MUKL Vydává Světové sdružení bývalých čs. politických vězňů Fotografie portrétu Antonína Švehly v pracovně presidenta Masaryka v Lánech. Maloval J. Peters (J. Kaloušková: Pod jednou střechou s TGM). Z obsahu: Vánoční zamyšlení, Náš rozhovor se Stanislavem Drobným, Všeobecná deklarace lidských práv, Lustrace, Dopisy, Spolkové informace listopad-prosinec 1992-dvojčíslo 16-17 Ročník 5 My, určení k likvidaci [pageend1]Jan Neruda: Spi, Jezulátko, spi. (Ze sbírky: Písně páteční). Spi, Jezulátko, spi, Zas chudých lidí chudé dítě jen do jesliček uloží tě - ach, tolikrát už lidstvu dáno a Jidáši zas zaprodáno Spi, Jezulátko, spi. Spi, Jezulátko, spi. Spi sladce na tom seně holém, my dech tajíme všichni kolem, vždyť tobě, věčné slávy Synku, je také třeba odpočinku. Spi, Jezulátko, spi. Spi, Jezulátko, spi. A nabeř v spánku nové síly, máš konat ještě mnohou míli, té cesty lidstva ku spasení, té ještě dlouho konec není - Spi, Jezulátko, spi. Spi, Jezulátko, spi. Za tvé o bratřích naučení svět vezme tě zas do mučení, a než se lidstva pouta zdrtí, je třeba ještě velkých smrtí - Spi, Jezulátko, spi. [pageend2]Vánoční zamyšlení Prožíváme právě adventní čas - předvánoční a vánoční dobu. Není to tak docela snadné po tom všem, co máme za sebou. Potřebujeme se vnitřně utišit po těch bouřných dnech, výkyvech a rozhodnutích, kterými musil náš národ projít. Aniž chceme neustále opakovat to, co bylo, maně v nás vyvstanou všechny události, které nám tak často vzaly dech, a to v různých obměnách posledních čtyřiceti let a posledních tří roků. Každý z nás hledá pro každý z těchto úseků vysvětlení, pochopem pro to nerudovské "z bouřného času jsme se narodili a krok za krokem v bouřném čase jdem", s nadějí, že právě snad už, už to bude jiné, že teď už snad najdeme sami sebe. Klidnější variantu našeho života, kterou tolik potřebujeme, že v tomto částečném uklidnění nalezneme i znovu národní hrdost, vědomí, abychom "šiji klonili jen před svým národem!" Není to lehké, protože toto vědomí právě se nám velmi ztratilo. A získávat zpět ho budeme jen pomalu. Získat jej ale musíme, chceme-li dále žít, jak sami v sobě a sami se sebou, tak i s ostatním světem kolem nás. Jen člověk, který pevně stojí, dokáže zpracovat vlivy svého okolí. Totéž platí pro celý národ. Není to snadné, ale právě vánoční čas, při a po všem shonu příprav, dává příležitost k mnohému zamyšlení, vnitřnímu ztišení. Je to zvláštní, vzácná možnost k přemítání, v němž si člověk ujasňuje věci. Mnohé srovnání s vánoční zvěstí a událostmi, které následovaly po ni, nám mohou být jak příkladem, tak i posílením. Vedle všech krás a poesie vánoc, se budeme konfrontovat se skutečností, do níž se Dítě Ježíš narodilo. Nebyl to žádný svět poesie a klidu, byl to čas Herodesa a znitřních i vnějších převratů, které stojí na konci jedné doby a na začátku druhé. Ježíšovi rodiče se nemohli radovat nad klidem domova. Po radosti v Betlémě následoval útěk do Egypta. Kdyby nebylo této emigrace, tohoto exilu, nebylo by ani následujícího růstu a života Dítěte Ježíše. Vzniklo by něco zcela jiného - nebylo by křesťanství -, a vzato do důsledku, nebyly by ani žádné další politické útvary, strany Řídí redakční rada Adresa redakce "MUKL" Postfach 26 CH-8606 Nánikon Schweitz Suisse Switzerland TISK: Nezávislé informační a tiskové centrum na podporu demokratických iniciativ Nálepkova 38 637 00 Brno 3 [pageend3]a organisace, které používají Jeho jméno.. Jen inspirací k činu a činem (ne slovy, jak to často dělá dnešní doba, tak mnohomluvná a málo převádějící slova do skutků), tedy jen činem byl zachráněn život Dítěte Ježíše. Jen tak mohla nastat další epocha, a to nejen pokoje, ale i boje, i snahy o spravedlnost, vedle lásky, jeden ze základních znaků křesťanství. Epocha, kterou náš národ tak hluboce ve všech variacích a důsledcích pocítil a prožil. A proto snad je posilou, právě pro nás po těch posledních měsících a při těch prvních vánocích, v nichž si říkáme: stojíme na začátku. Stojíme na začátku, ale není to jen začátek náš. V tomto začátku uskutečnění Kristova života v nás, nestojíme sami. Je to problematika celého dnešního světa. Někde těžší, někde snadnější a s jedinou podpůrnou možností: začít každý sám u sebe! Vánoční doba je doba výzvy: Stojíš na začátku, ty i tvoje země, ale přesto, přesto to stojí za to vyvinout sílu a stavět dům na pevných základech. Jsou to základy příštího tisíciletí. Monika Kuříková - Pospíšilová 4 [pageend4]Rozhovory dnešních dnů S panem JUDr. Stanislavem Drobným, předsedou Konfederace politických vězňů Pane doktore - od založení Konfederace politických vězňů uplynuly téměř tři roky - jak vidíte dnešní situaci Konfederace a její možnosti? Konfederace má nyní velkou šanci. Nejsilnější politická strana ODS zavázala své poslance iniciovat a přijmout do 30.6.1993 zákon o třetím protikomunistickém odboji. Je to výsledek naší dlouholeté snahy a návrh zákona bude podporovat celá vládní koalice. Lidovci, po dohodě s nám, předložili návrh zákona, který je však nutno určitým způsobem upravit. My jsme chtěli původně tento zákon dát už do současného FS. V červnu, po volbách jsme jako Konfederace navštívili nově zvoleného předsedu FS pana Kováče. Řekli jsme si, že podle odezvy u něj se pokusíme o novelu rehabilitačního zákona. Nálada se nám zdála příznivá, a tak jsme navrhli novelu rehabilitačnbího zákona ve třech bodech. Předně jsme se snažili urychlit odstranění tzv. dodatkových trestů. Těch je asi 25 tisíc. Kdyby se to dělo normální právní cestou, tak by to trvalo 5 až 10 let. To nechceme, a proto jsme s právníky vypracovali návrh urychleného řízení k odstranění těchto trestů, které jsou v přímém vztahu k politické akci dotyčného politického vězně. Došli jsme k názoru, že asi 20, 30 případů bude poněkud nepříjemných, ale ty ostatní by se daly neveřejným soudním rozhodnutím snadno zrušit. Mohu říci, že generální prokuratura přijala náš podnět, aby byl znovu obnoven proces s Milanem Choccm, který byl odsouzen za vraždu majora Schramma. Generální prokuratura souhlasila a dává návrh nejvyššímu soudu, aby případ znovu projednal. Na Moravě jsou proslavené Babice, kde pravděpodobně agent StB vyprovokoval krvavé jatky, čehož komunisté využili a popravili řadu lidí. Soud byl proveden s neobvyklou rychlostí a účelem byla likvidace odporu proti zakládání JZD na moravském venkově a další kompromitace katolické církve. Dále jsou v návrhu věci týkající se finančního odškodnění. Chceme urychleně dostat peníze, na které jsou vydány státní dluhopisy. Domnívali jsme se, že by tato novela mohla projít FS. Byli jsme za některými předsedy poslaneckých klubů, ale jak se situace jeví, FS bylo v této věci naprosto neprůchodné. Proto již připravujeme cestu v ČNR, poslali jsme dopis předsedovi právní komise. Vytvoříme komisi právníků, která rychle tento zákon připraví. Připravujeme i novelu zákona o mimosoudních rehabilitacích, což se týká hlavně našich exulantů, kteří jsou nespravedlivě zbavováni majetku, který jim byl zabaven na základě soudního rozsudku, pokud nemají v Československu trvalé bydliště. Novela je naprosto nutná; stejně tak nutná je novela volebního zákona a abyste mohli volit. To je na celém světě běžná praxe. Vyvrcholením našeho snažení však je, aby ČNR přijala zákon o protikomunistickém odboji. Myslím, že až tím se nám dostane úplné satisfakce. Rehabilitovali nás, ale je to pouhá soudní náprava, event. jsme dostali nějaké peníze. Ale 30 tisíc za rok kriminálu za neplacenou práci chápeme jako nedostatečné. Proto se díváme na zákon o III. odboji jako na dovršení našeho odboje, prakticky i morálně. Čestným předsedou tohoto sdružení byl zvolen bývalý prezident ČSFR, pan Václav Havel. Každý čestný předseda se o svou organizaci pečlivě stará a projevuje o ní zájem. Bylo tomu tak? Václav Havel byl zvolen čestným předsedou Konfederace v první vlně nadšení v devadesátém roce, kdy se zdálo, že to bude muž na svém místě. Všichni se domnívali, že využije svých zkušeností z kriminálu k tomu, aby nám jasně pomohl v našich soukromých věcech a zároveň, aby 5 [pageend5]se důsledně vypořádal s debolševizací a odstranil z právního řádu všechny komunistické a marxleninské znetvořcniny. Nyní, když se díváme na tuto dobu, jsme už poněkud poučenější. Vidíme, že Havel se dopustil velké řady chyb a největší chybu vidíme v tom, že nosné myšlenky Charty 77 přenesl do doby po listopadu 89, kdy tyto nosné myšlenky byly k ničemu. V době komunistické vlády bylo pragmaticky správné zdůrazňovat, že Charta nechce tento právní řád zničit a odstranit, ale že chce pouze odstranit jeho nedostatky při výkonu platných zákonů. Za druhé se stále zdůrazňovalo, že politické strany jsou jaksi pasé a že chartisté hledají dialog s komunisty jako rovný s rovným. Tyto hlavní myšlenky byly dobré, protože v podstatě neumožňovaly estébákům, aby zacházeli s chartisty tak krůtě, jako zacházeli s námi. StB mělo Chartu perfektně "přečtenou". Měli tam své lidi, kteří věděli o všem a když analyzovali všechna prohlášení Charty, bylo vidět, že nosné myšlenky v prohlášeních Charty nejsou. Proto si myslím, že StB se v listopadu 89 hlavně snažila zabránit extrémně uvažujícím nebo radikálním silám, aby se dostaly do popředí. Stačilo jim, že v popředí budou zasloužilí a dobří chartisté, protože věděli, že od nich nějaké vážné nebezpečí nehrozí. To bylo nejhorší překvapení pro politické vězně, poněvadž my jsme se domnívali, že Charta 77 to nemá v těle a v krvi, ale že to byla pouhá pragmatická záštita a že jakmile to bude možné vypořádat se s marxleninismem normálně, politicky i právně, tyto myšlenky opustí; že bude normálně pracovat proti poraženým. To neznamená "nějaký hon na čarodějnice", to neznamená střílení komunistů, znamená to však naprostou spravedlnost. Komunisté byli v lednu a v únoru 1990 zneklidněni. Připravovali se na to, že budou muset odejít a že čas jejich vlády totálně skončil. Jen někde se podařilo je odstranit, celkem v málo případech. A najednou komunisté zvedli hlavy, zjistili, že Charta a význační činitelé, kteří z Charty vycházeli, se budou i nadále řídit těmi principy jako dříve, hlavně pak uznávat komunistickou stranu za svého demokratického partnera. Poznali, že si chartisté nevezmou žádnou zkušenost z roku 1945, kdy v Německu došlo k široké denacifikaci, kdy členové SS, SA a podobných organizací byli vyřazeni z veřejné činnosti. Tímto způsobem se Němci distancovali od své minulosti. To se však u nás nestalo. U nás sice došlo ke změně, ale komunisté nebyli poraženi. Samozřejmě politická garnitura starců, kteří nám vládli, musela odejít do svých nakradených vil a tam při dobrých důchodech dožila a dožívá. Dokonce ani Bilak, který vlastnoručně podepsal zvací dopisy, nebyl ještě postaven před soud. Byla-li něco vlastizrada, tak to byly právě tzv. zvací dopisy komunistů, kteří se obávali o svou moc a povolali si pomoc z Moskvy. Je jasné, že jakmile zločiny nejsou potrestány, jakmile pachatel zla má ze svých skutků ještě výhody, má to obrovské důsledky mravní. Co zmohou všechny krásné řeči prezidenta Havla, že láska a pravda musí zvítězit. Nakonec zvítězí to zlo, protože lidé se přesvědčí, že pravdy není a to je jedna ze základních chyb. Domnívám se, že si toho byl Havel vědom a vzpomínám si na tu hrůzu, když chartisté připustili, aby byly zrušeny ty výbory, které se vytvořily na závodech a ve fabrikách. V některých místech došlo ke skutečné očistě. Komunisté začali argumentovat, že politické strany a hnutí nemají mít ve fabrikách vliv a tak tam zůstal vliv dosazených nomenklaturních kádrů. Vzpomínám si, jak Havel v červenci 1990 najednou znovu vyzýval, aby se vytvářely výbory OF na závodech a v úřadech, ale to už byl hlas volajícího na poušti. Nikdo už tomu nevěřil, nikdo ho nesledoval a Havel si musel uvědomit, jakou obrovskou příležitost vedoucí činitelé propásli. Oni nedovedli překročit svůj stín, Komunisté se "přeměnili" v demokraty. Havel často ve svých řečech zdůrazňoval v době okupace, že nikdy nebojoval proti komunismu, on bojoval proti totalitě. A že tento ideologický náboj tomu boji nedával, to je také obrovský nedostatek. My jsme 6 [pageend6]v padesátých letech nebojovali proti totalitě, my jsme bojovali proti marxleninismu. To bylo každému jasné. Kritika Havla se v našich řadách neobyčejně zvyšuje, přesto že se před čtvrt rokem zdálo, jakoby Havel a Klaus našli společnou notu a snažili se jít vedle sebe. Pozdější Havlova činnost však ukazuje nebezpečí, že při úřadě prezidenta republiky by opět vzniklo ohnisko Charty 77, ohnisko s politickými veličinami, které ve volbách propadly a že ti všichni budou usměrňovat důležitý mechanismus výkonné moci a povedou úřad prezidenta nesprávným směrem. Proto my, jako Konfederace jsme se rozhodli, že požádáme pana Havla, aby nás navštívil, aby nám odpověděl na několik základních otázek, abychom věděli, co můžeme od něho čekat. Je to takové shrnutí zkušeností dvou, tří let. Jsou hlasy, které v Konfederaci žádají, abychom se veřejně postavili proti tomu, aby byl Václav Havel zvolen českým prezidentem, protože některé zkušenosti s ním jsou tristní. Možná, že jeho pověst v zahraničí je lepší než doma, ale neustálý pokles popularity doma je varovný a Havel by si to měl uvědomit. Velmi mě mrzí vlažnost k vlastnímu národu. Jakoby chyběla národní hrdost. Máte pravdu. Když v Německu nebo v Rakousku vidím, jak se naši řemeslníci pachtí za pár marek, tak mi je smutno. Základ naší státnosti pochází již ze středověku. Naše historie je souběhem velkých i malých činů, je v ní velikost a malost, ale v žádném případě se za ni nemusíme stydět. Sleduji rakouskou televizi a tak vím, že jsou tam lidé, kteří se považují za Němce žijícího v Rakousku. Ale pozoruji i změnu smýšlení. Posiluje se vědomí, že jsem Rakušan, a to považuji za velmi pozitivní. Mě se Rakušané líbí, mají i něco z naší povahy. A co dovedou Rakušané, to určitě dovedeme i my. Jak se díváte na sankční zákon? Je to v podstatě zákon, který trestá předsedy družstev a ředitele státních statků za to, že ačkoliv jsou jasně prokázány nároky poškozených, movitý i nemovitý majetek, nevydávají. Kolem toho je velký boj. Sankční zákon v zemědělství má velmi důležitý bod: jakým způsobem se trestají osoby, které tento zákon nedodržují. Proto tento zákon transformaci naplňuje. Předseda LSU a vlastně předseda komunistických funkcionářů pan Trnka, bývalý komunistický boss Slušovic mluvil o tom, že jsou to druhá padesátá leta, když chudáci komunisté musí vydávat nakradené věci a dokonce řekl, že možná za čtyři léta se všechno obrátí a opět tito lidé budou popotahováni za to, že vydali majitelům jejich právoplatný majetek. Jsme všichni rádi, že tento zákon byl přijat a že pomůže vesnici, aby lidé konečně dostali ukradený majetek zpátky a mohli začít na půdě pracovat. Co říkáte problému exilové ale i vaší dokumentace? \ Konfederaci se věnujeme i vašim problémům. Máme dokumentační komisi a ta dělá dobré výzkumy spisů a snaží se mapovat zločiny komunismu. Máme i kulturní středisko, kde lidé, kteří jsou literárně nadaní, popisují své zážitky z vězení. Myslím si, že někteří již úspěšně překračují rámec tzv. vězeňské literatury. 7 [pageend7]Často se v poslední době citují různé výroky T.G. Masaryka. Domníváte se, že se jimi řídí také praxe? Myslím hlavně jeho názory na spravedlnost, ctění zákona a práva. Když čtu Masaryka, uvědomuji si, jak on chápal demokracii a humanitu pragmaticky a akčně a hlavně uvažoval, jak je uvést do skutečnosti. Jak připravit člověka pro tyto základní myšlenky. Podle Masaryka je v naší historii historie ustupování, nebránění se. A s tím Masaryk nesouhlasil. Naopak. Myslím, že v žádném našem případě nesmí zvítězit Chelčický nad Masarykem. Naopak se musíme držet Masarykova hesla, že když je to nutné, je třeba chránit demokracii i železem. Pane doktore, dovolte mi poslední otázku. Jaké je vaše osobní přání? Byl jsem zavřený jako svobodný. Byl jsem tam 13 let a celkem jsem to snášel také z důvodů, že mě netížily myšlenky na manželku a na děti. Teprve teď si uvědomuji, že ten kriminál byl také zlý pro ty příbuzné venku. Když jsem vycházel z kriminálu, bylo mi 39 let a tak jsem si říkal: na ženění jseš už starý, tak si budeš něco studovat. A za rok jsem se oženil! Žiji se svou manželkou 29 let, je to pěkné manželství, máme děti, které jsme správně vychovali, takže jsou perfektní antikomunisté a měli to také v životě těžké. A jestli si něco přeji, tak aby už v těchto krajinách žádná diktatura nevládla a hlavně ne ta komunistická. Děkuji Vám za rozhovor, pane doktore, a do Nového roku přeji, aby se všechny náměty, o které se společně snažíme, staly skutkem. Monika Kuříková - Pospíšilová 8 [pageend8]Názoiy, argumenty dokumenty Zákon o lustracích a jeho souhlas s Evropskou Konvencí k ochraně lidských práv a základních svobod, uzavřené . v Římě dne 4. listopadu 1950, která je od 18. března 1992 i v ČSFR zákonem, nadřazeným zákonům vlastním v téže věci. Je snad dnes již obecně známo, že krpmě nezměrných škod materiálních, které bude český národ odstraňovat desítky let a ještě mnohem větších škod morálních a charakterových, které bude národ léčit celé generace, napáchal 42 roky trvající komunistický teror a hrůzovláda i nepředstavitelné množství přímých zločinů, teroristických činů osobních, dotýkajících se přímo jednotlivých osob a jejich rodin. Postihováni byli přitom nejen konkrétní a skuteční odpůrci komunismu a jeho diktatury - ne diktatury proletariátu, ale jak Masaryk v knize "Evropské problémy” píše, diktatury nad proletariátom - ale i potenciální nepřátelé této zrůdné filosofie, především samostatní živnostníci, obchodníci a podnikatelé, kteří se bránili znárodnění a rolníci, kteří se bránili začlenění do kolchozů, u nás zvaných JZD, ale i osoby, které byly normálně tak říkajíc apolitické, kněží, řádové sestry, učitelé a ostatní příslušníci nezkorumpovanc inteligence. Podle statistik, které nikdy nebudou úplné, bylo přitom komunistickým terorem odsouzeno k smrti, popraveno, umučeno a ubito při výsleších, v komunistických žalářích a koncentračních táborech a při pokusech o útěk z nich více než 15.700 nevinných lidí, - jako jejich symboly jen Dr. Milada Horáková a generál Hcliodor Pika. A podle stejně neúplných statistik bylo od 25. února 1948 v komunistických žalářích a koncentračních táborech - z nichž opět jen jako symboly uveďme koncentrační tábory u uranových dolů na Jáchvmovsku a Příbramsku - vězněno pro tak zvané politické delikty více než 217.000 osob, z nichž bylo odsouzeno k trestům delším než 10 roků více než 40.000 osob. A všichni jsme si "odseděli" - ve skutečnosti nejtvrdším způsobem odpracovali více než jeden milión roků, což znamená hrůzné číslo více než milión roků ztracených lidských životů a další více než milión roků ztracených liských životů našich rodin. Aby si mladší a mladá generace, jejichž příslušníci to sami nezažili, uvědomili, čemu byli vyslaveni jejich rodiče i prarodiče, připomínáme jen, že americký i československý známý právník Dr. Ota Ulč uvádí, že v Československu bylo v padesátých letech 422 táborů a věznic. Tento údaj je jistě spolehlivý. (O.Ulč: Politics in Czechoslovakia, San Francisco 1974, str. 85; Reportér č.30/1968) A pokud jde o komunistické koncentráky, bylo jich nejvíce vybudováno v oblasti uranových dolů v severozápadních Čechách v okolí Jáchymova a Horního Slavkova a na Příbramsku. Pramen z konce r.1951 uvádí, že ruda se těží na třiceti šachtách. Ústřední správa těchto tzv. "táborů", skutečně ale koncentráků, byla ve Vikmanovč u Ostrova nad Ohří. Zmíněný pramen jmenuje 9 [pageend9]kromě ústředního tábora ve Vikmanově následující "lágry", jinak skutečné koncentráky: Rovnost I, Rovnost II, Mariánská-důl Adam, Mariánská-důl Eva. Svatopluk, Prokop a Ležnice (tři poslední v Horním Slavkově), Bratrství, Eliáš, Vladimír, Svornost, Krásno, Barbora, Nikolaj, Dolní Ždar I. a Dolní Žďár II., Joscfka, Jiřina, Eduard, Horní Jiřetín, Smolná-Pichlberg a Dolní Jiřetín. V téže době se teprve počínaly budovat první koncentrační tábory u Příbrami. V uranových dolech pracovalo tehdy pětadvacet až třicet tisíc vězňů, vesměs dnes rehabilitovaných a tedy nevinných lidí bez ohledu na nějaké zdravotní předpisy o práci v uranových dolech a za podmínek naprosto srovnatelných s prací otroků. A nebyly to jen tyto koncentráky. Jaké pohnutky vedly organizátory komunistického zločineckého gangu k této jeho činnosti a jaké cíle tento gang sledoval, zjistil autor tohoto článku, když mu jeho vyšetřovatel, ppor. Hradil, podle vlastního sdělení vyučený kotlář, jemuž strana a vláda poskytly příslušné vědomosti a funkci • vyšetřovatele, odůvodnil jeho žádost o vyjmutí ze zabavení aspoň technických knih, slovy: "Vy už ty knihy nikdy potřebovat nebudete, protože živ odtud neodejdete." Nově příchozí do Leopoldova při "přijímacím nástupu" tu slýchali: "Nepřišli jste sem, abyste si zde odpykávali trest, ale přišli jste sem proto, abyste tu zdechli." A mnohé to tam také potkalo, bývalý ministerský předseda Československé vlády Beran také v Leopoldově zemřel. Na táboře "Bratrství" si velitel Pták oblíbil pořekadlo: "Teď budete makat, makat a makat a z vašich manželek a sester uděláme kurvy", což obohatil Albín Dvořák (Paleček) na Rovnosti o dovětek: "...a vaše děti vychováme tak, že vás budou do smrti proklínat." Že při zatýkání a odsuzování politických vězňů šlo převážně o preventivní zajišťování bezpečnosti zločineckého komunistického gangu a preventivní odstraňování případné možné oposicc, svědčí skutečnost, že jen za květen a červen 1949 prošlo jen Pražskou Pankráci, tedy jen jednou z mnoha věznic, na 400 důstojníků z povolání. Podle dalších údajů bylo před rokem 1968 odsouzeno 6174 řádových kněží a řeholnic, tedy vesměs lidí, kteří nikdy aktivní politiku nedělali a byli proto jen "potenciální” nepřátelé komunistického zločineckého gangu. Odpykali si celkem 32.016 let ve věznicích a koncentrácích. A tohle všechno jsou opravdu jen nepatrné, jen mikroskopické drobečky z gigantického balvanu všech zločinů tohoto gangu. Každý člověk a dokonce jen každé desetileté dítě pochopí, že se všechny tyto zločiny nespáchaly samy, ve, je museli spáchat konkrétní osoby jako výkonné orgány komunistického zločineckého gangu. A každému normálně myslícímu člověku je také zcela jasné, že jestliže z obětí těchto zločinů žije ještě asi 20 tisíc, že z osob, které vydaly rozkaz k jejich zatčení, které je zatkly, vyšetřovaly, obžalovaly, soudily a po odsouzení ve věznicích a koncentrácích hlídaly a dále týraly, musí ještě také nejméně několik set žít. A jistě je také každému obyvateli České republiky známo, že dodnes nebyl ze všech těchto zločinců potrestán ani jediný z nich, ba ani jediný z nich nebyl pro tyto, zcela konkrétní zločiny ani obžalován, nebo vyšetřován. A tu je zcela naléhavé a neodkladné zodpovědět otázku PROČ? Jediná správná a jednoznačná odpověď na tuto otázku je, že někdo s nejvyšší mocí a prestiží ve státě zabránil potrestání těchto zločinců tím, že nad nimi držel ochrannou ruku. A z této odpovědi jako conditio sine qua non plyne další naléhavá otázka: KDO TO BYL? Každému občanu České republiky, který měl o to zájem, jsou známé "humanistické" výroky pana Václava Havla ihned potom, když se uvolil - nejprve na 6 měsíců - stát se presidentem České 10 [pageend10]a Slovenské federatívni republiky, které mu vynesly v zahraničí obrovské sympatie. První z těchto výroků zněl: "Nejsme jako oni". Výrok jistě správný, pokud pan Havel slovem "oni" měl na mysli komunistické zločince. Zcela určitě převážná část národa, pokud znala činnost komunistického gangu a její výsledky, se od takové činnosti distancovala a v žádném případě nechtěla být s takovým gangem srovnávána. Komunističtí zločinci si tento výrok pana presidenta Havla vyložili tak, že "co jsme si - odpusťme si" a tedy můžeme být bez starosti, žádné procesy se pro námi spáchané zločiny konat nebudou, a proto můžeme klidné spát. A žádné procesy se také nekonaly a nic klidný spánek komunistických zločinců nerušilo a neruší dodnes. Jak to pan Václav Havel, tehdy president České a Slovenské federatívni republiky s tímto heslem myslel, dosud národu nevysvětlil. "Tady se žádný hon na komunisty dělat nebude." Zcela jistě správné prohlášení, snad ale zbytečné. Nikoho jistě ani nenapadlo dělat nějaký hon na komunisty, protože by to byl holý nesmysl. Za tímto sloganem pana presidenta Václava Havla se bezpečně skryli - a skrývají dosud - všichni ti nesčetní zločinci a členové komunistického gangu. Tento slogan pana Václava Havla jim zajistil - a zajišťuje dodnes - úplnou beztrestnost za všechny jejich strašné a skutečně do nebe volající zločiny. Pan Václav Havel tento svůj výrok v nepatrně pozměněné formě "Tady se žádný hon na čarodějnice konat nebude" opakoval. Pronesl jej po schválení Lustračního zákona Federálním shromážděním ČSFR a vysílala jej i vysílací stanice Svobodná Evropa. Proč tyto výroky pan Václav Havel jako president ČSFR dělal a jaké měly mít skutečný účel, dosud národu neprozradil. Co skutečně způsobily, bylo popsáno výše a je celému národu až příliš dobře známo: Zakryly zločiny komunistického gangu, srovnatelné snad jen se zločiny jiného komunistického gangu v bývalé Jugoslávii. Při této příležitosti je třeba si jasně uvědomit dvě základní a obecně platné zásady pro soužití lidí v klidu a míru: První z nich - je známá nikoli jen zásada, ale skutečnost, že nepotrestané zločiny plodí nové zločiny. Profesionální zloděj krade tak dlouho, dokud není chycen a tím další jeho krádeže znemožněny. Znásilňovatel a vrah dětí páchá tyto své zločiny tak dlouho, dokud mu v tom společnost, representovaná státní mocí, nezabrání a za tyto jeho zločiny ho příslušně nepotrestá. A jistě je jasné, že to platí i o všech ostatních zločincích a jejich zločinech. A platí to proto také a bez jakékoli vyjímky, omluvy, nebo jejich ochrany i o všech komunistických zločincích, kteří všechny vpředu uvedené zločiny nejen přímo páchali, ale také je plánovali, připravovali a organisovali, případně je svým podřízeným provést přikazovali. A není ani nejmenší pochyby o tom, že by tito na vysokých a nejvyšších místech státní moci dosud sedící, komunistickou mocí tam dosazení zločinci stejné zločiny k ochraně svého gangu znovu také plánovali, připravovali a organisovali, kdykoli by se jim k tomu znovu naskytla příležitost, pokud by jim v tom nově se rodící demokracie nezabránila. Druhá tato zásada je, že trest za spáchaný zločin není msta, nýbrž jen uvedení života lidí do normální rovnováhy. C?elý vesmír a všechno dění v něm a tedy i všechno dění na naší planetě, na Zemi, na které žijeme, se řídí a udržuje v trvalé rovnováze jen tak zvaným zákonem o reakcích, který zní: "Reakce je právě tak veliká, jako akce, avšak opačného směru". 11 [pageend11]Tento, bez jakékoli výjimky platný přírodní zákon neplatí však jen ve fysickém, tj. hmotném světě, ale i ve světě morálním a etickém. I v něm je nezbytně třeba rovnováhy, nikoli jen fysické, nebo fysikální, ale i morální rovnováhy, bez které trvalé a normální soužití lidí není možné. A tuto morálni rovnováhu tvoří jen trest za její porušení, to jest trest za spáchané zločiny, protože tyto zločiny - a tedy i zločiny páchané a spáchané komunistickým gangem po dobu 42 roků - tuto morálni rovnováhu a tedy normální soužití lidí nejhrubším způsobem 42 roky porušovaly. A tady zbývá jen podotknout, že všechny výše uvedené, komunistickým gangem jako celkem spáchané zločiny jsou zločiny proti lidským právům a základním svobodám, které se v žádném civilisovaném, demokratickém a právním státě nikdy nepromlčují. A žádná pod těmito zločiny vedená "tlustá čára" tyto zločiny nikdy nezakryje, nikdy nemůže přivést morální rovnováhu a tedy ani usmíření celého národa. A teď k věci samé, tj. k zákonu ze dne 4. října 1991. č.451/1991 Sb., kterým se stanoví některé další předpoklady pro výkon některých funkcí ve státních orgánech a organisacích České a Slovenské federatívni republiky, České republiky a Slovenské republiky, populárně označovaným jako "Lustrační zákon". Je obecně známé, že každý organismus, rostlina i zvíře, zaniká, jakmile ztratí svou resistenční schopnost, tj. bránit se nebezpečím, ohrožujícím jejich existenci. I demokracie je svým způsobem organismus. I ona zahyne, ztratí-li schopnost bránit a chránit sama sebe. A ztrátou schopnosti bránit sama sebe zanikla i naše bývalá demokracie - a nejen ona. Je také známé, že ztrátou své existence jsou nejvíce ohroženy organismy mladé a tedy i naše dnešní mladá demokracie. Tyto potřebují k zajištění svého života a vývoje opravdu zvláštní ochranu a tedy stejnou ochranu pro svůj rozvoj a existenci potřebuje nutně i naše pomalu se nově rodící demokracie. Není jistě také sporu o tom, kde leželo - a z velké části leží dosud - nebezpečí pro tuto demokracii: V moci lidí, dosazených do špičkových míst státu ještě komunistickým gangem, kteří by jistě neváhali ani na okamžik své moci využít k návratu jejich bývalé moci absolutní, kdyby se jim k tomu naskytla příležitost. Bylo proto životní nutností pro tuto novou, mladou demokracii když ne úplně, tedy aspoň z větší části toto nebezpečí ne-li odstranit, tedy aspoň do možnosti omezit. A jen k tomu a ničemu jinému, tj. k ochraně demokracie bylo nutno vydat tzv. zákon o lustracích. Tento zákon ve srovnání se zločiny spáchanými komunistickým gangem je tak mírný, že jsou opravdu důvodné a velké pochybnosti o tom, zda je vůbec schopný splnit svůj úkol, tj. ochránit mladou a dosud slabou demokracii před ohrožením jejími potenciálními nepřáteli, tj. před dosud mocnými zbytky bývalého komunistického gangu. A jen proto, aby po půlstoletém nacistickém a komunistickém teroru nově se rodící demokracii v českých zemích nehrozil stejný osud, jako její předchůdkyni v první Československé republice, byl vydán zákon Federálního shromáždění ze dne 4. října 1991, nazývaný chybně zákon o lustracích, nebo "Lustrační zákon". Chybně proto, že nejde o lustrace, čili návrat cti, jak tomu bylo ve starém Římě, ale o perlustrace, čili prověřování osob. Těm, kteří dostanou od Federálního ministerstva vnitra OSVĚDČENÍ podle § 9. odst. 1 zákona č.451/1991 Sb., že nejsou evidováni jako osoby uvedené v § 2. odst. 1, písm. a), b) nebo c) zákona č. 451/1991 Sb., není totiž tímto Os v ě d č e n ím jejich čest vrácena, protože ji nikdy neztratili! 12 [pageend12]Zcela nevysvětlitelný je postoj pana Václava Havla, do nedávná presidenta České a Slovenské federatívni republiky, který při vydání "Iustračního zákona" se proti němu celou autoritou svého úřadu i svou osobní prestiží postavil a prohlásil, že tento zákon nepodepíše, protože by to bylo proti jeho svědomí a přesvědčení. Potom prohlásil, že jej podepíše jen tehdy, když jej podepíše předseda federálního shromáždění Dubček, nakonec jej přece jen podepsal přesto, že jej na místě Dubčeka podepsal místopředseda federálního shromáždění. Prohlásil ovšem, že sám učiní vše, aby tento zákon byl změněn. Tady je opravdu logiky nevysvětlitelná skutečnost, proč pan Václav Havel, jako president státu, který mezinárodní pakty se zavázal být demokratický, se celou vahou svého úřadu i osobní prestiží postavil proti zákonu, jehož výlučným úkolem bylo a je tuto demokracii chránit a zajistit. Pan Václav Havel tuto logicky nevysvětlitelnou záhadu svého chovám a jednání kolem zákona o lustracích dosud národu nevysvětlil. Bylo by to jistě velmi žádoucí. Zcela pochopitelný je naproti tomu velmi hlasitý pokřik a všechny dosud podniknuté akce proti zákonu o lustracích členy bývalého komunistického gangu. Ukázalo se také na jak vysokých místech státní moci dosud sedí a kdo za nimi stojí. Na příklad obě části rozděleného ROH, revolučního odborového hnutí, jeho levá i údajně pravá část podaly stížnost proti zákonu o lustracích u Komise pro lidská práva Spojených národů v Ženevě, dále byla podána stížnost u Generálního sekretariátu Evropské rady, případně přímo u její generální sekretářky při její návštěvě Prahy. Trvale vykřikují a rozhlašují do celého světa - oni, kteří demokracii zničili a potom téměř plné 42 roky vládli politickým terorem a právní zvůlí - že zákon o lustracích je nedemokratický a je prý v rozporu se zásadami lidských práv a základních svobod, vyhlášených jak Spojenými národy, tak i Evropskou radou a je prý proto nutno tento zákon zrušit, nebo aspoň vydatně novelisovat. Tento pokřik a tyto akce proti lustracnímu zákonu členů komunistického gangu má však sloužit jen zájmům tohoto gangu a udržení jeho moci bez jakéhokoli ohledu na demokracii a její zajištění, o kterou nikdy zájem neměli a která jim má nyní být jen pláštíkem k odůvodnění jejich akcí. Věcně je však tento pokřik i se všemi akcemi jej provázejícími zcela nesprávný a ničím nepodložený, protože tzv. zákon o lustracích č.451/1991 Sb. žádná lidská práva a základní svobody ani neruší, ani neomezuje, ba ani bývalé komunistické bonzy ani v nejmenším netrestá. Právě naopak, tento zákon, naprosto nutný k aspoň částečné ochraně demokracie před záškodnictvím bývalého a dosud intaktního komunistického gangu, tím, že chrání demokracii, zajišťuje současně lidská práva a základní svobody proti těm, kteří je téměř plných 42 roků neuznávali a nejhrubším způsobem porušovali a nyní se jich farizejským pokřikem pro sebe dovolávají jen k tomu, aby je mohli znovu, kdykoli by se jim k tomu naskytla příležitost, nejhrubším způsobem porušovat. Naprostá nepodloženost a nesmyslnost celého tohoto organisovaného a do celého světa rozšiřovaného pokřiku proti zákonu o lustracích a všech akcí proti němu je zcela jednoznačně a nevyvratitelně prokázána tím, že Německá spolková republika jako největší a jistě jeden z nejvýznamějších z 25 států Evropské rady, o jehož demokracii není nejmcnších pochyb, má ve své ústavě lustrační ustanovení mnohem přísnější, než má lustrační zákon Federálního shromáždění ČSFR č. 451/1991 Sb. 13 [pageend13]Článek 137. odsl. (1) ústavy Německé spolkové republiky zní doslovně (Citát): "Art. 137. (Wählbarkeit von Beamten, Soldaten und Richtern) (1) Wählbarkeit von Beamten, Angestellten des öffentlichen Dienstes, Berufssoldaten, freiwilligen Soldaten auf Zeit und Richtern im Bund, in den Ländern und den Gemeinden kann gesetzlich beschränkt werden." (Konec citátu) V překladu: "C l. 137. (Volitelnost úředníků, vojáků a soudců) (1) Volitelnost úředníků, zaměstnanců veřejné služby, vojáků z povolání, délesloužících vojáků na čas a soudců ve SPOLKU, v zemích a obcích může být omezena zákonem." Tato ustanovení německé platné ústavy může omezit volitelnost, tj. činnost některých osob ve všech oborech správy celého státu, zemí i obcí v armádě i v justici podstatně více, než zákon ČSFR o lustracích. Zatím co tento zákon vylučuje některé, dřívějším výkonem teroristické komunistické moci zatížené osoby jen z nejvyšších a přesně specifikovaných funkcí ve státní správě, dává ústavní článek 137. ústavy Německé spolkové republiky možnost vyloučit určité osoby ze všech funkcí a ledy i z nejnižších a to nejen v ústřední správě státu, ale i v zemích a obcích. A jestliže tedy čl. 137 ústavy Německé spolkové republiky neporušuje lidská práva a základní svobody Všeobecná deklarace lidských práv organisace Spojených národů z 10. prosince 1948, ani Konvenci k ochraně lidských práv a základních svobod Evropské rady, vydanou v Římě 4. listopadu 1950. nemůže je porušovat ani nesrovnatelně mírnější tzv. zákon o lustracích Federálního shromáždění ČSFR č. 451/1991 Sb. Tím je zcela jasně prokázáno, že hlasitý pokřik do celého světa proti tomuto zákonu a všechny akce proti němu nemají s ochranou demokracie a s ochranou lidských práv a základních svobod nic společného, ale právě naopak mají zachránit a uchovat teroristickou moc a právní zvůli členů bývalého a dosud intaktního komunistického gangu, dosazených do jejich funkcí ještě omnipotentní komunistickou mocí, což je / hlediska demokracie naprosto nepřípustné. Pokud tedy zákon č. 451/1991 Sb. o lustracích by měl být novelisován, měl by být zpřísněn a upraven aspoň lak. jako článek 137 Ústavy Německé spolkové republiky a zajišťovat tak skutečně demokracii před jakoukoli totalitou, terorem a právní zvůlí k prospěchu celého národa. JUDr. Ing. Jaroslav Anděl předseda 14 [pageend14]Poznámka na okraj O ženách a jejich boji proti komunismu a jejich osudech během těchto let bylo zatím řečeno méně než o mužích a přece jejich osudy zaplnily celé stránky těchto osudných let. Výrok StB o ženách se samozřejmě nesplnil. Naopak. Manželky, sestry, dívky, ženy a matky dětí byly rovněž v mnoha případech zcela nezávisle na mužích politicky činný a do různých případů zapojeny. Byly zatčeny, při výsleších týrány, ve věznicích trestány korekcemi a jinými prostředky za svoji statečnost a odpor. Byly odloučeny od rodin a od malých dětí, často od kojenců. Některé byly zatčeny těhotné, ve věznicích porodily, jejich narozené děti jim byly odebrány a dodnes jsou případy, že své děti ještě nenalezly. Vězněny byly dlouhá léta, jak v uzavřených věznicích, tak i v koncentračních táborech. Jejich tresty nejméně v polovině případů přesahovaly výši deseti let (15, 20, 25 let až doživotí) a byly případy, kdy si "odseděly" až 16 let. Ženské věznice byly v Praze na Pankráci, v Plzni, Bratislavě, menší věznice v menších městech, (přikládám přibližný seznam věznic a koncentračních, pracovních táborů), jedna z nich byla, jak je už dnes všeobecně známo v Pardubicích, byla těžká tak, že z komanda v cihelnách si ženy odnesly z těchto "táborů", z nadměrně těžké práce zranění a nemoce na celý život. Pověstné zůstaly Želiezovce, (kde byla ještě dokonce nakažlivá nemoc trachom), a kde ženy bydlely v bývalých ovčincích, primitivních ubytovnách, s primitivní možností hygieny, se strašnými, páchnoucími, špinavými latrínami na konci dvora. Výčet zážitku a podmínek by zabral několik stran. Věznice a koncentrační tábory nucených prací, ve kterých byly vězněny ženy 1948-1968: Ruzyně, Bartolomějská, Pankrác, Kutná Hora, České Budějovice, Písek, Rakovník, Želiezovce, Minkovice, Pardubice, Litoměřice, Vysoké Mýto, Chrudim, Kladno-hutě, Rakovník-samotka, Všetaty,Tunechody-cehelna, Nový Jičín, Jičín Červené Pečky, Mladá Boleslav, Sticany-cihelna, Lnáře-mladistvé, Řepy, Kostelec nad Orlicí, Stará Role, Hradec Králové, Poděbrady-sklárna, Ilava, Nitra, Brno, Semily, Varnsdorf, Česká Lípa, Praha-Karlovo náměstí, Praha-Hradčany, Kladno, Sv.Jan, Letky-Lipčice, Prachatice, Domažlice, Cheb, Karlovy Vary, Klatovy, Plzeň, Sušice, Horní Bříza, Liberec, Všehrdy, Čížkovice, Jesenný, Mlekojedy, Ploskovice, Náchod, Nová Paka, Vrchlabí, Hostinné, Zlatá Olešnice, Zlín, Jihlava, Uherské Hradiště, Znojmo, Oslavany, Opava, Kladno- Dubí, Ruzyň, Stod. (Je možné, že ještě některé věznice a tábory chybí). Dr. Kuříková-Pospíšilová. Komentář Nezbývá než se vrátit k námětu mých úvah před týdnem. Další a další informace potvrzují a doplňují údaje, které jsem uvedl. Nový vydatný příliv informací je z části také vyvolán reakcí posluchačů, kteří minulý týden rozhlas poslouchali. Tak mi například posluchači českobudějovického rozhlasu ze Šumavy sdělují, že rozhlas je pro ně jediným zdrojem informací o současném dění a že netrpělivě na každý takový pořad čekají. Tisk k nim nedojde. Na vesnicích vládnou stále titíž lidé, kteří je terorizovali za vlády komunistů a jsou stále drzejší. Chovají se jakoby stále vládla jejich rodná strana. Zmínka o tom, že se neodvažují posílat své souhlasné a děkovné korespondenční lístky a dopisy, jen dokresluje situaci. Posílají je z jiných míst, aby se nevystavovali pronásledování. Výmluvný je také často sdělovaný názor, že chce-li člověk u nás něčeho dosáhnout, musí být komunistou, postkomunistou, nebo pozitivně lustrovaným agentem Státní bezpečnosti. Mafie ho pak všude podporuje. Do rukou se mi také dostal ilegální výtisk Rudého práva z l.června t.r., označený jako číslo čtyři, ročník 2. V záhlaví emblémy totality, pod titulem sdělení, že jde o list Komunistické strany 15 [pageend15]Československa. Jde o noviny o dvou volných listech. Úroveň shodná s Rudým právem, jak jsme ho všichni znali z dob komunistického samoděržaví. Autoři jednotlivých článků absolvovali se vší pravděpodobností pomocné školy. A k informacím o tajných srazech bývalých estébáků přibývají další a to o organizovaných tajných setkáních pozitivně lustrovaných agentů Státní bezpečnosti. Že se tam nechodí jen vybrečet na ramenou svých soudruhů je jasné. Uvádějí se i místa, na kterých k takovým konspiračním setkání pravidelně dochází. A ze všech stran volání rozhořčených občanů. "Udělejte s tím už něco!" Jsem přesvědčen, že se s tím už něco dělá. Že konečně lidé povolaní k ochraně naší státnosti a demokracie pochopili, že se už nesmí nečinně přihlížet. S úlevou a radostí se tak přijalo odvolání českého generálního prokurátora Brunnera z jeho funkce. Odvolání, na které se tak dlouho čekalo, když se smutně proslavil výrokem, že "Všechny rozsudky vynesené za vlády komunistů byly zákonné, protože je vynesly nezávislé soudy". Prokazatelná a vědomá lež, která pobouřila kde koho, s výjimkou jeho soudruhů, odpovědných za napáchané zločiny v justici. Ti měli být zjevně jeho výrokem zaštítěni. V propadlišti zmizel také bývalý český ministr vnitra Sokol, kterého do funkce zas vynesl v podstatě jeho výrok, který pronesl ještě jako pražský prokurátor "že je připraven postavit komunistickou stranu mimo zákon". Jako ministr vnitra dbal pak úzkostlivě o to, aby k tomu nedošlo. Nový český ministr vnitra Jan Ruml, je konečně zřejmě mužem na svém místě. A je nám myslím zárukou, že k dalšímu komunistickému puči nedojde a ani dojít nemůže. Ne že by o tom naši komunisté nesnili. Je nadbytek důkazů o tom, že opak je pravdou. Citelně jim ale ubývá na možnostech a komunistické puče už nejsou nikde žádoucí. Předseda Klubu angažovaných nestraníků Bohdan Dvořák dokázal v neuvěřitelně krátkém čase získat souhlas jednotlivých pravicových stran a hnutí, které pro přílišnou roztříštěnost ve volbách neuspěly a světlo světa už spatřila "Liga konzervativních stran a hnutí". Cíl jasný. Posílit a podpořit českou vládní koalici. Přispět společně k ochraně demokracie v České republice. Omezit vliv komunistů, Levého bloku a ostatních politických stran ovládaných komunisty. Podpořit ekonomickou reformu. A tak, zatímco našim levým sil ubývá, vládní koalice získává další a další spojence, kterým osud České republiky není lhostejný. Jistě, nesmí nás to ukolébat do bezstarostnosti. Ani zdaleka není ještě všechno jak má být. Ještě nebylo učiněno vše pro to, aby byli naši občané zbaveni strachu z těch, kteří strachem vládli 42 let. Těch, kteří je celou tu dobu terorizovali a ve své bezmezné drzosti se o to pokouší ještě dnes. A bude nutné dbát také o to, aby byl omezen jejich vliv na naši ekonomiku. Teprve pak si budeme moci odpočinout. Č. Budějovice, 8. září 1992 Stanislav Cába 16 [pageend16]Slavná chvíle s chutí pelyňku Tak jsme se konečně dočkali. Po týdnech, ba měsících nejasností, vodopádu moudrých i pošetilých slov. Federální shromáždění minimální většinou odhlasovala zánik nešťastného manželství z rozumu, konec ČSFR. Prostý lid sice prostořece tvrdí, že kapři si omylem vypustili rybník, ale změnilo by se něco, kdyby opozice zatvrzele trvala na všelijakých konfederacích, uniích a dvojdomcích? Federace byla v agónii. To věděli i v nejzapadlejších vesnicích a v posledních hospodách. Celý ten kolotoč politické vychytralosti byl roztočen ze zcela jiných důvodů než záchrany nezachranitclného. Tak naivní naši opoziční politici nejsou. Spíše vycítili svou velkou a snad na dlouhou dobu poslední příležitost. Vláda demokratické pravice a pravého středu je pro ně něčím nepředstavitelným. Tržní hospodářství, kde se měří podle schopností a ne podle protekce na sekretariátech něco hrůzyplného. Proto to volání po referendech a nových volbách. Co kdyby se při tom podařilo ulovit nějaký ten mandát navíc? Že tak jednají komunisté, to snad nikoho nemůže překvapit. Ale že stejně se profiluje většina osmašedesátníků, to už by měl být důvod k zamyšlení. Jsou ti lidé tak přesvědčeni o své nepostradatelnosti, nebo tak posedlí touhou po moci? Jsou opravdu přesvědčeni, že bez nich to nepůjde? Naštěstí protiúder "rudého muže" se u nás nezdařil. A tak staří rutinéři a zhrzení politici vytáhnou do boje pod tajným heslem: čím hůře, tím lépe. Ale to by nás nemělo překvapit. I my jsme tak uvažovali, když jsme začínali protikomunistický odboj. Tak proč by měla opozice dnes vymýšlet něco jiného? Ovšem proti nám byl tenkrát celý mocenský aparát, dnes se sabotujícím, kličkujícím a občany otravujícím a demoralizujícím kryptobolševikům nic nestane. Ba znám případy, kdy slušný antikomunista byl vyhozen starými strukturami ze zaměstnání. Asi jsme to s tím sametem přehnali, že? Pravda a láska pořád nemohou zvítězit, pane Havle. Ale co jste pro jejich vítězství udělal konkrétního vy? Opozice ve svém zběsilém odporu proti samostatnému českému státu hodně spoléhala na sentiment, zvyk, stereotyp. Tomu rozumím - a to je právě ta chuť pelyňku, kterou cítím v ústech. Narodil jsem se v Československu a chtěl jsem v něm i zemřít. Ale byla ČSFR tím Československem, které jsme znali, milovali a v jeho jménu šli do II. a III. odboje? Obávám se, že ne. I já bych raději žil ve státě od Aše až k Jasině. Ale než žít v obavách z dalšího února, z toho, že se budu ještě muset zapojit do IV. odboje - to raději oželím sen svého mládí, Československo. Věřím, že v českých zemích spolu s demokratickou levicí (vždyť sociální demokraté bývali za první republiky slusnou stranou) si bolševiky uhlídáme. Na Slovensku si s tím tak jistý nejsem. A tak vzpomínejme na bývalé Československo s něhou a nostalgií s jakou vzpomínáme na naše dávné, mladistvé lásky. Niki Jaké bylo hlasování Názory poslanců a politiků na přijetí zákona o zániku federace (převzato z denního tisku ze dne 26. listopadu 1992 - Český deník, Lidová demokracie, Rudé právo) Přijetí zákona o zániku federace označil předseda české vlády Václav Klaus především za ulehčení. Podle jeho slov jde o rozmotání jednoho velkého uzlu. Nelze však očekávat, že byly rázem vyřešeny všechny problémy, Konstatoval, že vztahy Čechů a Slováků se od červnových voleb zlepšily, a vyjádřil politování nad tím, že jsme k tomu potřebovali rozdělení. Podle V.Klause usnadní přijetí zákona komurtikaci koalice s opozicí v ČNR, neznamená to však, že "opozice se 17 [pageend17]okamžitě změní z roucha vlčího do roucha beránčího". Za nejspornější bod na půdě ČNR označil V. Klaus státní rozpočet. Jan Stránský (ODS): Je to správný signál, že se ve Federálním shromáždění udržela politická kultura. Jsem plně spokojen se zněním zákona. Máme otevřené dveře, abychom ovlivnili dělem majetku a rozhodnutí o něm, aby se toho co nejvíce rozhodlo do konce roku. V.Mečiar přijetí zákona o zániku federace přivítal. Podle slov slovenského premiéra funguje ve FS jakýsi mechanismus sebezáchovy, podle kterého vždy, když dojde na práh sebezániku, se vzpamatuje a hlasuje rozumně. Jiří Vyvadil (NLK): Jsem rád, že zvítězil zdravý rozum. Jsem přesvědčen, že pro mnohé poslance bylo toto hlasování bolestivé a oceňuji zejména přístup těch, kteří přesto pro ústavní zákon zvedli ruku. Tvoříme nový český stát, a to je výzva pro všechny - pro ty, kteří jsou s tím dávno srozuměni, i pro ty, kteří se s touto skutečností teprve smiřují. Podle slov Františka Kačinkv (HSD-SMS) je škoda, že tento krok neučinilo FS "o nějaký měsíc dřivě". Připomněl v této souvislosti, že představitelé HSD-SMS nikdy neusilovali o samostatnost Moravy, nýbrž pouze o její samosprávu, která tu byla již od roku 1182. "Samostatnost by byla přepychem, který by občané Moravy asi nechtěli platit. Mají-li na to Slováci, ať platí," uzavřel F.Kačinka. J.Orel (KDU-ČSL): Naším plánem nebylo rozdělené Československo. Museli jsme akceptovat přání Slovenska po samostatnosti. Jinak bychom nebyli demokraté. Proto jsme k zákonu přistupovali jako k nutnému a nezbytnému. Václav Moric (SNS): Je to jeden z nejhezčích dní mého života. Tento parlament ukázal, že umí pracovat a že neztratil kredit. Pro Slovensko to znamená, že si budeme moci rozhodovat o svých věcech sami a nést zodpovědnost za špatná rozhodnutí. Je to, jako když se člověk hodí do vody. Myslím si, že plavat umíme a že se to naučíme ještě lépe. R. Zelenay (HZDS): Je to signál, že tyto politické reprezentace se dokáží dohodnout v klíčových věcech. Potvrzuje to fakt, že nejde o rozbití, ale o transformaci. Je to pro nás i pro zahraničí konec nejistoty, signál, že tu budou dva samostatné státy, které najdou společnou řeč i v budoucnu. V.Havel. bývalý čs.prezident, ve svém stanovisku pro ČTK označil přijetí zákona o zániku federace za velmi dobré, protože dává celému procesu rozdělení Československa ústavní rámec a posiluje jeho věrohodnost. "Rozdělení státu proti vůli jeho nejvyššího zastupitelského sboru by velmi ztížilo postavení oběma nástupnickým státům". J.Svoboda (LB). předseda KSČM, ve svém prohlášení: Jsem přesvědčen, že datum 25.11.1992 vstoupí do společných dějin Čechů a Slováků obdobně jako poprava českých pánů v roce 1621, založení společného státu 28. října 1918, mnichovská dohoda 1938, potvrzení jaltských a tcheránských dohod 1948 a agrese vojsk Varšavské smlouvy 21. srpna 1968. Podle Svobody datum 25. listopadu 1992 bude následně zhodnoceno a v souladu s tímto hodnocením budou posuzovány i postoje představitelů jednotlivých stran a hnutí zastoupených ve FS. 18 [pageend18]Ivan Sviták (LB): V kuloárech kolují zprávy, že skutečnost, že Václav Klaus přišel o berlích, má symbolickou hodnotu. S tím bych rozhodně nesouhlasil. Kdyby výsledky dnešního hlasování byly symbolizovány jím, pak by musel přijet na vozíčku, protože paralýza tohoto státu od pasu dolů nám znemožní další vývoj směrem k demokratické Evropě. Je to další propad k balkanizaci. Souboj vysílaček pro zahraničí v U.S.A. Americká státní vysílačka Hlas Ameriky naléhala na presidenta Busche, aby ještě před volbami zrušil obě mnichovské stanice Svobodná Evropa (RFE) a Rádio Liberty (RL), aby tak Hlasu Ameriky byl zajištěn monopol. Začátek této války sahá do nepaměti. Hlas Ameriky si odjakživa činil nárok, aby jen výhradně on směl po celý den a noc vysílat do celého světa (na náklady státního rozpočtu). Pak se ale v padesátých letech zjistilo, že jeho optimisticky laděný program byl za Železnou oponou sotva slyšitelný. Za pomoci CIA zřídila washingtonská administrativa RFE a RL, což bylo vnitropoliticky snadné, ale v zahraniční politice to rozvířilo hladinu. Hlavně sovětskými agenty zkorumpovaní a zpracovaní západní intelektuálové prohlašovali tyto obě stanice prostě za "štvavé špionážní vysílačky". V roce 1971 bylo napojení CIA zrušeno, když se již předtím podařilo docílit serióznosti zpravodajství z tehdejšího SSSR a jeho satelitů. Vedle BBC a Deutsche Welle byly tuto obě mnichovské vysílačky považovány mnohými lidmi za důležitý zdroj informací. Především v Československu nahrazovala Svobodná Evropa i po předání části moci nekomunistům díl vytváření veřejného mínění. Např. Václav Havel se při své indoktrinaci národa silně opíral o podporu mnichovských stanic. Tento pingpong přes hranici se ale znelíbil české emigraci, hlavně ve Spojených státech, která se od Havlovy koncepce stále více odkláněla. Její vliv na lobby kolem ministra zahraničí Eagleburgra není zanedbatelný. Proto neudivuje, že ministerstvem zahraničí kontrolovaná "United States Advisory Commission on Public Diplomacy" doporučila presidentu Bushovi, aby škrtl oněch čtvrt miliónu, které se ročně na obě vysílačky vydávaly a příslušně zvýšil rozpočet Hlasu Ameriky. Zda se protihavlovské seskupení prosadí, není dosud jisté. "Board for internation Broadcasting" (Výbor pro zahraniční vysílání) vznesl pro jistotu proti návrhu Advisory Commission protest. Karel Kukal 44. výročí monstrprocesu V prosinci vzpomeneme neblahého již 44.výročí politického monstrprocesu v roce 1948, na který "navazovaly" další tři. Byl to proces s tzv. "Chocovou skupinou", který měl odstrašujícím příkladem bezmezné komunistické moci pro všechny ty, kteří zůstávali věrni odkazu svobodného demokratického Československa. Tehdejší Státní soud v Praze pod řízením JUDr. Richtera oddaně splnil ve svých rozsudcích přání rodné Strany a vynesl v tomto procesu řadu rozsudků smrti jak "in absentia" tak za přítomnosti obžalovaných. Rozsudky smrti byly vykonány v roce 1949 na M.Chocovi a Slavoji šádkovi. Soudobá literatura, zabývající se tímto případem, dokazuje nevinu obou popravených (Stcrlingová: "Případ Masaryk", str. 201, 202, 209; Kettner-Jedlička: "Proč zemřel Jan Masaryk", str. 150-153, výpověď kpt. Bendy str. 185). Ostudou polistopadové justice je rozhodnutí Městského soudu v Praze v neveřejném zasedání dne 17.12.1990 ve věci rehabilitace, že: 19 [pageend19]"Podle § 2 odst.2 cit.zákona se za trestné činy, event. zločiny rehabilitací nedotčené stanoví podle závažnosti trest odnětí svobody a to u těchto osob: Miloslav Choc pro zločin vraždy podle §§ 33, 134, 135, č.l a 3, ř.z.č.l 17/1852 v trvání 20 roků" Podepsán JUDr. Josef Kratochvíl K lomu jen připomínám, že nejvyšší trest v Československu je 15 let a vražda nebyla M.Chocovi prokázána ani 41 let po jeho popravě. Další velkou skupinou souzenou v souvislosti s procesem "Chocova skupina" byla skupina obžalovaných nazývaná tehdejším tiskem "Chocovou tlupou" podle obžaloby "Hamala a spol." Tato skupina byla souzena ve dnech 6.-11.12.1948 Státním soudem v Praze za předsednictví JUDr. Nováka a zástupce obžaloby prokurátora JUDr. Grospiče. Ke skupině "Hamala a spol." byly pak ve smyslu obžaloby připojeny ti, kteří tvořili ilegální organisaci "SVOBODNÉ DEMOKRATICKÉ ČESKOSLOVENSKO" a skupina nesoucí název "Za svobodu", vedená Karlem Kukalem. Proč vzpomínám těchto výročí? Především proto, abych ve svých řádcích vzdal oběma obětem komunistické zběsilosti, neboť jsem je znal - zvláště pak Slavoje Šádka - jako čestné a statečné i ve chvílích nejtěžších, hold úcty a hluboké živé vzpomínky. Dalším důvodem je pro mne připomenutí dnešním zrůžovělým nebo dokonce odbarveným, že onen ohromný morální potenciál v boji proti bolševické tyranii a morální komunistické bídě, který jsme tenkrát prokázali, nám zůstal dodnes. Neposledním důvodem je pak nutnost upozornit, že nebezpečí porůžovělých i odbarvených z rudého opojení na demokratické beránky nejenže trvá, ale i - jak dnes všude vidíme - narůstá jako plevel uprostřed lánu ušlechtilého obilí. Dr. Dušan Chval 20 [pageend20]12. prosince si připomínáme výročí úmrtí jednoho z předních státníků I. republiky Antonína Švehly. Zemřel ve svých šedesáti letech po delším období, které mu bránilo již v plné politické práci, roku 1933. Předčasně tak odešel člověk, jehož hlavní devizou byla práce, práce pro společnost a pro vytvoření skutečně demokratického státu. Pocházel ze statku v Hostivaři, kam se také po studiích na gymnáziu vrátil. Nevěnoval se však pouze hospodářem, ale jak bylo zvykem, též společenskému životu. Pracoval pro sokolskou jednotu, stal se členem Tiskařského a vydavatelského družstva rolnického. Účast v zemědělském hnutí ho zavedla do agrární strany, kde se stal předsedou. S jeho jménem byl v těchto ale zejména v pozdějších letech spojen program celého zemědělského hnutí. Ještě významněji je snad spojen se vznikem první samostatné republiky. Patřil k tzv. "Pěti mužům 28. října 1918" a proklamoval vyhlášení naší národní samostatnosti. V počátcích státu se stal ministrem vnitra, později třikrát za sebou předsedou čsl. vlády. V roce 1927 byl dokonce navržen jako druhý kandidát na funkci prezidenta. Tenkrát svým příznivcům odpověděl, že dokud bude žít T.G.Masaryk, je pro něho jediným kandidátem on. Kromě těchto funkcí zůstával stále až do své smrti předsedou původní agrární později nově pojmenované Republikánské strany československého venkova. Švehla byl za svého života mužem váženým a ctěným, ačkoli si pocty a oslavy zakazoval. Byl znám jeho výrok, kterým svoje okolí přesvědčuje, že má tolik síly a sebevědomí, že vystačí až do konce života bez oslav. 21 [pageend21]Přesto, že se o osobnosti Antonína Švehly mnoho desetiletí mlčelo, protože nebyl přijatelný jak pro fašisty, tak později pro komunisty, existuje řada výpovědí, které hovoří o tomto muži jako o člověku a státníku velmi jednoduše ale výstižně. Jedna z nich pochází od Zdeňka Schmoranze. V dějinách bude Antonín Švehla zapsán jako velký státník. Velký státník předpokládá vždy člověka se silným duchem a jemnou duší. Nikdy nebyl schopen jednati zákeřně. Nepracoval proto, aby si získal vděčnost Na mysli měl jen prospěch republiky a jediným cílem byl její zdárný vývoj™ Zjevem, vnitřní noblesou a rozhledem byl přímo předurčen, aby hrál vedoucí roli společenskou. Vyhýbal se však úzkostlivě společenskému rozruchu, poněvadž miloval samotu. Samotu vůdců generace žijící a proroků pokolení budoucích™ -ředil ,1 [pageend22]Večer Žhavá pečeť slunce na západě visí ještě prsten přitisknout, než vychladne, ještě úsměv, ještě trochu lásky, za chviličku bude konec dne. Ještě prsten, ten můj tyrkysový, s modrým sklíčkem věčné naděje ráno bude moudřejší, než večer, večer ale krásný je. Ještě úsměv, malou minci zlatou, než bude list navždy dopsaný, abys nedlužil ji Bohu nebo lidem jednou, až nebude záchrany. Božena Jíšová 23 [pageend23]Všeobecná deklarace lidských práv Dne 10.prosince 1948 Valné shromáždění Spojených národů přijalo a vyhlásilo Všeobecnou deklaraci lidských práv, jejíž úplné znění je obsaženo v následujících stránkách. Po tomto historickém aktu Valné shromáždění vyzvalo všechny členské státy, aby uveřejnily znění Deklarace a aby je daly rozšířiti, čisti a vykládati zejména ve školách a jiných výchovných ústavech, bez rozdílu politického postavení států a území. Toto jest pečlivý avšak neúřední překlad znění Deklarace. Úřední znění deklarace je možno obdržeti v pěti úředních jazycích Spojených národů, a to anglicky, čínsky, francouzský, rusky a Španělsky. Vydáno Spojenými národy v únoru 1951 I. vydání Všeobecná deklarace lidských práv Úvod U vědomí toho, že uznání přirozené důstojnosti a rovných a nezcizitelných práv členů lidské rodiny je základem svobody, spravedlnosti a míru ve světě, že zneuznání lidských práv a pohrdání jimi vedlo k barbarským činům, urážejícím svědomí lidstva, a že vybudování světa, ve kterém lidé, zbavení strachu a nouze, budou se těšit svobodě projevu a přesvědčení, bylo prohlášeno za nejvyšší cíl lidu, žc je nutné, aby lidská práva byla chráněna zákonem, nemá-li člověk býti donucen uchylovati se, když vše ostatní selhalo, k odboji proti tyranii a útlaku, že je nutné podporovati rozvoj přátelských vztahů mezi národy, že lid Spojených národů zdůraznil v Chartě znovu svou víru v základní lidská práva, v důstojnost a hodnotu lidské osobnosti, v rovná práva mužů i žen a že se rozhodl podporovati sociální pokrok a vytvořili lepší životní podmínky ve větší svobodě, že členské státy převzaly závazek zajistiti ve spolupráci s organisací Spojených národů všeobecné uznávání a zachovávání lidských práv a základních svobod a žc stejné chápání těchto práv a svobod má nesmírný význam pro dokonalé splnění tohoto závazku, 24 [pageend24]Valné shromáždění vyhlašuje tuto všeobecnou deklaraci lidských práv jakožto společný cíl pro všechny národy a všechny státy za tím účelem, aby se každý jednotlivec a každý orgán společnosti, maje tuto deklaraci stále na mysli, snažil vyučováním a výchovou rozšířit úctu k těmto právům a svobodám a zajistit postupnými opatřeními vnitrostátními i mezinárodními jejich všeobecné a účinné uznávání a zachovávání jak mezi lidem členských států samých, tak i mezi lidem území, jež jsou pod jejich pravomocí. Článek 1. Všichni lidé rodí se svobodní a sobě rovní co do důstojnosti a práv. Jsou nadáni rozumem a svědomím a mají spolu jednati v duchu bratrství. Článek 2. (1) Každý má všechna práva a všechny svobody, stanovené touto deklarací, bez jakéhokoli rozlišování, zejména podle rasy, barvy, pohlaví, jazyka, náboženství, politického nebo jiného smýšlení, národostního nebo sociálního původu, majetku, rodu nebo jiného postavení. (2) Žádný rozdíl nebude dále činěn z důvodů politického, právního nebo mezinárodního postavení země nebo území, k nimž určitá osoba přísluší, ať jde o zemi nebo území nezávislé, anebo pod poručenstvím, nesamosprávné nebo podrobené jakémukoli jinému omezení suverenity. Článek 3. Každý má právo na život, svobodu a osobní bezpečnost. Článek 4. Nikdo nesmí býti držen v otroctví nebo nevolnictví; všechny formy otroctví a obchodu s otroky jsou zakázány. Článek 5. Nikdo nesmí býti mučen nebo podrobován krutému, nelidskému nebo ponižujícímu zacházení nebo trestu. Článek 6. Každý má právo na to, aby byla všude uznávána jeho právní osobnost. Článek 7. Všichni jsou si před zákonem rovni a mají právo na stejnou ochranu zákona bez jakéhokoli rozlišování. Všichni mají právo na stejnou ochranu proti jakékoli diskriminaci, která porušuje tuto deklaraci, a proti každému podněcování k takové diskriminaci. Článek 8. Každý má právo, aby mu příslušné vnitrostátní soudy poskytly účinnou ochranu proti činům poručujícím základní práva, která jsou mu přiznána ústavou nebo zákonem. Článek 9. Nikdo nesmí býti svévolně zatčen, držen ve vazbě nebo vyhoštěn do vyhnanství. Článek 10. Každý má úplně stejné právo, aby byl spravedlivě a veřejně vyslechnut nezávislým a nestranným soudem, který rozhoduje buď o jeho právech a povinnostech, nebo o jakémkoli trestním obvinění vzneseném proti němu. 25 [pageend25]Článek 11. (1) Každý, kdo je obviněn z trestního činu, považuje se za nevinného, dokud není zákonným postupem prokázána jeho vina ve veřejném řízení, v němž mu byly zajištěny veškeré možnosti obhajoby. (2) Nikdo nesmí býti odsouzen pro čin nebo opomenutí, které v době, kdy byly spáchány, nebyly trestné podle státního nebo mezinárodního práva. Rovněž nesmí býti uložen trest těžší, než jakého bylo lze použiti v době, kdy byl trestný čin spáchán. Článek 12. Nikdo nesmí býti vystaven svévolnému zasahování do soukromého života, do rodiny, domova nebo korespondence, ani útokům na svou čest a pověst. Každý má právo na zákonnou ochranu proti takovým zásahům nebo útokům. Článek 13. (1) Každý má právo volně se pohybovat a svobodně si voliti bydliště uvnitř určitého státu. (2) Každý má právo opustit kteroukoli zemi, i svou vlastní, a vrátit se do své země. Článek 14. (1) každý má právo vyhledati si před pronásledováním útočiště v jiných zemích a požívati tam asylu. (2) Toto právo nelze uplatniti v případě stíhání skutečně odůvodněného nepolitickými zločiny nebo činy, které jsou v rozporu s cíli a zásadami Spojených národů. Článek 15. (1) Každý má právo na státní příslušnost. (2) Nikdo nesmí býti svévolně zbaven své státní příslušnosti ani práva svou státní příslušnost změniti. Článek 16. (1) Muži a ženy, jakmile dosáhli plnoletosti, mají právo, bez jakéhokoli omezení z důvodů příslušnosti rasové, národnostní nebo náboženské, uzavřití sňatek a založiti rodinu. Pokud jde o manželství, mají za jeho trvání i při jeho rozvázání stejná práva. (2) Sňatky mohou být uzavřeny jen se svobodným a plným souhlasem nastávajících manželů. (3) Rodina je přirozenou a základní jednotkou společnosti a má nárok na ochranu se strany společnosti a státu. Článek 17. (1) Každý má právo vlastniti majetek jak sám, tak spolu s jinými. (2) Nikdo nesmí býti svévolně zbaven svého majetku. Článek 18. Každý má právo na svobodu myšlení, svědomí a náboženství; toto právo zahrnuje v sobě i volnost změniti své náboženství nebo víru, jakož i svobodu projevovati své náboženství nebo viru, sám nebo společně s jinými, ať veřejně nebo soukromě, vyučováním, prováděním náboženských úkonů, bohoslužbou a zachováváním obřadů. 26 [pageend26]Článek 19. Každý má právo na svobodu přesvědčení a projevu; toto právo nepřipouští, aby někdo trpěl újmu pro své přesvědčení, a zahrnuje právo vyhledávati, přijímati a rozšiřovati informace a myšlenky jakýmikoli prostředky a bez ohledu na hranice. Článek 20. (1) Každému je zaručena svoboda pokojného shromažďování a sdružování, (2) Nikdo nesmí býti nucen, aby byl členem nějakého sdružení. Článek 21. (1) Každý má právo, aby se účastnil vlády své země přímo nebo prostřednictvím svobodně volených zástupců. (2) Každý má právo vstoupiti za rovných podmínek do veřejných služeb své země. (3) Základem vládní moci budiž vůle lidu; ta musí býti vyjádřena správně prováděnými volbami, které se mají konati v pravidelných obdobích na základě všeobecného a rovného hlasovacího práva tajným hlasováním nebo jiným rovnocenným postupem, zabezpečujícím svobodu hlasování. Článek 22. Každý člověk má jako člen společnosti právo na sociální zabezpečení a nárok na to, aby mu byla národním úsilím i mezinárodní součinností a v souladu s organisací a s prostředky příslušného státu zajištěna hospodářská, sociální a kulturní práva, nezbytná k jeho důstojnosti a k svobodnému rozvoji jeho osobnosti. Článek 23. (1) Každý má právo na práci, na svobodnou volbu zaměstnání, na spravedlivé a uspokojivé pracovní podmínky a ochranu proti nezaměstnanosti. (2) Každý, bez jakéhokoli rozlišování, má nárok na stejný plat za stejnou práci. (3) Každý pracující má právo na spravedlivou a uspokojivou odměnu, která by zajišťovala jemu samému a jeho rodině živobytí odpovídající lidské důstojnosti a která by byla doplněna, kdyby toho bylo třeba, jinými prostředky sociální ochrany (4) Na ochranu svých zájmů má každý právo zakládali s jinými odborové organisace a přistupovati k nim. Článek 24. Každý má právo na odpočinek a na zotavení, zejména také na rozumné vymezení pracovních hodin a na pravidelnou placenou dovolenou. Článek 25. (1) Každý má právo na takovou životní úroveň, která by byla s to zajistit jeho zdraví a blahobyt i zdraví a blahobyt jeho rodiny, počítajíc v to zejména výživu, šatstvo, byt a lékařskou péči, jakož i nezbytná sociální opatření; má právo na zabezpečení v nezaměstnanosti, v nemoci, při nezpůsobilosti k práci, při ovdovění, ve stáří nebo v ostatních případech ztráty výdělečných možností, nastalé v důsledku okolností nezávislých na jeho vůli. (2) Mateřství a dětství mají nárok na zvláštní péči a pomoc. Všechny děti, ať manželské nebo nemanželské, požívají stejné sociální ochrany. 27 [pageend27]Článek 26. (1) Každý má právo na vzdělání. Vzdělání nechť je bezplatné, alespoň v počátečních a základních stupních. Základní vzdělání je povinné. Technické a odborné vzdělání budiž všeobecně přístupné a rovněž vyšší vzdělání má býti stejně přístupné všem podle schopnosti. (2) Vzdělání má směřovat k plnému rozvoji lidské osobnosti a k posílení úcty k lidským právům a základním svobodám. Má napomáhat! k vzájemnému porozumění, snášenlivosti s přátelství mezi všemi národy a všemi skupinami rasovými i náboženskými, jakož i k rozvoji činnosti Spojených národů pro zachování míru. (3) Rodiče mají přednostní právo voliti druh vzdělání pro své děti. Článek 27. (1) Každý má právo svobodně se účastniti kulturního života společnosti, užívati plodů umění a podíleti se na vědeckém pokroku a jeho výtěžcích. (2) Každý má právo na ochranu morálních a materiálních zájmů, které vyplývají z jeho vědecké, literární nebo umělecké tvorby. Článek 28. Každý má právo na to, aby vládl takový sociální a mezinárodní řád, ve kterém by práva a svobody stanovené v této deklaraci byly plně uplatněny. Článek 29. (1) Každý má povinnosti vůči společnosti, v níž jediné může volně a plně rozvinouti svou osobnost. (2) Každý je při výkonu svých práv a svobod podroben jen takovým omezením, která stanoví zákon výhradně za tím účelem, aby bylo zajištěno uznávání a zachovávání práv a svobod ostatních a vyhověno spravedlivým požadavkům morálky, veřejného pořádku a obecného blaha v demokratické společnosti. (3) Výkon těchto práv a svobod nesmí býti v žádném rozporu s cíli a zásadami Spojených národů. Článek 30. Nic v této deklaraci nemůže býti vykládáno, jako by dávalo kterémukoli státu, kterékoli skupině nebo osobě jakékoli právo vyvíjeti činnost nebo dopouštěti se činů, které by směřovaly k potlačení některého z práv nebo některé ze svobod v této deklaraci uvedených. 28 [pageend28]Kdybych byl ministrem školství, jako hlavní předmět bych prosadil dějiny naší země, aby každý pochopil, z jak malých začátků náš stát povstal, jak se zrodilo České království, jedno z prvních v Evropě, co byla Koruna Česká. Málokterý stát se může pyšnit tak bohatou historií jako my. Od kmenového společenství lidí spjatých rodovými vztahy přes knížectví a království více než tisíc let usilujeme o svou státnost. Jenom zůstat sami sebou, nezapomínat na své kořeny! Svatý Václave, nedej zahynout nám ni budoucím! Stanislav Opit 29 [pageend29]Z dopisů Československá obec legionářská v zahraničí Association of czechoslovak legionaries union des anciens combattants tchécoslovaques Major gšt M.F.Kašpar,PSC,CdeC Pan Dr,Karel Duda, Velvyslanec Československé republiky, Czechoslovak Embassy, 25 Kensington Palace Cardens, London W8 4QY 3.prosinec,1991 Vážený pane velvyslance, Děkuji za Vaše pozvání na recepci dne 11.12. Na pozvánce je připsáno, že tato recepce je "in honour of Mr. Jiří Dienstbier...". Proto nemohu pozvání přijmout z důvodů zásadních. Na konci přednášky pro International Institute of Foreign Affairs v Chatham Housu, počátkem minulého roku, v přítomnosti zástupců britského tisku, položil přednášejícímu čs. ministru zahraničí jeden britský novinář (jemuž byl Jiří Dienstbier znám z jeho činnosti jako dopisovatel Rudého Práva v letech padesátých a šedesátých) otázku, kdy přestal být komunistou. Odpověď, v přítomnosti pika Puchnera, který seděl vedle mne, zněla: "Vystoupil jsem z komunistické strany v den, kdy sovětské tanky vjely do Prahy, 21. srpna, 1968. Ale komunistou jsem být nepřestal (v originále I remain being a communist)". Mezi posluchači vzbudila tato odpověď zřejmě trapný pocit a přítomní se ohlíželi jeden po druhém, překvapeni touto odpovědí ministra a náměstka předsedy vlády, která svrhla komunistický režim. Byl-li jsem od února 1948 v aktivním odboji (dosud neuznaném) proti komunismu, který se dnes ideově i ideologicky sám vyřídil, nemohu dnes vzdávat poctu tomuto mnohoobročmku (jak je nazýval Jirásek), který je připraven sloužit každému režimu poté, co sloužil oddaně nejméně dvacet let tomu, který má na svědomí smrt gen. Píky, majorů Černého, Plešmída, Satany, Prokeše, Nechanského a mnoha jiných kamarádů, mých spolubojovníků z let 1939-45. Musel bych se sám považovat za bezpáteřníka, pokrytce a chameleona. Doufám, pane velvyslance, že tomuto mému samozřejmému postoji porozumíte. Upřímně a s pozdravem Váš předseda V Brně dne 25. srpna 1992 Nazdar Karle, tak Ti posílám novinový článek, který je velmi zajímavý. Hlavně by si jej měli přečíst naši • lidé, kteří mají domy a domnívají se, že se budou moci nastěhovat do svého. Zabavit, ukrást, to šlo velmi rychle. Zvát někoho do vlasti, nabádat k návratu, to je krásné heslo, ale co pak.. Občánku, poraď si, jak umíš. Nyní se zvýšilo nájemné a lidé, kteří měli dva byty, rychle se jednoho zbavují. A tu se najdou tací ubožáci, jako jsme my a o byty se zajímají, protože chtějí lidsky bydlet. Ovšem pochopení u těchto nových pronajimatelů nenajdeš. Bezohledně se v této krizové situaci 30 [pageend30]s těmito byty kupčí, zaplatíš nejen nájem, inkaso, ale i obnos, který si určí majitel za laskavost, kterou Ti prokáže svým bytem. Když jsem četl onen článek, tak jsem listoval zpět až na titulní stranu a ano, jsou to Lidové noviny z 22. t.m.. Styl Rudého Práva, výzvy "spojte se" jsou stále jště v módě. Myslím, že naši lidé se nenaučí myslet v rozmezí nové situace. "Strana myslí za mne" to sice odpadlo, ale samostatně myslet nedovedu. Myslet, to je výkon, který namáhá. A tak jedeme dále a jsme spokojeni s danou situací. I ten dobrý člověk, který je postavem v dané chvíli, aby učinil své rozhodnutí, jistě si najde řešení, které neuškodí, ale také neprospěje. A tato stínová hra je v celém státě. My nemáme ještě ústavu, ale již se dohadujeme o nových symbolech. Jak to bolí. Myslím, že ti lidé jsou postiženi nějakou křečí, která jimi cloumá a neopouští je. Ústava. Jen si vzít ústavu z roku 1920 a stačily by menší úpravy a bylo by vše odbyto. Ale já ani já bych nebyl spoluautorem, nemohl bych diskutovat a psát prázdné fráze. A lid? Začíná být unaven celou tou komedií, dnes již ví, kdo sedí na vedoucích místech, komunisté se drží přesně letáku "rozleptávej, narušuj, vstupuj do jiných stran a tam podvratně pracuj". Dnes si může Havel vyčítat, že při sestavování vlády zval k spolupráci jen disidenty. Neznal politické vězně a ještě dnes nezná z let padesátých. Ti by bývali odvedli kus poctivé práce. Karle, zdravím všechny známé, zdravím Mílu a všechny spolupracovníky. Tak se tam mějte a buďte šťastni, že žijete v závětří a nejste svědky převlékání - i několikeré (Sabata), že máte svůj politický klid, kdy Vás lidé a TISK neotravují prohnilými myšlenkami. Jsem se srdečným pozdravem Tvůj Jožka v.r. "Dám pryč střechu" Četli jsme mnoho článků o nových domácích pánech, kteří se násilím snaží donutit nájemníky, aby opustili byty v domech, které byly restituovány a které jejich staronoví majitelé chtějí prodat nebo pronajmout za vyšší obnos peněz. Jako ředitel realitní kanceláře v Praze slyším často od majitelů domů, jak zamýšlejí "vyčistit dům od těch hrozných nájemníků". (Skutečně za mnou přišel jeden majitel, který chtěl sundat střechu z domu). Obdobně jsem se setkal s ustrašenými nájemníky, kteří nevědí, zdali budou moci zůstat ve svých bytech, když byl jejich dům, restituován. Možná, že je nyní vhodná chvíle, abych poradil oběma stranám. RADY DOMÁCÍM PÁNŮM Vážený majiteli domu. Jste jeden z těch šťastlivců, který vlastní restituovanou nemovitost. Rychle jste zjistil, že není snadné dům prodat. Proč? Protože dům je plný nájemníků, kteří platí nízké nájemné. Nebuďte jedním z těch pošetilců a nenajímejte si lidi, aby zastrašovali a týrali nájemníky. Nesnažte se "náhodou’' vypínat elektrický proud nebo zastavovat vodu a myslet si, že je to nejrychlejší způsob, jak donutit lidi se vystěhovat. Nejenomže je to špatné ve své podstatě vůbec, ale docílíte jedině toho, že nájemníky podrážíte a oni pak s největší pravděpodobností legální cestou zahájí proti vám soudní řízení. Ztratíte lak příležitost začít s mírumilovným a přátelským jednáním a jediné, co tím získáte, bude dům plný rozhořčených, pohoršených a vystrašených lidí, které bude obtížné až i nemožné přestěhovat. Nejvhodnější způsob je nájemníky navštívit, posedět u kávy a otevřeně jim vysvětlit svůj problém. Nemá význam zakrývat skutečnost, že se snažíte dům prodat, zprostředkovatelé, kteří budou obcházel dům s potencionálními kupci, nebudou nic skrývat (mohu vás ujistil, že mnozí z majitelů. 31 [pageend31]kteří k nám do realitní kanceláře chodí, žádají, abychom uchovali v tajnosti fakt, že se snaží dům prodat). Zjistěte, jaká je situace s nájemníky. Zdali by měli přání se přestěhovat třeba blíže ke svým příbuzným na nějaké konkrétní místo v Praze. Nebo zda-li bydlí ve 4.patře stará paní, v domě není výtah a ona by se chtěla přestěhovat do přízemí někam jinam. Nebo u vás v domě žije starší manželský pár, děti odešly a rodiče by raději bydleli v bytě menším. Je prostě hloupé obcházet byt po bytě a nabízet nájemníkům dejme tomu Kčs 200.000,-, aby se přestěhovali. To je nejméně vhodné. Jak jistě v Praze každý ví, právě hledání bytu je obtížné. Nepomůže žádný obnos peněz, když nenaleznete byt, který byste mohli koupit. Mnozí starší lidé jsou obvykle zmateni a nevědí, jak pátrat po novém bytu. A pokud začnete nabízet pemze, docílíte toho, že nájemníci budou chtít stále víc a víc. SNAŽTE SE O SMÍR Když jste se spřátelili s nájemníky a zjistili, který z nich se přestěhuje, potom vy, majitel domu, musíte začít hledat vhodné náhradní byty. Inzerujte v novinách ve výkladních skříních, jděte za agenty. Budou vám nabízet různé státní byty, družstevní byty i byty v soukromém vlastnictví. Často se setkáte s prudkým zvýšením částky nájemného, které budou muset vaši nájemníci platit, pokud by nový byt přijali. V této fázi byste měl nabídnout určitý obnos, abyste pomohl nájemníkům s placením zvýšeného nájemného v několika prvních letech a také zaplatit náklady na stěhování. Jako další možnost se nabízí koupě chaty nebo chalupy mimo Prahu v cenovém rozpětí 200.000 - 300.000 korun vhodné pro celoroční bydlení, kam by se popřípadě mohli nájemníci přestěhovat. Ano, víme o zákoně, který nyní platí. Jako majitel domu máte nyní v rukou moc vystěhovat legální cestou jakéhokoliv nájemníka, pokud mu nabídnete podobný byt stejné kategorie a stejného typu kdekoliv v Praze. Ale není to tak jednoduché, jak to vypadá. Nejprve se pokusíte uzavřít dohodu o ukončení nájmu s nájemníkem. V případě, že se nedohodnete, musíte nájemníka vypovědět a to lze jedině se souhlasem soudu. Pokud majitel splní podmínky dané rozhodnutím soudu (např. nabídne přiměřený byt) a nájemník přesto odmítne sporný byt vyklidit, je třeba znovu se obrátit na soud a podat návrh na výkon rozhodnutí o vyklizení bytu. Celá záležitost se tak může protáhnout na rok i více. A tak má tedy větší smysl, pokud je to možné, jednat přátelsky a přestěhovat nájemníky dokonce ve stejném domě. Také domovník, který bydlí ve vašem domě, protože se o dům staral, i když nyní toto zaměstnání nevykonává, má právo na náhradní byt. A ani nemáte právo obývat jeden z bytů proto, že jste majitel domu. RADY NÁJEMNÍKŮM Ještě několik slov nájemníkům; nejlepší rada, jakou bych vám mohl dát, může být /ukončením výše uvedeného. Za prvé - nebojte se. Nemůžete být vystěhováni na ulici, ať vám majitel říká, co chce. Jestliže se stejně bojíte, např. protože vás ohrožuje, vyhledejte pomoc úřední cestou. Pohovořte s dalšími nájemníky v domě. Zastrašoval je také? Jestliže ano, spojte se dohromady a vyhledejte úřední cestou pomoc. Nemyslete si, že je to tak špatné! Pokud vám však majitel něco slušného nabízí, přijměte to. Přestěhujte se na lepší místo, do lepšího bytu. Možná blíž k Metru nebo obchodu. Neklaďte záměrně překážky. Potřebujete jeho spolupráci stejně jako on potřebuje vaši! N.M.KIRKE 32 [pageend32]Ve dnech 22. a 23.září 1992 vykonaly bývalé politické vězeňkyně z let 1948 se svými přáteli děkovnou a prosebnou pouť k Matce Boží do Mariazell v Rakousku. Po příjezdu se ještě některé zúčastnily večerní mše svaté. Všichni účastníci si s upřímným a srdečným zájmem prohlédli slavný klášter a chrám se zázračnou kaplí a sochou Panny Marie Mariazellské (Magna Mater Austriae - Velká Matka Rakouska) a obdivovali sochařské i malířské skvosty tamního chrámu. Ráno druhého dne byla slavnostní mše svátá v českém jazyce, kterou sloužil český kněz, působící pro české poutníky v Mariazell. Mše svátá byla obětována za všechny popravené, umučené a za všechny zemřelé ve věznicích i v pozdějších letech. Všichni účastníci podepsali také dopisy našim státníkům, děkovali jim za dosavadní namáhavou práci a ujistili je svou věrností jejich ideálům. Mariánské pouti do Mariazell se účastnily bývalé politické vězeňkyně z Prahy, z mnoha míst v Čechách, dobře byla zastoupena i Morava. PŘEDSEDA VLÁDY ČESKÉ REPUBLIKY Doc. Ing. VÁCLAV KLAUS, CSc. V Praze dne 29. září 1992 K č.j. 17807/92 Vážená paní, děkuji Vám i všem dalším ženám, které podcpsaly pozdravný dopis z Mariazell. Podpora, kterou mně vy, politické vězeňkyně z 50 let, vyjadřujete, je pro mne povzbuzením i závazkem. Dovolte mi, abych Vám popřál hodně zdraví, štěstí a hodně životního optimismu do dalších let. S pozdravem Ať tvrdě makají Zemřel mi manžel, Fr. Kubát (narozen 25.7.1925), vězeň z padesátých let. A tu se ve mně, vedle té hrozné bolesti, kterou prožívám, vzedmul pocit nutnosti plivnout už konečně do tváře těm, kteří to peklo padesátých let způsobili a těm, kteří k tomu přisluhovali. Manželovi bylo 25 let, když ho zavřeli. Neudělal nic. Odseděl dvanáct let, o vlásek unikl trestu smrti a jen díky tomu, že byl mladý a silný, přežil těžkou tuberkulózu plic a kostí. Teď zemřel na rakovinu plic. První manželka se s ním tehdy dala rozvést s odůvodněním, že je vdaná bez muže. Kdo může za tyto tragédie, které se počítají na statisíce? Jak je možné, že zástupci komunistické strany zasedají v našem parlamentě? Kde berou tu drzost hovořit o ústavnosti a demokracii pánové Svoboda a jemu podobní, když hovoří jménem strany, jejíž členové hystericky tleskali všem zvěrstvům a organizovali podpisové akce s heslem "Ukřižuj"! 33 [pageend33]Vážení tzv. osmašedesátníci. Buďte rádi, že vám společnost odpustila, protože jste se dvacet let snažili bojovat proti totalitě a bezpráví. Jinak ale seďte doma na zadku a moc se do politiky nepleťte. Václav Havel je člověk, kterého si ze všech politiků i lidí v našem státě nejvíc vážím, ale nikdy mu neodpustím, že se v disentu spojil ve své dobrotě a určitém idealismu s vyloučenými komunisty. Ti z toho teď patřičně tyjí a brzdí absolutní očištění naší společnosti. Jak to, že se stále diskutuje nad tzv. lustračním zákonem? Všichni ti agenti, a jak se všichni nazývají, prostě ti, kteří svým podpisem stvrdili spolupráci s STB, jsou hodni opovržení a bez jakýchkoliv diskusí mají být zalezlí doma, dělat své povolání, ve kterém nemohou výrazně ovlivnit dění v naší společnosti, a být šťastni, že nemohou nikdy dopadnout tak, jak dopadli ti z padesátých let kdyby došlo k zvratu opačnému, krev by opět tekla. A že jsou někteří nevinní? Kdo podepsal, je vinen!!! Mého manžela přesvědčovali dvacet let, dvacet let mu vyhrožovali a zastrašovali a on věděl, co všechno mohou. Přesto nepodepsal! Každý, kdo je hoden jména "člověk", dokázal vzdorovat, byť ho to stálo cokoliv. Kdy už konečně tato společnost přestane být nesmyslně sametová? Kdy zatočí (sice humánně, ale právem spravedlnosti) s komunisty jako celkem? Cožpak nadělali méně zvěrstev než fašisté? Byla to genocida národa. Povolili bychom u nás fašistickou stranu? Celý minulý život komunisti zneužívali svého členství v této straně. Moc se nepředřeli, jen hrabali a měli se dobře. Ať tedy teď tvrdě makají a do politiky a na vedoucí funkce se necpou! Jana Kubátová, Hradec Králové Koncentrační tábor Rovnost 20.12.1957 Dopisy bvly tajně přenášeny ze šachty Rovnost přes šachtu Svornost. Drahá milovaná maminko! V nadcházející dny vánoční přeji Ti moje drahá maminko, abys je prožila v klidu, spokojenosti a hlavně splnění Tvých nejvroucnějších přání. Jistě je to velmi krásné, prožít slavné okamžiky zrození Páně a býti po boku tomu, kdo je nám nejdražší a nejbližší. Ano svátky radosti i blaženosti pro všechny lidi dobré vůle na celém světě. Idec věčného lidství i krásy Jezulátka, které v den štědrovečerní potěší všechny, kteří v něho věří. Nejen děti, ale i dospělé osoby. Já budu štědrovečerní den vzpomínat ale jen na tiché štěstí rodinného života a budu se tázat, čí vinou bylo způsobeno naše odloučení. Vím drahá maminko, že bys chtěla slyšet odpověď na jednu z nejtěžších otázek, danou mně za celých mých 34 let mého života: Proč právě ty. Myslím, že jsem dostatečně starý, abych uměl pochopit co je to ztráta svobody a svobodného myšlení. Věř, člověk se snadno smiřuje s nevyhnutelností ztráty, která postihuje jiného. Teprve, když se to týká vlastní osoby, pak nastávají okamžiky bezmocnosti, jenž, někdy zbavují až rozumu. Ano, je to příliš bolestné, příliš děsivé. Život vlastně nemá ani jiných příchutí, kromě vítězství a porážek, milování a teskné osamělosti, které si člověk do života přináší. Dnes po devíti letech, v koncentračním Táboře na Rovnosti na Jáchymovsku, někdy v okamžicích opravdu beznadějných, nabyl jsem zde tolik duševní 34 [pageend34]síly a že třeba dnes pohaněn, pokořen a v hlubinách duše uražen, mnohokráte krváceje, že nikdy drahá maminko, nikdy jsem neopustil a nikdy do smrti nezradím svoje přesvědčení a svojí víru. Jak strašně nenávidím tu dnešní zbabělost, slabost a ničemnost, mravní úpadek, donášení a špiclování jeden na druhého. To dnes slaví své triumfy. Ale ne na věčné časy. Dnešní doba plná závisti, nenávisti, zloby a násilí, nemůže nikoho uspokojit, může bolševiky jedině uvést na scestí a bude mít za následek jejich konec. Avšak kdyby ještě jednou náš národ, měl by uvěřit, tak pohodlně, tak bezmyšlenkovitě, tak neodpovědně, pak jsem přesvědčen, že bychom to již nepřežili. Dnes ještě křičí nevěřte nikomu, nevěřit nikomu je stejně strašné, to vrací člověka do pravěkých dob. Dnes věřím v to, že i vy se dopátráte pravdy, jako já v této chvíli 700m pod zemí, na Rovnosti, kde Ti píši tento dopis. Ano každý z nás se může dopustit omylu, ale všichni se dnes již nemůžeme mýlit o tom mně přesvědčuje celá historie. Jestliže nechci, nebo jestliže už nehodlám věřit v dobro, pak je pro každého jediným měřítkem zůstat stranou. Pak je to zločin, který se páchá na příštích generacích. Proto jsme se již v roce 194# postavili proti tomuto zločineckému asijskému zlu na odpor. Dnes víme, že na těchto troskách bolševismu bude postaven nový život, opravdu plný svobody a svobodného myšlení. Do Nového roku přijmi moje milovaná maminko, mé upřímné blahopřání, hodně zdraví, štěstí a Božího požehnání. Jelikož nemohu osobně vyjádřiti své city, prosím abys je přijala na dálku a v duchu moji ruku a mé políbení. Tvůj milující syn Míla M. Sýkora 35 [pageend35]Jaroslav Vrchlický: Česká legenda vánoční (Ze sbírky: Bodláčí z Parnasu). Po bílém sněhu se táhnul dvou stínů černý lem, z nich jeden dolů se nahnul: "kde jsme - to česká zem". "Zde třeba stavit se déle", děl světlejší, první stín, a sladkou svou tváří se sklonil v mrak tmavých do hlubin. Pod sněhem pole tam spala, je věnčily štíty hor, z chat nízkých okny zář plála, zněl z kostelů vážný chór: "Nám z růže vykvetl kvítek", to táhlo mlhami, však za tím to "radujme se", jak vázlo by slzami. Pod nimi právě v hloubi štít chatrče se tměl, kdes ve vsi dvanáctou troubí, od lesa psu štěkot zněl. Stím tmavší,- to svátý byl Petr-, rozhrnul zvolna svůj šat, pln jablek, ořechů, hraček, jež rozdával hojně a rád. "Tam děťátko mají v té chatě", děl k Mistru- "ať v potěchu vzplá chudičký Betlém jim v zlatě mých jablek a ořechů, tu nejkrásnější chci hračky kol jesliček postavit, pomluvit nesmí nás tady, ať dál zas můžem jít". Však první stín světlý se sklání a stojí v chatě již. Pln něhy a smilování, co Petr má s hračkami kříž. On nad kolébkou tam stojí, v sny šepce dítěte, tam stojí, jak lilie bílá, když přes noc rozkvete. A šepce: "Ty ubohé dítě, ký trpký v světě los tvým. Kam jiní stoupají hbitě, ty pracně a bojem zlým. Tož dýchám ti do srdce sílu, bys mohlo všechno snést, tož dýchám ti do srdce lásku při třpytu zlatých hvězd. Má každý bojů dost v světě, ty, české dítě, však víc, nechť zloba a ústrk zlý rve tě, vždy klidnou zachovej líc! Co cizích ústrk a zloba? Však vlastních bratří zášť, ta nejvíc pálí a hlodá a u vás je domovem zvlášť. 36 [pageend36]Tož dýchám ti do srdce sílu, bys mohlo zášť bratří snést, bys vždycky silnější k dílu, zas pozvedlo hlavu i pěst, tož dýchám ti do srdce lásku, jež nepřízeň roztaví, když zloba vlastních ti bratří tvůj život otráví!" Stín světlý stál nad kolébkou a dlouho v dumě stál, nad dítě dlaň vztáhnul hebkou, co v světlech Betlém plál s koráby, stádem a vojskem, i s věžemi divných měst. A s rozdělením dárku již Petr hotov jest. Již Pána za roucha lem tahá:"Čas, Mistře, jiti je dál". Však božská tvář v srdce mu sahá, jeť psán v ní hluboký žal: "Já moře jsem veliké lásky a do všech sypu ji cest, proč, Petře, jenom v těch Čechách tak málo lásky jest?" 37 [pageend37]Spolkové informace - oznámení SÄNGERVEREIN HARMONIE ZÜRICH Sonntag, 8. November 1992, 15.00 Uhr Montag, 9. November 1992, 19.30 Uhr Tonhalle, Grosser Saal Zürcher Erstaufführung Antonín Dvořák Svatá Ludmila Die heilige Ludmila Oratorium in tschechischer Sprache Lena Lootens, Sopran Maria Stoiceva, Mezzosopran Miroslav Kopp, Tenor Jakob Stämpfli, Bass Urs Leuthardt, Orgel Tonhalleorchester Zürich Sängerverein Harmonie Zürich Leitung: Alex Hug Karten zu Fr. 20.- bis Fr. 60.- im Vorverkauf ab 24. Oktober 1992 bei Musik Hug Kirchgasse 3 (261 16 00), Jecklin, Pfauen (251 59 00), Billettzentrale am Werdmühleplatz (221 22 83) und Billettservice Migros-City (221 16 71). Vorverkauf an Vereinsmitglieder ab Mitte September. 38 [pageend38]Provedení Oratoria "Svatá Ludmila", které bylo zpíváno v české řeči- Pěveckým spolkem "Harmonie", s vynikajícími sólisty, mělo mimořádný, neobyčejný úspěch. Lena Lootens, svým překrásným sopránem, sv. Ludmilu nejen zpívala, ale přímo žila. Dvořákova hudba a Vrchlického texty, které bylo možno sledovat v programu jak v české řeči, tak i v dobrém německém překladu, uchvátily české i švýcarské poslucháčstvo. A každému Čechu, zvláště nyní, dojme srdce i mysl modlitba Svatavy a Ivana: "Ty, jenž vesmíru jsi vládce, ostříhej své věrné stádce, roztáhni své lásky dlaň, všechny věrné Čechy chraň, dokud v plesu svém a tísni, ctít tě budou otců písní. 39 [pageend39]Ve dnech 7.-8. listopadu letošního roku se v Praze-Dalbačově v hotelu Pyramida konala "II. Mezinárodní konference o zločinech komunismu" za účasti parlamentních delegací z Litvy, Bulharska a Ruska, delegátů z Mezinárodní společnosti pro lidská práva ve Frankfurtu n/M. a delegáta strany zelených ze SRN. Mezi četnými hosty domácíme byl ministr vnitra ČR Jan Ruml, ministr zemědělství Josef Lux, předseda Ncjvyššího soudu JUDr. O. Motejl, generální prokurátor ČR JUDr. Setina a zástupci politických stran vládní koalice. Z cele ČSFR se sjelo kolem 400 delegátů a hostů. Za československý exil byl přítomen Ing. JUDr. Jaroslav Anděl, předseda "Světového sdružení bývalých politických vězňů v cizině", jehož projev měl velkou odezvu mezi posluchači. Konferenci uspořádal KAN ve spolupráci s KPVČ. Dne 7. listopadu byla v Praze 8 vernisáž výstavy o zločinech komunismu, jejíž exponáty zapůjčil ředitel muzea Haus am Checkpoint Charlie v Berlíně, Dr. Reiner Hildebrandt. Po ukončení konference byl v kostele Sv. Markéty v Břevnově koncert (Mozartovo Requiem) a na závěr opat břevnovského kláštěra Anastáz Opasek sloužil zádušní mši za oběti komunismu. Na žádost jednoho z vás prosíme o jakékoli zprávy o panu Ladislavu KORDÍKOVI, narozeném roku 1921, členu ČSNS, který údajně uprchl v roce 1951 z Leopoldova. Vážení přátelé, jednáme s jednou pražskou realitní kanceláří o prodeji bytu v Praze a to pro občany s čsl. státní příslušností. Jedná se o panelový dům, Nové Butovice. Možnost k nastěhování bude asi v říjnu, (první etapa, která měla být uskutečněna do konce tohoto roku, nám nevyšla). Závazné přihlášky je třeba vyřídit do poloviny února 1993. Mátc-li vážný zájem, pište, prosím na adresu: Redaktion "Mukl", Postfach 26, CH-8606 Nánikon Uzávěrka příštího čísla do 28. února 1993. Těšíme se na Vaše příspěvky 40 [pageend40]A~J O klidu vánočním Kde zvonů hlasy ještě zní v půlnočním rozjímání, ve větru, který zabloudil k jeslím až do Betléma. Ach, zvony zní a zvony zrn, nastává doba tání, kdy zahloubaná lidská já se zastavují němá. Jak prostá byla chvíle ta, zasněženými kraji na půlnoční se ubírá několik postav šerých a pastýř někde na horách si zpívá na šalmaji, zavátý obraz večerních zázraků tisícerých. A okna září noční tmou, jako by mluvit chtěla, že nad ložem i kolébkou, že nad domem i chýší se požehnání prostírá klidného svatvečera. I samy hvězdy k světlům těm letí na sněžných saních, a písně, písně půlnoční si verše svoje píše, o srdci zpívat chtěly by, a srdce zpívat o nich. Monika Kuříková - Pospíšilová 41 [pageend41]A.Z. Postretouren an: Redaktion "Mukl", Postfach 26 CH-8606 Nänikon "MUKL" Čtvrtletník Světového sdružení býv. čs. polit, vězňů "MUKL" Presseorgan der Weltvereinigung der ehern. tschechoslowakischen politischen Häftlinge "MUKL" Quarterly-Revue - Editor: World Association of Former Czechoslovak Political Prisoners "MUKL" La revue trimestrielle - Editeur: Association mondiale des anciens prisonniers politiques tchécoslovaques Nevyžádané rukopisy se nevracejí. Redakce neručí za obsah inserce. Podepsané články nemusí vždy vyjadřovat názor redakce. Řídí redakční rada - odpovědný redaktor PhDr. Monika Kuříková - Pospíšilová ************************************************************************************ Předplatné pro nečleny Sdružení (ročně): Švýcarsko: Šfr. 12,- včetně poštovného ostatní Evropa: Šfr. 14,- Zámoří (letecky): Šfr. 24,- Vychází 4x do roka Bankovní spojení: SKA CH-8021 Ziirich - Kto-Nr.: 63.404-10 (Weltvereinigung der ehemaligen tschechoslowakischen politischen Häftlinge im Exil) Zde odstřihněte Objednávám (MUKL) □ na jeden rok □ na půl roku Adresa objednávajícího: Příjmení: ..................................................................... Jméno:.......................................................................... Ulice ač.: ................................................................... Bitte frankieren Administration "MUKL" Weltvereinigung der ehern, tschechoslow. polit Häftlinge im Exil Postfach 4111 CH-8022 Zürich Switzerland Místo: ............................ (neopomenout smčr.pošt.číslo) Stát:................................ Objednávky z Čech a Slovenska Božena Jíšová Teplická 280 190 00 Praha 9 [pageend42]