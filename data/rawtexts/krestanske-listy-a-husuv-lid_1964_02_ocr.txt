Křesťanské List y a Husův Lid+ Časopis Národní Jednoty československých Protestantů v Americe a v Kanadě Ročník LXVI (XXV) Chicago, Illinois únor (February) 1964 Číslo (No.) 2 Reentry of Second Chu matter at the Post Office at Taylor, Texas. Acceptance for mailing at a special rate of postage provided for in section 1103. Act of October 3, 1917, authorized July 11, 1918 Modlitba z Pomeyrolu Pane, dopřej mi obrátit se k tobě, i když tě nemohu spatřit. Pane, ty jsi má síla, i když tě nemohu uchopit. Pane, ty jsi má spása, i když nedovedu věřit. Pane, ty jsi mé odpuštění, i když nedovedu litovat. Pane, ty jsi má láska, i když neumím milovat. Chvála tobě! (přel, mh) Přemysl Pitter: Opuštěná první láska Ve Zjevení Janove (2,4) čteme vzkaz Kristův vůdci křesťanské církve v Efezu. Pán oceňuje jeho přednosti: jeho skutky, práci i trpělivost. Uznává jeho nesmlouvavost a vytrvalost. Ale tu pojednou zazní výtka, kterou všechna předchozí chvála je zastíněna: “Ale mám proti tobě, že jsi tu první lásku svou opustil!” Všecko dobré a krásné náhle pozbývá ceny a Pán vyhledává to jediné: návrat k první lásce. Vzpomínáš na chvíli, kdy i - pr-ot-i tobě po prvé promluvil Bůh? Kdy se probudila v tobě duše a zajásala radostí z poznané nové velké pravdy? Chvíle, kdy se li objevil smysl a účel života a tys spatřil život v jeho pravém významu? Pochopil jsi svůj úkol a s chutí jsi nastoupil cestu k cíli, který ti u- kázal a k němuž tě vede sám Pán. Jakou láskou se rozhořelo tvé srdce a s jakým nadšením ses pustil do práce na sobě i druhých' Avšak práce je těžká, překážky tarasí cestu, okolnosti tísní a chmury halí cíl. Pravda, neztratil jsi víru ani naději. Pracuješ dál, jsi i trpělivý, ano, velmi trpělivý v poměrech, ve kterých musíš žít. Prohloubil ses, nabyl zkušeností — ale kde je tvá první horoucí láska? Nezevšednil ti život? Nečiníš mnohé věci jen z povinnosti a zvyku? Bůh potřebuje především tvé lásky, tvého vytrvalého nadšení. Bůh chce, abys planul stálým žárem, od něhož by se zapalovala srdce ostatních. Pouhými rozumovými úvahami nikoho neobrátíš, nikoho nezískáš. Co obrací a získává je žár Boží lásky, té lásky, kterou kdysi on zapálil tvé srdce. Proto všecko tvé snažení není ničím, nemáš-li tc první lásky, nenavrátíš-li se do Boží náruče, z níž jsi vypadl. Ježíšova výtka vůdci efezské církve je i výtkou našemu národu. Byly doby, kdy i on zahořel poznáním velkých pravd Božích a kdy dovedl za ně přinášet největší oběti. Však nám to stále připomínají různá ta historická jubilea a zvláště pětisté výročí vzniku Jednoty českých a moravských bratří. Jméno Husovo a Komenského si vepsal národ ve svůj Štít a chlubí se jimi před světem. Mnozí však cítíme neupřímnost těchto oslav a hanbíme se za obchod, který se s nimi provádí. Vy, drazí ve vlasti, nemůžete protestovat proti všemu tomu pokrytectví, nemůžete ukázat na rozpory mezi oslavnými slovy a skutečností. Nemůžete zvolat, že IIus a Komenský se stali velkými právě tím, že hoře1 i láskou k Bohu a že všecko ostatní v jejich živote bylo jen odleskem této lásky. Musíte mlčet k prohlášením, že význam Husův spočívá v tom, že byl mluvčím vykořisťované třídy národa a že Komenský přes svou velkou vzdělanost byl v zajetí domněnek středověku, rozuměj: víry v Boha. Proto mám za povinnost vydat svědectví Bohu, iim a pravdě. Odklonil se náš národ od původního směru; mnoho cizotv přijal; maskami zakryl svou tvář. Všecky tyto cizí příměšky musí být [pageend1]16 KRESŤANSKÉ LISTY A HUSÛV U D KŘESŤANSKÉ LISTY A HUSŮV LID Christian Journal and the People of Hus Křesťanské Listy 1898 Husův Lid 1940 Vychází měsíčně. Vydává Národní Jednota Československých Protestantů v USA a Kanadě Published monthly by the National Union of Czechoslovak Protestants of America Redaktor (Editor) ___________ J. P. Tatier 2655 Locust Street Denver 7, Colorado Články, zprávy pro časopis a knihy k recensi posílejte na redaktora Za své příspěvky odpovídají autoři sami. Předplatné — Subscription $2.00 per year. Předplatné, milodary na časopis, jakož i příspěvky Jednotě ... k podpoře strádajících uprchlíků, dětí a nemocných, zasílejte laskavě na adresu pokladníka Jednoty: Mr. John Opie, 4800 South Hoyne Ave. Chicago 9, Illinois Return Address Adresa Administrace 4800 South Hoyne Ave., Chicago 9, Illinois odstraněny. Bůh dopouští rány, které mají otřást duší národa a ji probudit. Musí se u- kázat její pravá tvář, krásná a čistá, a národ musí odhodit všecko vylhané a špatné a nastoupit vlastní cestu v opravdovém následování těch, které dnes jen ústy oslavuje. Ocitáme se uprostřed vířícího světa a mnohý již klesá na mysli, protože nevidí východiska, záchrany. Avšak dějiny nás učí, že každá katastrofa, která přinesla utrpení, připravila i půdu obrode. Nové myšlenky vystřídaly staré, přežilé, a z rozvalin starých řádů vznikaly řády nové. Již dnes můžeme sledovat vznikání nových idejí, které mají sblížit národy, odstranit přehrady mezi nimi a stmelit lidstvo v bratrský celek. A z pozadí zaznívá hlas, který se již kdysi v našem národě ozýval, za kterým již kdysi národ šel, ale od kterého nás svět odvrátil: hlas Dobrého Pastýř e, ten tichý, nevtíravý hlas lásky. Ano, Boží myšlenka jde světem, bez hluku. Razí si cestu do srdcí, a kam zapadne, tam vidíte srdce nadšené a oko jasem zářící. Je to hlas Božího zvonu, který svolává všecky stejně cítící a smýšlející k práci, která dosud není mnoho vidět, ale jejíž ovoce se v příhodné chvíli pojednou ukáže v překvapující velikosti a významu. A tu je na nás, abychom svými myšlenkami, veškerým životem, tvořili články, které — byť dosud roztroušeny — by se pojily v jeden celek a tvořily jednu velkou rodinu. Upírejme zraky k jedinému cíli, ke Kristu, jenž značí Boží lásku. Svět trpí a umírá právě nedostatkem lásky, a lidé hynou proto, že není tepla v jejich srdcích. Na nás je, abychom byli ukazovateli nového života, nových myšlenek, nové cesty. Každý z nás máme možnost působit ve svém okolí; každý máme tolik schopností, abychom mohli Boži myšlenky vyjadřovat. Nechť tedy naše slova jsou Boží slova; naše činy Boží činy. Zanechme všech svárů, nepřátelství. Hledejme u druhého tu Boží stránku, otvírejme ten Boží list, v jeho duši skrytý. Proč stále vyhledávat viny cizí? Každý člověk, každý národ má své slabosti a viny, ale každý má také své přednosti a schopnosti. Jsme vždy připraveni pomoci, když náš bližní klesá? Myslíme-li jen na sebe, zapomínáme na druhé a stáváme se sobci. A sobectví to je sebeláska, která nikdy nemůže učinit člověka šťastným. Jen tenkrát, budeme-li žít pro druhé, budeme-li v nich vidět ty, k nimiž jsme byli Bohem posláni, abychom jim sloužili, jen tenkrát najdeme klid a budeme šťastni i ve vřavě světa, i uprostřed všech zmatků, bolestí a zármutků. Pak nebude se nás moci detknout nic, protože budeme žít v Bohu, a Bůh toť síla, moc, krása a mohutnost. Kdo v Bohu žije, toho nikdo nemůže přemoci, protože nikdo není tak silný, aby se mohl vzepřít Bohu. “Bůh je láska,” praví veliký apoštol, “a kdo v lásce přebývá, v Bohu přebývá a láska Boží se v něm dokonává.” To je ta první veliká láska, kterou jsme opustili. Odtud všecky naše bědy, ať osobní, národní či světové. Není jiné cesty než pokorný návrat k lásce. A láska znamená odpouštění, smíření, soucit. (Vysíláno do vlasti.) Chvála Tobě, můj Pane, za ty, kdo pro Tvou lásku odpouštějí, a nemocemi trpí a trápením. Blahoslavení, kdo v míru vytrvají, neboť Tebou, Nejvyšší, budou korunováni. (František z Assisi). [pageend2]KRESŤANSKÉ LISTY A HU SÚ V L1D 17 Dr. Vladimír Pospíšil: Otázka Ježíšových bratří a mythus Boží matky. Mythus Boží Matky v rozporu s existencí Ježišových bratří. V Husove Lidu z července 1963 doložil bratr Aps biblickými citáty, že Ježíš mčl bratry a sestry. Nato odpověděl p. Ondřej Petrů v prosincovém čísle Nového Života, že Ježíš žádné sourozence neměl. Že to byli prý jen bratranci a sestřenice. Autoritativní způsob p. Petrů nezdá se mi být ani výrazem moderního myšlení, ani dostatečné úcty k našemu časopisu. A poněvadž jsem hrd na to, že patřím k Husovu lidu, rád bych k článku p. Petrů mnohé poznamenal. P. Petrů říká, že v Husově Lidu je nesprávně citován passus o porození prvorozeného. Že prý místo Matouše, 1. kap., 25. verš, měl být citován Lukáš 2,7. Této výtce nerozumím, poněvadž nechci se domnívat, jakoby snad p. Petrů málo znal bibli. Matoušova zmínka o tom, že Ježíš byl prvorozeným, prozrazuje nám totiž více než Lukášova, poněvadž je doplněna tvrzením, že Jozef Marii nepoznal, až i porodila syna svého prvorozeného., Z této poznámky, jakož i z dalších vyprávění bible soudíme, že Jozef žil s Marií normálním manželským životem od chvíle, kdy porodila prvorozeného. Všimněme si na př. vyprávění Lukášova (Lk. 2,41-50) o tom, jak Ježíš po prvé navštívil Jeruzalém. Dvanáctiletý se ztratil rodičům, a oni nevěděli, kde by Jej hledali. “Domnívajíce se pak o něm, že by byl v zástupu, ušli den cesty. I hledali ho mezi příbuznými a známými . . .” Po třech dnech nalezli Jej v chrámě. I řekla matka Jeho: “Synu, proč jsi nám tak učinil? Aj, otec tvůj a já s bolestí hledali jsme tebe. I řekl jim: Co že jste mne hledali? Zdaliž jste nevěděli, že v těch věcech, které jsou Otce mého, musím já býti? Ale oni nesrozuměli těm slovům . . .” Mezi Ježíšovými rodiči a Jím je zde patrna přehrada, kterou oni plně nechápou. A stejně ji nechápe později ani Marie, kdy po zahájení Jeho veřejné činnosti se opět její prosté lidství dostává do konfliktu s Jeho mesiášským vědomím (Mk. 3,21,31-35). Staletí později objevila se umělá přehrada mezi oběma rodiči Ježíšovými excessivním vyvýšením Jeho matky. Jakoby pro člověka Jozefa byla jeho manželka jakýmsi nedotknutelným božstvím. Tato umělá přehrada se rýsuje na koncilu v Efezu r. 431 p. Kr., kdy starověk se zmítal ve smrtelných křečích. Tam vyhlášena Marie za Matku Boží. Současně s výkřiky zoufalství blahoslavila zanikající antika mnišský celibát, panictví a panenství (Lk. 23,29). Nového vzestupu dosáhl kult Panny r. 1855 za Pia IX., kdy vyhlášeno dogma o Neposkvrněném Početí. Církev zde učinila dogmatem víru, že Ježíšova matka byla nadpřirozeně počata v lůně své matiky Anny s vyloučením pozemského otce, a- by prý byl přerušen tok dědičného hříchu. Svátek Neposkvrněného Početí slaví katolíci 8. prosince, tedy devět měsíců před svátkem Narození Panny Marie. Datum narození Panny nebylo čerpáno z historie, ale z astrologie. Osmého září se totiž slunce nalézá ve stredobodu, t. j. 15. stupni Panny, jež je representantem elementu země. Bratr Aps správně říká, že prvotní křesťanská církev nepovažovala manželství a mateřství za hřích. Klášterní celibát i kult věčného panenství Marie jsou ovšem přirozeným plodem psychologických projevů nouze, která provázela starověkou společnost v pátém století. Rovněž je psychologicky pochopitelné, že pro stoupence celibátu je i dnes xěčné panenství Marie “taboo”, to jest “svátým”. Má biblický výraz “bratři” širší smysl? P. Petrů píše, že “v aramejštine ... i v hebrejštině má slovo “bratr” a “sestra” Širší význam, a znamená vůbec příbuzného . . .” Pro naše výrazy “bratranec”, “sestřenice”, “synovec,” “neteř”, nemají prý tyto jazyky zvláštní označení. Jako příklad uvádí, že v Gen. 13,8 je Lot jmenován bratrem Abrahámovým, a přece víme, že to byl jeho synovec. P. Petrů mi dovolí, abych toto jeho tvrzení doplnil. V bibli se střetáváme nejen s “bratry” a “sestrami”, ale i na př. se šve- kruší Petrovou (Lk. 4,38), a Markem, jenž bvl sestřencem Barnabáše (Kol. 4,10). Místo “bratranec” nalézáme označení “syn jeho strýce” (Lev. 25,49; Num. 36,11; Sam. 14,50). O Abrahámovi a Lotovi nestojí v kralické, že to byli “bratři”, nýbrž “muži bratři”. [pageend3]18 KRESŤANSKÉ LISTY A RUSCV L1D Soudím, že biblický výraz “bratr” je obsahově blízký našemu pojetí. Vždyť podle biblického vzoru i my mu často rozumíme v duchovním smyslu. O “bratřích u víře” mluví prečasto apoštol Pavel ve svých epištolách. Pouze však o Jakubovi se zmiňuje, že to byl bratr Páně, a to v řečtině, jež má zvláštní označení pro “bratranec.” Bible nám podává svědectví, že Ježíš měl nejen bratry a sestry, ale i vzdálenější příbuzné, z nichž jmenována Marie, sestra Jeho matky (J. 19,25). O Ježíšových příbuzných je na př. zmínka ve vylíčené příhodě dvanáctiletého Ježíše (Lk. 2,42). Zde nemůže být řeč o bratřích Ježíšových proto, že byli tehdy mladší dvanácti, a proto ještě nemohli na pouť do Jeruzaléma. P. Petrů tvrdí, že u Jana 1,41 je výslovně podotknuto, že Šimon byl vlastní bratr Ondřejův, abychom prý věděli, že v tomto případě se skutečně jednalo o bratra. U Kralických v citovaném verši čteme, že Ondřej byl bratr Šimonův, nic více. V dalším verši je sice zmínka o “bratru svém vlastním Šimonovi,” ale chtěl jí Jan Evangelista něco zvláštního vyjádřit? Sotva! Jan je i umělec s^ova, který své théma prostoduše neopakuje, ale nechá je často rozvíjeli jako v symfonii. Rčení “vlastní bratr” je v bibli netypické, neobvvklé (viz na př. Mt. 10.2). Všimněme si též, že sv. Pavel nazývá Tita i Timotea svými vlastními syny, i když to byli svnové u víře. Jakub — bratr Páně. P. Petrů dále uvádí, že Jakub a Jozef dva z “bratří Ježíšových” (Mk. 6,3; Mt. 13,55) isou “svnové jiné matky než matkv Ježíšo- vv”, o čemž prý svědčí Mk. 15,40 a Mt. 27. 56. “Svnové jiné matkv než matkv Ježíšovv” ie složitý obrat. Jednoduché a bibli odpovídající bv bvlo podotknout, že šlo o sv- nv Mariinv sestrv. S hlediska kultu Pannv ic ovšem existence Marie, sestrv Ježíšovv matkv (J. 19,25) těžce nri’atelná. Katolíci obwkle tvrdí, že to bvla něiaká příbuzná Ježíšovv matkv. Pak ovšem Ježíšův bratr Jakub, jenž bvj iako takový znám i mimo- křeťanskému historiku té dobv Tosenhu Fla- viu, bv moh! bvti jen něiakvm vzdáleném nříbuznvm. Podle n. Petrů bvlj další bratři To-žfšnvi iešte vzdálenějšími příbuznvmi než Taknb a Jozef. P. Petrů se ovšem nezmiňuje, že svnem Marie, tety Ježíšovy, byl Jakub menší. O tomto je z bible málo známo. Podle jedné legendy by! prý později ukřižován na misijní cestě v Dolním Egyptě. Proč se tomuto Jakubovi říkalo “menší”? Soudím, že i on byl z Nazaretu, a přídomkem “menší” snad již od mladosti odlišován od Jakuba, Ježíšova bratra. U katolických theologů se projevila snaha ztotožniti Jakuba menšího s Ježíšovým bratrem a nadto i s Jakubem Alfeovým, aby pak Jakub “menší” stál zde jako menší vůči “většímu” Jakubu Zebedeovu, v rámci dvanácti. Je těžké ovšem ztotožnit otce těchto Jakubů, Alfea s Kleofášem . . . Lehčí to bylo pro štětec Leonardův: při Poslední Večeři má devátý apoštol podobnou tvář jako Ježíš. Že však Ježíšovi bratři stáli mimo o- kruh dvanácti, o tom viz na př. Sk. 1,13-14. Na tomto znění Písma nezměnil podle mého soudu nic ani papež Jan III. (561-574), když nechal kosti “Jakuba menšího” přenésti do chrámu sv. apoštolů v Římě. — Další leb tohoto “Jakuba menšího” se prý nalézá v kostele rhónského ostrůvku Camarque, což je pro Řím asi dost trapné. Mezi obrovskými sochami dvanácti nalézáme Jakuba “menšího” i “většího” (Jacobus Minor, Jacobus Maior) i v Lateránské arci- basilice, jež se honos’, že je hlavou i matkou všech kostelů města i světa — omnium ecclesiarum urbis et orbis caput et mater. Vraťme se však od tohoto uměle vykonstruovaného “Jakuba Menšího” k Jakubu, bratru Páně. Poďe bible zaujímal čelné postavení v prvotní církvi. Sv. Pavel jej jmenuje na prvém místě mezi jejími třemi slou- pv, před Petrem a Janem, když píše Galat- ským. Na shromáždění církve, iež nazýváno prvním koncilem, má Ježíšův bratr Jakub rozhodující slovo (Sk. 15,13-21). V létech 62 či až 66 po Kristu podstupuje mučednickou smrt ukamenováním v Jeruzalémě. Kdvž jsem počátkem r. 1963 navštívil toto město, jež kamenuje svoie prorokv, marně isem zde mezi čvtřiceti kostHv hledal sva- tvni, jež bv bv’a zasvěcena svému vpravdě prvému biskupu. noctě Jakuba Zebedeova postavena zde katedrála, ale Jakub, bratr Páně, jenž bvl významnějším než onen (srovnej T. Kor. 15,7), wŠel na prázdno. Macešsky se zachovala Církev vůči Jakubu Jozefovu. Snaha, abychom na něj zapo- [pageend4]KRESŤANSKÉ LISTY A HUSOV L1D Klenuli, protože byl synem Maric, přispěla snad značně k posmrtné glorifikaci Jakuba Zcbedeova. Legenda o něm vypráví, že po své popravě byl zázračně přepraven do Španěl, kde jeho kosti prý spočívají v katedrále Santiago-de-Compostella v La Coruňa. Poskytly prý zázračnou pomoc křesťanským vojskům v boji proti Saracénům. Jakubu Zcbedeovu bylo zasvěceno množství chrámů po celém světě. K němu se hlásili i Jakobíni, a k jeho udánlivému hrobu putoval středověk, když stoupenci Mohamedovi uzavřeli přístup ke Sv. Hrobu v Jeruzalémě. Dokonce i Mléčná Dráha na obloze byla ve středověku zvána Dráhou Jakubovou podle dráhy poutníků do Španěl. Poněvadž ale na této dráze nenalézám nic “mléčného”, myslím, že vysvětlením názvu Jakubská Dráha je psychologickým oříškem. Jak vznikla Mléčná Dráha? Podle mistrovského díla Tintorcttova, které jsem obdivoval v londýnské National Gaílery bylo to takto. Boží matka, Héra, již za spánku přiložen malý Herkules k prsu, odtrhla dítě, přičemž vystříknuté mléko zanechalo pruh na obloze. Myslím, že i malý Jakub Jozefův byl Církví odtrhnut od mateřských ňader ... To snad též přispělo k označení Mléčné Dráhy Jakubskou po synu Zebedeovu. V názvu zdá se mi zrcadliti kompromis mezi podvědomými impulsy, vyzařujícími ze staré báje, a mezi zábranami ve vědomí středověkých křesťanů. Mlcčná jeskyně v Bethlehemě. “Kapka mléka Madony padla na zem, a všechen kámen jeskyně se zbarvil do bělá”. Tak to přesně stojí o Mléčné jeskyni v oficielní publikaci Františkánů. Navštívil jsem tuto betlémskou jeskyni dne 6. ledna 1963, tedy na “Tři krále”. Jeden františkánský mnich nabízel zde ke koupi bílé kaménky, zalité do parafínu. Někteří z naší výpravy si toto “zkamenělé mléko” Panny koupili jako... souvenir. Zamyslel jsem se nad symbolickým smyslem Mléčné jeskyně. Zda bělost nevystihuje panenskou čistotu, zrovna tak jako jeskyně otevřené lůno Matky Země? Vzpomeňme na př. na .jeskyně zrození řeckých bohu na Krétě či Délu. Panenskost a mateřství má společného jmenovatele. Jím je země. Ta je matkou i pannou. V jejím panenském lůně klíčí každého jara semeno, aby v polovině 19 srpna uzrálo v žeň. Tehdy katoličtí křesťané vzpomínají tělesného nanebevzetí Boží Matky, jejíž kult je v jádře sublimovanou formou starého kultu Země. Pozdní reflexy starých polytheistických kultu kontaminují vyšší monotheistická náboženství. Reformace má funkci očisťující. — Reliéfy slonů, vytesané do mnohých skal i základů dagob, jsou polytheistickým nánosem ve světě budhismu. Slon je representantem elementu země, jak na př. názorně vidíme ve známé sloní jeskyni u Bombay. Na Ceyloně ve svátém městě Kandy navštívil jsem chrám Buddhova Zubu, kde sloní zub vydávají za Buddhovu relikvii. Buddha byl prý neposkvrněně počat tak, že v podobě bílého slona vstoupil do lůna své matky Mayi. V bílém slonu se nám zdá jeviti sublimo- vaný kult panenské Matky-Země podobně jako v mléčné jeskyni Betléma či v bělostné postavě Neposkvrněného Početí u vstupu do jeskyně v Lourdes. Z lourdské jeskyně vytéká proud vody, očisťující od neduhů podobně jak tomu bylo v Bethesdě, “Domu proudu”. Když jsem v lednu 1963 navštívil toto místo, jež je prý identické s místem popsaným Janem Evangelistou v 5. kapitole, našel jsem tam kostel sv. Anny. V jeho podzemí je jeskyně. S úžasem jsem zjistil, že prý je to jeskyně zrození Panny Marie. Kult Země je velmi starý. Bohyně země Gea byla Reky uctívána dříve než olympští bohové. Jeji funkci absorbovala později Héra, královna nebes. Řekové v Argolis začali uctívati její panenství i v jejím manželském životě i v mateřství. Zde je pramen, v němž se Héra každé jaro koupala, aby opět nabyla panenské čistoty. Tento pramen nalezneme v Argolis podnes. Je uvnitř ženského kláštera Theotokos, zasvěceného nyní panenské bohorodičce Marii. Vedle bělostného hávu a mléčného kamene je i sníh symbolickým atributem mythi- sované Panny Marie. Bylo to krátce po koncilu v Efezu. kde byla vyhlášena za Boží Matku, že prý seslala sníh na Řím, aby jím na zemi nakreslila obrysy svého nejvelebnějšího chrámu. Bylo to v srpnu. V tomto horkém čase v Římě nikdy nesněží. Je to ovšem měsíc, kdy slunce vchází dc znamení Panny. Navštívíte-li S. Maria Maggiore, to jest (Dokončení na str. 25) [pageend5]20 KRESŤANSKÉ LISTY A HUSOV L1D Otakar Odložili k: Jednota Bratrská Dne 4/14 září se pocestní zastavili v Lausanne a našli nocleh v hostinci U bílého kříže. Dosvedčuje to zápis, který učinil Mikuláš Girard des Bergeries, profesor Starého zákona na tamní vysoké škole. Cesta potom vedia na sever do nemecké oblasti. Bernský duchovní Štěpán Fabritius je prijal dne 6/16 září. Dne 10/20 září byli v Curychu, jak ukazuje svým podpisem Jan Huldrich Reuter, správce sboru u sv. Petra. Nic víc než den bylo potřeba na cestu do Basileje. Na tamní universitě studoval krajan Petr Pavel Mun- ka z Ivančic, který svou domovskou příslušnost vyjádřil slovem Moravec. K témuž datu, co Munkův podpis, 12/22 září, bylo položeno jméno lužického studenta Valentina Rittera ze Zhořelce. Třetí podpis je rakouského původu: Ondřej Wolzogen. Basilejské zápisy jsou stručné a nic z nich nelze vykřesat. Trochu pomáhají universitní matriky. Munka nepřijel do Basileje rovnou z domova, nýbrž z Altdorfu, kde byl od dubna 1615. Basilejský zápis je položen k listopadu 1615. Ritter byl věkem starší a v Basileji studoval vědy lékařské. Usuzuji z toho, že Munka nebyl velice pevného zdraví a že mu za průvodce na cestu dali muže, který se vyznal ve službě chorým. Ritter byl povýšen na doktora lékařství za nedlouho po Opsi- mathově zastávce v Basileji a doprovázel Munku na cestě domů, kterou nastoupili 10. října 1616. Pátral jsem po údajích, které by ukázaly nebo aspoň naznačily v jakém příbuzenském poměru byl Petr Pavel k Vilémovi Munkovi, známému z dějin stavovského povstání, avšak nedospěl jsem nikam. Připouštím, že se Petr Pavel nedožil vysokého věku, když jeho jméno nezachytily domácí prameny. Opsimathovo putování německými zeměmi je osvětleno jenom třemi zápisy: dne 17/27 září ho poctil profesor Nového zákona na heidelberské universitě David Pare- us. Buď toho dne, nebo při jiné příležitosti obnovil Heinrich Alting, hcidelberský profesor od roku 4613, prvotní zápis, učiněný v Herbornu v červnu 1605. Z Heidelberku postupovala česká družina po dobře vyježděných cestách. Dosvědčena je jenom jejich zastávka v Norimberku a to podpisem Ja- • reformovaní francouzského jazyka. chýrna Cameraria, tamního městského lékaře. Z Norimberku se jezdilo do Čech přes Am- berk. Mohl se tam tedy Opsimathes pozdržet a upravit předmluvu k českému vydání instituce v tom smyslu, jak jsme už naznačili. 64. Nové knížky, noví příznivci. Camerariův podpis v Norimberku s datem 24. září 1616 (asi podle juliánského kalendáře) je posledním svědectvím o Opsimatho- vě cestě, jejímž vrcholkem byla návštěva anglického dvora. Potom je v památníku mezera až do 8. července 1618. Myslím, že v té době Opsimathes žil doma, podle všeho v Praze. Zatím se odnikud nevynořil ani náznak, jaké měl postavení a jaký vlastně byl jeho poměr k Jednotě. Mirjam Daňková Bohatcová prozkoumala pečlivě knihy, které vzešly z Opsimathovi činnosti. Z jejích studií vyplývá toto: Jiří Strejc po sobě zanechal překlad všech čtyř knih Kalvínovy Instituce. Nikde se zatím nenašel svazek, ve kterém by bylo vytištěno celé dílo. Výtisk v knihovně Národního Musea, kterého užívala, má tři knihy. Myslím, že byl dohotoven po Opsimathově návratu z Anglie, buď koncem 1616 nebo až do 1617. Toho roku 16-17 Opsimathes vydal několik knížek, a to vesměs z onoho “skladu velikého zboží moudrosti nebeské”, který spravoval po mnoho let, to jest ze Strejcova překladu. Dne 20. července 1617 byla v Praze dokončena předmluva, kterou Opsimathes věnoval Zrcadlo svaté všech králů a kněží moravskému Šlechtici Jindřichovi Zahrádeckému ze Zahrádek, seděním na Jemnici, Višňovém, Krhově a Třtěnici. Byl to výňatek z Instituce, tištěný ve dvou sloupcích, jak tomu bylo i ve vydání celého díla. Bohatcová našla v knihovně Národního musea jiný výtisk Zrcadla. Byl upraven jinak a byl věnován purkmistrovi a radním v Boleslavi. Op- simatehs postupoval v té věci podobně jako před několika léty s druhou knihou Instituce. Tenkrát, jak jsme si už pověděli, opatřil neveliký počet výtisků dedikací kutnohorským šepmistrům a jiné vydání připsal Ladislavu Velenovi ze Žerotína. Ve vydání pro Jindřicha Zahrádeckého je na rubu titulního listu latinská báseň Jiřího Rema. Nemám zatím možnosti zjistit, jestli si Opsimathes o- [pageend6]KRESŤANSKÉ LISTY A HUSOV LID patril novou skladbu nebo přetiskl báseň u- místěnou za dedikací Instituce králi Jakubovi. O měsíc a něco později, 26. srpna 1617, se Opsimathes podepsal v Praze pod předmluvu ve knížce nadepsané Večeře Páně podlé svátých Písem prvotní církve a starých otcu znamenité vypsání a vysvětlení. Byla určena pro Fridricha z Kounic. I v tom dílku byly otištěny pochvalné verše Removy. Bohatcová zjistila, že honosný titul nepatří původnímu sepsání, nýbrž ukázce ze čtvrté knihy Instituce, a to kapitole sedmnácté. K novému roku, výslovně neurčenému, podal Opsimathes dárek dvěma příznivcům, panu Bohuslavovi Z Michalovic na Rvenicích a Novém Sedle a Janu st. Vostrovcovi z Královic na Vlašimi, Novém Domašíně a Veleni. Nadpis byl prostý O modlitbě; byl to zase výňatek z Instituce, a to dvacátá kapitola z třetí knihy. Rok byl označen jako “věku zlého poslední”, a byl to nejspíše 1617. Není tak těžké domyslit si, proč Opsimathes psal o ’’věku zlém.” Nejenom v českých zemích, nýbrž všude ve střední a západní Evropě rostlo napětí mezi oběma velikými tábory, katolickým a evangelickým. Na obou stranách se připouštěla možnosL^yelikého utkání: jedni jako druzí očekávali vítězství své věci. V tom ovzduší vznikala - bojovná díla, která spíše čeřila než ztišoyala vody veřejného života 64. Zákmity slovanského uvědomění Za několik měsíců po OpsimátovČ odjezdu z Londýna přijímali angličtí duchovní seskupení kolem královského dvora jiného příchozího z dalekých zemí. Byl to Dalmatínec, rodem z ostrova Rábu, do nedávno arcihis- kup splitský. Marc Antonio de Dominis — tak znělo jeho jméno — byl ducha bojovného, povahy ne ve všem čisté. Odcizil se církvi za prudkých sporů s Benátkami a se dvorem papežským; hledal útulek v Anglii, aby nepadl do rukou nepřátel nebo jejich náhončích. Jakubovi I. ho vřele doporučil anglický vyslanec v Benátkách Sir Henry Wotton. Roku 1617 král propůjčil někdejšímu arcibiskupovi windsorské děkanství jako zdroj důchodů. Marc Antonio nezahálel, nýbrž chystal do tisku útočnou knihu De re- publica Christiana. Opravuji některé dohady, které jsem vyslovil ve studii Cesty z Čech a Moravy do 21 Velké Britanie (str. 315). Když dlel Opsimathes v Anglii, byl Marc Antonio teprve na cestě, projížděje Švýcarskem a Německem. V Opsimathově albu není jeho podpisu, což naznačuje, že se jejich cesty nezkřížily. O knize De republica Christiana se Opsimathes dověděl až po návratu do Čech. Možná, že mu o ní napsal Sir Stephen Lesieur, možná, že zdroj poučení byl jiný. Ať tak či onak, Opsimathes se dílem nadchl a začal je překládat do češtiny. Máme o tom všem jediný pramen poučení, Opsimathův list Marku Antoniovi, který jsem svého času našel v jednom rukopise v Britském museu. Je tak porušen, že jsem jenom tu i tam dal dohromady celou větu. Z listu vyplývá, že Opsimathes navázal spojení s bojovným Dalmatincem před březnem 1618 a že se od něho dověděl o úmyslu vydat výtah z velikého díla “v řeči slovanské”. Opsimathes také psal o svých potížích s o- patřováním peněz na vydání českého překladu De republica Christiana. Naznačoval, že by se Marc Antonio měl přimluvit za příspěvek u krále Jakuba. Věta připomíná Opsimathovo rozhodnutí připsat anglickému vladaři českou Instituci. I to si zaslouží pozornosti, že se Opsimathes dovolával národního příbuzenství s Markem Antoniem. Jedna z vět, kterou jsem sestavil z chatrného listu, byla na závěru a zněla: “Budiž opět a opět pozdraven a chovej v paměti na modlitbách k Bohu i před nejjasnčjším královským Veličenstvem slovanského pisatele i jeho dílo.” Nedopídil jsem se jiného dokladu o stycích Opsimathových s někdejším splitským arcibiskupem. Překlad díla De republica Christiana zůstal nejspíše nedokončen. V těch dnech, co Opsimathes psal Marku Antoniovi žádost o přímluvu u krále Jakuba, byl český veřejný život ve varu, ze kterého o necelé dva měsíce později vzešlo první odbojné dílo, shození českých místodržících z oken kanceláře do hradního příkopu. 65. Studenti odcházejí na věhlasné školy. N letech české vojny, 1618-20, bylo v Že- névě několik studentů českého původu. U- vedli jsme si je už jednou v tomto pořadí: Tomáš Šlemer z Častolovic, Jindřich Dobrí- kovský z Malejova, Jiří Alexej Mošauer 2; [pageend7]22 KRESŤANSKÉ LISTY A HUSOV L1U Valdova, Kryštof Erazim ze Sommerfeldu a z Tumnic. V universitních knihách jsou jenom jména. Bylo tedy nutné pátrat jinde, abychom se dověděli aspoň něco navíc. Tomáš Šlemer nějak zanikl ve spleti tehdejších příběhu a není o něm zpráv. V trojici, která nám zůstává, přední místo měl Jindřich Dobříkovský, syn Viléma D. a Bohunky, rozené Žejdlicové ze Šénfeldu. Narodil se roku 1604 a byl zapsán 10. srpna 1618 v Heidelberku. K témuž dni jsou v matrice uvedena jména Mošauerovo a Som- mcrfcldovo. Byli to Členové méně zámožných rodin a byli Jindřichovými společníky nejenom v Heidelberku, nýbrž i v Ženévě. Sommerfeld byl příbuzný, snad bratranec — jeho matka byla rozená Dobříkovská z Ma- lejova. Do Ženévy dospěli na jaře 1619 a byli zapsáni najednou dne 17/27 května toho roku. Rodiče je nevolali domů, když se v zemi rozvinula vojna, nýbrž ponechali je na studiích. Dne 9. září 1620 se Jindřich Dobříkovský dal zapsat na universitu v Orléansu. Byl tam s ním i Jiří Alexej Mošauer. Není známo, kde byl tenkrát třetí člen družiny, Kryštof Erazim ze Sommerfeldu. Nevylučuji, že se vrátil ze Ženevy domů, když Dobříkovský a Mošauer nastoupili cestu do Francie. Dne 28. srpna 1618 seděl Karel st. ze Žerotína u psacího stolu a dohotovoval dvě psaní v německé řeči. Jedno, delší a vznosnější, bylo určeno falckému kurfirstovi Fridrichovi V., druhé jeho hofmistrovi Janu Albrechtovi ze Solmsu. Obsah byl stejný: mladí příbuzní pisatelovi, synové Ladislava Velena ze Žerotína, Jan a Bartoloměj se chystali na studie za hranicemi země a jakž by odjeli bez doporučujících listů strýcových! Vzpomeneme si, že Jan, narozený v srpnu 1604, měl právo něco přes čtrnáct, Bartoloměj byl o trochu mladší. Bylo to už třetí pokolení. Podle náznaků, bohužel hodně nejasných a zlomkovitých, navštívil některé školy, mezi nimi i Ženévu, už Jan ml., seděním na Břeclavi. O studiích Janova syna a dědice Břeclavě, Ladislava Velena, jsme psali výše v kapitolce 18 nadepsané Žerotínové doma i na studiích. Pan Karel si dobře zapamatoval, za jakých okolností odcházel za vyšším vzděláním otec o- bou chlapců, Ladislav Velen a učinil o tom v listě falckraběti Fridrichovi případnou zmínku. Jan Bartoloměj neměli studovat na heidel- berské universitě, nýbrž měli jít na štrasburskou školu, na které byl někdy zapsán jejich otec. Karel st. si však přál, aby se zastavili na falckém dvoře a trochu se obeznámili s osobami, které tam měly vynikající místa. V tom smyslu psal kurfirstovi, proto také přidal list k hlavnímu strůjci dvorského života pánovi ze Solmsu. Za průvodce na cestách a za rádce na studiích byl ustanoven Jan Steinbcrger, pod jehož dozorem studovali už na nižší škole ve slez. Vratislavi. Zůstali ve Štrasburku po celou dobu české vojny a dobře prospívali v latině, frančtině i v hudbě. Zdá se, že Jan vynikal nad svého mladšího bratra a když ovládl latinu, takže nejenom psal, nýbrž i mluvil v té řeči, začal se učit i řecký. Tak si přál jeho strýc a veliký příznivec, rosický pán, který nepovažoval latinu, nýbrž řečtinu za vrchol vzdělání. Když Jindřich Dobříkovský a jeho přátelé odcházeli za studiem, bylo povstání v mírném rozběhu. Když se vraceli, spravoval zemi jménem císařovým Karel z Liechtenštej- na. Panu Vilému připočetli k tíži, že se ú- častnil odboje jako velitel hotovosti chrudimského a čáslavského kraje. KonfiskaČní komise mu vzala dvě třetiny majetku, v tom i rodové sídlo Dobříkov. Nějak se probíjel životem, ale po přísných patentech proti vyznavačům evangelia se vydal i s rodinou za hranice. Podle údajů, které jsem nemohl přezkoušet, prý žil v Nizozemí až do roku 1632. Dne 3. prosince 1629 vepsal rektor icy- denské university do matriky několik českých jmen. Šla za sebou v tomto pořádku: Jindřich Dobříkovský z Malejova a jeho bratr Adolf Jiří. Jinou skupinu tvořili tři Linhartové z Najemperka Adam, Vilém Václav a Karel. Jako jejich vychovatel byl zapsán Jan Abdon z rodu, který se odvozoval od mladšího bratra Blahoslavova Martina. Vstup na leydensku universitu je časově určen; o tom, kdy Dobříkovští opouštěli, zatím není nic známo. Při nějaké příležitosti poznal Jindřicha Dobříkovského Jan Amos Komenský. Z písemného spojení, které zapředli, se zachoval jeden kus, latinské psaní, které vydavatel [pageend8]KRESŤANSKÉ LISTY A HUSOV L1D zkusmo položil k roku 1630. Z toho, že je tam zmíněn bez daného jména a titulu Bau- dartius, vyrozumívám, že dopis šel nejspíše z Lcšna do Lcydenu. V Leydenu totiž žil přechodně Vilém Baudartius, správce církve zutphenské, kterému predstavení dali za úkol pracovat na překladu Starého zákona. V Komenského dopise jsou narážky na to, že Baudartius mel dohled nad studiem i Jindřichovým i jeho bratra Rudolfa, jehož jméno jsem v leydenské matrice nenašel. Byl to věru zajímavý dopis a těžko odolávám pokušení přeložit jej do češtiny. Vybírám aspoň některá místa. První část je návod, jak postupovat při studiu. Komenský doporučoval svobodná umění, bohosloví a na konec politické nauky. Jmenoval i význačná díla, která by student měl pečlivě číst. Myslím, že ještě zajímavější jsou pokyny, jak si má jindřich rozvrhnout čas. Co Komenský napsal, mělo sloužit za vodítko i Jindřichovi i Rudolfovi. Radil, aby si rozdělil den na tři osmihodinové úseky: první pro spánek, druhý pro práci, třetí pro zotavení. Druhý úsek měl být rozdělen na dva: před obědem těžší povinnosti, mezi nimi učení nazpamět, po obědě lehčí předměty jako dějepis a cvičení ve slohu. Třetí úsek měl být uspořádán takto: dvě hodiny na umývání a vůbec na péči o tělesnou čistotu, oblékání a svlékání a na modlitbu; dvě na oběd a večeři; další dvě, jedna před obědem, druhá před večeří na hru míčem; poslední dvě. jedna po obědě, druhá po večeři, na procházku, přátelské pohovory a zpěv. Komenský soudil, že se šlechtic, který se připravuje na účast ve veřejném životě, nemá rozptylovat učením hře na nástroj, nýbrž že zpěv je přiměřenější. Nevím, co si z toho všeho osvojili mladí Dobříkovští a co podnikli, když opustili Ley- den. Jindřich podle všeho odešel do Lešna. V bratrské obci, kterou chránili hrabata Les- zcynští požíval pan Vilém veliké vážnosti, rovnaje se v tom Jiřímu z Valdštejnu, o kterém už byla řeč. Nemohu zatím povědět, kdy umřel a kdy za ním šel na věčnost jeho syn Jindřich. Roku 1652 se vdova po Jindřichovi hlásila jménem dvou sirotků o přiřčení třetího dílu rodového majetku, který konfiskač- ní komise zůstavila panu Vilémovi. Rudolf vedl rušnější život. Někdy na počátku třicátých let se přihlásil pod švédské 23 prapory. Roku 1633 se zúčastnil tažení do Slezska a bojoval odvážně, avšak ne příliš opatrně. V bitvě blíže neurčené se dostal do zajetí císařských i s některými jinými českými důstojníky. Hrabě Jindřich Matyáš z Thurnu, který bojoval na švédské straně, si pomyslil, co by se stalo se zajatci, kdyby šli před soud. Byl tenkrát v tajném spojení s Valdštejnčm a vymohl jim propuštění. Rudolf setrval ve vojenské službě; roku 1638 se připomíná jako podplukovní ve švédské jízdě. Jiří Aleš Mošauer pochodil lépe než Dobříkovští. Komise na něm neshledala viny a ponechala mu majetek zděděný po otci. Sommerfeldovi (psanému někdy Zummcr- fcld) komise ponechala statek ve Skřivani, ale dlouho si na něm nepobyl. Po mandátech roku 1627 odešel z rodného kraje a dal se na vojnu. Podle jednoho náznaku se vrátil za saského vpádu, 1631, ale roku 1632 ustupoval s ustupujícími. Byl věkem o něco starší než Jindřich Dobříkovský a měl kolem padesátky, když skončila dlouhá vojna. Užil článku v mírové smlouvě, který povoloval návrat těm, kdo se přidali k římské církvi a dosáhli císařské milosti. Umřel v Novém Bydžově 7. prosince 1661 — vdova Dorota Zuzana přežila manžela o dvacet sedm let. 66. Posel z Falce a čeští direktoři Dne 8. července 1618 se do Opsimathova památníku podcpsal Jan Albrecht ze Solmsu. Hofmistr rýnského falckrabčte Fridricha V. nepřijel do Prahy pro ukrácení chvíle, nýbrž vyjednávat a radit. Bylo to v sedmém týdnu od onoho dne, který Pavel Skála ze Zhoře označil za “počátek a dvéře všechněch našich následujících bíd a neřestí”, t. j. od 23. května 1618. Čin tak smělý jako bylo shození královských místodržících do hradního příkopu, uvedl zemi do varu, ve kterém se přetavovaly dlouhé a dosti pevné svazky českých zemí s domem habsburským. Nositelem královské české hodnosti byl bezdětný a na zdraví nedostatečný Matyáš, vladař v rakouských zemích, král uherský a císař římský. Otázka, kdo po něm, byla na pohled rozřešena. V červnu 1617 byl za nástupce přijat, vyhlášen a korunován králův synovec Ferdinand II., dotud vladař ve Štýrsku a přilehlých zemích. Napětí mezi stavy pod obojí v Čechách a panovnickým domem, [pageend9]KRESŤANSKÉ LISTY A HUSÜV LID 24 které nezahladily ani takové kusy jako “majestát Rudolfa II., se zmohlo od kvapného rozsudku nad místodržícími tak nápadné, že i chladné a soudné hlavy pochybovaly o možnostech smíru. Správu země vedl sbor direktorů, ve kterém byli rovným počtem desíti zastoupeni všichni tři stavové, panský, rytířský a městský. Zprvu nebylo mezi direktory viditelné hlavy a teprve 22. června 1618 byl zvolen za předsedu Václav Vilém z Roupova. O volbě nerozhodlo ani společenské postavení ani majetek, nýbrž nejspíše Roupovcova účast ve všem, co strana pod obojí podnikala od jara 1618, obzvláště při defenestraci. Český zápas s Vídní dostal červnovou volbou viditelného náčelníka, který si uchoval přední postavení až. do pohromy na Bílé hoře. Vynikající člen katolické strany Vilém Sla- vata napsal o Václavovi Vilémovi z Roupo- v, že “byvše z Jednoty bratrské aneb z roty kalvínské vedle Václava Budovce všech tehdejších v království českém neřestí, jako i té ohavné v témž království českém léta 1618 začaté rebelie předním vůdcem byl. “Na jiném místě svých Pamětí Slavata opět označil pana z Roupova za “člena Jednoty náboženství kalvínského.” Rozumíme tomu tak, že se Václav Vilém narodil z rodičů, přiznávajících se k Jednotě, a že se v létech růstu a duchovního zrání dostal pod vliv reformované nauky •— v tehdejších Čechách a na Moravě to nebyl ojedinělý případ. Ze Skálový Historie se dovídáme, že pan z Roupova dobře mluvil německy a francouzský a že vystupoval, jak se slušelo na význačné postavení, které zastával v direktoriu a v celé zemi. Zpráv o tom, kde se mu dostalo vyššího vzdělání, je bohužel málo, mnohem méně než by bylo potřeba k nástinu života do volby za předsedu direktoria. Podle údaje, který jsem zatím nemohl přezkoumat, chodil Václav Vilém zprvu do školy, kterou zřídila v Teplicích tamní vrchnost Vchynští ze Vchy- nic. Roku 1594 prý odešel na školy do Itálie. Určité svědectví podává altdorfská matrika: dne 27. června 1597 tam byli zapsáni Václav Vilém a Jiří Adam z Roupova, zřejmě rodní bratři. V knihovně Britského musea se mi dostala do rukou knížka, jejíž předmluva o- světluje altdorfské studie Václavovy lépe než zápis v matrice. Jsou to Orationes rectorales, které vydal v Norimberku Scipio Gentilis, profesor v Altdorfu původem Vlach. Předmluva, dána roku 1600, svědčí “vznešenému a urozenému mládenci, Václavovi Vilémovi, svobodnému pánovi z Roupova’’. Z několik slov, která lze při pozorné četbě vybrat z těžkých ozdobných vět, vyrozumíváme, že se český student se zálibou obíral zkoumáním římské vzdělanosti, že se mezi učitelem a žákem vyvinul srdečný poměr, že se urozený student vyznačoval dobrými způsoby a chvalitebným nadáním ducha. Knížka je zajímavá i proto že ji lichotivými veršíky doprovodili Gentilův kolega Konrád Ritters- husius a studentův krajan Radslav Vchynský. Altdorfská matrika svědčí, že tam byl 7. května 1600 zapsán nejenom Radslav, nýbrž i jeho mladší bratr Oldřich. Radslav se v Altdorfu rychle vyšinul do popředí a zastával od července 1600 do června 1601 čestný úřad rektora. Známe datum Radslavova narození 1582. Soudím, že se i Václav Vilém z Roupova narodil kolem roku 1580 a že se teprve blížil čtyřicítce, když se dostal na přední místo v zemi. V Altdorfu se Václav Vilém zdokonalil v němčině a pocvičil v latině. Z některých zpráv vyrozumíváme, že latinsky psal a že v tom jazyce přednášel své názory a doporučení, dostal-li se mezi duchovní a vzdělané lidi. Kde se však naučil francouzský? Na tuto otázku nemám zatím odpovědi. Nevynořil se dotud ani ze ženévských ani z francouzských pramenů a nikde se nezapsal do Opsimathova alba. Za usilování stavů pod obojí o písemnou záruku svobody vyznání r. 1609 vystupoval Václav Vilém z Roupova jako svéprávný člen stavovské obce. Jeho jméno se objevuje v seznamu tehdejších direktoru, sboru, který byl v mnohém předobrazem tělesa zřízeného v létě 1618. Pan z Roupova se zúčastnil nejenom pracích vedoucích k vydání majestátu, nýbrž i porad o organisaci české církve, ve které měli Bratři žít svorně s vyznavači České konfese. Když došlo v říjnu 1609 k volbě de- fensorů k ochraně církevního zřízení, vyšel z ní Václav Vilém jako jeden z členů panského stavu. Přední místo v tom sboru měl ovšem Václav Budovec. Myslím, že je opráv- ( Pokračování) [pageend10]KRESŤANSKÉ LISTY A HUSOV L1D Otázka Ježíšových bratří . . . (Dokončení ze str. 19) chrám Panny Marie Sněžné, vidíte tam mosaikový obraz, kterak papež Sixtus III podle stop sněhu vyměřuje základy chrámu. V této basilice jsou i jesle, přenesené sem z “jeskyně zrození” v Betlémě. V Betlémě přežívá kult Země již od nc- paměti. Původně se jmenovalo toto místo “Bit ilu Lachama”, to jest “Dům bohyně La- chamy”. Židé přizpůsobili název k svému monotheistickému náboženství v “Bethle- hem”, což znamená “Dům chleba.” Přežívající kult Země přebarvil poněkud i naše biblické představy. Tak na příklad podle Matouše 2,9 až 11 nalezli mudrci děťátko s Marií v domě, zatím co i dnes vás vedou k oltáři mudrců do podzemní jeskyně. Jeskyně zrození a smrti naplňují Jeruzalém a jeho okolí. Když naše taxíky zastavily před jeskyní Lazara v Bethanii, byla to již sedmá našeho jeruzalemského programu. Františkán již velmi ochotně otevíral vrata, když se to pojednou v myslích mých spolupoutníkú vzbouřilo. “Nepůjdeme tam, jed'me radši si odpočinou k Mrtvému moři”, byl názor většiny. Via dolorosa, cesta bolesti, vedla od Piláta na Golgotu. Dnešní cesta křížová končí ve Sv. Hrobu, a na jejím počátku vedle pre- toria je i jeskyně zrození Panny, i svátý okrsek chrámový. V něm vám ukazují špetku původního prachu, z nějž prý Hospodin stvořil prvého člověka Adama. Na konci cesty upozorňují vás na puklinu ve skále pod křížem, vzniklou prý zemětřesením v onu chvíli, kdy “stala se tma po vší zemi” (Lk. 23,44). Tato puklina jde prý hluboko do země až k lebce prvého člověka Adama. Odtud prý název Calvaria, “hora lebky”. Dnešní cesta křížová zdá se být dramatisací biblického “prach jsi a v prach zeme se navrátíš” (Gen. 3,19; I. Kor. 15,22). Jen prvou část cesty je vidět na oficielních snímcích. Další díl, který vede orientálním trhem, bazárem, jsem na žádném snímku neviděl. Kupčení zde dává cestě křížové novou náplň bolesti. Katoličtí spoluúčastníci naší výpravy do Svaté Země se cítili o jednu ilusi chudší. Jeden vyprávěl, že se trochu zatoulal v Mléčné jeskyni, a stal se tak nepozorovaným svědkem počínání našeho průvodce. Tento v 25 domnění, že je poslední při vycházení z jeskyně natáhl ruku za záda. Františkán mu chvatně do ni nasypal podíl za prodané bílé kaménky. Z důvodu objektivity podotýkám, že náš průvodce byl protestant. — A. Schweitzer vytkl křesťanské církvi, že jsouc v krisi, podává kameny místo chleba. Je zvláště zarmucující, že tak činí i v Bcthle- hemě, “Domě chleba.” Když jiný z naší výpravy zůstal osamocen za Sv. Hrobem, přistoupil k němu mnich, a řekl, že mu ukáže pravý kámen Sv. Hrobu. Otevřel jakési okénko, a posvítil lampičkou do škvíry, kde spočívala dolarová bankovka. 1 ziskuchtivý úsměv na tváři mnicha patří do rámce zemního kultu. Poblíže Kristova kříže dělí se orthodoxní i katoličtí mniši s průvodci jordánské centrály pro cizinecký ruch o výtěžky z prodaných kaménků Sv. Hrobu, zalitých do parafínu. Vidím v tom nové naplnění biblických slov “Rozdělili roucho mé . . .” (Ž. 22,19; Mt. 27,35). “Ženo, aj syn tvůj ...” “Ženo, aj syn tvůj! Potom řekl učedlníkovi: “Aj matka tvá. A od té hodiny přijal ji učedlník ten k sobě.” (J. 19,26-27). Mesiáš, který pečetil své poslání vykupitel- skou smrtí, se zde jasně distancoval od své pozemské matky, když ji oslovil “ženo”. Vidím v tom varování, abychom v ní neuctívali “Matku Boží”. Myslím, že by křesťanství bylo ryzejší, kdyby jeho vyznavači si ne- ucpávali uši před tímto varovným hlasem s Kříže. P. Petrů se ale chytá citovaných slov Písma, aby vyrukoval s dalším “důkazem”, že Ježíš neměl bratrů, když svěřil svou matku do ochrany svému učedlníku Janovi. Toto jednání bychom si podle p. Petrů těžce vysvětlili, kdyby Panna Maria kromě Ježíše měla i jiné děti. Vím, že citovaným slovům Ježíše se přikládá symbolický význam ve vyšší rovině, avšak ani v prvé nevyjadřují nic jiného, než přání Umírajícího, aby dvě lidské bytosti, které byly Jeho srdci nejbližší, se sblížily. Ježíš nemluví o svých bratřích. Pro ukřižovaného je velmi těžké souvisle mluvit, jak jsem se přesvědčil v koncentračním táboře. Že ale Ježíš své bratry na mysli měl, když řekl “aj matka tvá”, plyne podle mého dom- [pageend11]KRESŤANSKÉ LISTY A HUSÜV L1D 26 není z prvé kapitoly Skutků svätých apoštolů. Od hodiny smrti Ježíše prijal učedlník k sobě nejen Marii, ale jak se zdá i její syny, od nynějška svou matku a své bratry (Sk.l, 13-14). P. Petru se mnou nesouhlasí, mluvím-li o synech Marie. Argumentuje, že nikde v evangeliích nejsou “Ježíšovi bratři” označováni jako synové Marie . . . Zde se p. Petru snaží tím, co v bibli není, vyvracet to, co v bibli jest. Že o “synech Marie” v bibli nic nestojí, lze vysvětliti vyslovenou tendencí Písem, označovati příbuzenský vztah vzhledem k ústřední postavě. Tou je v NZ Ježíš, nikoliv Marie. Tím jsem komentoval všechny “důkazy” p. Petrů o tom, že Ježíš neměl sourozenců, až na jeho zmínku o “prvorozeném”. Tvrdí, že tomuto pojmu nesmíme rozumět v dnešním smyslu. Jako důkaz svého tvrzení uvádí hebrejský nápis na náhrobním kameni: “Osud mě přivedl na konec života za bolestí s prvorozeným synem”. Já myslím, že i dnes bychom dali na náhrobní kámen takovýto nápis, protože zní pietněji než “zemřela při prvém porodu”. Slovu “prvorozený” podle Petrů musíme rozumět tak, že narozený syn měl práva prvorozenství (Ex. 13,2) a nic více. — Je zajímavé, že v Lutherově překladu čteme o Ježíši, že byl “prvním synem”. Snad se Luther ú- myslně vyhýbá rčení “prvorozený”, aby nedošlo k nedorozumění. Konečně se p. Petrů dovolává i sv. Jeronýma, který každého “jednorozeného” považuje i za “prvorozeného”. Poněvadž je toto tvrzení Jeronýmovo tendenční — šlo mu o prosazení věčného panenství Ježíšovy matky za každou cenu — a poněvadž je jeho osobnost do značné míry klíčem k pochopení celého našeho thematu, rád bych se jím poněkud blíže zabýval. Hieronymus — mythotvůrce. Sv. Jeroným, latinsky Hieronymus, je znám z četných olejomaleb. Atributy, jimiž provázen, jsou výmluvné: umrlčí leb, zborcený sloup chrámu a lev, z jehož tlapy vytáhl trn. Jindy jej vidíme ve skalní rokli. Svítí si svíčkou, a čte bibli. Trouba z apokalypsy se mu houpe nad hlavou jako Damoklův meč. Ve Vatikánu nelézáme jeho obraz od Leo- narda da Vinci, kterak se kamenem tluče do prsou. Hieronymus byl nadaný římský patricij. Kdyby žil v době Ciceronově, jistě by mu kynula obvyklá kariéra praetora, konsula a pak i správce nějaké provincie. Hieronymus však spatřil světlo světa až kol r. 340 p. Kr. V době, kdy se mu dostalo v Římě klasického vzdělání ve filosofii, právu a literatuře, stahovaly se již mraky nad římským impériem u Dunaje. Neklid vedl jej často do katakomb, a kol r. 370 i ke sv. křtu, jehož se mu prý dostalo z rukou papeže Liberia. Poté po dalších patnáct let cestoval s místa na místo. Čím dále, tím více byl zaujat pro monasticism a poustevníctví. Hieronymus napsal několik děl, aby seznámil římskou společnost s ideály poustev- nického života. V jednom spisku popisuje život Paula z Théb, který se r. 251 za pronásledování od císaře Decia uchýlil do skalní rokle, kde prý žil jako anachoret devadesát let. Oděv si pořídil z palmových listí. Denní chléb mu přinášel havran. Zemřel ve věku 113 let. Vrátivší se Antonios jej pak pohřbil za pomoci dvou lvů. — Myslím, že není třeba dalších důkazů o tom, že Hieronymus byl mythotvůrce. Nechci ovšem znevažovati mythotvůrce. Starověké mythy nás totiž mnohdy vedou k poznání skrytých zákonitostí. Jsou často názorným pohledem do světa psychologického dění. V báji o Ödipovi a Elektře nalezl Freud svůj Ödipus-a-Elektra-komplex. V mythu o mladém bohu Atysovi, který ze zbožné úcty vůči božské matce Kybele se zbaví svého mužství, se nám zrcadlí kastrační komplex. Podle Freuda je podmíněn traumatem z nesplněné touhy uzrávajícího jedince, vlast- niti svou matku. V srdci Ríma, na Palatínu, vidíme podnes mohutné zříceniny chrámu, kde uctívána Magna Mater, to jest Velká Matka. Byl postaven k poctě bohyně Kybele, jejíž kult pocházel z Phrygie. Její kněží se zbavovali mužství. Celibát je jedním z východisek takovéhoto kastračního komplexu. Hieronymus napočítal více než třista ženatých biskupů. Bylo mu to solí v očích. Horlil nad míru pro jejich bezženství, i když v epištole sv. Pavla k Timoteovi 3,2 čteme, [pageend12]KRESŤANSKÉ LISTY A HUSVV L1D že “musit' biskup býti bez úhony, jedné manželky muž . . Hieronymovo horování pro kněžský celibát souvisí s dobou, v níž žil, s mythem Boží Matky, i se ctením pohanské literatury, což bylo prý Jeho největším pokušením. V podvědomí byl stále římským patriciem, příslušníkem společnosti s jinými ideály než byly kresťanské. Byl zraňující ve své polemice, ješitný, pln vnitřních konfliktů, a nakonec znepřáte- lující si i své přátele. Pro Hieronyma je charakteristický sen, který měl r. 375 v Antiochii. Byl pohnán před soud Páně. Kristus mu prý vytkl, že patří více Ciceronovi než Jemu. Tímto snem byl velmi otřesen, a zařekl se, že již nikdy nebude číst či vlastnit pohanskou literaturu. Po dvě léta hledal pak vnitrního klidu jako poustevník na poušti Chalcis. — Analysa tohoto snu jeví se jednoduchá. Tlak z podvědomí byl zde tak vydatný, že k obvyklé “censuře” jeho obsahu na hranici vědomí ani nemohlo dojít. Poustevnické zážitky Hieronymovi mají daleko do idyly. Potrava na poušti byla pro něj trestem. Pokušení těla se bránil ustavičnými modlitbami a posty. Vnitřního klidu nenalezl. R. 379 se stal knězem, a r. 382 sekretářem papeže Damasa, který si cenil jeho jazykových znalostí, a tím i překladatelské činnosti. R. 383 napsal spis o věčném panenství Panny Marie, v němž též po prvé vypracoval thesi, že Ježíšovi bratři byli jen bratranci. Po smrti papeže Damasa si Hieronymus r. 384 představoval, že se stane jeho nástupcem. Zvolen byl však sv. Siricius, a tomu se nezamlouval. Pojednou s všech stran to proti Hieronymovi vřelo. Jeho korektury v evangeliích se staly předmětem ostré kritiky. Byl obviněn, že znevažuje manželství ve prospěch panenství a monasticismu, a tím že pracuje pro vylidnění říše ve chvíli, kdy je tato ve smrtelném nebezpečí. Jeho poměr k bohatým patricijským dámám, jako byla Paula a její dcera Eustochium, byl rovněž odsuzován. Hieronymus byl tím vším více zatrpklý než kdy předtím. Dal tedy jednou provždy “sbohem” Římu, který nazval Babylonem, asi proto, že na něj vztahoval předpověď o apokalyptické zkáze (Zj. 14.8). V srpnu r. 27 385 se nalodil v Ostii, a o rok později stanul v Betlémě, rozhodnut, že zde zůstane až do smrti. Paula a Eustochium jej provázely. V bezprostřední blízkosti “jeskyně zrození” založili klášter pro muže a klášter pro ženy. R. 410 byl Řím dobyt Alarichem, “orlem bílým”. Po tři dny nechal plenit město. Zpráva o tom velmi sklíčila Hieronyma. V Betlémě to měl Hieronymus těžké. Měl stálé spory s jerualémským biskupem. Zemřel a mu přítelkyně Paula i panenské Eustochium. Jeho kláštery byly ohrožovány Sa- racény, ba i Huny. R. 416 je pelagiáni podpálili. Vzdor všem nesnázím vytrval zde až do své smrti, r. 420 p. Kr. Doba Jeronýmova byla dobou, o níž platila slova Páně: “Nebo aj dnové jdou, v nichž řeknou: Blahoslavené neplodné, a břicha, která nerodila, a prsy, kteréž nekrmily. Tehdyť počnou říci k horám: Padněte na nás, a pahrbkům: Přikrejte nás.” (Lk. 23, 29-30). V době Jeronýmově počínal hromadný útěk z měst, pustošených barbary do podzemních slují, skalních roklí či za massiv- ní klášterní zdi. Zde slaveno panenství, a znevažováno manželství. Volání po matce Smrtelně ranění vojáci volají ncjčastčji po matce. Mnozí si to již ani neuvědomují. I Milan R. Štefánik prý podobně volal, když se s letadlem zřítil na zem. Co vedlo římské patricije na cestu odříkání, a po této cestě do Betléma v době, kdy teutonská lavina se řítila proti “věčnému městu”? S hlediska moderní psychologie byl hnací silou na této cestě neobyčejně silný instinkt smrti. Instinkty koření v podvědomí. Smrt pro podvědomí znamená návrat do lůna matky. Primitivové pohřbívají své mrtvé skrčené, jako by byli v těle matky. Na vyšším stupni zhotovují lidé rakve, jež jsou považovány za podvědomý symbol dělohy. Země je mateřským symbolem, a Boží Matka jeho sublimo- vanou formou. V souvislosti s řečeným bylo pro mne zajímavé sestoupiti do “jeskyně zrození” v Betlémě. Z ní totiž vede koridor k podzemní kapli Hieronymově. I svátá Paula a svaté Eustochium mají tam v blízkosti podzemní kaple. Hieronymus utekl se k Matce. Jeho kosti byly odtud přeneseny, zrovna tak jako [pageend13]KŘESŤANSKÉ LISTY A HUSCV LID k Panně Marii 28 i jesle z “jeskyně zrození“. Sněžné do Říma. Starý Řím zveleboval to, ěcho se bál. V jeho pantheonu byla i Dea Febris (bohyně horečka), Dea Scabies (svrab), Deus Pria- pus a j. I u Hieronyma se projevily sklony, aby oslavoval z bázně. V tom snad bylo jádro servilnosti vůči papeži, která se mu vytýká. I jeho volání po Matce bylo síleno strachem, že celá antika, i on sám, musí se navrátit do země, z níž vzat . . . Tato slova Boží k Adamovi (Gen. 3,19) platí i pro lidské věky, jakým byl i starověk. Pro zajímavost podotýkám, že podle staré foinické verse byl Adam zemním božstvem. Symbolisuje lidstvo, které na počátku starého věku vychází z jeskyně. Na konci tohoto věku sleduje římské patricije, kterak se do jeskyní navrací. Starověk z mythu zrozený, mythy rodil. Činil tak namnoze z bázně a servilnosti. Alexandr Veliký byl v Egyptě slavnostně prohlášen za syna ncjvyššího boha Amona. Dva tisíce let později prohlásil o sobě francouzský' císař, že je Alexandrem, když vkročil d.t dgypta. Litoval však, že nežije v antice Po Visigotcch Vandalové, a po nich Hunové pustošili v pátém století Itálii a jiné země antické kultury. Všude tam sílilo volání po Matce, a vedlo k vyvýšení Ježíšovy matky nad svaté. Vyvýšili její život tak, aby jím celebrovala mythus. Jeho zdánlivou objektivitou zrežírovalo vlastní lidské já jako obranu před pocitem nouze. Koncil v Efezu r. 431 byl bouřlivý. S jedné stranv se tam ozýval hlas patriarchy Ne- storia, že Marie byla jen lidskou matkou Ježíšovou. S druhé strany zazníval hlas volajících po Matce. Necháme-li stranou cír- kevne-politické aspekty, šlo zde asi o konflikt kriticky mvsKcí menšiny s většinou, o- chotnou slepě věřit. Po koncilu odešel Nestorius a jeho následovníci na východ. Vzali sebou i knižní poklady starvch klasiků. Jejich pochodně se v tolerantní Persii rozhořely ve světlo nové, rodící se civilisace arabské. Trva’o to staletí, než se kultura z exilu v arabských zemích vrátila zpět do Evropy. Čas od času volání po Matce v Evropě sílí. Od pontifikátu Pia IX. po Pia XII. je slvŠet nové crescendo. R. 1871 za prusko- francouzské války zjevila prý Panna v Pont- main, že Syn se nechá obměkčit, a dá mír. Vc Fatimě r. 1917 ohlásila prý však, že její Neposkvrněné Srdce bude triumfovati nad Ruskem. Není to poprvé, co Panna Maria přímluvná se takto mění ve Vítěznou. Bylo tomu tak i za třicetileté války, kdy smrt vítězně kráčela po našich zemích. I naše samostatnost se stala její obětí na Bílé hoře. Proto obraz Prahy se nalézá podnes u Marie Vítězné v Římě. Je to výtvor baroka, vpravdě modloslužebného, jak prohlásil Karel Čapek. Když jsem vstoupil do chrámu, cítil jsem, jakoby byl naplněn smrtelnou úzkostí, která se tam vyzařuje hlavně ze sněhobílé sv. Terezie, Španělky, která se Hieronymo- vými spisy nadchla pro život v klášteře. Bernini ji tam zvěčnil ve smrtelných křečích. Když jsem se na bílé sochy zadíval, cítil jsem, že bílá barva nejlépe vyjadřuje nejen panenství, ale i zrození, i smrt. To vystihli též buddhisté, kteří odbývají pohřeb v bílém. Je-li ma'é dítě v nouzi, vydává dvojslabičný výkřik, z něhož vyvozeno slovo “matka”. Stejně tak nouze v křesťanských církvích volá po Boží Matce. Zadíváme-li se do zrcadla dějin, defilují v něm Hieronymové, a stejně tak i Nestoriové. U nás po Bílé hoře nám Mistr Kampanus připomíná Hieronyma, a exulant Komenský vyhnance Nesto- ria. Konvertující Mistr Karlova učení, který píše elegii o velebné Panně Marii, má všechny naše sympatie. Poslední biskup Jednoty však si lepší stránku vyvolil. I dnes máme mezi sebou ty, kteří se hlásí k Boží Matce, a to asi v hojnějším počtu, než tomu na příklad bylo za Osvícení. Chci je ujistiti, že psychologická analysa, o niž jsem se v článku opíral, chce jen nastíniti prvky, jež nalezly v mythu Boží Matky u- platnění a jej formovaly. Nemá však ani v úmyslu, ani kompetence souditi o jeho konečné ceně. Jeho dramatická poutavost je o- kouzlující pro jedince a přitažlivá pro masy. Na druhé straně chci ale těm, kteří se k Boží Matce hlásí, citovat slova, která v “Obnově církve” napsal náš největší exulant: “Lidé b'udv do Zákona uvádějí, když Zákonu něco připojují.” Kdyby Novému Zákonu nebylo nic připojováno, sotva by se kdy našel jedinec, který by pochyboval, že Ježíšova matka měla syny a dcery. [pageend14]KRESŤANSKÉ LISTY A HUSŮV L1D ROZHLEDY Od Bostonu po Washington: více továren nežli farem Podél atlantického pobřeží, od Bostonu ve státě Massachusetts až po Washington, D. C., leží území, zvané poněkud nesprávně “megalopolis”. Nesprávně proto, jelikož termín megalopolis znamená ve skutečnosti velkoměsto, kdežto my v tomto případě máme na mysli hustě zalidněné území s mnoha městy a městysy, mezi jinými i město New York. Jde o vysoce zindustrializovanou a nejbohatší oblast Spojených států, která si zachovává v obou těchto ohledech prvenství, i když Kalifornie se poslední dobou stává jejím silným soupeřem. Na území, které bylo kdysi krajem zemědělským, je dnes více továren nežli farem. A residenční předměstí jednoho města je nedaleko od podobné periférie města sousedního. V tomto pobřežním pruhu, který tvoří státy Massachusetts, Rhode Island, New York a New Jersey, odehrává se poslední dobou dnes už typický jev: přesun obyvatelů a továrních podniků z městských středisk na venek. Jednou z nejbohatších částí této megalopolis — dovolíte-li nám užívati i nadále tohoto nesprávného označení — je okres Westchester, ležící severně od města New Yorku. Tamní sady, pastviny, zelenářské farmy a zalesněné pahorky mění se stále se zrychlujícím tempem v pozemky, na nichž vyrůstají továrny a kanceláře. Největší korporací, která přesídlila z přeplněného New York City do zmíněného o- kresu, je International Business Machines Corporation. Její hlavní podnik nedaleko města Armonk je skoro dobudován, a její výzkumný ústav nedalekém Kitchawan je iiž v provozu. Podnik leží na vznosné planině na 450ti- akrovém majetku. Jeho budova je u porovnání s plochou footballového hříště více než trojnásobná, a jeho kanceláře, kafeterie, od- počívárnv a nádvoří rozprostírají se na více nežli čtvrt millionu čtverečných stopách. 4,900 zaměstnanců hledí ohromnými okny na všechny strany do krásně upraveného zalesněného okolí a přes vody Long Island Sound. Nedaleko upravuje se letiště, aby tak “vy- 29 soci páni” nebyli zdržováni při cestě za obchodem nebo domů. Většina zaměstnanců bydlí v okruhu s nanejvýš třiceti mílovou cestou vozem, kdežto dříve jim cesta do středu města trvala hodinu i více vlakem a dopravními prostředky městskými. V nedalekém Pleasantville vydávají Reader’s Digest, časopis s odběrateli po celém světě. Publikace zaměstnává 2,800 lidí a nedávno přistavěla nové křídlo. Jiná velká korporace, General Food, také rozšířila svůj podnik o novou přístavbu. Toto jsou pouze tři z mnoha firem, které se přestěhovaly z města na venek. Mezi Bostonem a Washingtonem napočítali bychom jich na tisíce. Hlavními důvody této změny jsou levnější pozemky na venkově; příjemnější život pro zaměstnance — od presidenta až po posledního sluhu; snadněji řešitelné problémy dopravní — autem i letadlem; méně dělnických problémů, hlavně při střídání se zaměstnanců. Mesto nehonosí se již někdejšími přednostmi, a tak průmyslové podniky stehují se z něj na venek. (A.C.N.S.) Husův Lid potřebuje vaši podpory! Neodklá- dejte s předp'atným ani s dary na tisk! — Též prosíme ty mezi čtenáři, kdo ovládají dobře pero, aby nám zaslali své literární příspěvky a zprávy o své činnosti neb práci v naší krajanské veřejnosti. Z našeho Siona a odjinud Z Clevelandu nás došla zpráva, že tam dne 2. ledna t. r. náhle zemřel br. Andrey Valyo, asi nejstarší člen československé kongregační církve v Americe. Bylo mu 91 roků. Bratr Valyo pocházel z východního Slovenska, kde Slováci byli nejvíce pronásledováni maďarskou vládou. V roce 1887, jako mladý muž, bratr Valyo se usadil v Braddocku, Pennsylvania, při Carnegiho ocelárnách. Roku 1890 Dr. Schauf- fler z Clevelandu poslal do Braddocku první českou misionářku, sl. Hodoušovou, aby tam připravila půdu pro budoucího misijního pracovníka J. Jelínka. Sl. Hodoušova měla smutné zkušenosti v práci. Tehdejší poměry mezi pracující třídou byly smutné. Většina domů měla podnájemníky, a v některýh z nich bydlelo až 12 lidí. Alkoholism byl jeden z největších problémů mezi našimi krajany. Sl. Hodoušcva se věnovala práci mezi mládě- [pageend15]30 KRESŤANSKÉ LISTY A HUSŮV UD ží, kterou se snažila uchránit od pijatiky, kouření a nemravným životem. Mezi těmito mladými byl i Andrey Valyo. Po nějakém čase se br. Valyo oženil se sl. Hodoušovou a brzy po svatbě se mladí novomanželé odstěhovali do Clevelandu, kde žili po mnoho let. Br. Valyo byl horlivým pracovníkem v českých kongregačních sborech v Clevelandu. Po smrti manželky se odstěhoval na čas k dceři na Floridu. Vrátil se však do Clevelandu a tam též 2. ledna t. r. zemřel a 4. ledna byl pochován vedie své manželky. Zanechává zde čtyři vdané dcery, jednoho ženatého a jednoho svobodného syna. K Novému roku nám br. Valyo zaslal blahopřání psané v jeho drahé slovenštině. Nehanbil se za svou rodnou řeč! Nezanechal po sobě peníze, ale pravý křesťanský charakter — a to je bohatství největší. —A. J. Moncol. 6. července příštího roku má být obnoven dům, v němž Hus přebýval v Kostnici před svým uvězněním. Za tím účelem přijeli z Prahy do Kostnice v lednu t. r. dva zástupci Čs. muzejní společnosti, Dr. Fr. Teper, referent pro dějiny umění a památkovou péči při ministerstvu osvěty, a prof. Dr. Kotrba, přednosta oddělení pro architektuni při České akademii věd a umění. Oba officiální zástupci vyjednali s přednostou archivu města Kostnice a zástupci městské rady, aby t. zv. Husův dům nabyl původního vzhledu a v mísnosti, v níž Hus přebýval, bylo zřízeno Husovo muzeum, obsahující památky, které jsou dosud uloženy na různých místech. Majitelem domu je zmíněná Čs. muzejní společnosti, nyní zestátněná, a náklady s vydržováním mají být hrazeny pronájmem volných místností, zejména přízemního krámu, s výhradou, že nebude použit jako kavárna nebo vinárna. Rovněž místo, na němž byli M. Jan Hus a M. Jeroným Pražský upáleni, a jež je vyznačeno velikým balvanem, má být u- praveno a nápisy nově vyzlaceny. Nutno velmi litovati, že věž v zámku gottliebenském, v níž Hus byl vězněn, nemůže býti opravena a zpřístupněna, protože je v soukromém vlastnictví pěvkyně Lisa della Casa. Přemysl Pittei’ vyjednával s ní jménem Jednoty čs. protestantů, majitelka však jakoukoli dohodu odmítla. PP. S díky přijala a o další pomoc prosí, Národní jednota čsl. protestantů, Mr. John Opie, pokl., 4800 So. Hoyne Ave., Chicago 9, 111. Propuštění arcibiskupa Berana a několika jiných čsl. biskupů představuje další ústup nynějšího komunistického režimu v ČSSR. Doufáme, že další liberalizační akce budou následovat ve všech oblastích života čsl. lidu. * * * * Předplatné a dary na časopis a práci Jednoty došlé do 31. prosince 1963 Frank Petrusek, Wallis, Tex., př. a dar $3.00 Mrx Mary Křupala, Wall, Tex., př., dar 3.00 Mrs. A. Kolar, Omaha, Neb., př. a dar 12.00 Mrs. Earle L. Rauber, Atlanta, Ga., předpl. a dar..................... 17.00 Mr. a Mrs. Chas. Jaša, Wahoo, Neb., dav __________ ___ _________ 5.00 Rev. Benj. Marek, Lime Springs, Iowa, dar ........... 5.00 Vlad. Vrba, Los Angeles, Cal., př. a dar 10.00 Miss Anna Hanzlík, Berwyn, Ill., předpl. a dar __________________ 8.00 Mrs. Marie Muska, Long Island City, N. Y., předpl. a dar ________ 7.00 V. Stepanek, Islington, Ont., Can., dar 30.00 Mrs. Beatrice Vávra, Cedar Rapids, Iowa, předpl. a dar _____ ________ 4.00 Dr. Jean P. Locher, Bern, Switzerland, předpl_____ ________ __ _____ 2.00 Mrs. M. Pospíšil, Minitonas, Canada, předpl. a dar____________ ___ ___ 5.00 Mrs. Emily Heckel, Flushing, N. Y., uctění památky drahé matky, Mrs. Boženy Filipi ____________ 10.00 Fred Opočenský, Dominion City, Man., Canada, předpl. a dar __________ 5.00 Rudolf Peter, Hot Springs, Ark., dar 10.00 Dr. O. Odložilík, Philadelphia, Penna., předplatné pro přátele a dar .......... 12.00 Charles E. Cuhel, Swisher, Iowa, předp. a dar ____________________ 3.00 Fred Puymon, Glenside, Sask., Canada, přodp. a dar ____________________ 10.00 [pageend16]