VĚSTNÍK ČESKOSLOVENSKÉ NÁRODNÍ RADY AMERICKÉ Čís. 297 Duben 1980 Prohlášení Národního svazu českých katolíků Národní svaz českých katolíků byl založen za I. světové války, aby ve spolupráci s ostatními krajany, čs. legiemi a s vedoucími osobnostmi Čs. zahraničního odboje společně usilovali o zřízení samostatného státu Čechů a Slováků. Národní svaz byl během první světové války jednou ze tří hlavních organizací, které založily Československou národní radu americkou. Také během druhé světové války Národní svaz svorně a intenzívně spolupracoval s Národní radou za účelem návratu svobody do země našich předků. Stejně i dnes souhlasíme se základním stanoviskem a postojem Československé národní rady americké v těchto bodech: 1. Sovětský a světový komunismus je smrtelným nebezpečím pro Spojené státy a pro celý svobodný svět. 2. Je naší mravní, národní i politickou povinností - jako Američanů českého původu - informovat americká vládní místa, členy kongresu a všechny veřejné činitele o skutečné situaci v Československu a zároveň usilovat o to, aby se americká zahraniční politika ubírala cestami, které by přispívaly k nápravě neutěšených poměrů v porobeném Československu a k návratu všech svobod našemu lidu ve staré vlasti. V posledních letech byl v komunistickém Československu znovu vystupňován rafinovaný teror a sociální diskriminace proti věřícím. V žádném státě sovětského bloku není veden tak krutý boj proti náboženství jako v Československu. Nesmíme k tomu trpně přihlížet a mlčet! Ředitelstvo a předsednictvo Národního svazu českých katolíků ve schůzi, konané v neděli 13. dubna 1980 v sále chicagského Velehradu jednalo o odporučení generální konvence Svazu v září 1979 a jednohlasně se usneslo obnovit spolupráci a členství v Čs. národní radě americké a vyslat do ní své plnoprávné zástupce. Otec Vojtěch Vít, O.S.B., kaplan NSČK Václav Hyvnar, předseda Albína Marek, tajemnice Vysílání do ohrožených krajů Každým dnem pykáme za chyby spáchané v nedávné minulosti na Spojených státech. Nestačilo ničit účinnost CIA, omezovalo se i americké vysílání za železnou oponu, do zemí sousedících se sovětskou říší. Dnes se tážeme, jak je možné, že jsme nepředvídali revoluci v Iránu, invazi Afghánistánu atd. Jeden z těch, kdo varoval před oslabováním našich sil byl poslanec Eduard Derwinski (Rep. z Ill.). Přimlouvá se již delší dobu za zesílení vysílání Hlasu Ameriky, Svobodné Evropy a Svobody a v dopise do Bílého domu upozornil 15. února, že během let byl podstatně snížen počet zaměstnanců RFE a RL a rozsah jejich činnosti. Nedávno se jednalo snížit rozpočet o dva miliony dolarů. Na rozdíl od amerického omezování, Sověty věnují sta milionů dolarů navíc na propagandu do Iránu, Turecka, Pakistanu, Afghánistánu. V téže době vysílání rozhlasu Liberty do Sovětského svazu je rušeno, takže je špatně slyšet a počet posluchačů klesl na polovic. Ze zpráv z Afghánistánu víme, že je vysílání důležité k informování obyvatelstva o tom, co se v jejich zemi děje. Bojuje se v horách a lid v Kábulu se o tom dovídá v prvé řadě na rozhlase z ciziny. Poslanec Derwinski doporučil, aby Hlas Ameriky byl rozšířen do zemí Islámu. Jeho doporučení podpořil kong. Záblocki (Dem. z Wis.), předseda zahraničního výboru, a kong. Broomfield (Rep. z Mich.). Do dne 26. března se přidalo dalších šestnáct poslanců, kteří předložili H. Con. Res. 308. Tato resoluce byla podána zahraničnímu výboru. V resoluci se žádá, aby Hlas Ameriky, Svobodné Evropy a Svobody byly technicky zdokonaleny, aby byl rozšířen jejich rozsah a aby se omezilo sovětské rušení. Porobené národy Afghánistán se stal další obětí sovětské rozpínavosti. Za výbor Porobených národů kong. Derwinski upozornil na protest Captive Nations (Congressional Record, 16. dubna). V rozboru dr. Dobrianského, předsedy výboru Porobených národů, se uvádí, kolik zemí padlo za oběť Sovětům od r. 1920. A kdo bude následovat? Who’s next? táže se předseda Porobených národů. Bude to Irán, Nicaragua, Jižní Yemen? American Bulletin Československá národní rada americká děkuje kong. Derwin- skému za uveřejnění tekstu březnového čísla American Bulletinu, “Surprises yet to come,” v Congressional Record, 31. března a opět v dubnu. ČSNRA vítá rozhodnutí Národního svazu českých katolíků, těší se upřímně na spolupráci a na účast delegátů na sjezdu. Prosíme, oznamte včas změnu adresy [pageend1]VĚSTNÍK April 1980 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 VĚSTNÍK Duben 1980 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 So. Lombard Avenue, Cicero, Illinois 60650 Telefon: 656-1117 Zvláštní zasedání americké Helsinské Komise pro bezpečnost a spolupráci v Evropě Komise amerického kongresu pro bezpečnost a spolupráci v Evropě měla v březnu zvláštní zasedání, na kterém bylo vyslechnuto několik odborníků o stavu lidských práv ve střední a východní Evropě. O stavu lidských práv v Maďarsku mluvil prof. Rudolf Toekes z University of Connecticut. O situaci v Rumunsku hovořil prof. Vlad. Georgescu ze Smithsonian Institution. O problémech v Německé Demokratické Republice mluvil prof. Hellmuth Nitsche, nyní člen západoněmecké organizace pro lidská práva. O porušování lidských práv v Polsku svědčil Mr. Tadeusz Walendowski, bývalý člen Polského Komitétu pro Společenskou Sebeobranu (KOR). O stavu lidských práv v Českoslovenku podal odborný referát prof. Gordon Skilling z University of Toronto, autor obsáhlé studie o historii dnešního Československa “Czechoslovakia’s Interrupted Revolution”. Prof. Skilling soustředil svůj referát na rozbor politických procesů v Československu, zejména procesu se šesti členy VONS (Václav Havel, Václav Benda, Petr Uhl, Jiří Dienstbier, Otká Bednářová a Dana Němcová), a to po stránce právní a politické. Konstatoval, že odsouzení šesti členů VONS muselo být rozhodnuto předem, protože ještě před zahájením soudního přelíčení Rudé Právo psalo o Chartě a VONSU jako o kontrarevoluci a nazvalo je “pátou kolonou”. Prof. Skilling dále řekl, že pražské rozsudky byly odsouzeny nejen vládami států, které podepsaly Helsinskou Dohodu, ale také i některými komunistickými stranami a konstatoval, že Praha se opět stala vyvržencem v mezinárodním společenství států. Dodal, že důležité však bylo, že soudní proces nezlomil odhodlání Chartistů a ani v Československu nezlikvidoval hnutí za lidská práva. Závěrem prof. Skilling připomněl, že již v Bělehradě se jednalo o tom, aby se hnutím za lidská práva v komunistických zemích poskytlo určité formální uznání a aby se uznala jejich pomoc při monitorování plnění usnesení Helsinské Dohody; tento návrh však nebyl přijat. Prof. Skilling proto doporučuje, aby se o tomto podnětu opět jednalo v Madridu a aby americká Helsinská Komise a vlády, které podepsaly Helsinskou Dohodu, nejen spolupracovaly s Chartou 77 a Polským Výborem pro Společenskou Sebeobranu (KOR) a jinými takovými skupinami, ale aby jim poskytly i morální, politickou a materielní pomoc. Prof. Skilling zastává názor, že je nemyslitelné polevovat v obhajobě lidských práv a jejich zastánců a odmítá jakýkoliv kompromis v dosažení tohoto cíle. V této souvislosti je nutné poznamenat, že již v lednu t.r. byla pro State Department - na žádost poradce min. zahr. věcí Mr. Nimetze - vypracována washingtonskými zástupci ČSNRA “Situační zpráva”, která zahrnovala celkovou situaci v Československu, pokud se týká plnění všech článků Helsinské Dohody čs. vládou. Mimo to byl na žádost americké Helsinské Komise 2 - Věstník A. Faltusovou za ČSNRA vypracován 11 stránkový rozbor porušování lidských práv v Československu, s přihlédnutím k článku VII (Koš 1) Helsinské Dohody a emigraci, volnému pohybu lidí, myšlének a informací (Koš III), který bude zařazen do oficiální publikace americké Helsinské Komise pro konferenci v Madridu. ČSNRA - afa - Také Československo se “připravuje” na Madrid Podle tiskových zpráv bude pražská vláda v Madridu prosazovat návrh zemí Varšavského paktu, aby se konference v Madridu omezila jen na jednání o odzbrojení. Jak je známo, Helsinská dohoda je rozdělena na tři “koše” (Basket I) se zabývá otázkou bezpečnosti v Evropě a skládá se ze dvou částí: I. část obsahuje t.zv. deklaraci principů, které mají být vodítkem pro jednání mezi zúčastněnými státy (Declaration of Principles Guiding Relations between Participating States) a zahrnuje důležitý princip VII - lidská práva a princip VIII - právo na sebeurčení: II. část pojednává o bezpečnosti a odzbrojení. Druhý “koš” (Basket II) se zabývá zejména spoluprácí na poli vědy, techniky a hospodářství. Třetí “koš” (Basket III) zahrnuje otázku emigrace, návštěv, kulturní výměny, volného pohybu lidí, myšlének a informací. Podle zmíněných tiskových zpráv Československo zastává názor, že na konferenci v Madridu se má jednat jen o druhé části Prvního koše - t.j. o bezpečnosti v Evropě a o odzbrojení. Jestliže však západní účastníci nepřistoupí na toto omezení, je Praha připravena jednat i o otázce lidských práv, a to útokem na situaci na západě, zejména v USA. Čs. vláda má ku př. k disposici zprávu, kterou připravila organizace amerických černochů sdružených v United States Urban League, která pojednává o situaci černochů v USA. Ta má být podkladem pro odpověď čs. delegace v Madridu na případný návrh USA, aby se v Madridu mluvilo o lidských právech v Československu. Snahou Prahy je - jistě na popud velkého bratra v Kremlu - oddělit západní Evropu od Spojených států, jak také naznačil v parlamentu Lubomír Štrougal, a sice v tom smyslu, že konference v Madridu by lépe probíhala, kdyby byl z Evropy odstraněn americký vliv. -afa- Další zatýkání v Československu Počátkem dubna zatkla policie Jana Litomiského, podpisova- tele Charty 77 a člena VONS, který zorganizoval politickou přednášku v soukromém bytě v Pelhřimově. Zadrženo bylo také ještě dalších deset osob, které se chtěly přednášky zúčastnit. V Praze policie zatkla profesora Julia Tomína a Ivana Dejmala, když se chystali zahájit ve svých bytech neoficiální přednášky. S prof. Tomínem byli do vazby vzati také tri studenti z asi patnácti účastníků přednášky. Zadržení byli ve vazbě 48 hodin. [pageend2]K dalšímu zatýkání došlo 12. dubna, a sice opět v bytě prof. Tomina, kde přednášel profesor oxfordské university, Anthony Kenny. Zadržen byl prof. Kenny i jeho manželka a po výslechu byli oba vyhoštěni z Československa. Policie zatkla rovněž prof. Tomina a dalších asi dvacet osob, které se přednášky zúčastnily. Zákroky čs. policie proti přednáškám prof. Tomina se poslední dobou přiostřily; čs. vláda má zájem zejména na tom, aby přerušila jeho styky s universitami na západě, které do Prahy vysílají své profesory. ČSNRA - afa Paměti dr. Prokopa Drtiny Posluchačům československého vysílání z Londýna za druhé světové války byl Drtina znám jako Pavel Svatý. Ve Škvoreckého nakladatelství “Sixty Eight Publishers” v kanadském Torontu připravují nyní vydání Pamětí tohoto posledního československého ministra spravedlnosti a důvěrníka presidenta Beneše dr. Prokopa Drtiny. Budou to rozsáhlé dva svazky a není proto divu, že si jejich vydání vyžádá mimořádný náklad. Některé americké organizace jako Československá národní rada americká a Společnost pro vědy a umění, resp. jejich některé místní organizace se usnesly přispět k vydání Drtinových Pamětí bezúročnými zápůjčkami. Polovinu nákladu nese předběžně nakladatel. Přesto však není dosud vydání Pamětí plně zajištěno. Dlužno si však uvědomit, že jejich vydání je pro exil mravní povinností. Většina lidí ve svobodném světě neví, že celá řada statečných lidí v Československu přinesla nesmírné oběti jen proto, aby se rukopis dostal za hranice. To se sice podařilo, ale ti, kdo to provedli, platí za to krutou cenu. Všichni účastníci bylo odsouzeni namnoze k několikaletým trestům žaláře, který si také již odpykávají. Je to spisovatel Václav Havel, Otto Ornest, PhDr. František Pavlíček a Jiří Lederer. Václav Havel byl obžalován, že Drtinoví nabídl, že dopraví jeho Paměti do zahraničí, že rukopis odevzdal Jiřímu Ledererovi a ten zase, že se postaral o to, aby byl rukopis doručen kanadským diplomatem českému emigrantovi dr. Jaroslavu Drábkovi. Je důležité si připomenout, co ve své závěrečné řeči Václav Havel prohlásil. Potvrdil, že Paměti odevzdal J. Ledererovi k odeslání dr. Drábkovi do USA. Uvedl, že neví,jakým způsobem Lederer Paměti odeslal. Jen zdůraznil, že poštou tyto Paměti odesílati nechtěl, protože jde o objemné a unikátní dílo, na kterém pracoval Drtina mnoho let, a které nebylo vhodné svěřit normální poště. Dále zdůraznil, že v Pamětech nenalezl žádné konkrétní nepravdy, a že je v nich nenalezly znalecké posudky. Paměti se zabývají historií a nikoli současnými poměry v republice. Podrobná zpráva o tomto procesu vyšla v časopise Listy č. 6 v prosinci 1977. Domnívám se, že z toho, co jsem uvedl, vychází dodatečně najevo, že je přímo povinnosttí exilu postarat se o to, aby tyto Paměti vyšly. Dr. Vladimír Fleischer Svaz sokolstva ve svobodném světě Svaz sokolstva oznámil po novém roce, že zahajuje svou činnost. Členy Svazu jsou organizace jihoslovanského a československého Sokolstva v zahraničí, jejichž příslušníci jsou dnes jedinými svobodnými mluvčími Sokolstva, které v jejich vlastech bylo komunisty násilně umlčeno a rozpuštěno. A proto svobodní Sokolové v mnoha zemích světa důrazně protestují proti komunistickému zničení svobody, demokracie a právního řádu v jejich vlasti. 100. výročí narození gen. Milana Štefánika oslaví Československá národní rada americká v neděli odpoledne 8. června slavnostním programem s obědem v hotelu O’Hare Marriott. Čsl. Sokol v zahraničí hlásí: Na Spartakiádu nepojedeme! Letos v červnu bude v Praze uspořádána “Československá Spartakiáda 1980”. Bude, jak režimní hromadné sdělovací prostředky uvádí, “oslavou 35. výročí osvobození Československa sovětskou armádou”. Propagační aparát komunistického režimu se rozjel na plné obrátky, aby na Spartakiádu přilákal co nejvíce návštěvníků také ze zahraničí, a zcela zvláštní úsilí bylo v tomto směru vyvinuto ve Spojených státech. V období, kdy “bratrský” Sovětský svaz snižuje dodávky oleje čsl. průmyslu, potřebuje Československo v míře stále větší západní tvrdé valuty a dolary amerických turistů jsou proto vítaným jejich zdrojem. Propagace Spartakiády mezi americkými krajany děje se všemi dostupnými prostředky - pomocí propagačních filmů, různých tiskovin a brožur a nabídkou mnoha slev, jak při cestě do Československa, tak i během tamního pobytu. Že tyto akce čs. propagace našly leckde živnou půdu je patrno z dopisu, který mi byl doručen koncem února a jehož pisatelem je Čecho- Američan, starokrajan, který uvádí, že mu jsou známy případy, kdy mnozí krajané se skutečně na Spartakiádu chystají. Píše také, že je dokonce znám i případ jedné americké sokolské jednoty, která Spartakiádu a zájezd na ni nejen mezi svým členstvem propaguje, ale dokonce i na ni připravuje hromadný zájezd svého členstva. Pisatel končí svůj dopis ujištěním: “My jsme dobře viděli, co komunismus je, když jsme byli na návštěvě v Československu r. 1948, a pak zase v roce 1968; víme, jak komunisté nenávidí Ameriku a jak v ČSR zničili Sokol: proto my na Spartakiádu nepojedeme!” Nevím, jak dalece se zakládá na pravdě, že se jakási americká sokolská jednota propůjčila k propagaci Spartakiády - zdá se to neuvěřitelné a proto doufám, že jde o zprávu mylnou. Vždyť Americká obec sokolská právě v těchto dnech rozesílá svou nově vydanou brožurku přehledu českých dějin z pera Karla Prchala “Highlights of Czech History”, v jejímž závěru je mj. uvedeno: “. . . není zajisté zapotřebí vysvětlovat náš postoj ke komunismu. Každá myšlenka, jež se projevuje diktaturou a nedává lidem příležitost k vlastnímu uspořádání svých životů, je cizí československému a americkému nazírání na život. Američané a miliony dalších ve světě bojují usilovně proti komunismu a všemu co představuje. Postavme se proto všichni proti komunismu a veškeré podvratné činnosti. K tomuto stanovisku nás vede naše láska k rovnosti a demokracii a ke všem cenným hodnotám, jež činí lidstvo svobodné.” Jestliže se namítne, že Spartakiáda je podnikem pouze tělovýchovným a sportovním, jenž s politikou a komunistickou stranou nemá nic společného, na vyvrácení této námitky stačí opsat z úředních pokynů účastníkům Spartakiády část závěrečné věty, v níž je vysloveno “přesvědčení, že československá Spartakiáda 1980 bude projevem hrdosti a lásky k socialistické vlasti, vyjádřením díků komunistické straně Československa a hlubokých citů k Sovětskému svazu a jeho lidu.” Nade vše výmluvný a příznačný je také postoj organizátory Spartakiády k přepadení Afghánistánu Sovětským svazem, jež bylo drtivou většinou všech států světa odsouzeno jako hrubé porušení míru. Ústřední výbor Československého svazu tělesné výchovy (ÜV ČSTV), tedy nej vyšší orgán svazu, jenž byl stranou a vládou pověřen uspořádáním Spartakiády, vydal prohlášení, v němž uvádí, že “iniciativa Sovětského svazu je dalším výrazným svědectvím principální a hluboce humánní politiky Sovětského svazu k řešení životních zájmů všeho mírumilovného lidstva.” V této souvislosti je snad již přebytečné uvést, že to byli komunisté, kteří v Československu Sokol zrušili a zničili a jeho Věstník - 3 [pageend3]majetek ukradli, že to byli komunisté, kteří členy Sokola pronásledovali, žalářovali a popravovali, a že to byli komunisté, kteří někdejší krásné sokolské slety - spontánní svátky celého národa, nahradili Spartakiádami, oslavami třídní nenávisti a morálního úpadku, které jen svou “divadelní náplní” někdejší sokolské slety připomínají. Jestliže americký president Carter žádá od sportovců, aby bojkotovali olympijské hry v Moskvě po dobu sovětské okupace Afghánistánu, stojí za uváženou, zda i my bychom neměli žádat, aby všichni demokraticky smýšlející krajané, především však Sokolové, Spartakiádu bojkotovali až do doby, kdy také z Československa odtáhne okupační armáda Sovětského svazu a kdy i tam bude obnovena svoboda se stejnými právy pro všechny a kdy tamní občané se budou moci svobodně rozhodnout zda chtějí pořádat Spartakiády anebo slety. Dnes musí být každému jasné, že na Spartakiádu pojede jen ten, kdo svou účastí chce vyjádřit dík komunistické straně a projevit souhlas se sovětskou okupací Afghánistánu. Kdo se takto ponížit nechce, na Spartakiádu nepojede. Jan Waldauf Sociální pomoc uprchlíkům Dr. Jan Papánek sděluje, že od loňského roku stále přibývá počet uprchlíků z Československa. Úřadovna American Fund for Czechoslovak Refugees se stará o stovky případů v uprchlických táborech, z nichž kvóta připadne na Spojené státy. V Chicagu ses. Olga Kovářová, členka předsednictva, se stará o uprchlíky za Československou národní radu americkou. Poslední dobou jsou to případy, že jedou k příbuznýmu v Chicagu, ale i tak rodina se obrací na Radu o informace, první pomoc v hledání bytu, zaměstnání atd. Ses. Kovářová se věnuje této péči několik hodin denně. Není to snadný úkol najít jim zaměstnání v dnešní době nezaměstnanosti. Zajímá se též o etnické záležitosti a zastupuje ČSNRA na různých poradách. Ses. Kovářová na III. konferenci Chci s vámi sdílet velmi zajímavé poznatky z konference, na kterou jsem byla pozvána organizací The Illinois Consultation on "Education. Konference byla na námět “vliv cizích jazyků a kultury v americkém životě”. Měla dva úkoly: zhodnotit důležitost cizího jazyka v americkém životě a spojit roztroušené podporovatele a učitele cizích jazyků ve větší skupinu. Tyto skupiny zahrnují vzdělavatele a rodiče, kteří věří, že cizí jazyk (mnohdy jejich rodný) slouží ke zdokonalení se v jazyce anglickém. Podávám příklad: pokus se žáky šesté třídy nižší školy byl dokladem této theorie. Vybrali si žáky, kteří se špatně učili a propadli v angličtině. Dali jim intensivní kurs v latině. Během jednoho roku tito žáci nejen dohonili ostatní ve znalosti angličtiny, dokonce je předhonili o rok a půl. Názor na “sobotní školu” a jiné kulturní etnické programy, které bývaly ignorovány a nebyly považovány za prospěšné Americe, se začíná měnit. Dále, znalci cizích poměrů zjišťují, že americká neznalost cizích řečí ztěžuje styky a jednání v zámoří. Vedoucí korporací se obávají, že Amerika neobstojí v soutěži mezinárodního obchodu; pokud se nezastaví rekordní pokles vývozu a neodstraní neschopnost obchodních zástupců se domluvit v cizině není náprava v dohledu. Neznalost jazyka a poměrů občas způsobuje nečekaný neúspěch. Obchodní zástupci firmy Chevrolet, např. se snažili o prodej Chevy Nova v Jižní Americe a byli překvapeni, že se neprojevil žádný zájem o toto auto. Totiž v domorodém nářečí “nova” znamená zmetek, anglicky “lemon”. Podobný případ byl v Číně s Pepsi Cola, kde stejně znějící slovo “pepsi” znamená vzkříšení příbuzných z hrobu. Vhodný a správně rozvinutý program učení se cizích jazyků může být základem pro spolupráci různorodého amerického obyvatelstva. Wall Street Journal uveřejnil 10. ledna 1980 zprávu Presidentovy komise pro cizí řeči a Mezinárodní studie vydala o tom tuto zprávu: Odhaduje se, že ve Spojených státech je deset tisíc japonských obchodních zástupců a všichni mluví plynně anglicky. Naproti tomu amerických obchodních zástupců je asi 900 v Japonsku a z toho jen hrstka mluví japonsky. State Department má obtíže s obsazováním míst v zahraničí. Z přihlášených pouze 65 procent má odbornou znalost cizích řečí a z nich pouze 35 procent znalost arabštiny. Jeden z důvodů amerického nezájmu o učení se cizích jazyků je mylný názor občana světové velmoci. Mnozí Američané mají dojem, že není nutné znát jiný jazyk a cizí kulturu “když všichni cizinci se učí anglicky”. Tím se stalo, že význam učení se podceňoval. V amerických školách se vždy odráží síla a slabosti amerického současného života. Puritánské názory o školství a postoj učitelů, kteří pokládali za svou povinnost vyhladit zbytky kultury a jazyka u dětí emigrantů, způsobily neblahou situaci posledních desetiletí. Jen 15 procent amerických studentů na vyšší škole (high school) studuje cizí jazyk, což je o 24 procent méně než r. 1956. Pouze 5 procent studentů na high school studuje francouzštinu, němčinu nebo ruštinu a to pouze dvouroční kurs. Pouze 8 procent amerických kolejí a universit klade cizí jazyk za podmínku k přijetí na kolej v porovnání s rokem 1966, kdy 56 procent kolejí a universit si kladlo tuto podmínku. Školy žurnalismu nevyučují cizí řeči, i když zpravodaj postrádá tuto znalost v praktickém životě; je-li poslán do ciziny nezbývá než rychle absolvovat kurs v Berlitzově škole. Mezinárodní komise pro cizí jazyky a mezinárodní studie se snaží o nápravu. Rok 1980 a příští desetiletí má být ve znamení velkých změn k lepšímu. Ve Washingtonu byl podán návrh, aby byly povoleny fondy na zlepšení programu ve vyučování jazyků od základních škol až po univerzity. Komise doporučila 180 milionů pro první rok a věří se, že tato akce bude úspěšná. Amerika je stále ještě inspirací milionům lidí na světě. Udržet vysokou úroveň v každém podnikání je povinností nás všech. Sjezd ČSNRA se koná v sobotu a neděli 7. a 8. června 1980 v hotelu Marriott. Zahájení v 9 hod. dopoledne. Sjezd bude zasedat po celý den v sobotu. K získání času pro sjezdové jednání bylo rozhodnuto ustoupit od čtení zpráv úředníků, zpráv výborů a delegátů na sjezdu. Předsednictvo ČSNRA prosí, aby zprávy úředníků, zprávy oblastí či odboček nesdružených v oblastních výborech a zprávy pracovních výborů předsednictva za uplynulé období byly zaslány úřadovně do 12. května 1980. Úřadovna zprávy rozmnoží a texty vyšle sjezdovým delegátům k prostudování 27. května. Vraťte proto co nejdříve poverovací listinu s jménem zvoleného delegáta. Stanovy Čs. národní rady americké: “Hlava V. - Řádný sjezd. Článek 1. Rádný sjezd Národní rady se koná každým druhým rokem, a to v létech sudých čísel, v místě určeném předešlým 4 - Věstník [pageend4]sjezdem. Sestává ze zástupců volených dle následujících pravidel: a) každá celonárodní organizace, mající členství v Národní radě, je oprávněna ku dvěma zástupcům; b) každá odbočka Národní rady je oprávněna k jednomu zástupci za každých 50 pravoplatných členů a ku dvěma zástupcům, přesahuje-li zbývající počet 25; tak odbočky s členstvem do 75 členů mají právo na jednoho delegáta; od 76 do 125 na dva delegáty; od 126 do 175 na tři delegáty; přes 175 na čtyři delegáty. c) každé sdružení spolupracující jako členská složka Národní rady dle ustanovení těchto stanov je oprávněno ku dvěma zástupcům; d) oblastní výbory Národní rady volí ze zástupců přičleněných organizací vedle těch, kdo zastupují přímé odbočky Národní rady, dva zástupce, kteří budou zastupovat takový oblastní výbor; e) členové předsednictva jsou ex officio řádnými zástupci na sjezdu. Článek 2. Za zástupce na sjezdu dle výše uvedených ustanovení mohou být voleni pouze členové Národní rady dobré pověsti.” Na sjezdu se bude rozhodovat o výši členských příspěvků (Chapter 15, Art. 1 - Membership dues). Z oblastí a odboček Výroční schůze Oblastního výboru Československé národní rady americké V neděli 16. března 1980 v 1:30 odpoledne se konala v místnosti spořitelny Land of Lincoln na Čermákově třídě výroční schůze chicagského oblastního výboru. Schůzi zahájil její předseda Emanuel Lát a přítomní povstáním uctili památku zesnulých bývalých členů oblastního výboru: plk. Čs. gšt. Oskara Pejši, ing. Vladimíra Richtra a členů odboček dr. Josefa Piskory, ses. Anny Tornové a br. Čeňka Torna. Následovaly zprávy úředníků. - Ses. Langová podala obšírnou zprávu o činnosti oblasti a o své rozsáhlé práci jako tajemnice plesového výboru. - Ses. Vlasta Vrázová, předsedkyně letošního úspěšného representačního plesu podala o něm zprávu. Zprávy delegátů odboček a přidružených organisací informovaly přítomné o jejich stále i v dnešní době živé a úspěšné činnosti. Po udělení absolutoria odstupujícímu výboru přednesla ses. Vlasta Vrázová návrh nominační komise: předseda br. Emanuel Lát, 1. mpř. ses. Milada Feijenčíková, 2. mpř. dr. Leopold Rozbořil, 3. mpř. Stanislav Brym; tajemnice Marie Langová; pokladník Václav Ženíšek; revisor účtů dr. Antonín Hřebík. Návrh nominační komise byl aklamací jednohlasně přijat. Dodatečně byl zvolen za zemřelého ing. VI. Richtra druhým revisorem účtů Jan Uhlíř. Za delegáty na sjezd ČSNRA byli zvoleni ses. R. Nehasilová a br. Jan Uhlíř. Byl projednán a schválen návrh J. Netíka z loňské valné hromady, aby br. František Kalkus byl za své zásluhy zvolen doživotním čestným předsedou chicagského oblastního výboru; stejně tak byl schválen text dopisu br. Kalkusovi, který připravila ses. M. Langová a odevzdala jej jeho manželce Marušce. Ses. Vlasta Vrázová byla zvolena doživotně předsedkyní representačních plesů oblastního výboru. Tento spontánně přijatý návrh je jen malým důkazem vděčnosti za všechnu její dosavadní práci a zároveň uvědoměním si, jak zvláště v dnešní době, kdy se snažíme získat pochopení u příslušníků generací zde narozených Američanů čes. a slov, původu, její práce a pomoci potřebujeme. Sestra M. Langová upozornila na blížící se sjezd Československé národní rady americké, který se bude konat ve dnech 7.-8. června v hotelu Marriott, kde 8. června odpoledne bude rovněž oslava 100. výročí Štefánikova narození. U.L. MAJALES, Washington, D.C. Odb. Washington ČSNRA pořádá tradiční jarní ples 10. května V Shoreham hotelu - Palladian Hall Předsedkyní plesu je Dr. Barbora Lee Podoski Z čistého výtěžku bude pamatováno na rodiny Chartistů. Klub Masaryk, Boston, Mass. V neděli dne 9. března pořádal klub výroční schůzi k uctění narozenin presidenta Masaryka v The Workmen’s Circle, 1762 Beacon St., Brookline. Pozván byl prof. H. Gordon Skilling, který po své návštěvě Československa podal nedávno svědectví ve Washingtonu před komisí amerického kongresu pro bezpečnost a spolupráci v Evropě (Helsinki). Je profesorem politických věd a přednášel na universitě v Toronto. Je autorem knih o Československu r. 1968 a o Chartě 77. IN MEMORIAM: zesnulé ses. Andulky Prostředníkové 500.00 Vyslovujeme upřímnou soustrast br. Stanislavu Prostředníkovi, Pittsburgh, Pa., nad úmrtím jeho ženy. Děkujeme mu za jeho velký dar $500.00 k uctění její památky zesnulého p. Otty Sosnovce, příbuzného a milého přítele, věnuje rodina Hacklových, IL $25.00 zesnulého p. Čeňka Torna, věnuje rodina S. Kopeckého 20.00 pí Katka Krnová, IL 15.00 zesnulého p. Josefa Martinka, věnuje pí. Olga M. Janík, IL. 25.00 Na fond pro čs. disidenty, odb. Gen. Milana Štefánika V Mich, k uctění památky svého prvního předsedy, Milého br. Mikuláše Foltýna 10.00 DARY NA ČINNOST Vděčná z Texasu 25.00 William E. Votruba, MI 16.20 Mary Boháč, ML 15.00 Senátor Roman L. Hruška, NE 15.00 Vladimír P. Gavora, AK 10.00 Mr. Mrs. Anton Benesh, MI 10.00 Mr. Mrs. Frank A. Šimek, FL 10.00 Michael Klička, PA 10.00 Mr. Mrs. Jerry Knize, CA 5.00 Dr. A. J. Celerinm Kanada 5.00 Věstník - 5 [pageend5]Nejstarší bratrská a sesterská podpůrná jednota v Americe jest připravená poskytnout! Vám nejvýhodnější druhy životních pojistek plné zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotné podají: CZECHOSLOVAK SOCIETY OF AMERICA "Pioneer of Fraternal Life Insurance’’ CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK (USPS 658-460) CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 ADDRESS CORRECTION REQUESTED <-#???»<> 436 Frances Perkins USa 15c [pageend6]