PROSTOR NEZÁVISLÁ REVUE ROČNÍK VI. ZÁŘÍ 1992 CENA 29 *° Kös — česká chuť (Eduard Martin) - Šlechta jako symbol (Radek Chlup) - Otevřený problém, nové úkoly (Margaret Thatcherová) - česká šlechta mezi barokní nádherou a osvícenskou užitečností (Vít Vlnas) - Přirozená skladba národa (Salvador de Madariaga) - Hodnoty a řád (rozhovor s Františkem princem Lobkowiczem) - Anketa na téma „česká šlechta“ 21 - Film nejen pro astrology (Rudolf Starý) - Od Bismarcka k Picassovi (Nikolaj Savický ml.) - Sudkova Praha panoramatická (Josef Kroutvor) - Povídka „Albrechtův svět“ (Ernest Kolowrat) - Nástin vývoje české šlechtické titulatury (Milan M. Buben) [pageend1]PROSTOR, společenskokulturní revue založena v Praze v červnu 1982. Do Iistopadu1989 vycházela samizdatově - celkem 12 čísel. Od roku 1990 vychází oficiálně v Praze čtyřikrát ročně (vždy kolem 10. března, 10. června, 10. září a 10. prosince). První dvě oficiální čísla (11, 12) vyšla jako reprinty samizdatových vydání. Řídi redakční kruh: Aleš Lederer, Rudolf Starý, Milan Hanuš, Stanislava Přádná, Josef Kroutvor Cena tohoto čísla: Kčs 2990, předplatné na rok 1992: Kčs 11960, poštovné zdarma. Veškeré objednávky revue a knižní produkce nakladatelství Prostor zasílejte na adresu: ROVINA, Na Zlaté stezce 138, 38301 Prachatice, telefon + fax: (0338) 22 380 Pro zájemce ze zahraničí cena: US $ 15, roční předplatné US $ 60 Pro země bývalého socialistického tábora cena: US $ 7,50, roční předplatné US $ 30 (poštovné zahrnuto v ceně) Předplatné pro zahraničí vyřizuje výhradně: Kubon & Sagner P.O.BOX 34 01 08, D-8000, München V Praze vše z Prostoru k dostání vždy v knihkupectví Fišer, Kaprova 10, Praha 1 (metro A, stanice Staroměstská) Návštěvní den v redakci: středa 14-17 hodin Uzávěrka tohoto čísla 10. srpna 1992, číslo vychází 14. září 1992. Příští číslo, PROSTOR 22, vyjde 14. prosince 1992. Uveřejněné příspěvky nemusí vždy odrážet názory redakce. Nevyžádané rukopisy se nevracejí. © PROSTOR, nakladatelství Aleše Lederera U Prašné brány 3,116 29 Praha 1 telefon: 2328205, 2328215, tel. + fax: 232 8415 Obálku navrhl Pavel Hrách Grafická úprava Aleš Lederer Elektronická sazba Konsorcium Profset Michalov Vytiskly Tiskárny Vimperk, státní podnik Rozšiřuje PNS, Bohemia Print, soukromí distributoři a knihkupci. ISSN 0862-7045 [pageend2]nezávislý časopis Září ročník VI. číslo 21 1992 Česká šlechta 5 POZNÁMKY Česká chuť 7 Eduard Martin Kočárník jako Rašín? 9 Jana Šetřilová Co z tebe mám? 10 Jaroslav Put ík Pražská rezonance 11 Vlastimil Marek „Únos Evropy“ po deseti letech 13 Ivo T. Budil František hrabě Schlik o národnostním problému v roce 1920 15 KOFRONTACE Arcivévoda Otto von Habsburg 19 ing. Jaroslav kníže z Lobkowicz 20 Adam hrabě z Bubna a Litic 23 Zdenko hrabě Sternberg 26 STATI A ÚVAHY Peripetie české šlechty po zániku rakousko-uherské monarchie 31 Milan M. Buben Ordo amoris 39 Jindřich Pokorný Česká šlechta mezi barokní nádherou a osvícenskou užitečnosti 49 Vít Vlnas Šlechta jako symbol 53 Radek Chlup Otevřený problém, nové úkoly 59 Margaret Thatcherová Sny žen 73 Jana Heffernanová PROSTOR [pageend3]12. SVĚTOVÁ KONFERENCE MEZINÁRODNÍ TRANSPERSONÁLNÍ SPOLEČNOSTI, PRAHA 1992 Morfická rezonance a kolektivní paměť Rupert Sheldrake Rozhovor s Rupertem Sheldrakem pro revue Prostor MYŠLENKOVÉ PROUDY XX. STOLETÍ Přirozená skladba národa Salvador de Madariaga EXCERPTA Z myšlenek „posledního lancknechta“ Bedřicha Schwarzenberga DOKUMENTY Prohlášení představitelů historické šlechty ze 17. září 1938 Prohlášení představitelů historické šlechty ze září 1939 NÁŠ ROZHOVOR Hodnoty a řád (rozhovor s MUDr. Františkem princem Lobkowiczem, náměstkem velkopřevora Českého velkopřevorstvi řádu maltézských rytířů) REPORTÁŽ Karlovarské zlomky Stanislava Přádná ANKETA Anketa na téma „česká šlechta“ KULTURA G. T. di Lampedusa o M. de Montaignovi poezie Básně Jiřího Studeného 83 91 95 105 117 118 121 129 135 145 155 157 164 divadlo Bolestná potřeba čistoty (rozhovor s herečkou Táňou Fischerovou) film Film nejen pro astrology Rudolf Starý [pageend4]literatura Neskutečné racionální nostalgie 167 Pavel Hlavatý Od Bismarcka k Picassovi 169 Nikolaj Savický ml. výtvarné umění Sudkova Praha panoramatická 175 Josef Kroutvor hudba Hudba léčí 178 Vlastimil Marek povídka Albrechtův svět 184 Ernest Kolowrat DOPISY, NÁZORY, POLEMIKY Dopis Josefa Tulipána a odpověď Rudolfa Starého 194 Myšlenkové originály, nebo dobře umístěné kopie? 195 aneb čím dnes oslovuje Evropu budoucí elita Alexandr Kent SLOVNÍK Nástin vývoje české šlechtické titulatury 199 Milan M. Buben SLOVO ČTENÁŘŮM Situace na trhu s tiskovinami jc zoufalá. Pro nově vzniklé časopisy je rozpadávající se prodejní síť de facto hřbitovem. Důvodů k optimismu je skutečně jako šafránu. Pro ty z Vás, kteří věci chápou a kteří si revue PROSTOR oblíbili stejně jako knihy ze stejnojmenného nakladatelství, jsme připravili zajímavou nabídku: Každému předplatiteli revue nabízíme stoprocentní slevu. Od nového roku jsme nuceni zvýšit cenu na 49, Kčs, přičemž pro předplatitele bude revue za pouhých 25, Kčs, tedy roční předplatné bude činit 100,— Kčs. Dále: Pro všechny předplatitele revue vzniká automaticky nárok na slevu na veškerou knižní produkci nakladatelství Prostor ve výši 20%z maloobchodní ceny knihy. Podmínkou jc si tyto knihy objednat u firmy ROVINA, která vede centrální evidenci předplatitelů a zajišťuje pro nás zásilkovou službu. Uvedené výhody vstupují v platnost od 1. ledna 1993. O všech podrobnostech vás, čtenáře PROSTORU, budeme znovu informovat v příštím čísle revue (prosinec 1992, č. 22) či v deníku PROSTOR. Věříme, že porozumíte důvodům, které nás k těmto nezbytným opatřením vedou. Děkujeme za pochopení. V srpnu 1992 redakce [pageend5]INDIVIDUÁLNÍ DŘEVĚNÉ DOMY SE ZNAČKOU JSOU JAKO MY - KAŽDÝ JE JINÝ. - rodinné, řadové, nájemné - kombinace obchodu, služeb a bytu - hotely, obchodní budovy obchodní kancelář: OMNISYSTEM PALMOVKA - METROSTAV ZS 18000 PRAHA 8 Tel. 02/824169, fax. 02/823586 Poděkování Vydavatel s redaktory a spoluautory revue PROSTOR děkuje všem inzerentům za pomoc při vydání tohoto čísla. Přispěli tak k uchování jedné z mnoha kulturních hodnot, které se v dnešní době potýkají s existenčními problémy. Osud celé řady časopisů totiž leží v rukou buď bohatých sponzorů nebo ministerských úředníků přidělujících příslušné dotace na kulturu, či v rukou inzerentů, kteří svou reklamou vyrovnávají schodek nemalých finančních nákladů na vydání každého jednotlivého čísla. Rozhodli jsme se pro poslední variantu. Za vstřícnost a ochotu všem inzerentům ještě jednou děkujeme, neboť se stali de facto sponzory této společenskokulturní revue. Poděkování patří firmám: Omnisystem, Kancelářské stroje, LCS International, TH system, Salve, Fischer Reisen, OMEGA, Popron. [pageend6]Česká šlechta Tematickým zaměřením tohoto čísla naší revue je „česká šlechta“, resp. otázka šlechty jako zvláštní společenské vrstvy, její význam v životě společnosti a nová úloha, jež sejí nabízí v podmínkách obnovovaného právního státu. Domníváme se, že nazrála doba, kdy je třeba toto téma otevřít a začít se bez předsudků vyrovnávat s nánosem neznalosti a nedorozumění, jimiž je dosud vše, co se týká šlechty, v našich myslích zatíženo. Vycházíme přitom z přesvědčení, že do celistvého organismu národa šlechta neodmyslitelně patří a že jí přísluší nezastupitelná úloha při udržování historické kontinuity a při vytváření celkové duchovní atmosféry, v níž každá společnost, aniž si to většinou uvědomuje, žije a je jí formována. Proto jsme se obrátili na představitele předních českých šlechtických rodů (a shodou okolností i na arcivévodu Otto von Habsburg, který v této dobč dlel na návštěvě v Praze) a požádali je o vyjádření k několika otázkám, jež se v této souvislosti vynořují (Konfrontace). Zdenko hrabě Sternberg ve své odpovědi vystihl jádro problému, když píše: „K vaší úvodní poznámce, v níž oznamujete, že nazrála doba, kdy je třeba českou šlechtu v očích veřejnosti rehabilitovat: Vidím z vaši strany záměr sice chvályhodný a ušlechtilý i potěšující, ale myslím, že je to práce téměř nadlidská. Rehabilitovat šlechtu v očích veřejnosti po více než čtyřiceti letech nenávistné propagandy namířené proti všem tzv. ,třídním nepřátelům *, a zvláště proti šlechtě jakožto nejstaršímu ,třídnímu nepříteli * bude vyžadovat asi dlouhou dobu. I když vyjmenujete všechny nepravdy a pomluvy, museli byste tak učinit mnohokrát, aby se to dostalo ke všem lidem a stejně by vám mnozí nevěřili. Pravda se prosazuje vždy těžko a těžce. K té rehabilitaci může trochu přispět objektivní fundovaná historická literatura, ale i patřičné chování jednoho každého z příslušníků šlechty.“ Prvním krokem v tomto tak nesnadném úsilí o nový obraz šlechty se může stát seznámení se základními, dosud většinou pomíjenými historickými fakty týkajícími se šlechty a přehodnocení její úlohy v novějších českých dějinách. V tomto duchu se nesou i články Milana M. Bubna v tomto čísle (Peripetie české šlechty po zániku rakousko-uherské monarchie a Nástin vývoje české šlechtické titulatury). Jindřich Pokorný se ve svém příspěvku (Ordo amoris) zamýšlí nad rytířstvím, jehož ducha v naší plebejsko-demokratické společnosti tak často citelně postrádáme. Že úloha šlechty nespočívá pouze v její politické a hospodářské činnosti, ale že sehrává i velmi významnou symbolickou úlohu v životě společnosti, nad tím se ve svém článku zamýšlí Radek Chlup (Šlechta jako symbol). Nový pohled na tradiční mecenášství šlechty při podpoře umění v jo5 [pageend7]sefínských Čechách a na postavení šlechty v české společnosti vůbec přináší článek Víta Vlnase (Česká šlechta mezi barokní nádherou a osvícenskou užitečností). Velkým osvěžením a možná i překvapením bude pro naše čtenáře jistě četba úryvků z deníků a dalších textů „posledního lancknechta“ Bedřicha Schwarzenberga (Excerpta). Rozhovor jsme tentokrát vedli s MUDr. Františkem princem Lobko- wiczem, náměstkem velkopřevora Českého velkopřevorství řádu maltéz- ských rytířů, z něhož je patrné, v čem spatřují někteří příslušníci šlechty své poslání v současném světě (Náš rozhovor). Z dalších příspěvků bychom rádi upozornili zvláště na přednášku Ru- perta Sheldrakea proslovenou na pražské konferenci Mezinárodní trans- personální společnosti z letošního léta (doplněnou rozhovorem Vlastimila Marka s tímto světoznámým vědcem). V příštích číslech hodláme uveřejnit některé z dalších přednášek na této konferenci. Z široké nabídky článků pod rubrikou Kultura stojí za zvláštní zmínku článek Vlastimila Marka nazvaný Hudba léčí. S názory tohoto autora se budou moci čtenáři seznámit i v příštím čísle naší revue. Shodou šťastných okolností se nám podařilo jako ukázku z literární novinky získat kapitolu vzpomínkové knihy Ernesta Kolowrata Ty to budeš platitif kterou připravuje k vydání nakladatelství Lidové noviny. Na závěr bychom chtěli poděkovat panu Milanu M. Bubnoví za vydatnou pomoc při sestavování tohoto čísla. červenec 1992 redakce Myslím, že všechny demokratické společnosti mají přirozenou zálibu ve svobodě; ponechány samy sobě o ni usilují, milují ji a cítí opravdovou bolest, když je o ni někdo připravuje. Ale pro rovnost cítí opravdovou vášeň, nenasytnou, věčnou, nepřekonatelnou; touží po rovnosti ve svobodě, a není-li to možné, tedy si ji přejí v otroctví. Snesou chudobu, zotročení, barbarství, ale nestrpí aristokracii. A. de Tocqueville 6 [pageend8]Česká chuť Ti, kdo se rozhlédli po světě, vědí, že každý národ má svou „chuť“, svou „příchuť“, tvořila se pokoleními společných zážitků, snah, traumat - v této chuti je jak cosi sociologicky vysvětlitelného, tak cosi metafyzického: změnit tuto chuť se reformátorům nedaří... Každý národ má jednak svou „chuť“, „příchuť“ a každému národu také něco jiného chutná... Kuchařky, které zaplavují knihkupectví, svědčí o této chuti, vypovídají o tom, co chutná Čechům, Italům, Číňanům... Jenomže bylo by možné psát i kuchařky jiné - kuchařky duševní chuti, knihy, které by vypovídaly, co je kterému národu blízké a co naopak daný národ považuje za nestravitelné, co divoce odmítá, i když právě na tom si jeho soused pochutnává. A když už jsme u této myšlenky: myslím, že zvlášť zajímavou kapitolou by byla ta, která by vypovídala o tom, který národ chutná sám sobě. Většina národů se totiž snaží sama sebe vidět a sama sebe sobě předkládat podstatně jinak: ochutit, okořenit, osladit - teprve pak je ochotna sama sebe přijímat. Po staletí se národy vidí jinak, než jsou viděny. Člověk i národ mají odedávna sklon k sebcmystifikaci -často přijímají obraz světa i sebe sama až tehdy, když tento obraz dokonale zfalšují. Někdy se mluvčí národa snaží pojmout svůj národ sebemrskačsky, je totiž i cosi, co by se mohlo nazvat národním masochismem. Snad každý národ měl ve svých dějinách období, kdy se snažil vidět sám sebe dokonale „kuchařsky upraveného“, ochuceného, přcochuceného - a zpravidla to byla období, kdy onen národ byl na jídelníčku mocných uchvatitelů. Ti nejenže z národa tyli. Předpisovali mu, jaké chutě smí mít a jaké ne, snažili se, aby si každý člen národa zvolil přesně předepsanou zálivku. Svoboda chutí je veliké téma a právě svoboda chutí je to, co žije v základech demokracie. Českému národu bylo po čtyři desetiletí předepsáno, aby určité chutě miloval a určitým chutím se vyhýbal, byly mu zakázány. Vše, co zavánělo patricijskou příchutí, aristokratičností, vytříbeností rodů, bylo považováno oficiálními kuchaři a předpisovači chutí za cosi nemravného, trapičského, přežitého. Pamatuji se na jednoho vědce, který dokonce užil ve své práci termín „bývalí lidé“ - máloco mne v oficiálních projevech před- pisovačů chutí tak ohromilo jako toto spojení. Jako by si moc uzurpovala právo rozhodovat nejen o tom, že někteří lidé budou postiženi - ale i o tom, budou-li ještě lidmi. Zde už končí obvyklá demagogie mocných, zde nastupuje cosi z oblasti science fiction. Šlechta patřila čtyřicet let mezi to, co národu nesmělo chutnat, co bylo považováno za vyškrtnuté ze seznamu národních chutí, šlechta byla zařazena do oné kategorie „bývalí lidé“. Je možné najít různé důvody. Jenomže za všemi těmito důvody je 7 POZNÁMKY [pageend9]jeden důvod, který všechny důvody předznamenává: tradice. Ten, kdo chce násilně proměnit národ, předepsat ze své úlohy samozvaného vládce chutí, co má chutnat a co ne, musí zničit jeho tradice. Musí rychle odstranit to, na co byl národ zvyklý - zakázat historickou perspektivu. Chuť tradice je pro uchvatitele nejnebezpečnější chuť. Je to chuť paměti. A každý útok na lidskou svobodu, lidskou naději, lidskou svébytnost, začíná útokem na paměť. Rodiny šlechty symbolizují paměť národa. Ne učebnicovou paměť. Jsou ztělesněním toho, co národ po staletí svíralo a posilovalo. Tyto rodiny hovoří o věčnosti národa - tak jako se nepodařilo zničit nás, tak se nepodaří zlikvidovat ani vás. Naše minulost je zřetelnější, protože byla zapsána, jinak je stejně zřetelná jako vaše. Česká šlechta je tak miniaturní, že by se dnes celá vešla do jednoho zámeckého sálu... Hovoří se o tom, kolik rostlin a živočichů vyhyne na zemi každý rok - nazývá se to ekologickou katastrofou. A přece se tomu nezabrání - tak jako se nezabránilo tomu, aby se vedl po dvě generace k úpadku jeden národ a v něm přiváděl k zániku jeden tisíciletý peň národa. Nevyhynul, trvá dokonce se, jak je vidět, nezbavil své české identity, naopak - v hovoru s českými šlechtici jsem míval pocit, že zůstávají největšími vlastenci, vlastenci navzdory... Lidé v exilu, se kterými jsem hovoříval, říkávali „u vás“. A emigrovali třeba před pár měsíci. Aristokraté, kteří žili po desetiletí v exilu a kterým by nikdo nemohl vytknout, kdyby zatrpkli, vždy říkali „u nás“. V tom je aristokratičnost lidského ducha - nenechat si určit domov, mít domov, mít své hodnoty, mít paměť. Kdo řekl šlechta, řekl paměť. Při hovoru s českými šlechtici zaujme to, jak jsou demokratičtí. Není to paradox, řeknu-li, že největší demokraty jsem poznával mezi aristokraty. Jejich život byl londonovský - prošli bezpočtem zaměstnání, prošli nejrůznějšími profesemi, do jednoho života „feudála“ se vtěsnalo například deset dělnických profesí... Jako by byla šlechta osudem určena k tomu, aby v poválečném období prošla všemi postaveními svého národa, všemi jeho profesemi, všemi trápeními, věznicemi, chudobou. Z tohoto hlediska vůbec nelze hovořit o tom, že by česká šlechta byla vzdálena obyčejnému životu. Poznala dokonale českou chuť, všechny příchutě národního osudu, všechny jeho proměny... Konečně - tohle určení si zachovávala po tisíc let. Kdo řekl šlechta, řekl paměť národa. Není to výlučná skupinka lidí, povznesených nad národ - je to národ v symbolu, v třešti, ve zkratce. Šlechta se nevrací do národa ani národ se nevrací ke šlechtě, nejde o návrat. Jen „neviditelné“ hodnoty, „neviditelné“ tradice už nejsou neviditelné. Každý si v minulosti své rodiny nese dějiny země, národa, naděje. Jen některé rodiny je však umí pojmenovat. Mohou je pak pojmenovat i za ostatní. Poznat svou minulost, poznat „českou chuť“ nelze bez světla paměti - jen s ní lze číst důležitou zprávu o tom, odkud se vyšlo, aby se dalo předvídat, kam se dojde, jen z této sebezáchovné tradice lze vyjít k životu, nejen k přežívání; v každém rodokmenu - a nejen šlechtickém - trvá zpráva, která může posílit v nejtragičtějších chvílích: rodopis každého člověka je něčím jiným než suchou hrou slov - je to cosi svítícího, sahajícího do prvních buněk života na této planetě - je to genealogická naděje. Eduard Martin 8 [pageend10]Kočárník jako Rašín? Rozpadne se Československo? V září, kdy vyjde tato poznámka, budeme možná znát jasnou odpověď. Stav dnešní nejistoty a napětí však přináší řadu otázek. Jednou z nich jc i problém měny. Hovoří se o různých možnostech provedení měnové odluky, mnohým vytane na mysli slovo kolkování. Kolkování - to tu přece už jednou bylo a celá akce skončila zdárně. Budou se opakovat události roku 1919? 28. října 1918 přibyl na mapě Evropy nový stát, jehož oficiální název zněl Republika československá. Československo tehdy získalo samostatnost, ale trvalo poměrně dlouho, než se podařilo fakticky prosadit jeho nezávislost. Jedním z kroků k jejímu dosažení byla i odluka naší měny od rakousko-uherského oběživa, které se díky rychle postupující inflaci řítilo do katastrofy. Splnit tento obtížný úkol si předsevzal první ministr financí Alois Rašín. Potřeba měnové odluky byla velice intenzívně pociťována již od prvních chvil po vzniku republiky. Zvláště silně vyvstal tento problém, když Rakousko- -uherská banka pustila do oběhu nové bankovky, tištěné dokonce jen po jedné straně. Rašín jejich obíhání na území republiky zakázal. K radikálnímu řezu však mohl přikročit, až když dostal ujištění od ministra obrany, že vojsko bude schopno okamžitě obsadit hranice. Bez této podmínky by bylo kolkování předem ztraceno. Celá dlouho a tajně připravovaná akce vypukla 25. února 1919. Tehdy odsouhlasil parlament Rašínův plán, jenž v sobě spojoval hned několik operací najednou. Zahrnoval okolkování obíhajících bankovek, které bylo základem pro měnovou odluku, zadržení padesáti procent oběživa s cílem zastavit pokračující inflaci a vytvořit výchozí bod pro posilování měny a v neposlední řadě byl započat soupis veškerého majetku k uložení daně, postihující nejcitlivěji válečné zbohatlíky. V den, kdy řekli poslanci své ano Ra- šínovu plánu, skutečně obsadilo vojsko hranice. Podařilo se odříznout československé území od světa. Byla zastavena doprava osob i zboží přes hranice, byl přerušen i poštovní styk s cizinou. Nejmocnějším mužem ve státě se stal Alois Rašín. Parlament mu udělil zvláštní pravomoci, měl k dispozici administrativu i vojsko, byla vyhlášena pracovní povinnost, zaměstnanci všech peněžních ústavů byli vzati pod přísahu jako státní úředníci. Ministr financí však ani nepomyslel na zneužití své moci. Během vlastní kolkovací akce, která proběhla od 3. do 9. března, ani v noci neopouštěl svou pracovnu, po telefonu udílel rozkazy a sledoval zprávy z celé republiky. A co se zatím dělo vně Clam-Galla- sova paláce, kde sídlilo ministerstvo financí? V půldruhém tisíci sběren po celém území Československa dávali úředníci razítka na tisícikoruny a lepili kolky na ostatní bankovky kromě korun a dvoukorun. Polovinu předložených bankovek si ponechávali. Ministru Rašínovi se podařilo vyvolat takovou atmosféru strachu, že se jen málokdo opovážil podvádět. Nejvíce problémů bylo na Tčšínsku, kde díky územnímu sporu s Polskem nebyly hranice hermeticky uzavřeny a kam se v pytlích pašovaly koruny a dvoukoru- ny. Podobně neradostná situace byla i na Slovensku, kde téměř neexistovali berní úřady a také úředníci, takže tam musely přijít posily z Čech. V oblasti, z jejíž reakce byl největší strach, tedy v německém pohraničí, vše proběhlo hladce. Během prvního březnového týdne roku 1919 bylo obyvatelstvo připraveno o polovinu své hotovosti i úspor, což bylo pro mnohé dost šokující. Celá operace však prokázala funkčnost nového státu. Došlo k odpoutání od ra- 9 [pageend11]kouskc měny a k zadržení asi třiceti procent oběživa, čímž byla značně zbrzděna inflace. Navíc se to vše podařilo v době, kdy ostatní země ještě váhaly, kdy se čekalo na verdikt mírové konference. V té době prosadil Rašín svou reformu a ta vzbudila respekt i v zahraničí. Československo se o sebc umělo postarat. Měnovým zákonem z 10. dubna se pak staly okolkované bankovky zákonným platidlem na území republiky. Intenzívně se však pracovalo na tom, aby se do oběhu dostaly co nejdříve bankovky úplně nové. K tomu došlo na podzim téhož roku. Zmizel stav nejistoty a napětí, problém měnové odluky přestal tehdejší společnost trápit. V čem by mohl dnešní český ministr financí, bude-li postaven před podobný problém, od Rašína opisovat? I když současná situace přímo nabízí mnohé paralely s rokem 1918, nebude to s opisováním jednoduché. Základem Raší- nova úspěchu bylo udržení všech příprav v naprosté tajnosti, moment překvapení hrál pak rozhodující roli. Bohužel, tato základní podmínka se zdá být dnes naprosto nesplnitelná. Zbývá tedy ještě něco? Ano. Základem Rašínova úspěchu bylo totiž nejen za- konspirování celé akce, ale také ráznost jejího provedení. A ta je splnitelná i dnes. Jana Šetřilová Co z tebe mám? „Co z tebe mám?“ Taková otázka nemusí znamenat nic, jen povzdech, planou stížnost či jen legrační poškádlení. Může. Ale pokud je zmíněný výrok míněn vážně, označuje nebezpečný předěl, vstup na podminované území, odkud je třeba se co nejrychleji stáhnout. „Co z tebe mám?“, takto se často ptají tak řečené počestné ženy - a mohou to být i počestní muži - bdělí počtáři a přísné kalkulantky, úsporně hospodařící s penězi i příděly lásky, a sotva koho napadne, že je to otázka vpravdě kurev- ská... Pokouším se zaznamenávat své pocity při rozpadu státu a hle, ona otázka se najednou ozývá v tisíci zněních. Kdo ji první položil, kdo ji první vztáhl na vztahy mezi Čechy a Slováky? Lidská paměť je krátká, ale zdá se mi, že to bylo krátce po pomlčkové bitce, kdy se vynořilo tvrzení, že Slovensko doplácí na české země. Objevily se i jakési tabulky a statistiky. Vzápětí za- kontrovala česká strana účetním výkazem, kolik miliónů denně plyne penězovodem na druhou stranu řeky Moravy. „Co z tebe mám?!“ zaznělo unisono, teď už výhružně. Není důležité, kde je pravda, i když by nebylo těžké sejí dobrat, ale to už se noříme do moře marnosti: stejně se nedopočítáme, nedohodneme, nepřesvědčíme a nesrozumíme. Chyba není v položení otázky, chyba je hloub, právě tam, kde jeden z partnerů vmete do tváře druhému: „Co z tebe mám?“ Otázku vlastně nelze zodpovědět. Zde je dotčeno arkánum, tajemství, které se nedá vyjádřit čísly a argumenty, zde je narušeno citové pole, kde se vytvářejí vztahy, partnerství, přátelství, nechceme-li už se dovolávat tak vznešeného citu, jakým je láska. Zbývají tedy účty - dobří přátelé. Jak čisté, jednoduché a srozumitelné, kdo by nesouhlasil. Jenže toto úsloví má na mysli obchodní přátele, harmonii mezi má dáti-dal. Mezi skutečnými přáteli není třeba úpisů ani vrubů do trámu. Jenže marná řeč. Tušíme to všichni, blíží se čas přesných a neúprosných kont a bilancí, ano, každý za své, zaplať a jdi dál v dobrém. Podaří-li se to, budeme dobří obchodní přátelé - a všem se uleví. Opravdu? Asi se nedá nic dělat, ale bude to ztrátové přes všechna vzájemná ujišťování o opaku, protože ztrátou je přece konec každého bezkalku- lačního přátelství, ba pouhé přítulnosti. Uspokojení nad dobrými účty ztrátu 10 [pageend12]nevyrovná. Poučení přicházejí vždycky pozdě: Některé otázky se nemají vůbec vyslovit, lépe řečeno nemají vůbec vzniknout, protože už se nedají vzít zpátky. Některé otázky by se měly obtočit ohnivým kolem: Až sem, dál ne. Už se stalo. Jaroslav Putík Pražská rezonance (12. mezinárodní transpersonální konference, Praha, 20.-26. června 1992) „Bez globální revoluce ve sféře lidského vědomí se nezmění nic k lepšímu ani ve sféře lidského bytí.“ Václav Havel Vědci, myslitelé, neurochirurgové, matematici a fyzici, šamani, malířky, spisovatelé a žurnalisté, vyléčení alkoholici a drogově závislí (nyní úspěšní terapeuté a léčitelé), duchovní vůdci i laičtí nadšenci si dali dostaveníčko v Praze. Veřejně proklamované úsilí rozšířit vědomí (co to je?) za hranice, které věda (co to je?) považuje za samozřejmé, dává každé konferenci Mezinárodní transpersonální společnosti nálepku něčeho výjimečného a dějinného. Guru západního světa Ram Dass nemohl nckonstatovat: „Jsem blázen? Jestli ano, pak nejsem sám: Je nás tu patnáct stovek.“ Čech, terapeut, spisovatel a autor metody holotropního dýchání Stanislav Grof (který do roku 1967 pracoval v psychiatrickém ústavu v Bohnicích s LSD, ve svém výzkumu pokračoval později v USA a je presidentem Mezinárodní transpersonální asociace ITA), slavný neurochirurg a autor holografic- kého modelu mozku Karl Pribram (který se narodil v Čechách a jehož dědeček zaměstnával Franze Kafku), nejslavnější teoretický fyzik současnosti, jehož rodiče také pocházeli z Čech, David Bohm s dalšími osobnostmi jako by vyladili Obecní dům na morfickou rezonanci spirituální tradice z dob Rudolfa II. Praha se alespoň na týden opět stala duchovním centrem světa. Prahou opět kráčely dějiny, tentokrát ale dějiny budoucnosti. * * * Ram Dass vyprávěl příhodu svého přítele Miltona Fricdmana, jmenovce slavného ekonoma. Jednou zvonil telefon a ozvalo se: „Je tam Milton Friedman?“ „Ano, tady je Milton Friedman.“ Hlas na druhém konci pokračoval: „Víte, já jsem mluvčím jedné církve z Kalifornie a my jsme za minulý rok získali pár miliónů. Mohl byste nám poradit, kam jom ty peníze mohli investovat?“ Načež Milton Friedman podotkl: „A co tak rozdat je chudým?“ Po chvíli mlčení se ze sluchátka ozvalo: „Je to ten pravý Milton Friedman?“ Reakce byla taktéž tázací: „Je to ta pravá církev?“ Globální krize lidstva vyvolává podobnou otázku: Je způsob, jakým myslíme (hodnotíme, počítáme, kritizujeme, vnímáme) ten správný a jediný způsob? Larry G. Peters ve své přednášce o nepálském šamanismu stejně jako Brant Secunda, šaman vyškolený mezi mexickými Indiány kmene Huičol, a propagátor psychedelik Terence McKenna navázali na dnes již klasickou knihu Fritjofa Capry (mimochodem, slovenskou verzi vydala Pragma) Tao fyziky a tvrdí: Lidé ve světě jaderné a teoretické fyziky již začali užívat jazyka šamanů. Šamané mění realitu tak, že mění způsob, jak ji pozorují. My ostatní spolu s fyziky to děláme také, ale ještě nám to nedošlo. * * * 11 [pageend13]Botanik Rupert Sheldrake (překlad jeho přednášky naleznete v našem časopise) byl aktivním členem britského mírového hnutí v sedmdesátých a osmdesátých letech. Nic neřešící protestní demonstrace před branami vojenských základen s jadernými hlavicemi přivedly několik neortodoxnč uvažujících, ale za osud světa zodpovědných nadšenců k neobvyklému činu: rozhodli se, že každý z nich se bude denně pět minut modlit (meditovat, rozjímat), aby z konkrétních základen (každý dostal na starost dvě, jednu NATO, jednu Varšavské smlouvy) byly odstraněny jaderné hlavice. Sheldrake si vylosoval Cornwall ve Skotsku a Milovice v Československu. Na obou místech dnes nejsou ani rakety, ani vojáci. Jaká je síla vize? Kvantová fyzika dnes říká, že to, co není pozorováno, se nepřetržitě mění z jednoho do dalšího stavu. Jakmile to ale začneme pozorovat, zastavíme přeměnu a podržíme ji v jednom stavu. Má-li pak pozorovatel záměr, ideu, spustí změnu. Vědomí a hmota jsou neoddělitelně spojeny. * * * Benediktýn bratr David Steindl-Rast hovořil o krizi významu, dominikán a zakladatel Institutu pro kulturu a tvořivou duchovnost, spisovatel a kněz Matthew Fox prezentoval své, současnému kléru ne zcela příjemné myšlenky o nutnosti navázat na tradiční křesťanskou spiritualitu Mistra Eckharta a Tomáše Akvinského, hinduistický kněz a velký znalec dálněvýchodních medi- tačních praktik Ram Dass vyprávěl o svých zkušenostech s duchovností a duchovními učiteli. Buddhista a učitel učitelů buddhismu Jack Kornfield přednášel o praktických možnostech vnitřní hlubinné změny každého z nás. Sheldrake, Pribram i Bohm velmi často pro lepší názornost používali hudební terminologie (a na konci přednášek gurua, buddhisty, kněze i šamana se kolektivně zpívalo). Keplerovský sen o Harmonia Mundi, vesmíru, který je celý harmonicky propojen, se naplnil: lidský mozek a snad holografická paměť rezonují vzájemnými frekvencemi. Každá společnost, skupina, každý tvor, krystal, každé místo má podle Sheldra- kea své pole a tedy i paměť a záleží na naladění a morfické rezonanci, aby došlo ke spojení. Víme již, že čelní laloky našeho mozku rostou a vyvíjejí se ještě do dvaceti let a že uši jsou možná orgánem časoprostoru, nejen slyšení. Tušíme, že svět není jakási lineární jistota, ale pole pravděpodobností. * * * Duchovní poselství Ameriky a evoluce vědomí. Západní mysl na prahu: smysl postmoderní intelektuální a duchovní krize. Tvořivost-krok k vědomé evoluci. Propast mezi duchem a přírodou v evropském vědomí. Od lékařů k léčitelům: příběhy osobní transformace. Mýtus, mysl a duch. Cesta k celistvosti. Věda, duchovnost a současná světová krize. Vnitřní a vnější svět. Duchovní první pomoc. Skryté dimenze přírody. Spojení zvuku a snů v terapii. Uměním a fyzika. Metaforický jazyk biologie. Tvůrčí energie a léčba vizuálním uměním. Soucit v exilu: příběh 14. dalajlámy. Lingvis- tická pole alternativních stavů vědomí. Psychoterapeuté a guruové. Toť názvy některých přednášek. * * * Charles T. Tart, psycholog z Kalifornie, má pro zatvrzelé včdce-matcrialisty čtenářské cvičení (opakujte si často a nahlas): „Věřím v hmotu jako jedinou a konečnou realitu, ve vesmír kontrolovaný věčnými fyzikálními zákony a slepou náhodou. Tvrdím, že vesmír nemá ani 12 [pageend14]stvořitele, ani smysl. Jsem přesvědčen, že ideje Boha, osvícených bytostí, proroků nebo jiných ne-hmotných bytostí či sil jsou iluze a pověry. Život a vědomí jsou identické s fyzikálními procesy a vznikly náhodnými interakcemi. Tak jako vše ostatní ani můj život a můj osud nemá objektivní smysl. Věřím, že morálka, hodnoty a názory jsou subjektivní, náhodné, vyvěrající z biologické podstaty a že pravidla, podle kterých se racionálně řídím, musí být založena na osobních zkušenostech: co mi vyhovuje, je dobré, co mne bolí, je zlé. Ti, kteří mne chválí, jsou mí přátelé, ti, kteří mi způsobují bolest, jsou mí nepřátelé. Tvrdím, že smrt těla je i smrtí duše a neexistuje nic potom.“ * * * Prahou zvonil budíček. Teorie chaosu potvrzuje tzv. „motýlí efekt“: když na Floridě mávne motýl křídly, v Ran- gúnu se strhne bouře. Končí svět „proč“, začíná éra „jak“. „Nejde o ducha, nýbrž o duchovní prostředí vnitřní transformace,“ napsal Z. Neubauer. Nikdo z transpersonálních psychologů či jim názorově blízkých myslitelů netvrdí, že změní svět nebo že ví, jak bude svět vypadat. Prahou šly dějiny a tisíc pět set nadšenců bylo přímo v epicentru: něco se hnulo a mávlo křídly. 3. června 1992 Vlastimil Marek „Únos Evropy“ po deseti letech Již dva a půl roku uplynulo od událostí, které bez rozpaků můžeme označit za nej významnější geopolitickou změnu v Evropě od konce druhé světové války. Televizní záběry davu asistujícího při bourání Berlínské zdi, záběry Václavského náměstí zaplněného zástupy, lidí manifestujících v ulicích Sofie a bojů v Rumunsku ukazovaly výron nesmírného množství uvolněné psychické energie, která smetla totalitní sovětské panství. Dějiny civilizace představují vzájemnou souhru živelné, nespoutané energie a usměrňující, regulující struktury. Přišel čas, kdy se ve východní a střední Evropě ustavuje řád nové struktury, která nastolí definitivní podobu budoucího politického, právního a ekonomického systému. Mlhavé kontury postto- talitní Evropy se začínají zaostřovat. Na povrch se vynořují přirozené kulturní regiony vytvářené během staletí evropské historie. Rozpad Jugoslávie a Československa dokazuje, že již Vcr- sailleská smlouva představovala nezodpovědné sociální a etnické inženýrství ignorující tradiční vazby, které se stalo potenciálním zdrojem krvavých konfliktů. Současný politický vývoj odhalil, že tzv. Ostblok není jednolitým celkem. Totalitní diktatura zakryla skutečnost, že Češi, Poláci, Slováci, Maďaři, Litcv- ci, Rumuni, Chorvaté a další národy mezi Labem, Uralem, Černým a Jaderským mořem patří k různým civilizačním okruhům, hlásí se k rozdílným kulturním hodnotám, mají odlišné vize státní a národní existence a vyznávají katolickou, protestantskou, pravoslavnou nebo muslimskou víru. Hodnota střední i východní Evropy spočívala v prolínání kulturní různorodosti, která umožňovala zrod myšlenek a koncepcí, inspirujících Západ. Kořeny modernismu, fenomenologie, psychoanalýzy, logického pozitivismu, absurdní a existcnciální literatury tkví v prostoru mezi Prahou, Vídní, Budapeští a Krakovem. Začátkem osmdesátých let vystoupil ve francouzském tisku Milan Kundcra s tématem „únosu Evropy“. Ačkoliv tato reminiscence na řecký mýtus není přesná, protože akt odvlečení kanaán- ské princezny bohem Diem na Krétu naopak symbolizoval emancipaci 13 [pageend15]a ustavení západní civilizace, český spisovatel chtěl touto metaforou obsáhnout hloubku destrukce, které byla polovina starého kontinentu vystavena. Nivelizovat střední a východní Evropu znamenalo ji zničit a zároveň zbavit západní Evropu pravidelného přílivu čerstvé „barbarské“ krve, omlazující její kultivované a „civilizované“ kulturní instituce. Odvolávání se na tuto tradiční úlohu naší oblasti by bylo zavádějící. Jedná se o falešnou nostalgii „vzpomínek na budoucnost“, které se nemohou stát nosným programem. Východní Evropa Západ nespasí, protože nyní již nemá co nabídnout. Svět se po druhé a během třetí světové války radikálně změnil. Globální civilizace je vystavěna na kapitalistických hodnotách tržní ekonomiky a liberalismu, které obstály v nelítostném zápase s nacismem a komunismem. Použijcmc-li parafrázi výroku J. Bergicra a L. Pauwclsc, můžeme říci, že krach bývalého Sovětského svazu, představujícího poslední vážnou systémovou alternativu, je názornou demonstrací autority moci, o níž se nediskutuje. Před postkomunistickými státy stojí naléhavá výzva s důsledky na dlouhá desetiletí. Východoevropské a středoevropské národy mohou využít geografické blízkosti k jednomu z ohnisek postindustriální civilizace-západní Evropě - a pokusit se o postupné včlenění do Evropského společenství a Severoatlantického paktu se všemi vnitropolitickými a hospodářskými důsledky, které z této integrace vyplývají. Druhou možností je nastolení autoritativních režimů, které před několika lety dominovaly v Latinské Americe. Nové pa- ternalistické zřízení by nemělo totalitní charakter, protože určitá míra chaosu, podmíněná soupeřením různých zájmových skupin a klanů ovládajících ekonomiku, se s totalitou vylučuje. Ideologickým krytím despotické vlády by bezesporu byl nacionalismus, který v kontextu evropského sjednocování vyhlíží jako tragická parodie na „jaro národů“ z roku 1848. Stálé napětí mezi nacionalisticky zaměřenými státy by vedlo k posílení role armády, která by se stala jednou z určujících politických sil. Z geopolitického hlediska by se postkomunistické země zařadily mezi rozvojové země, ke kterým již nyní mají podstatně blíže než ke státům atlantického společenství nebo jihovýchodní Asie. Obyvatelstvo střední a východní Evropy by rozmnožilo řady strádajícího „mega-lumpenproletariátu“, jehož rostoucí počet v jižní Americe, Africe a Asii způsobuje vrásky politikům a ekonomům na sever od Rio Grande a Gibraltaru. Žádná třetí cesta nebo alternativa vůči výše zmíněným dvěma možnostem neexistuje. Politický vůdce, který by tvrdil opak, vede své občany do třetího světa. Současné události ukazují, že rozhraní mezi oběma politickými orientacemi rozdělí posttotalitní Evropu do dvou odlišných celků. K nejpozoru- hodnčjším jevům na politické scéně zmíněných zemí patří bezesporu výrazný nástup pravicových sil v Čechách. Vítězství Občanské demokratické strany v červnových volbách je vzdáleným ohlasem obratu k hodnotám konzervatismu, jenž proběhl na Západě koncem sedmdesátých a začátkem osmdesátých let. Protagonisté „konzervativní revoluce“ Ronald Reagan a Margaret Thatchcrová vyhráli studenou válku a nepřímo osvobodili podmaněné národy Evropy. Nyní se zdá, že jejich politické dědictví by mohlo zachránit země střední a východní Evropy před razantním nástupem představitelů postkomunismu, kteří sice rezignovali na restauraci původní bolševické vlády, ale o to usilovněji využívají sociální Populismus a nacionalismus k uchopení moci. Na druhé straně je smutný pohled na západoevropskou le14 [pageend16]vici. Němečtí sociální demokraté, francouzští socialisté nebo britští labouristé, spolehlivě sehrávající v době studené války úlohu páté kolony sovětského impéria, nalézají své politické partnery v potenciální východoevropské oligarchy latinskoamerického typu, která vyhlíží jako jejich vlastní, krůtě upřímná karikatura. Zákonitý povolební česko-slovcnský spor reprezentuje mikrokosmos a předobraz osudového konfliktu v celé střední a východní Evropě. Politický vývoj v historických zemích Koruny české by mohl nalézt porozumění v Maďarsku, Slovinsku, Chorvatsku a v Pobaltí. Nevyjasněné zůstává postavení Polska, váhajícího mezi ortodoxním pojetím katolicismu, diktaturou typu generála Pilsudského a pluralitou mo- dernismu. Rýsuje se skupina států, jejichž kulturní zázemí i hodnotová orientace pravděpodobně umožní vybudovat parlamentní demokracii i tržní hospodářství. Jedná se vesměs o středoevropská území, v minulosti integrovaná v rámci Svaté říše římské a později tvořící součást Rakouska-Uherska. Litva, Lotyšsko a Estonsko byly od středověku inspirovány německou jazykovou oblastí. Jižně a východně od těchto států se rozprostírají země silně ovlivněné kulturním prostředím os- manské a ruské říše. Jenom největší optimista by v politickém životě Slovenska, Rumunska, Srbska, Ukrajiny a Běloruska nerozpoznal výrazné projevy státního paternalismu a nacionalismu. Slovensko, které šťastnou shodou okolností mělo velkou šanci přiblížit se Evropskému společenství prostřednictvím Prahy nebo Vídně, je vrženo nacionálním lyrismem dále na Východ, než odpovídá jeho zeměpisné poloze. Obávám se, že za deset až patnáct let, kdy hospodářský úspěch střední Evropy donutí i vnitřně vyčerpanou východní Evropu k zásadním ekonomickým a demokratickým změnám, bude po ruce pouze chilské nebo současné peruánské řešení. 19. července 1992 Ivo T. Budil František hrabě Schlik o národnostním problému v roce 1920 Z rozpadlého Rakouska jsme přebrali právě to, co k jeho zhroucení vedlo: byrokracii, absolutismus, centralismus, národní spory, hezky sdružené se slabostí vlády. Nově jsme zavedli nebo vybudovali až k nesmyslnosti vystupňovaný šovinismus, korupci a zneužívání vlivu. Proč musí být člověk pocházející z rodičů mluvících jiným jazykem nenáviděn, ignorován a potlačován, jest nepochopitelné. Když si nčkdo svého národéi a národnosti váží, měl by si být vědom, že někdo jiný požaduje totéž pro sebe. Tady leží právě velká chyba rozbořeného Rakouska: pro stávající vládu velmi pohodlné čachry vynášením a využíváním národních protikladů. Ve starém Rakousku to nebylo právě sice užíváno k rozeštvávání, ale také ne vážně podnikáno k usmíření národů. V naší republice se národní sváry zostřily chybami obou stran. Jestliže je z naší strany opakovaně slavnostně a úředně zdůrazňováno, že my Češi jsme tento stát vytvořili, a proto jsme pány Československé republiky, potom to zrovna neznamená, že by ostatní národnosti měly platit za sluhy v tomto státě, ale zcela jistě je tím míněno, že my sebe stavíme na první místo. Odtud jméno Československá republika, které bylo zvoleno despoticky, bez historického nebo faktického zdůvodnění. „Republika Čechy“ by bylo správné krátké označení pro náš stát. Absolutním nesmyslem je stanovení československého státního jazyka, který by teprve musel být sloučen z české a slovenské řeči. Jeden jediný 15 [pageend17]státní jazyk sám od scbc vyplývá bez úředního stanovení v zemích s jedním jazykem, jako je např. Francie. Vícejazyčné země jako Švýcarsko nemají žádný státní jazyk, nýbrž každý jazyk, kterým obyvatelstvo mluví, je rovnoprávný. Šovinismu proste ustanovení o používání jednotlivých jazyků v parlamentě, na státních a autonomních úřadech lze s rozumem a prakticky velice dobře provést. Viz například postup při zasedáních cukrovarnických nebo pivovarnických společenstev. Že jen my Češi jsme naši republiku vytvořili, jc nesporné, stejně tak jako že ve starém Rakousku jsme nezaujímali místo, které by nám podle kultury, počtu a stát udržujícím majetku mělo náležet. Řadili jsme se dlouho za Nčm- ce, Maďary a Poláky, zejména v zahraniční politice. Kdybychom byli měli určující vliv - až na Černína nebyl žádný Čech ministrem zahraničí - pak by se možná ustavil trojspolck Rakousko, Německo, Rusko, a my bychom možná ani nezažili světovou válku... * * * Bezpochyby jsou národní uvědomění a obětavý patriotismus šlechetné a správné vlastnosti kulturního národa. Dokonce šovinismus, toto až k nesmyslnosti vybičované národní nadšení, může v určitých okamžicích nebezpečí pro národ být chápán a používán. Proti lupičům pustíme zlého psa, a když útok odvrátí, na řetěz s ním! Kdyby v Rakousku, ze světa zprovo- zeném, náš český patriotismus dostal úřední schválení, jaké užívali Němci, Maďaři a zčásti i Poláci po roce 1867 a jako Chorvati, Slovinci, Slováci, Ru- síni, Rumuni a Italové s námi toužili, Spolkový stát Rakousko mohl ještě dnes existovat a i v případě vítězství Dohody (jejíž absolutní jistota není jistá, předpokládaje Spolkový stát Rakousko) nemohla by Dohoda s tímto Spolkovým státem tak potupně a poni- žujícně zacházet jako s jednotlivými ná- sledovnickými státy a zmatek v Evropě by nebyl narůstal v míře, ve které se díky hrubému egoismu a vyloženému neporozumění některých průměrných státních předáků nachází. Naše propaganda ve vlastní zemi i v zahraničí v zájmu Dohody, jakož i dlouholeté potíže a strádání našich legionářů během světové války nebyly Dohodou vůbec ne nízko ohodnoceny. A co máme po všeobecném debaklu z toho? Že sami neseme milionové náklady za naše legionáře a že se sami smíme počítat k vítězům za úroky z miliard. Že po třistaletém, nedostatečném rozvoji našeho českého národního ducha vlny národního nadšení po 18. říjnu 1918 přetékaly přes břehy, jc jen lidsky pochopitelné. Šovinismus svým povinnostem učinil zadost, nyní ale na řetěz s ním! Ochlazení a ujasnění ke klidnému patriotismu tak, aby i ostatní národnosti naší republiky mohly cítit vlastenecky v naší republice i pro naší republiku. Máme pro to dobré příklady: rozplynulé Rakousko se svou destruktivní národní politikou jako negativní a Švýcarsko jako pozitivní. Do Švýcarska by mělo být několik klidných a nezávislých občanů našeho státu, stejnoměrně ze všech národností, které v naší republice žijí, posláno ke studiu tamního národního míru. Chyby nesnášenlivosti, germanizace nebo maďarizace ve starém Rakousku bychom neměli prozíravě opakovat. Nikoliv separace, nýbrž volné slučování vyžaduje domácí mír, ke kterému v zájmu republiky musí dojít. Máme-li ve stáji dva koně, kteří po sobě navzájem koušou a kopou, kteří ale musí v páru táhnout, potom je neumístíme do protilehlých koutů stáje, nýbrž je budeme stavět ponenáhlu blíže k sobě a nakonec úplně těsně. Když se dostatečně očichali a poznali, pak tato 16 [pageend18]dvě zvířata opatrně připřáhneme k oji a ke stejnému vozu. Tedy nikoliv české, německé, slovenské, polské a maďarské okresy a kraje, nýbrž podle hospodářských a obchodních hledisek smíšené rozdělení částí země, které jsou v bezprostředním styku a navzájem odkázané na sebe. Tedy nikoliv jazykově rozdělené školy, nýbrž podle faktických potřeb jazykově smíšené školy: jedna universita v Praze, každý obor obsazený jedním českým a jedním německým profesorem, rektor a děkan jeden rok Čech a další rok Němec. Zápis a zkouška česky a německy, studentům volně k uvážení, ale s upřednostněním těch, kteří ovládají vědecké discipliny v obou jazycích. Druhá universita v Brně s českým a slovenským jazykem, třetí v Bratislavě s maďarským a polským jazykem. Státní ceny pro studenty ovládající všech pět jazyků. Střední a obecné školy podle stejného principu nebo nejméně s povinným druhým zemským jazykem. Zvýhodnění dětí na výměnu ve škole a v řemesle... Všechny úřady a větší obce musí mít dostatek jazyků znalých úředníků tak, aby mohli ve všech zemských jazycích úřadovat ústně i písemně a provádět rozhodnutí a posudky. V žádném případě protekce pro jednu nebo jinou národnost nebo jazyk. Každý občan republiky musí nalézt své právo ve svém jazyce od nejnižšího až po nej vyšší státní úřad. Státní prohlášení, zvláště pak zákony a nařízení musí být současně oznamovány ve všech zemských jazycích. Totéž platí pro označování na veřejných budovách, na tabulkách názvů ulic, železničních stanic, ukazatelů směru atd. Podle poměrného počtu obyvatelstva by byl text (totéž platí i pro peníze a všechny ceniny) ve všech zemských jazycích ve stejné velikosti a formě stanoven v následujícím pořadí: česky, německy, slovenský, maďarský a polský... (Ukázky vybrány ze soukromého tisku z roku 1920) PIŠTE NÁM! Naše adresa: PROSTOR, U Prašné brány 3, Praha 1, 116 29 17 [pageend19]Kancelářské stroje KS OBCHOD KANCELÁŘSKÉ STROJE VÁS ZVOU DO SÍTĚ SVÝCH PRODEJEN: Martinská 3, Praha 1, tel. (02)2216 55, fax: (02)22 94 36 Na Perštýně 6, Praha 1, tel. (02)268368 Husitská 38, Praha 3, tel. (02)627 88 56 Zborovská 46, Praha 5, tel. (02)53 9811, 53 42 33 Centrální sklad, Výmolová ul., Praha 5- Děvin, tel. (02)5516 20 Gočárova 513, Hradec Králové, tel. (049)257 84, fax: (049)23614 Benešova 24, Brno, tel. (05)233 37, fax: (05)23337 U Císařských lázní 19, Teplice, tel. (0417)26131, 26844, fax: (0417)261 31 Karla IV. č. 1, České Budějovice, tel. (038)35640, 333 96 ul. 8. května 35, Olomouc, tel. (068)231 70, fax: (068)290 28 Čs. legií 11, Ostrava, tel. (069)2346 06, 23 3401 Stará Vajnorská 39, Bratislava, tel. (07) 21 25 26, 21 26 28, fax: (07) 21 25 26 Šmeralova 12, Karlovy Vary, tel. (017)28378, fax: (017)26824 Americká 26, Plzeň, tel. (019)34341, fax: (019)37581 TRADICE - KVALITA - SLUŽBY [pageend20]KONFRONTACE Šlechtici a současnost Domníváme se, že nazrála doba, kdy je třeba českou šlechtu v očích veřejnosti rehabilitovat, poukázat na nezastupitelnost její úlohy v životě národní pospolitosti. Proto jsme se obrátili na přední představitele šlechty, aby vyjádřili osobní stanovisko k obnově svých tradičních práv v současnosti. Naši nabídku přijali ing. Jaroslav kníže z Lobkowicz, Adam hrabě z Bubna a Litic, Zdenko hrabě Sternberg. Odpověd arcivévody Otto von Habsburga zazněla na tiskové konferenci při jeho červnové návštěvě Prahy. Pokud se držíme tradice a používáme šlechtickou titulaturu, nehodláme tím platit daň dobovému snobismu, ale chceme představitele šlechty představit v jejich plném společenském významu. * * * Arcivévoda Otto von Habsburg Významné šlechtické rody českých zemí hrály v českých dějinách velkou roli. Za komunismu ovšem se o tom nesmělo mluvit. Je znamením změn, které se odehrávají, že se k této otázce vracíte a že se o tom nyní může diskutovat. Ale na druhé straně - pokud se díváme do budoucna - bude záležet na každém jedinci, na každém jednotlivém členu těchto rodů, aby sám za sebe dokázal, že je právoplatným dědicem šlechtických tradic. A to je čistě osobní otázka. Řekl bych, že aristokracie jako taková nehraje už dnes žádnou roli, ale jednotlivci, členové šlechtických rodů musí cítit odpovědnost k dějinám, které kdysi měli tu čest utvářet - o tom nemám pochyb. Podle mého názoru by se měli - jestliže cítí odpovědnost k rodovému jménu - zapojit do veřejného života na té úrovni, která jim přísluší a kde by mohli své schopnosti nejlépe využít. Ale zase je to otázka osobního angažmá jednotlivce, a nikoli rodu jako určité skupiny. Kladete-li otázku o dnešní úloze šlechty, musíte se nejdřív vrátit k původnímu poslání šlechtických rodů. Ve své době hráli podstatnou roli jako rytíři a státníci - byli to lidé veřejného života. Nemyslím, že by 19 [pageend21]rytíři byli dnes stejně důležití jako kdysi v minulosti, i když bych nechtěl podceňovat bezpečnostní služby - určitě budou zapotřebí i v budoucnosti. Ale v každém případě je to hlavně veřejný a společenský život, kde může člověk něco udělat - a právě tady se otevírá významná příležitost pro každého jednotlivého člena těchto rodů. Říkám to zvláště z toho důvodu, že mnoho šlechtických rodin se věnuje podnikání a obchodu. I když jsou v byznysu, neměly by však zapomínat, že z toho plynou určité závazky vůči společnosti. K obchodu a k politice můžeme totiž přistupovat dvojím způsobem. Jsou lidé, kteří chápou trh jako jediný faktor ve veřejném životě. S takovým pojetím přišla chicagská ekonomická škola, reprezentovaná hlavně Friedmanem a jeho žáky. Zastánci této teorie mohou zajisté poukázat na nesmírný rozmach hospodářského rozvoje v zemích svobodného trhu. Naneštěstí však někteří z nich zapomněli, že tržní ekonomika může mít opravdový úspěch, jen když se také uvažují společenské důsledky. Prvním opravdovým myslitelem takovéto tržní ekonomiky je Němec Raudke, který nazval svou nejlepší knihu Za hranicemi trhu (Beyond the Market). Právě tato kniha se stala základem toho, čemu říkáme sociální tržní hospodářství. Já jen doufám, že ti, kteří reprezentují v hospodářství staré šlechtické rody, vnesou do ekonomiky také sociální prvky a poznatky. Ekonomika totiž není cílem sama o sobě. Jejím úkolem je sloužit lidem. Ing. Jaroslav kníže z Lobkowicz Jeť sláva otcův krásný šperk pro syny, však kdo ctěn chceš být, cti dobuď si sám. Toto jsou dvě strofy básně Jana Nerudy, kterou jsme kdysi četli ve škole. Rozhodl jsem se tehdy si tyto verše zapamatovat a se jimi řídit. Do školy jsem chodil v padesátých letech. Byla to doba, kdy se zpívaly ódy na Stalina, kdy Gottwald byl otcem nás všech, kdy v čekárně u zubaře visela mapa světa, napůl červená, toť tábor míru, a napůl černá, zdůrazňující tábor války. Když na podzim 1948 byl můj otec spolu s mým dědečkem a dvěma strýci zatčen - bylo to v zimě, chodili jsme bruslit na rybník na křimické návsi - ptali se mne ostatní děti, kde že můj otec je. Mně bylo šest let a bylo mi též divné, že není doma. Díky Bohu se po několika měsících opět vrátil. Bydleli jsme tehdy v zámku, což pro mne bylo samozřejmostí. Nikdy jsem si nekladl otázku, proč bydlíme my jinak, v tak velkém domě, a proč ostatní lidé bydlí v domech menších. Když jsem se začátkem roku 1951 dozvěděl, že se ze zámku musíme vystěhovat, nebral jsem to vůbec tragicky. Naopak jsem si představoval 20 [pageend22]nový život, vždyť jsme si směli hrát jenom v zámeckém parku, a ten, ačkoliv měl pět hektarů, byl pro mne moc malý. Nyní konečně budu volný, budu si moci hrát kdekoliv. Že můj otec, inženýr zemědělství, začal pracovat na silnici jako cestář, mi též nevadilo, naopak, byl jsem na něho hrdý. Měl stejně tvrdé ruce jako každý dělník, někdy ještě tvrdší, vždyť pracoval stále s lopatou. A býti dělníkem, to bylo něco, více člověk nemohl být, tak nám to říkali přece ve škole. Ačkoliv moc nevydělával, staral se o „svůj“ úsek silnice jako řádný hospodář. Každou práci, ať je jakákoliv, nutno dělat svědomitě, zdůrazňoval vždy můj otec. V zimě, když napadal sníh, byl jeho úsek státní silnice vždy řádně posypán. Též já jsem strávil jednu vánoční noc, kromě mnoha jiných, s ním na silnici. Padal totiž sníh. Soused, bývalý náš zaměstnanec, nám přišel se svým synem na pomoc. V pět ráno jsme byli hotovi. V roce 1953 zemřel můj dědeček. Pohřbu se zúčastnilo mnoho lidí. Bývalí zaměstnanci se shromáždili podél rakve a doprovázeli smuteční průvod přes celou vesnici až k rodinné hrobce. Tolik lidí v průvodu nebylo snad ani na 1. máje. Kdo se ale pohřbu nezúčastnil, byla většina dětí a vnoučat mého dědečka. Žili v cizině a nesměli přijet. Hranice byly tehdy téměř neprodyšné, alespoň pro nás. I to se mi zdálo být normální, proč ale žijí v cizině? Zde u nás je přece místa dost. Moji rodiče měli pět dětí a měli se co ohánět. Bydleli jsme nedaleko zámku, který se stal učňovským domovem. Do zámku jsme přirozeně nikdy již nevkročili. Obyvatelstvo Křimic se k nám z větší části chovalo velmi přátelsky. V nejtěžších dobách jsme ráno před dveřmi nacházeli vajíčka, ovoce, zeleninu, jablka, staženého králíka a někdy též husu, okmínovanou a posolenou, jenom s ní do trouby. Pomalu mi začínalo být jasné, že naše rodina je přece jen jiná než ty ostatní. Proč se o nás lidé tak starají, proč nás podporují, proč můj otec tak málo vydělává? To byly otázky, které jsem si začal klást. Ve škole jsme často slyšeli o bývalých časech, časech zlého feudalismu a kapitalismu, o vykořisťování člověka člověkem, o bídě dělného lidu, o zlých feudálech. Proč nám tedy lidé, naši bývalí zaměstnanci nosí nyní jídlo, byli jsme přece tak zlí na ně. Lidé ve vsi často vzpomínali na mého dědečka, též mého otce vždy chválili, jaký byl dobrý hospodář, jak dobře zacházel s lidmi, jak ho mají rádi. Rodiče nám někdy vykládali, jak za mlada jezdili do ciziny, též od příbuzných z ciziny chodily dopisy. Ale my jsme cestovat nesměli. Žili jsme přece v socialismu, každý styk s nepřátelskou cizinou byl nebezpečný. Nebo to bylo něco jiného? Strach před poznáním skutečnosti? Žili jsme společně s celým národem ve velkém vězení, odkud nebylo možno se dostat. Ale jaký důvod k tomu měla vláda dělnické třídy, třídy, ke které se počítal i můj otec? 21 [pageend23]Nebo jsme byli otroci? Ne, to nikdy. Spíše byli otroci ti, kteří nám znemožňovali každý pohyb a později i studium. Sám svobody kdo hoden, svobodu zná vážiti každou. Ten, kdo do pout jímá otroky, sám je otrok. Toto napsal též jeden český básník. Jak moudrá slova, jaká síla v nich, jaké vědomí, člověk, ať je jakkoliv šikanován, může přece zůstat vnitřně svobodný, i ve vězení. Každý večer po návratu z práce se můj otec převlékl, sundal modráky, oblékl si čistou košili a uvázal si kravatu. Neměl rád ony pseudokultury, kulturu teplákovou, trenýrkovou neb bosou. Náš obývací pokoj byl pro nás stále salónem. To byl můj otec, člověk narozený ještě jako princ v posledních letech rakousko-uherské monarchie, prožil celou první republiku, která započala zákazem šlechtických titulů, prožil německou okupaci, kdy rodinný majetek byl pod cizí vnucenou správou, prožil osvobození s návratem majetku, komunistický puč s totální konfiskací všeho a budování socialismu, jehož konce se již nedočkal. Ve všech úsecích svého života byl přímý a zásadový. Nikdy si nestěžoval, dovedl se těšit z každé maličkosti. Též moje matka, pocházející z původně německého, ale počeštělého šlechtického rodu, měla podobné vlastnosti. Moji rodiče byli pro mne prototypem pravých šlechticů, šlechticů ducha. Co je to vlastně šlechta, kdo jsou šlechtici, jací jsou to lidé? Tyto otázky si může klást každý, kdo se šlechtou nikdy neměl styky, kdo šlechtu nezná. Ve škole jsme dělili šlechtu na šlechtu odnárodněnou, to jest poněmčenou, a šlechtu cizáckou. Oba tyto druhy šlechty byly zcela zdegenerované. Ze existovala též šlechta čistě česká, která českou vždy zůstala, a též šlechta počeštělá, které též nebylo málo, nám nikdo ve škole neříkal. Též se mlčelo o zásluhách šlechty v politice, kultuře a umění a vůbec ve veřejném životě. Je pravda, že existovaly šlechtické rodiny s čistě českými jmény, které mluvily jenom německy. V Čechách to byl a stále je celkem normální jev. Mnoho Němců nebo Rakušanů mělo česká jména (Kreisky, Wra- nicky) a též mnoho Čechů jména německá (počínaje Gottwaldem, Fier- lingerem a konče Weisem.) S degenerací to není ve šlechtických rodinách ani horší, ani lepší než v rodinách nešlechtických. U šlechticů je to jen více vidět. Šlechta je část národa, která se chovala velice přirozeně. Svěřený majetek se snažila vždy zachovat, eventuálně rozmnožit a předat příštím generacím. Šlechtici jsou potomci jednotlivců, kteří jednou pro jisté zásluhy, někdy vojenské, jindy v administrativě a později též za zásluhy při budování průmyslu, byli panovníkem za odměnu povýšeni do stavu šlechtického. Některé rodiny vymíraly, byly však panovníkem nahrazovány rodinami novými. Šlechta byla hrdá na své předky, snažila se vždy dát dětem 22 [pageend24]dobrou a stavu odpovídající výchovu s pocitem zodpovědnosti, láska k vlasti a věrnost panovníkovi byly samozřejmostí. Udržovala úzké kontakty s příbuznými, ať byli kdekoliv. Mezinárodní sňatky nebyly výjimkou. Tím vznikaly příbuzenské vztahy s rodinami všech evropských států, které stále existují a udržují se. Jednotlivec neznamenal ve vědomí mnoho, heslo „ad gloriam familiae“ jsem často doma slýchával. Přes veškeré šikanování, zrušení šlechty již počátkem první republiky, přes ztrátu veškerých privilegií, její věznění a potlačování za vlády komunistů zůstala šlechta ve vědomí národa. Vždyť na mnoha místech naší vlasti se ještě dnes setkáváme s díly, která vznikla díky šlechtě. Šlechta měla a má stále vztah ke kultuře a k umění, v němž vyrostla. Podporovala umělce, muzikanty, malíře, stavitele, sochaře a mnohé jiné. A právě toto, též díky naší výchově a díky sebevědomí pramenícího z úcty k předkům, zavazuje. Šlechta se cítí povinna zapojit se do nového budování vlasti, a bude-li to situace a národ požadovat, je ochotna se zapojit i do služeb celé svobodné vlasti. Adam hrabě z Bubna a Litic Šlechtici jsou také lidé První otázka, která každého napadá, když se mluví o šlechtě, musí být: Co je to vlastně ta šlechta? A hned vznikne problém: Kde a jak se na to může najít správná odpověd? Jedni říkají, že šlechta byla feudální třída lidí, která vydírala své poddané, brala lidem majetky a celkem se chovala strašné a nezodpovědné. Druzí zase říkají, že šlechta byla po staletí velikým nositelem kultury a podporovatelem umění, literatury a věd. Tudíž se názory na to, co vlastně šlechta je, liší podstatně podle zdrojů informací a podle politického přesvědčení toho, kdo o ní mluví nebo píše. Ta nejdůležitější skutečnost je ale v tom, že takové názory nemají žádný vliv na šlechtu samotnou. Co si někdo myslí např. o Karlu Schwar- zenbergovi vůbec nebude mít žádný vliv na Karla Schwarzenberga. On zůstane stejný, ačkoliv se názory na něho mohou lišit velmi podstatně. Měla by se tedy najít cesta, jakou by každý člověk, kterého tato otázka zajímá, mohl přijít ke svému vlastnímu názoru, aniž by byl ovlivněn dezinformací, ať už pro anebo proti. To ale není úkol lehký a ve většině případů je tento cíl skoro nedosažitelný. Jen málo lidí by se mohlo věnovat detailnímu studiu evidence, která by byla dostatečná na to, aby se z ní mohla dedukovat platná definice šlechty. Já jsem se shodou okolností a zcela bez svého úsilí narodil jako potomek velmi známého a starého českého šlechtického rodu. Proto chci 23 [pageend25]napsat pro ty, kteří o šlechtě moc nevědí, jak a proč se možná v některých věcech liším od mnoha lidí a co to vlastně znamenalo a snad i ještě znamená se takovým narodit. V první řadě je nutno si uvědomit, že jsem to nebyl já, který se chtěl lišit, ale lidé ode mě očekávali něco více než od ostatních. Mé chování bylo často analyzováno a kritizováno. Lidé chtěli, abych byl příkladem těm ostatním. Vyrostl jsem v severovýchodních Čechách a navštěvoval jsem tam obecnou školu. Tehdy v létě chodili všichni ostatní kluci do školy v trenýrkách. Já jsem samozřejmě nesměl. Jednou jsem to ale udělal tak, že jsem si od kamaráda trenýrky vypůjčil. Než jsem došel po škole domů, samozřejmě opět převlečen, tak už to tam věděli. Lidé si prý stěžovali, jak je možné, že chodím do školy oblečen jako ti ostatní. Mám prý jít příkladem a ukazovat ostatním, jak mají oni chodit do školy. Dodnes jsem přesvědčen, že trenýrky byly v létě daleko pohodlnější a praktičtější. Jiní ale zase říkali, že bych tam vůbec neměl do školy chodit, jelikož se od ostatních moc liším a vzbuzuji závist u těch rodičů, kteří si nemohou dovolit své děti obléknout do něčeho „lepšího“ než do trenýrek. Proč o tom ale píši. Tehdy jsem tomu nerozuměl. Ve škole jsem byl kluk jako každý jiný a spolužáci byli mí kamarádi a já také, doufám, jejich. Teprve když jsem byl trochu starší a začal jsem chodit do gymnasia a začala válka, tak jsem poznenáhlu poznal, že se k nám lidé obracejí o radu a pomoc, jak čelit německé okupaci a jak přežít dobu okupace atd. Skrývali jsme lidi před nasazením do německých továren tím, že jsme je zaměstnávali v zemědělství, které Němci považovali za velmi důležitý válečný průmysl. Moje matka, která byla původem Rakušanka, měla dost úspěchů a podařilo se jí zachránit mnohé před koncentračními tábory. Celá tato doba je v mé paměti vryta jako doba stálého pomáhání druhým. Během války jsem se jednou procházel s hrabětem Františkem Kin- ským, naším sousedem, a ten mi řekl: „Když jsem byl mladý, bylo to ještě před rokem 1914, můj otec mně řekl: ,Bůh a císař ti dali možnost života, kdy se nebudeš muset starat o své živobytí. Tím ale ti dávají čas, abys svůj život trávil tak, že budeš pomáhat těm, kteří tvoji pomoc potřebují, a těm, kteří se snaží zvednout kulturní a životní úroveň našeho národa. A to je tvoje svátá povinnost/“ Tehdy Němci Kinským uvalili vnucenou správu na veškeré jejich majetky a on měl jenom jakýsi malý důchod. Byl velmi nešťastný, že se nemůže dále starat o své lidi, jak jim říkával, jinak než jim poskytovat morální podporu, přestože by ji snad během těchto dob potřeboval sám. Nikdy jsem to, co mi řekl, nezapomněl. V těch jeho slovech vidím podstatu šlechty a šlechtictví. Přestože jsem si musel vytvořit vlastní kariéru a přestože jsem začal v zemi, kde jsem nikoho neznal, bez prostředků a jakékoliv podpory, nezapomněl jsem nikdy na tento princip, a pokud mně bylo možno, tak jsem podle něho žil. Tohoto principu se nechci 24 [pageend26]vzdát. Přestože veškeré naše majetky, které byly koupeny v patnáctém a šestnáctém století a které se nám při restituci vrátí, nebudou v takovém stavu, abychom mohli tento princip plně uplatnit, bude to nadále mým osobním heslem. V tomto duchu jsem také vychoval své tři syny. Myslím si, že tu bude za několik let veliký počet velmi bohatých lidí. Doufejme, že tu bude příležitost porovnání, jak se zachová šlechta a jak se zachovají ti, kteří svého bohatství nabyli v minulých letech. Doufám, že se budou chovat více jako šlechta, a ne jako zbohatlíci. Náš národ potřebuje ty, jejichž ideály jsou: Jestliže má někdo majetek a je zámožný, ať už ten majetek je v nemovitostech nebo schopnostech, je jeho povinností jej používat k tomu, aby pomohl stálému zvyšování životní úrovně, ať fyzické, tak duševní i duchovní, našeho národa. Ať už v jakémkoliv oboru, vidím roli české šlechty v tom, že bude příkladem a inspirací všem těm, kteří hledají pro náš národ svobodnou budoucnost, kulturní a sociální vyspělost a také vyspělost v umění žít v souladu s lidmi různých vrstev. Přestože šlechta nemá dnes žádná privilegia a je roztříštěna tím, že byla po roce 1948 nucena žít v exilu po mnoha zemích této planety a že už od roku 1918 se používala a používá i dnes levicovými politiky jako hlavní zdroj k vybičování tzv. třídní nenávisti, která patří k podstatě jejich antisociální politiky (neboť si musejí vynalézt, podobně jako Hitler, nějakého nepřítele), přesto všechno jsem přesvědčen, že ten malý zbytek šlechty, který se zde zase usídlí, bude mít na vývoj této země nadále pozitivní vliv, tak jako jej měla šlechta v oblastech lidství a kultury po staletí. Rod pánů z Bubna, později z Bubna a z Litic, je jedním z nejstarších českých šlechtických rodů, pochází od hradu Buben, jehož zřícenina se nachází poblíž Plzně. Poznámky o tom nebo onom členu rodiny se periodicky nacházejí v českých dějinách od jedenáctého století. Působili po celé zemi české a moravské jako vojáci, státní úředníci a statkáři. Na mnohých hřbitovech roztroušených po celé zemi je možno nalézt náhrobky členů této rodiny a na mnohých hradech, zámcích a kostelech je možno vidět znak této rodiny. Bubnové byli též budovatelé a zanechali po sobě mnohé stavby, které jsou dnes považovány za národní kulturní památky. Po bitvě na Bílé hoře byla českobratrská část rodiny donucena k emigraci. Zůstala tu katolická větev, která sídlila v severovýchodních Čechách. K této větvi patřil proslulý rytíř Heřman z Bubna (j- 1602), který mimo jiné vystavěl kostel na Horním Jelení. Je to i dnes díky faráři a obyvatelům Horního Jelení jeden z nej krásnějších a nejlépe udržovaných venkovských kostelů, které jsem kdy viděl. Ve válkách proti Napoleonovi se proslavil polní maršálek Ferdinand hrabě z Bubna a z Litic, který osvobodil Ženevu od francouzských vojsk a nadále působil jako diplomat v Paříži a jako guvernér Lombardie v severní Itálii. V letech 1940-1941 byl můj otec Mikuláš z Bubna-Litic jako člen vlády generála Eliáše ministrem zemědělství. Po atentátu na Heydricha byl zproštěn své 25 [pageend27]funkce, většina jeho spolupracovníků byla zastřelena, a tím ztratil možnost nadále fašistům efektivně odporovat. Po válce byl čtrnáct měsíců ve vyšetřovací vazbě. Pak ho propustili bez soudu a s dopisem, který potvrdil, že se proti němu nejen nenašli žádné důvody k soudní akci, ale že se naopak po celou dobu okupace choval jako řádný Čech. Dostal okamžitě potvrzení o národní spolehlivosti a do doby převratu v roce 1948 žil jako svobodný člověk. Zemřel ve Štýrském Hradci v roce 1954. Od roku 1950 až do roku 1989 jsem žil v Austrálii, kde jsem působil jako učitel a později jako ředitel obecných škol a střední školy. Učitelský ústav a universitu jsem absolvoval v Austrálii. Mám tři syny. Nejstarší David je lektorem na universitě technologie v Sydney, Marek je obchodníkem v Perthu v západní Austrálii a nejmladší Dominik žije v Praze, vyučuje angličtinu na Libeňském gymnasiu a učí se pilně česky. Zdenko hrabě Sternberg Ve svém příspěvku se pokusím odpovědět na všechny vaše otázky, ale v trochu pozměněném pořadí. K vaší úvodní poznámce, v níž oznamujete, že nazrála doba, kdy je třeba českou šlechtu v očích veřejnosti rehabilitovat: Vidím z vaší strany záměr sice chvályhodný a ušlechtilý i potěšující, ale myslím, že je to práce téměř nadlidská. Rehabilitovat šlechtu v očích veřejnosti po více než čtyřiceti letech nenávistné propagandy namířené proti všem tzv. „třídním nepřátelům“, a zvláště proti šlechtě jakožto nejstaršímu „třídnímu nepříteli“ bude vyžadovat asi dlouhou dobu. I když vyjmenujete všechny nepravdy a pomluvy, museli byste tak učinit mnohokrát, aby se to dostalo ke všem lidem, a stejně by vám mnozí nevěřili. Pravda se prosazuje vždy těžko a těžce. K té rehabilitaci může trochu přispět objektivní fundovaná historická literatura, ale i patřičné chování jednoho každého z příslušníků šlechty. Chci se zastavit u pojmu „česká šlechta“ a učinit zde několik poznámek. Šlechta má základ a původ v monarchii. Republikánské zřízení šlechtu nevytváří; její dřívější tituly buď respektuje (např. v Německu, kde starý šlechtický titul je součástí jména), nebo neuznává (např. u nás od počátku první republiky). K pojmu „česká“ je třeba říci, že mezi českou šlechtu byly počítány i rody původem cizí, které v Čechách získaly inkolát neboli domovské právo, patřily nadále k obyvatelům království a šlechtický titul dříve získaný jinde jim byl potvrzen nebo ho získaly za zásluhy až v Čechách. V Českém království, jehož hranice se v průběhu dějin měnily, bylo po větší část doby historické obyvatelstvo české, moravské, slezské, lužické, německé a židovské. Mezi českou šlechtu tedy patřily rodiny s mateřskou řečí českou nebo německou a zhruba od konce 18. století i četné rodiny původu židovského (vzácně i dříve), které získaly 26 [pageend28]šlechtický predikát, a nezáleželo na tom, ke které národnosti či mateřské řeči se hlásí. To byl obecně stav po Bílé hoře. Dříve, zvlášť ve středověku byla česká šlechta českou i podle jazyka. A k tomu, jak již uvedeno, se počítalo mnoho rodin původem cizích, které se zde usazovaly již od středověku, především však během a po třicetileté válce a v průběhu následujících staletí. Jak vidno, problém je složitější a přistupuje k tomu další faktor, a sice moment odnárodnění. Někteří příslušníci skutečně starých českých rodů žijících dlouhá desetiletí (a mnohdy staletí) v cizině sounáležitost s českou šlechtou ztratili; je tedy na každém jednotlivci, zda se cítí ještě příslušníkem české šlechty. Některé rody se zcela odnárodnily a jiné zase, byť prapůvodem nečeské, se horlivě k české šlechtě hlásí. V monarchiích, kde stav šlechtický jako takový trvá dosud, získávají predikát stále nové a nové rodiny (nebo jednotlivci). U nás za dobu trvání republiky naopak mnoho významných a výrazně českých rodin vymřelo. V Čechách byla ve středověku šlechta vyšší - stav panský a šlechta nižší - rytíři, zemani apod. Šlechtictví bylo udíleno vesměs za zásluhy nebo se také ztrácelo za některá provinění apod. Zajímavá je např. demografická studie, která sleduje jedno sto dvacet pět rodů, které v roce 1500 byly v panském stavu: v každé generaci několik rodů vymřelo a do současnosti přežilo pouze šest (Kolowratové, Lobkowiczové, Hardeggo- vé, Schlikové, Sternbergové a Waldsteinové). Do stavu panského se ovšem později dostaly mnohé rody dříve rytířské. Stručně shrnuto: mezi českou šlechtu patří šlechtické rody původem české či původně v království usazené, ale i rody původem cizí, které přijaly zdejší občanství a jimž byl pro Čechy šlechtický titul přiznán nebo nově udělen. To je jen neúplný nástin tohoto problému. Otázka šlechty byla v nedávné minulosti v očích veřejnosti zjednodušeně vyřešena. Pro veřejnost prostě přestala šlechta existovat. Byl to fenomén pouze historický. V obecném povědomí česká šlechta vyhynula jako živočišný druh někdy krátce po skončení monarchie nebo zapadla někde v emigraci. Zčásti to byla pravda. Také pomocné vědy historické jako genealogie a heraldika se pěstovaly jen okrajově, bez větší publicity. Tím spíš mnohé přitahovaly jako „zakázané ovoce“, což se zvýšenou měrou projevilo v posledních letech, kdy lze pozorovat také zvýšený zájem nejen o uvedené historické disciplíny, ale o šlechtu jako takovou. Tento zájem má ovšem i negativní důsledky: vznikají mnohé společnosti, které se snaží šlechtu sdružovat, sepisovat a všemožně organizovat se snahou získat počet co nejúplnější, a tedy nejrozsáhlejší, a tak se stává, že se většinou a především hlásí za členy ti, kteří na toto členství nemají nárok, a naopak ti, co ho mají, se tam nehlásí. Je s podivem, že k té „zdiskreditované“ šlechtě (v minulosti zdiskreditované) se nyní hlásí tolik lidí, leč bohužel často podvodně a většinou z důvodů snobských. Žádné výhody z toho mít nemohou a ještě se ztrapní a těm, kteří jsou potomky 27 [pageend29]skutečně starých českých, kdysi šlechtických rodů, dělají zlou službu. Je to nepochopitelné. Když měl někdo babičku šlechtičnu, neznamená to, že on sám je šlechticem. Takových a podobných příkladů lze uvést desítky. Těm lidem bych rád připomenul heslo Tychona de Brahe: „Nikoli zdáti se, ale býti.“ Pokud jde o českou šlechtu, jak jsem se ji pokusil výše vymezit, její příslušníci se vzájemně většinou dobře znají, vědí o sobě, nebo jsou dokonce příbuzní; ostatně je o ní dostatečná literatura, která všechny členy jednotlivých rodin eviduje. Složitější je to v jiných starých republikách, např. ve Francii, kde se obecně soudí, že více než polovina těch, kteří se za šlechtice prohlašují, jsou podvodníci. Vzhledem k tomu, že počet rodů, které k někdejší české šlechtě patří, není velký, je tedy také jejich množství přehledné. A jelikož žijeme v republice, bylo by správnější a přesnější mluvit o starých rodech, které kdysi (míněno za monarchie) byly rody šlechtickými. Po tomto obšírnějším úvodním slovu budu tedy operovat s pojmem „česká šlechta“ nadále jako s pojmem pracovním. Několik málo rodů, které patřily ke kdysi početné české šlechtě, je jakýmsi žijícím zbytkem té vrstvy lidí, která se v Cechách výrazně podílela na české státnosti, spoluvytvářela ji, která výrazně ovlivňovala kulturní, vědecký, hospodářský, společenský a duchovní život v zemi. Zbytek českých šlechtických rodů je početně tak slabý, že nelze nadále uvažovat o tom, že by se podílel na národním životě v té síle a intenzitě, jako tomu bylo v minulosti. Při letmém pohledu na nesmírně veliké množství hmotných kulturních památek vytvořených v minulosti z podnětu šlechty, kdy byla hospodářsky silná, je zřejmé, že dnešní česká šlechta nemůže v tomto směru po sobě zanechat ani nepatrný zlomek toho, co zůstalo po jejích předcích. Ne všichni měli možnost v rámci restituce získat zpět majetek předků. A ti, kterým majetek byl vrácen, získali ho značně zdevastovaný. V jakém stavu je zemědělská půda, je všeobecně známo. Podobně neutěšený je stav lesů. Většinu zemědělské půdy pozbyla šlechta již při první pozemkové reformě za první republiky. Zůstaly převážně lesy a rybníky. Dát do optimálního stavu lesy je úkol velmi náročný a dlouhodobý a vyžaduje v průměru třicet až čtyřicet let, a hlavně v počátcích velké investice. Jenom vyčistění lesů od četných „černých“ skládek a náletových rostlin je úkol velmi obtížný a náročný stejně jako vysázení nových porostů atd. A dlouho nelze očekávat žádný finanční efekt ani návratnost. Podobné je to i s budovami. Takže česká šlechta, pokud restituovala, bude mít velké výdaje a dlouho starosti s uvedením majetku do dobrého stavu, a sotva bude moci iniciovat vytváření nových kulturních hodnot a hmotně se na něm podílet. Jakje obecně známo, šlechta zastávala v minulosti nejvyšší posty politické, vojenské i duchovní. To vše bylo. Dnes nezastává šlechta (kromě několika málo jedinců) žádné vysoké postavení ve veřejném životě. 28 [pageend30]A sotva bude kdy zastávat. Šlechta jako společenská vrstva byla zdeci- mována v tomto století asi víc než kterákoli jiná společnost. Slovo „společnost“ volím také jako pomocné, vhodnější by snad mohlo být „sociální vrstva“, ale ani to zjevně plně neodpovídá. I když feudalismus dávno skončil, kádroví referenti dávali všem příslušníkům šlechty, kteří zde zůstali (neemigrovali), do rubriky „původ“ v kádrových dotaznících „původ feudální“. A tento původ znemožnil skoro všem mladým přístup na školy vyšších stupňů a dospělým i s vysokoškolským vzděláním dříve získaným možnost odpovídajícího zaměstnání. Příklad za všechny: jeden můj bratranec - ing. Jaroslav Lobkowicz - neměl na vybranou, a když chtěl uživit svých pět dětí, musel přijmout místo cestáře. Tehdy se hodně zpívala původem francouzská písnička Cestář. Zmíněný bratranec bydlel v Křimicích u Plzně a tam se zpívala upravená verze Cestáře, a sice „Na silnici do Křimic cestářem je Lobkowicz“’ a leckomu sloužilo pro pobavení, že u nich cestáře nemůže dělat jen tak každý, ale inženýr a kníže k tomu. K názorům na postavení a úlohu šlechty v životě současné společnosti si dovoluji poznamenat: Postavení si zřejmě dobude každý jednotlivec podle svých schopností jako ostatně všichni občané tohoto státu. A úlohu vidím v příkladném morálním, a dalo by se snad říci, vzorovém a ná- sledováníhodném způsobu života. Vždyť exempla trahunt! Tento úkol měla ostatně šlechta vždy a vždy ho měla plnit. Aby tento úkol mohl každý příslušník české šlechty plnit, musí pěstovat při zvýšeném úsilí osobnost v tradičním křesťanském duchu, který byl v našem regionu závazný po celou historickou dobu národa. Často je v kulturních nebo sportovních rubrikách uváděno slovo „osobnost“ a spojováno s tím či oním umělcem či sportovcem. Ale skutečná osobnost ve smyslu obecně mravním jako by vymizela. Pěstování osobnosti je složitý proces, podmíněný důslednou a přísnou výchovou mravní i společenskou. Ani definice osobnosti není jednoduchá. Osobnost by měla být prosta všech nectností a neřestí a naopak by měla oplývat ctnostmi v míře co největší. Setkání se skutečnou osobností je bohužel řídké a vzácné. Již pouhá, ale dokonalá disciplinovanost může ohromit. Před několika lety se anglická královna zúčastnila jakéhosi mezinárodního sportovního utkání, které trvalo několik hodin, aniž se pohnula a tak říkajíc „hnula brvou“. Tenkrát si toho všimli i televizní komentátoři a s humorem, ale uznáním to hodnotili jako větší sportovní výkon než to, co se dělo na hřišti. Za neúplnou a nepřesnou interpretaci se omlouvám, šlo mně o tu disciplinovanost, která k „osobnosti“ také patří. A nyní k otázce osobní, pokud jde o zvraty, historické zvraty v našem rodu. Mohu jen konstatovat, že za těch více než osm set let jich bylo mnoho a konfiskace majetku po roce 1948 nebyla zdaleka první. Naši předkové se s podobnou situací museli v minulosti vyrovnat víckrát. Tato poslední konfiskace byla však pro nás nejtíživější, protože se týkala bezprostředně našich rodičů a všech nás devíti sourozenců, kteří jsme ji 29 [pageend31]osobně prožívali. Byla to nejen totální ztráta hmotných statků, ale (a to bylo nejbolestnější) i ztráta domova a pro několik sourozenců i ztráta původní vlasti. Nejvíc se dotkla našeho skvělého otce, který převzal opět po svém otci a dědovi značný majetek movitý i nemovitý a spravoval ho svědomitě a k rozkvětu, pokud mu osud dovolil. Po první světové válce, kterou z větší části prožil na frontě, se ujal správy, mnohé vylepšil, a když přišla druhá světová válka, zhatila mu vše. Hlásil se jako Cech (ostatně jako vždy celý rod), a tak na jeho oblíbený hrad v Českém Šternberku byla uvalena vnucená německá správa. Po válce měl opět starosti s nápravou chyb a škod na bývalém panství, starosti o četné příbuzné, kteří přišli o vše zase po válce, starosti o devět dětí, z nichž některé byly nezletilé, pak rok 1948 a s ním konfiskace všeho a tehdy otec, ovládající řadu světových jazyků, přijal místo kastelána na dříve vlastním hradu. Když jsem psal o osobnosti, myslel jsem především na svého otce, který žil v monarchii, demokratické první republice, protektorátu a až do doby „rozvinutého socialismu“ život plný zvratů a starostí, život nelehký, ale život člověka ušlechtilého, noblesního, vznešeného a přitom vždy vlídného, skromného a vnitřně vyrovnaného - zkrátka moudrého. Byl nám všem sourozencům skvělým příkladem, a přestože je bezmála třicet let mrtev, je nám příkladem nadále. Úcta k tradici nás značně zavazuje. Restituovali jsme tedy hrad Český Šternberk, který patřil našemu otci a který naši předkové dali v první polovině třináctého století postavit. Ve vlastnictví našeho rodu (i když různých větví) byl až na nedlouhé období téměř nepřetržitě a vždy patřil k hlavním atributům rodu. Předkové mu dali jméno a po něm jméno převzali. Ovšem vlastnit dnes hrad znamená také povinnost udržovat ho v dobrém stavu a to není laciné. Závaznost tradice, úcta k odkazu předků a znovunabytí starého domova nás přinutilo vzít na sebc tuto povinnost. Hrad i se sbírkami byl přístupný veřejnosti jako významná historická a kulturní památka již v době, kdy byl majitelem ještě náš otec. Hrad necháváme a necháme i nadále přístupný pro poučení i potěšení návštěvníků milujících historii. PIŠTE NÁM! Naše adresa: PROSTOR, U Prašné brány 3, Praha 1, 116 29 30 [pageend32]STATI A ÚVAHY Peripetie české šlechty po zániku rakousko-uherské monarchie Milan M. Buben O české šlechtě se většinou mlčí a předstírá se, že neexistuje, čímž se de facto potvrzuje legitimita její likvidace bývalým režimem. Nejrúznější levicoví pseudorovnostáři se čas od času nechávají slyšet, že není české šlechty, že zanikla v pobělohorských událostech a že se u nás usadila, abych se vyjádřil jejich slovníkem, šlechta cizácká. To je ovšem záměrný a vědomý omyl. Šlechta nebyla nikdy národní, ale nadnárodní, nebo dokonce mezinárodní. Koneckonců stačí nahlédnout do předbělohorských rodokmenů nejvýznamnějších českých a moravských rodů, abychom zjistili, že ani jejich sňatky nebyly nikdy ryze české. Nacionalismus 19. století byl šlechtě cizí, ale naše veřejnost se prizmatem této zhoubné ideologie a vinou nacionalistických historiků naučila takto nazírat na naši aristokracii, a to i za cenu vyslovených nepravd. Abych uvedl alespoň jeden příklad -z oplakávaných sedmadvaceti tzv. českých pánů popravených po Bílé hoře na Staroměstském náměstí v Praze byli panského stavu pouze tři (Schlik, Bu- dovec a Harant), ostatní byli stavu rytířského, nebo dokonce měšťané bez erbu a predikátu a dobrá polovina jich neuměla ani slovo česky. Historik Josef Pekař přesvědčivě ukázal, že protestantismus v našich zemích byl provázen germanizací a že Bílá hora prostřednictvím katolicismu zachránila existenci českého státu i pro další generace. Falzifikátoři a doboví vykladači českých dějin, mezi něž musíme počítat i spisovatele Aloise Jiráska, Josefa Holečka aj., způsobili skutečnou pokleslost historického vědomí našeho národa. Ta se projevila např. i tím, že rozvášněný dav strhl v popřevratové euforii roku 1918 na Staroměstském náměstí Mariánský sloup, který nebyl oslavou Bílé hory, ale byl vztyčen až roku 1650 na oslavu úspěšné obrany města proti Švédům a na oslavu vestfálského míru a ukončení třicetileté války, do té doby nejstrašnější války na kontinentu. Mám-li hovořit o české šlechtě a o jejích osudech, musím se vrátit k roku 1918. Šlechtě se vytýkalo, že zůstala věrna trůnu a oltáři, což ale nebyla zrada na věci národní, ale zcela přirozený odraz tradice a pevného postoje šlechty 31 [pageend33]vůči stálým hodnotám. Averze vůči šlechtě byla po převratu taková, že zákon o zrušení šlechtictví byl dokonce schválen dříve než mnohem demokratičtější zákon o osmihodinové pracovní době. Šlechta nepřijala vznik republiky s nadšením, ale otevřeně se nepostavila proti. Záhy ztratila politický vliv, byť zkušenosti a um jejích příslušníků byly i nadále využívány nejen na ministerstvu zahraničí a v diplomacii (např. Maxmilián kníže z Lobkowicz, František princ ze Schwarzenbergu, Bohuš svobodný pán Rieger, Gustav svobodný pán Villani aj.), ale i v armádě (Jan rytíř Žižka z Trocnova, Rudolf Sagner šlechtic z Eis- bergu, Jindřich hrabě Schlik aj.) či ve státní službě. Většinou se však šlechtické rody věnovaly správě svých statků a podniků, zasedaly ve správních radách velkých společností a věnovaly se charitativní činnosti. První pozemková reforma, kterou lze ještě označit za právní akt, nicméně znamenala zchudnutí šlechty. To přineslo nucený prodej řady objektů, v první řadě hradních zřícenin. Přirozená a staletími vybudovaná autorita šlechty v lokálním měřítku však zůstala neotřesena. Že právo někdy pokulhávalo i za první republiky, bych rád dokumentoval na vévodech a knížatech z Hohenbergu, tedy na dětech zavražděného následníka trůnu Františka Ferdinanda d’Este. Ten, jak známo, uzavřel morganatický, tedy nerovnorodý sňatek s Žofií hraběnkou Chotkovou z Chotkova a Vojnína. Císař František Josef I., který nebyl sňatku nakloněn, přiměl arcivévodu ještě před svatbou k podepsání listiny, v níž vyloučil snoubenku z důstojnosti císařské a případné děti nejen z nástupnictví na trůn, ale i z požitků habsbursko- -lotrinského zabezpečovacího fondu. Hraběnka Chotková byla povýšena na vévodkyni z Hohenbergu a stejný titul připadl i na děti. Nebyli tedy Habsburky. Přesto jim „jako Habsburkům“ republika vyvlastnila veškerý majetek (Konopiště a Chlum u Třeboně) a tím je vlastně v rozporu s jakýmkoliv právem legitimovala, tj. zrovnoprávnila s Habsburky. Dřívější rozdělení šlechty na ústavověrnou, která se hlásila k německé národnosti, a na státoprávní, která inklinovala k národnosti české, mělo své důsledky i v této době. Ačkoliv byla česká šlechta neprávem vypouštěna při líčení dějin samostatného Československa, byla tu, byť s právy značně omezenými, a hrála svou historickou úlohu i v nových podmínkách republikánského zřízení. Šlechtická obec, tato vpravdě internacionální pospolitost, setrvávala až na ne- četné výjimky, které vždy potvrzují pravidlo, na pozicích zemského patriotismu, hájila práva a zájmy země, kde žila, tvořila a umírala, a novověká šovinistická hnutí jí vždy zůstala cizí. Tyto své, v tom nejlepším slova smyslu konzervativní postoje prokázala česká šlechta v dobách ohrožení ČSR a byla za ně později těžce perzekvována. Uveďme však konkrétní příklady. Česká šlechta, alespoň ta nejmajetnější, osobně poskytla půjčky na obranu ČSR. Za všechny uveďme Adolfa knížete ze Schwarzenbergu, hlavu větve krumlovské nebo také hlubocké, který upsal milión korun, orlický Karel Schwarzenberg čtvrt miliónu. Vysloveným projevem vlastenectví byla deklarace české šlechty, kterou dne 17. 9. 1938 přednesla delegace české aristokracie na Pražském hradě presi32 [pageend34]dentu Benešovi. V deklaraci šlechta vyjádřila svůj loajální postoj k československému státu a postavila se tak jednoznačné za zachování jeho celistvosti. Iniciátorem celé akce byl Zdenko Radslav hrabé Kinský z větve Chlumec nad Cidlinou, autorem textu byl orlický Karel Schwarzenberg a deklamátorem František hrabě Kinský z větve Kostelec nad Orlicí. O rok později, těsně po zveřejnění protektorátního vládního nařízení ze dne 18. 9.1939 o obnovení šlechtických titulů, byl presidentu Háchovi zaslán dopis podepsaný zástupci dvaceti devíti aristokratických rodů. V tomto memorandu vysvětlili své postoje v tehdejší složité situaci a proklamovali svou českou národní příslušnost nejen pro sebe, ale i pro celý národ. Mezi signatáři nebyli jen příslušníci šlechty českého původu jako Bubna z Litic, Czernin z Chudenic, Daczický z Hesslowa, Dlauhoweský z Dlouhé Vsi, Bořek-Dohalský z Dohalic, Dobrženský z Dobrženic, Hrubý z Gelejn, Kinský z Wchynic a Tetowa, Kra- kowský z Kolowrat, z Lobkowicz, Mladota ze Solopisk, Nádherný z Borutína, Rieger, ze Sternbergu a Wratislav z Mitrowicz, ale i zástupci rodů italského, německého, uherského, francouzského a britského původu jako BaiIlet-Latour, Battaglia, Belcredi, Colloredo-Mannsfeld, Hildprandt z Ottenhausenu, Kálnoky, Kerssenbrock, Mensdorff-Pouilly, Paar, Pálffy, Parish, Schlik, Schwarzenberg a Serényi, kteří s českým prostředím dokonale splynuli a cítili se za tuto zemi spoluzodpovědni. Autorem tohoto memoranda byl František princ ze Schwar- zenbergu. Text obou deklarací byl na území Československa poprvé zveřejněn až v roce 1990, tedy po padesáti jedna letech. (Plné znění obou prohlášení je publikováno v rubrice Dokumenty.) V době německé okupace zůstala česká šlechta národu věrna až do oněch příslovečných „hrdel a statků“. Většinou se angažovala v Národním souru- čenství, které ve svém počátku nemělo s přímou kolaborací nic společného. Mikuláš hrabě z Bubna a Litic se jako protektorátní ministr po boku předsedy vlády generála Eliáše zapojil do vysoké a riskantní hry diplomacie a odboje. Nacistická perzekuce se nevyhnula ani aristokracii. Již v polovině roku 1940 byl Maxmiliánu knížeti z Lobkowicz a Adolfu knížeti ze Schwarzenbergu zabaven veškerý obrovský majetek, přičemž oba jmenovaní žili v exilu. Obdobnou konfiskací veškerého majetku, movitého i nemovitého, byli postiženi i Collo- redo-Mannsfeldové na Zbirohu, Dobříši a Opočně a hrabata Krakowští z Kolowrat na Přimdě. Ti všichni však v Čechách zůstali, ocitli se bez prostředků a byli buď pracovně nasazeni nebo zůstali odkázáni na podporu příbuzných či bývalých poddaných. V únoru 1942 využil Reinhard Heydrich deklarace české šlechty ze září roku 1938 k tomu, aby na statky signatářů byla uvalena nucená správa, která se prakticky rovnala rovněž konfiskaci. Šlo dohromady o sedmdesát tisíc hektarů půdy. Mnozí příslušníci české šlechty se zapojili do národního odboje. Jmenujme alespoň ty nejvýznamnější, a to Zdeňka hraběte Bořka-Dohalského z Dohalic, Karla a Františka Schwarzenbergy, Norberta hraběte Kinského, Jindřicha hraběte Schlika, hrabata Dubské z Třebomyslic či barony Bechinie z Lažan. Někteří šlechtici skončili ve věznicích nebo v koncentračních táborech. Šlo zejména 33 [pageend35]o Rudolfa hraběte Czernina, Františka hraběte Kinského, Františka hraběte Schönborna, Gustava svobodného pána Villaniho, Karla prince Rohana, Emanuela svobodného pána Bechinie z Lažan a o mnohé další. V koncentračních táborech podlehli útrapám věznění mezi jinými i Humprecht hrabě Czernin z Chudenic a Ludvík svobodný pán Bechinie z Lažan. Arcibiskupský kancléř a kanovník metropolitní svatovítské kapituly msgre ThDr. Antonín hrabě Bořek- -Dohalský z Dohalic a jeho mladší bratr hrabě Zdeněk, novinář a významná spojka s exilovou vládou v Londýně, byli dokonce popraveni. Po uzavření vysokých škol bylo protektorátními úřady studujícím aristokratům nabídnuto přihlásit se k Němcům s možností dostudovat v říši. To však česká šlechta odmítla a jako příklad uveďme Maxmiliána hraběte Wratislava z Mitrowicz. V období let 1945-1948 nebyl řadě rodů majetek zkonfiskovaný Němci již vrácen, buď proto, že zámky obsadila a užívala Rudá armáda (např. czernínské Dymokury u Nymburka), anebo tzv. revoluční národní výbory prostě nerespektovaly platné zákony a v podstatě předznamenaly bolševické praktiky poúnorového vývoje. Nic plátno, že někde, jako např. Karel Schwarzenberg v Čime- licích, byli bývalí feudálové zvoleni za předsedy národních výborů - omezování práv šlechty se začalo množit. Tehdy projevil svůj charakter president dr. Edvard Beneš, který dovedl republiku k nacistickému i bolševickému rozkladu a diktátu. Česká šlechta ho tehdy požádala o přijetí na Pražském hradě. Nic konkrétního na něm nepožadovala, jen chtěla docílit zamýšlenou audiencí jakési uznání zásluh za své postoje před okupací i v době okupace nebo prostě jen jakousi známku uznání samotné existence šlechty. Pan president, který sám holdy rád přijímal, si však již nechtěl po návratu z Moskvy vázat ruce a přijetí odmítl. Přitom vyhnání mnoha šlechtických rodin v rámci odsunu sudetských Němců bylo mnohdy velice problematické. Jako příklad uveďme alespoň Jana hraběte Coudenhove-Kalergi, majitele panství Poběžovice a Pivoň u Domažlic, který po celou dobu okupace na protest neopouštěl s výjimkou dvou procesí do roka a občasných procházek v parku či v hospodářském dvoře svůj zámek a žil zcela uzavřeně. Stačilo německy vyhlížející jméno - Coudenhove-Kalergi však byla původem brabantsko-řecká rodina - a hlavně značný majetek, aby pováleční zlatokopové mohli dostat zelenou k drancování. Ještě těžší úder byl české šlechtě zasazen po únoru 1948 nastupujícím bol- ševismem, který odňal aristokracii nejen veškerý, po staletí spravovaný a rozhojňovaný majetek, ale zbavil všechny její členy základní lidské důstojnosti. Jakoby stigmatizovaní byli vězněni, převychováváni v útvarech PTP či ve zvláštních pracovních táborech a všemožně diskriminováni: při volbě povolání, v možnostech studií ap. Mnozí z nich byli doslova odehnáni ode dveří svých domovů neslýchaným způsobem. Tak např. Jan svobodný pán Mladota ze Solopisk, shodou okolností nejvyšší dědičný dveřník království českého, zůstal před branou svého zámku Červený Hrádek u Sedlčan jen ve svetru, košili, kalhotách, ponožkách a botech. 34 [pageend36]Rodina rytířů Kruliš-Randú našla svůj zámek v Desfoursových Lažanech zapečetěný včetně vysloveně osobních věcí, takže přišli tímto způsobem mezi jiným i o osobní doklady včetně občanských průkazů. Výčet šlechticů, kteří prošli komunistickými kriminály, by byl dlouhý. Přitom záminky k uvěznění a k odsouzení byli většinou více než směšné, avšak dobře posloužily pro uplatnění „tvrdé pěsti dělnické třídy“ na bývalých feudálech, a hlavně byly dobrou záminkou k toužebně očekávanému loupení. Tak např. Maxmiliánovi hraběti Wratislavovi byl StB podstrčen jeho údajný dopis znevažující KSČ nebo u Jana rytíře Žižky z Trocnova byla zase jako u důstojníka Československé armády nalezena vojenská dovolenka, což umožnilo jeho obvinění a odsouzení za „nedbalé uchovávání státně důležitých listin“. Ing. Otakar rytíř Kruliš-Randa byl vězněn komunisty dokonce čtyřikrát, dohromady sedm let, přičemž jako vězeň na Mírově zemřel. Rodině přitom nebyla státními orgány do dnešního dne vydána ani urna s popelem zemřelého. V rámci očisty našich vysokých škol od buržoazních živlů byla řada nadějných a intelektuálně schopných aristokratů vyloučena z vysokých škol. Tak např. Richard hrabě Belcredi, pozdější vynikající redaktor československého vysílání rozhlasu Svobodná Evropa, byl vyloučen z brněnské university komisí, které předsedal nedávný pan ministr Jaroslav Šabata. Prof. dr. Jan rytíř Kruliš- -Randa, dnešní poradce švýcarské vlády pro otázky hospodářského práva, byl zase vyloučen z právnické fakulty University Karlovy těsně před poslední státní zkouškou, Jaromír svobodný pán Hrubý z Gelejn z vysoké školy lesnické. Absence tzv. klapolidez (kladného poměru k lidově demokratickému zřízení) však znamenala konec studií pro členy šlechtických rodů na našich školách v podstatě až do roku 1989. S přimhouřením oka některého okresního tajemníka mohli vystudovat střední školu, vysoké školy však zůstaly - až na nečetné výjimky-mladým šlechticům hermeticky uzavřeny. Strana jim však ráda dávala doporučení pro dělnická povolání. Pro svůj feudální původ, aktivní katolictví a pro své styky s přáteli a příbuznými v zahraničí byli téměř všichni příslušníci české šlechty, kteří zůstali v Československu, pod neustálým dohledem StB. Tento dohled se však v mnohých případech rovnal šikanování. Častá předvolání k výslechům a domovní prohlídky nebyly výjimkou. Když přišla StB zatknout Richarda hraběte Belcrediho a nenalezla ho doma (emigroval totiž doslova několik hodin předtím na přímé varování poněkud slušnějších komunistů), zatkla a uvěznila alespoň jeho bratra Ludvíka, aby neodešla s prázdnou. V téže rodině zorganizovala StB v roce 1958 přímou provokaci. Jakýsi muž navštívil rodinu a nabízel jí pomoc při útěku ze země na Západ. Odmítli jej, ale hned druhý den byli zatčeni, protože agenta-provokatéra neoznámili na SNB. Dokonce i pohřeb hraběte Ludvíka se odehrával za asistence agentů StB. Všechny tyto ústrky a diskriminaci česká šlechta přežila, vědoma si své důležitosti a historické úlohy v dějinách našeho národa. Mnozí emigrovali, protože jim hrozila buď přímá likvidace nebo dlouhodobé věznění. To je snadno pochopitelné a nezbývá než litovat, o jaké množství schopných, nadaných 35 [pageend37]a vzdělaných lidí jsme takto přišli. Mnoho jich však zůstalo a sdílelo s národem jeho ponížení a perzekuci. Je třeba vyzvednout příklady rodin Dépolda hraběte Czernina či MUDr. Františka prince z Lobkowicz, kteří v letech 1968-1969 odešli s celými rodinami do zahraničí, ale brzy se zase vrátili, když poznali, kde jsou jejich skutečné kořeny. Současný zákon o restituci, vztahující se pouze k datu 25. 2. 1948, vlastně opětovně legalizuje a sankcionuje loupeže nacistů a komunistů na majetcích těch nejlepších rodin, které se dokázaly postavit otevřeně na stranu národa v době mnichovského diktátu. Jak absurdní, český šlechtický vlastenec nedostane podle rozhodnutí dnešního Federálního shromáždění nic, zatímco ten, který mlčel a vyčkával, jak vše dopadne, takže na jeho majetek přišla řada až po únoru 1948, dostane vše zpět - hlavně že pravda zvítězí! Zakořeněné historické polopravdy a vyslovené lži o šlechtě způsobily našemu národu již mnoho nenahraditelných škod a ztrát. Již zmiňovaný prof. Pekař varoval před unáhlenou pozemkovou reformou a dokládal vzorné hospodářství šlechtických velkostatků, ať již šlo o lesy, zemědělskou půdu či jiný druh podnikání. O tom, že utrpěly naše památky, ani nemluvě. Nejde jen o hrady a zámky zařazované do první kategorie, ale především o drobná venkovská šlechtická sídla, která tvořila nedílnou součást naší krajiny. Ta je totiž ve své podstatě krajinou šlechtickou se všemi jejími oborami, parky, alejemi i drobnými votivními stavbičkami. Dnešní stav těchto zámečků a sídel je více než žalostný a nemá snad v celé Evropě obdoby. Komunisté je svěřili do péče armády, jednotných zemědělských družstev, státních statků a jiných osvícených organizací, které z nich učinily ruiny. Šlechta přitom pečovala i o památky církevní prostřednictvím patronátů nebo darů. Kdyby nebylo šlechty a církve, neměli bychom ani stát, ani dějiny a ani žádné památky. Komunisté navzdory všem halasným proklamacím o státní památkové péči hospodařili s tímto kulturním bohatstvím jako s produktem třídního nepřítele. Připomeňme třeba spálení rozsáhlé zámecké knihovny hrabat Belcredi v Jimramově na Moravě nebo „stěhování“ vzácného a bohatého archívu knížat Lobkowiczů z Roudnice nad Labem. Tam byly královské, papežské i jiné písemnosti vyhazovány z oken vidlemi na nákladní vozy. Přitom šlechtická kultura je stále přitažlivá i pro současného moderního člověka, opotřebovaného technickými vymoženostmi a vnuceným životním stylem v panelových domech. Svědčí o tom vysoký počet návštěvníků našich hradů a zámků, kam nikdy nikdo nenutil nikoho chodit, a přesto tam proudily a proudí zástupy návštěvníků, aby alespoň na chvilku zapomněly na konzumní současnost a hledaly tam duchovní inspiraci, poučení i styk s krásnem. Očistec české šlechty za nacismu i komunismu je snad dostatečným důkazem, že jí není lhostejný osud této země. I když šlechta zůstala poněkud stranou a mimo dimenze pohybu národních euforií, existují i výjimky, kde češství hrálo primární roli. Tak např. u orlických Schwarzenbergú byla úřední řečí na panství čeština již téměř od poloviny minulého století a u rytířů Bartoňů z Dobenína těžko sháněl v jejich textilních továrnách zaměstnání rodilý Němec. 36 [pageend38]V 18. století napsal učený člen piaristického řádu Mikuláš Adaukt Voigt, že „šlechta jest ozdobou každého ušlechtilého národa“. Dnešní generace české šlechty však nechtějí být jen pouhou ozdobou, chtějí se stát znovu integrální složkou národa a svůj podíl na jeho znovupovznesení chápou jako službu lidu a zemi, se kterou sdílely doby útlaku a ponížení. Chtějí, aby jednou provždy skončila její perzekuce a nabízejí své síly a schopnosti při obnově pokleslých duchovních a morálních hodnot a při opětovném začlenění Československa do pospolitosti vyspělých evropských národů. Ve všech těchto státech šlechta totiž žije moderním občanským životem a dává pouhou existencí svým zemím pečeť starobylosti, autentičnosti a legitimity. To se netýká jen monarchií, ale všech skutečně demokratických států. Šlechta nepředstavuje zprofanovaný internacionalismus, ale pravé evropanství, které zatím marně hledáme ve společenském marasmu zanechaném nám komunisty. Ke zločinům komunismu se mohou snadno přidružit další. Stačí mlčením potvrdit nenávistnou marxistickou ideologii, potvrdit novými zákony loupeže nacistů a komunistů, popřípadě přidat loupeže další tím, že z historických objektů, které šlechta vybudovala a po staletí udržovala a zvelebovala, učiní stát ve vidině snadného zisku znovu na účet právoplatných majitelů prostřednictvím zahraničních i domácích podnikavců pochybné hotely a kasina. I v této přípravě dalšího zločinu na české šlechtě spatřuji, že komunismus a jeho odporné praktiky ještě v Československu neustaly a že popírání práv české šlechty představuje pokračování a ztotožnění se se zločiny komunismu. Jestliže dnešní zákony stále předstírají, že šlechta a její práva na majetek neexistují, pak jsou to hlediska politicky nedemokratická a neokomunistická. Všechno, co pozvedá a povznáší duši, umožňuje uspět právě tam, kde už nejde jen o ni. Naopak všechno, co duši rozvrací nebo snižuje, oslabuje ji ve všem, jak důležitém, tak bezvýznamném, a může ji učinit v obojím stejně bezmocnou. Proto musí duše zůstat veliká a silná, třeba jen proto, aby čas od času mohla dát svou sílu a velikost do služeb těla. A. de Tocqueville 37 [pageend39]Od 1. dubna vychází deník PROSTOR Od pondělí do soboty 16 stran světového formátu [pageend40]Ordo amoris Jindřich Pokorný Tam vzpomínám, co vím o kouzlech, o lásce a soustředím se na sny o rytířstvu: tam sním, jak středověk byl krásný! (Théophile Gautier, 1832) „Nádherný středověk!“ přitaká Théophilu Gautierovi další francouzský básník- -bohém Petrus Borel krátce po červencové revoluci, která se odehrála na tehdejší poměry téměř sametově v pouhých třech dnech roku 1830 a romantickým odbojníkům přinesla jen zklamání, zato nenáviděným měšťákům mnoho radosti - „Obohacujte se!“ tak zněl pokyn z horní politické paluby a oni se jím co nejhorlivěji řídili. Za dalších osmnáct let stála Francie na barikádách znovu. Je tedy jistě hodno povšimnutí, čím tak vábilo romantické lyrické duše ono medium aevum, střední věk, který ještě předchozí generace osvícenců zatracovaly jako údajně zaostalé mezidobí dvou velkých epoch, antiky a jejího znovuzrození, renesance. Mít lyru, jediné bohatství! Plášť ji chrání a za písničku vás každý rád pohostí. A vládl bych i břitkou zbraní, nejednou jménem krásné paní a věčně jménem volnosti. Závěrečný povzdech zní vskutku víc než podivně právě ve století, které takovou měrou přálo svobodám všeho druhu: svědomí, projevu, pohybu, podnikání i mnohým a mnohým dalším. A zní o to podivněji, uvědomíme-li si, že podobné stesky v mnoha polohách a obměnách se ze vzdělaneckých kruhů ozývají vlastně až dodnes. Ve století peněz se tedy jeví „jediným bohatstvím“ lyra a dávné zašlé časy jsou hodny obdivu i proto, že „za písničku vás každý rád pohostí“ a že zbraně užívá muž nikoli z touhy po moci, ale pro lásku a „jménem krásné paní“. S tím vším souvisí řada závažných otázek, na něž učená část lidstva hledá stále své odpovědi s výsledky tu více, tu méně uspokojivými. Dnes myslím není třeba jejich počet dále zvětšovat, konečně doby, kdy člověk věděl vše, jsou už doufejme za námi. Zato by možná bylo ku prospěchu věci alespoň v hrubých obrysech připomenout cosi, co za posledních čtyřicet, padesát (ne-li ještě více) roků u nás upadlo téměř v zapomenutí a co nám možná v současném životě chybí. Jak už čtenář tuší, řeč bude o rytířství. * * * 39 [pageend41]Na počátku sedmdesátých let našeho století vydal současný vědec, medievalista Dennis H. Green studii, která se kupodivu bezmála kryje s okouzlenou lyrikou romantických snílků. Podle něho sám pojem rytířského dobrodružství (Abenteuer - áventiure) totiž vyjevuje svůj původ a příčinu nikoli ve světě pohádek a vysněných příběhů (jak se naopak dříve v odborných kruzích zdůrazňovalo), ale přímo ve středověkém zřízení, jmenovitě v prostředí jeho lenních svazků. Hrdina jednoho z nejslavnějších skvostů dvorské epiky Gahmuret se vydává do světa teprve po otcově smrti a činí tak z důvodů daných ustanovením tzv. vlašského práva (walhsch gerihte), zvaným též primogenitura. Podle něho má nárok na dědictví prvorozenec, v našem případě rekův starší bratr, on sám se tím nyní od daných společenských i hmotných vazeb osvobozuje a podřizuje nadále svůj život toliko vyššímu cíli, to jest službě štítu (schildes ambet). Bude-li sí počínat směle, dojde cti a slávy, možná i bohatství a trůnu, a kdo ví, třeba ho nemine ani odměna nejvzácnější, láska krásné panny a její nenahraditelný statek, ir magetuom, „věneček, který, uplyne-li, už se nikdy nenavrátí“, a proto také se cení výš než krev chrabrých pánů, svoboda obležených měst, ba i než celá království. Po této cestě bude svého hrdinu následovat i čtenář, neboť slovo ávetiure neznamená jen řadu neobyčejných událostí a příhod, ale i vyprávění o nich. Také on učiní nejlépe, když se osvobodí od určitých vazeb, v daném případě shodně s učením sv. Augustina od doslovného (buchstäblich) přístupu k dějům a spolehne se na svou obraznost (allegorische Exegese); k tomu mu bude nejpovolanějším prostředníkem a pomocníkem další, patrně nejvýznamnější člen této trojice, dvorský básník. Rovněž on si tím dobývá své „volnosti“, rovněž on se pak může právem těšit, že za jeho verše ho „rád pohostí opravdu každý“, včetně nejvyšších světských i duchovních velmožů, jak se také ve skutečnosti běžně stávalo. Sen z roku 1830 se tedy o sto čtyřicet let později vyjevil v souvislostech sice poněkud méně barvitých, zato odborně zdůvodněných, takže z něho nebylo třeba nic slevovat. ★ * * Z podobných „prostor každodennosti“ konečně vyrůstá i samo rytířství. V prvních stoletích tzv. středověku začal nabývat vrchu vojenský význam jízdy, a jejím příslušníkům se proto časem dostávalo i patřičných hmotných jistot (lén), vázaných na povinnost služby ve zbrani. Po vazbách právních následovaly i vazby společenské, vztahy se časem zjemňovaly, pěstily, šlechtily (co- lere) a jejich nositelé, šlechtici, se tak stávali spolutvůrci nové kultury. Ta se už nesoustřeďovala toliko v klášterech, leckdy velmi starobylých, ale i na hradech, většinou dobudovaných teprve nedávno, a na jejich dvorech, kde se shromažďovalo panstvo, mezi ním už i zmínění jezdci (chevaliers, Reiter, Ritter, rytíři). To vše ovšem dozrávalo už dlouho předtím, pozvolna, krok za krokem, ledaco i během několika století. 40 [pageend42]Nakonec opět přišly ke slovu právní předpisy a zvyklosti, tentokrát povahy rodové. Jeden z nich, Saské zrcadlo (Sachsenspiegel) z doby kolem roku 1225, stanovil, že rytíř má mít předky stejně urozené nejméně do druhého kolena, ale už předtím za císaře Bedřicha Barbarossy (1152-1190) platilo, že příslušníky zmíněného stavu nesmějí být potomci sedláků ani duchovních. Zhruba na těchto základech si rytířstvo budovalo svůj dvojí svět, skutečnosti a snu. Oba se vzájemně ovlivňovaly, prolínaly a oba zářily mnoha barvami a znaky často doposud neznámými. Nejprve se objevovaly na strújích, štítech i korouhvicích, a opět z důvodů původně zcela užitkových: opancéřované bojovníky se zakrytými hledími bylo třeba nějakým způsobem rozlišit. Díky nim se na kolbištích i bojištích vyrojily obrazy podivných tvorů, draků, grifů a ga- mellonú, i geometrických tvarů dosud nevídaných. Podobně tomu bylo i s prostředím lidského pobytu, se stavební okázalostí hradů a jejich síní a právě tak i s pestrostí krajin, tajuplných, zároveň však otevřených oněm pověstným dobrodružstvím. Byly sice zdánlivě bez konce, přesto nikoli tak zcela pohádkové, jak se ještě domnívali zmínění interpreti minulých generací. Jistě, nikdo nebude pochybovat o pohádkovosti kouzelného pramene v panství čaroděje Merlína, nicméně pověstný hvozd Broceliande, poznamenaný nesčetnými kopyty legendárních rytířských ořů, lze celkem bez obtíží zeměpisně určit, a dokonce v jeho bezprostřední blízkosti si připomenout svátý grál při návštěvě tamního kostelíku, obnoveného začátkem sedmnáctého století; stejně tak asi nebude pochyb o určitelnosti vzdálených končin kdesi na kraji světa (rozumějme, v našem případě světa křižáckých výprav) jako třeba měst zvaných Baldac-Bagdad, nebo Damasc či horstva jménem Kau- kasas apod. Tato pestromalebnost míst, postav a dějů nebyla ovšem ani povrchní, ani samoúčelná. Hovořila skrytou řečí své obraznosti, která měla pra- původ už v podobenstvích bible. Svatý Augustin, jehož učení se rozhodujícím způsobem podílelo na tvářnosti doby, varoval před jakýmkoliv doslovným výkladem, neboť je „blízký světu zvířat“. Člověk jako tvor vyššího rozhledu a závažnějších záměrů musí v každém sdělení chápat i všechny významy hlubší. Tak je třeba rozumět nejen různým „kouzelným prstenům“ a „vděčným lvům“, ale třeba i krvácejícímu kopí a chorému králi rybáři, který čekal na osvobozující slovo účasti, soucitu a lásky. * * * Uvažme třeba, kolik jen podivuhodných věcí a poznatků přicházelo ze vzdáleného Východu neboli z Orientu (k němuž se lidé neorientovali, neupínali, nezaměřovali pouze na mapách nebo na universitách); právě odtud přivezl vévoda flanderský do Brugg, tedy do místa, jež tak přálo dvorskému básnictví, několik krůpějí vzácné krve (kostbares Blut) Spasitelovy a učinil tak s péčí povýtce láskyplnou přibližně v téže době, kdy na dvoře jiných mecenášek poetů, Eleonory Akvitánské a její dcery Marie de Champagne, se rozvíjela kultura dvorské lásky (amour courtois) naopak v podobě natolik světské, že by mohla 41 [pageend43]i dnes leckterého pamětníka starosvětských měšťanských mravů velice pohoršovat. Převádět tedy věci na jednoho společného jmenovatele není příliš obezřetné ani v záležitostech rytířských. * * * V oněch časech hovořilo, jak už jsme se zmínili, vše svým osobitým jazykem plným významů, závazných leckdy až smrtelně, od klenotu na přílbě chrabrého pána až po prsten na ruce krásné paní. A proto ani tak podstatná událost, jako byl vstup mezi „služebníky štítu“, tedy pasování, nemohla nemít svou vlastní řeč. Tak například na anglickém královském dvoře celý obřad začínal už v okamžiku, kdy se uchazeč dostavil k bráně hradu. Tam ho přijal komorník s dalším držitelem významného dvorského úřadu, senešálem, přidělili mu dvě pážata a dva panoše, host pak zaujal místo u tabule, obsloužil panovníka, ovšem pouze vodou na umytí rukou a prvním chodem, poté se uchýlil do oddělené komnaty, kde ho ostříhali a připravili mu lázeň; během ní mu dva ctihodní rytíři udělili poslední poučení o jeho budoucích povinnostech a o významu jeho nové hodnosti, po krátkém odpočinku se mladík dal ustrojit do prostého pláště s kápí a odebral se na noční hlídku v hradní kapli. Čas stráže vyplnil modlitbami a teprve po mši, konané za prvního úsvitu, ulehl ke krátkému spánku na lůžko bíle povlečené. Před samotným obřadem si oblékl černé spodky (aby mu připomínaly smrt), pláštěnku rudé barvy (aby si uvědomil, že bude povinen prolévat krev) s bílým pásem (aby chránil čistotu těla). Pak vstoupil do slavnostní síně, před ním páže s jeho mečem a ostruhami, ty mu připjali opět dva vážení příslušníci jeho stavu a zbraní ho opásal sám král. Posvěcena byla po chvíli v kostele, po ní nový rytíř usedl v čele slavnostní tabule, ovšem aniž by se směl dotkout krmí a nápojů. Je třeba ještě poznamenat, že v té době už sloužili štítu (schildes ambet) nejen rytíři světští, ale i duchovní, nejznámější z nich, templáři, slibovali chudobu, čistotu a poslušnost. Dá se také říci, že cílům světských příslušníků stavu odpovídal, opět v mluvě obrazů, Schastel marveille, kouzelný zámek, v němž rytíř Gawan osvobodil čtyři sta krásných paní ze zajetí, cílům druhých pak grálský hrad, kam slétala na Velký pátek bělostná holubice k nebeskému kameni (zvanému lapsit exillís), kde Parzival svou účastnou otázkou („Oeheim waz wirret dir“) učinil konec utrpení svého bližního, krále rybáře, a kde všechny přítomné uvádělo v úžas krvácející kopí (blutende Lanze), svědectví oběti nejvýsostnější, učiněné z lásky k celému lidstvu. Do světa se rytíř vydával vyzbrojen nejen kopím a mečem, ale také jistým pevným mravním zákoníkem. Především byl zavázán k chrabrému konání (unverzaget mannes muot), dále k pomoci slabým a utištěným. Jeho skutečnou 42 [pageend44]ozdobou byla štědrost (milte); panovník, tím spíše hrdina, který neuměl rozdávat plnými hrstmi, si nezasluhoval vážnosti ani úcty. Dalšími význačnými znaky rytířství byla zdrženlivost (kiusche), stálost (staete), a zejména věrnost (triuwe), a to v mnoha podobách - od daného slova až po závazky nejvznešenější. S ní úzce souvisela i pokora (diemuot - humilitas); jejím opakem byla pýcha (hoch- vart-superbia), nad niž doba neznala nebezpečí většího, a ne nadarmo také dnes interpreti (Kolb) charakterizují pouť za nejvyšším cílem všech pravých rytířů pojmem schola humilitatis (Schule der Demut - škola pokory). Z uvedeného výčtu požadavků a nároků je zřejmé jedno: převážná většina z nich je přinejmenším právě tak věcí citu jako rozumu. A jestliže už dříve padla zmínka o rytířské kultuře ve smyslu snahy pěstit, šlechtit (colere), pak dodejme, že předmětem tohoto úsilí bylo v neposlední řadě lidské srdce. * * * Proto také pole, o něž se dvorská kultura stará co nejokázaleji, je vymezeno vztahem mezi mužem a ženou, službou paní. Už samo slovo dvornost je dítětem oné doby, odtud pochází i mnoho příběhů a ponaučení o tom, jak nejlépe má pán dámě svého srdce sloužit, aby si vysloužil patřičnou mzdu neboli odměnu (včetně té nejvzácnéjší a nenahraditelné, je-li jednou poskytnuta), a co všechno je třeba při tom dát v sázku (včetně vlastní cti, slávy i života) a do jaké míry tyto závazky platí ve svazku posvěceném před oltářem a do jaké míry i mimo něj. To vše patřilo k námětům probíraným v kurtoazní lyrice, epice i v různých odborných traktátech ze všech stran. Představují ovšem pouhý zlomek rozsáhlé oblasti, která souvisí se záležitostmi srdce. Už jen sám pojem paní má velmi blízko k pojmu Paní nás všech. Také láska naplněná je toliko předstupněm k lásce mnohem vyšší, nikdy nenaplněné, a tak i pozemská láska (amor car- nalis) má svůj protipól a tím je amor spiritualis (gotes minne). Z jeho odlesků vystupuje i caritas, citový vztah k bližnímu, soucit a odtud pak už je jen krok k rytířskému humanismu a toleranci. Všechny tyto podoby lásky se projevují s rozmanitostí vlastní lidskému pokolení ve třech světech, ve kterých rytířství postupně zraje do své konečné podoby: je to jednak svět krále Artuše a rytířů kulatého stolu, jejichž příběhy dospěly na západoevropskou pevninu přes kanál La Manche v první polovině dvanáctého století jako nejpůvabnější květy bretaňského látkového okruhu (matiré de Bretagne), dále pak svět Orientu, který pronikal do Evropy jak ze západu (přes Pyrenejský poloostrov), tak z východu (prostřednictvím křižáků), a konečně svět svátého grálu, v němž rytířství dosáhlo už převážně z vlastních sjednocujících vnitřních sil svého (utopického?) vrcholu. A této rozlehlé, leckdy málem až nepřehledné rozmanitosti vládne sice nikoli výlučně, ale způsobem velmi podstatným jeden řád o mnoha stupních, řád lásky, ordo amoris. * * * 43 [pageend45]Příznačná pro tento řád lásky je jeho hierarchičnost. Nic o ní nevypovídá vý- mluvnéji než dvě velké události konané v Mohuči pod záštitou vrcholné osobnosti štaufovské doby císaře Bedřicha Barbarossy. K první z nich, okázalé dvorské slavnosti, došlo o svatodušních svátcích roku 1184 a bylo na ní pasováno na dvacet tisíc rytířů, dychtivých plnit své stavovské povinnosti jmenovitě ve službách paní; pro tento vznešený něžný cíl slibovali statečně podstupovat svízele, odvážně se vrhat do dobrodružství, a třeba i do zkázy. O čtyři léta později na stejně mohutném shromáždění už rytíři slibovali něco jiného: nikoli službu paní, ale Ježíši Kristu (curia Jesu Christi); císař totiž vyhlásil křížovou výpravu a z dvorného hrdiny se stal křesťanský voják (miles christianus). To ovšem znamenalo vzdát se lásky světské ve prospěch lásky vyšší a učinit tak rozhodnutí sice krušné, ale pro muže cti jedině možné: Běda, už je ten tam přemnohý rok i den, můj život, byla to skutečnost, nebo sen? (Walther von der Vogelweide) Neboť, připomeňme si, nejvyšším stupněm lásky je láska nenaplněná. A sám svátý Bernhard de Clairvaux, velký učitel lásky („Amor vincit omnia“ - výrok, který se - příznačně! - objevuje už u Vergila), ukazuje, kudy k ní vede cesta: právě pokora (humilitas) ji zbavuje vší nízké (nešlechtěné? nekultivované?) příměsi, právě tady se daří onomu citu, který více dává, než žádá, a jemuž se říká soucit, právě tady se vyjevuje láskyplný vztah k bližnímu (caritas), ale i vděčnost tomu, kdo za nehodné lidské pokolení podstoupil na kříži oběť nej- vyšší a daroval přitom člověčenstvu svou vzácnou krev (kostbares Blut). * * * Tuto krev, vytrysklou spolu s vodou po zásahu Longinova kopí, zachytil pod křížem Josef z Arimathie a zmíněná událost se ve středověké mluvě obrazů opět stala nositelkou mnoha významů. Také každý rytíř křižák ji měl před očima, když se vydával na svou vrcholnou áventiure, to jest na výpravu do Svaté země, a také on si v srdci nesl onen zmíněný řád lásky, třebaže právě tam, v kraji nevěřících, měl být podrobován novým zkouškám. Ještě zmíněný Bernhard de Clairvaux (1091-1153), původce vzpomenutého učení o tom, že „láska přemáhá všechno“, označoval pohany za pekelné vojsko, a proto také od samého počátku křižáckých válek docházelo i ve jménu těch nejsvětějších cílů k nepředstavitelným ukrutnostem. Například po námořní bitvě u Akky (1190) uřezávaly křesťanské ženy poraženým Turkům sborem hlavy a nebyl to zdaleka masakr jediný ani poslední. Přesto už dávno předtím smířil král Roger II. na Sicílii protivy zdánlivě nesmiřitelné a vládl k obapolné spokojenosti křesťanům i pohanům. Také za dalších válečných výprav do Svaté země se prvotní drsná myšlenka naprosté 44 [pageend46]nesmiřitelnosti mění, očišťuje a šlechtí, a to - opét- i vlivem zrání jak duchovního, tak společenského. Béhem vleklých bojů na Blízkém východě obé protivné strany nejen na sebe působí, ale navzájem se i mísí: bojovat pro svou čest a slávu ve vojsku pohanského vladaře nebylo pro křesťanského rytíře nic pohoršlivého, a naopak. O tom konečně svědčí okolnost, že i básník nechává nevěřícího reka přistoupit až do samé blízkosti svátého grálu a že otci budoucího grálského vladaře dovolí bojovat ve službách bárucha (kalifa) z Baldaku (Bagdadu); v těchže souvislostech se vyskytne i pojem urozeného pohana (edele heide). Takto síla nové kultury zvolna přemáhá staré nešlechtěné kruté zvyklosti, a proto novodobí badatelé mluví o „rytířském humanismu“, či přímo o „humanitě štau- fovské“ (Kurt Schellenberg), a konečně i o toleranci; jejím nejušlechtilejším projevem, zdá se, byla řeč, kterou pronesla Gyburga, choť Viléma Oranžského (Willehalma) a hrdinka stejnojmenného dvorského eposu, ke křesťanským bojovníkům před bitvou se Saracény. Nabádala v ní své blízké, aby protivníky šetřili: „Vždyť jsou to lidé jako my... všichni jsme byli pohany, než nás pokřtili.“ K tomuto názoru dospělo tedy rytířstvo ústy svého velkého básníka už na počátku 13. století, v téže době, kdy se rodí laické hnutí (Laienbewegung), kdy osoby ryzího srdce, vesměs příslušníci světského stavu, se snaží šířit (obnovit) lásku a pokoj mezi lidmi dobré vůle i pravé křesťanské vztahy mezi bližními v duchu prvotní církve a kdy svět už očekává slovo „chudáčka z Assisi“ o lásce nejen k lidem, ale dokonce i „k ptactvu nebeskému“. ★ * * Takto se tedy řeč srdce vyjevuje, šlechtí a vyvíjí uprostřed svárů a protikladů, přesahá svou podobu světskou, to jest vztah k druhé bytosti, ke krásné paní, nabývá podoby vyšší, nenaplněné, to jest vztahu k Paní všech, a tak také kolísá mezi náklonností k jedněm (bližním, křtěným) a nenávistí k druhým (pekelníkům, nekřtěným), až nakonec postupným tříbením, kultivací dospěje o nejeden stupeň výš; a tak také putuje po nelehké cestě od hříchu k pokání. Podle dobového názoru byl jedním z hříchů nejtěžších právě nedostatek lásky. Dopouštěl se ho každý, kdo se vzdaloval pospolitosti svých bližních, kdo zatvrdil své srdce vůči nim, a zejména ten, kdo se odklonil od Boha. Dalších vážných mravních poklesků se rytíř mohl ovšem dopouštět i nevědomky, neboť v duchu augustinovského učení o dědičném hříchu (Kainově zločinu) „svou tragickou situaci ve světě“ (Maurer) musí prožívat každý. A tak i Parzival, jeden z nejproslulejších rytířských hrdinů, se maně dopouští dokonce trojího hříchu (schulde): Z nevědomosti zapříčiní smrt své matky, bez hlubšího důvodu zabije dobrého krále Ithera a konečně při prvním setkání s králem rybářem neprojeví soucit s trpícím bližním (což napraví teprve na závěr své pouti za grálem). Podobným nástrahám, vyvolaným onou „tragickou situací po prvním hříchu“, je sice vystaven každý smrtelník, ale rytíř především. Vždyť právě jeho údělem je dnes a denně naplňovat své poslání s mečem v ruce, a byť je to poslání sebeušlechtilejší, umírají při něm i nevinní. 45 [pageend47]Tím spíše se pak stává východiskem z daných rozporů už vzpomenutá pokora (diemuot - humilitas) a láska soucitná (caritas), a proto také pravý rytíř nakonec dochází k poznání, že všichni lidé - včetně pohanů - „jsou si bratři“ (Mohr). Ovšem požadavek takovéhoto bratrství těžko může být toliko dílem rozumu: bratrství je více než třeba spoluobčanství, k němu vede lidskou bytost mnohem účinněji onen řád zvaný ordo amoris. Jeho dějinnou hodnotu, vypěstěnou do výsostné podoby právě rytířstvím, připomněl o čtyři a půl století později svým současníkům Blaise Pascal: „Srdce má svůj rozum, o němž rozum nemá zdání“ („Le coeur a ses raisons que la raison ne connait point“). Zdůrazněme zároveň, že tak učinil v téže době, kdy jeho velký duchovní protivník, René Descartes, začal budovat myšlenkovou soustavu, v níž bude naopak rozum mít nadlouho vrch a jeho panství ovládne na dalších tři sta let evropskou kulturu, společnost, politiku i dějiny. Dnes sestavujeme s pocitem hořkosti závěrečný účet. S ním zároveň padá i jeden z plodů osvíceného racionalismu - pojem medium aevum, středověk, jako označení čehosi krajně nedokonalého, mezidobí temnot, jímž lidstvo muselo projít mezi starověkem a novověkem. Ano, byl to čas, kdy se lidé dožívali průměrně třiceti let a kdy podle jedné dochované zprávy hladoví chudáci zhltali panu biskupovi jeho koně, když k nim přijel na vizitu. Tehdy také lidé z čiré omezenosti nechali chátrat římské akvadukty a kopali si studny vedle hnojišť (v Kolíně nad Rýnem jich pro nebezpečí cholery bylo na sedm set padesát uzavřeno teprve roku 1884). Moderní Evropan, předvoj všeho pokroku, se dlouho, a částečně i právem, pyšnil svou schopností takovéto a podobné temné stránky dějin překonávat. Mezitím před ním vyvstaly vedle hrůz dosud nepoznaných (plynové komory) i nové bezpříkladné hrozby, jako je třeba nebezpečí děr v ozónové vrstvě nebo AIDS. Nemusí sice na kdejakou městskou studnu věšet štítek s nápisem „Tato voda není pitná“, ale jen proto, že dnes už stačí v celých oblastech prostě označit příslušné zdroje za kontaminované. Stále větší počet našich prozíravějších současníků zjišťuje, že svět se ocitá v hluboké krizi; uvrhly nás do ní kromě jiných nectností i pýcha a neláska, proto teď musíme hledat s velkým rozmyslem příslušné léky, kde se dá. A nenabízejí se nám alespoň některé z nich právě u těch, kdož zasvětili svůj život nejen službě štítu, ale i věcem srdce a kdož rozuměli daleko lépe než my pojmům humilitas anebo ordo amoris? Vždyť právě odtud čerpali svou naději po Pascalovi i romantičtí buřiči, a to v době, kdy každý měšťácký rozumář si přál mít ze svého synka „raději notáře než druhého Victora Huga“ (Charles Lassailly). Téměř o století později zaznělo podobné „slovo víry“ i u nás: „Kde je místo opravdového vzdělance v tomhle šířícím se návalu vášnivé zloby a rozkladného chaosu?“, tak se ptá roku 1928 F. X. Šalda (mimochodem v souvislosti s do46 [pageend48]bovým neduhem přebujelého stranictví) a odpovídá sobě i jiným, že řešení „není v pouhé nestrannosti“, neboť ta může být „totožná s lhostejností a leností intelektu a vůle“; naopak, je třeba čehosi vyššího, čímž autor rozumí „dílo činného intelektu a ještě činnější lásky“. Alena Wagnerová Dvojitá kaple román Vydal: PROSTOR v roce 1991 U Prašné brány 3, Praha 1, 11629 Objednávky na adrese: ROVINA Na Zlaté stezce 138 383 01 Prachatice tel. a fax: (0338) 223 80 47 [pageend49]Jacques Rupnik Jiná Evropa politická analýza zemí střední a východní Evropy předního francouzského politologa (dvě anglická, jedno francouzské vydání) 350 stran; 89,- Kčs Vydal: PROSTOR v září 1992 U Prašné brány 3, Praha 1, 11629 Objednávky na adrese: ROVINA Na Zlaté stezce 138 383 01 Prachatice tel. a fax: (0338) 223 80 [pageend50]Česká šlechta mezi barokní nádherou a osvícenskou užitečností Vít Vlnas „Kolik jest v malém počtu obyvatelstva Prahy a Čech těch, kteří si něco, ať olej nebo fresco, dopřejí, anebo kolik a jakých jest v těchto finančně stísněných časech těch, kteří jsou s to něco podobného dáti malovati, a alespoň tolik, aby tím umění malířskému vznikla dostatečná, vydatná podpora, výživa a povzbuzení pro jiné?“ Takto a podobně lamentoval nad úpadkem mecenášů v Čechách guberniální rada Josef Bernardin Scotti léta Páně 1787. Jeho současník, známý sběratel a bibliofil profesor František Lotar Ehemannt, oplakával pod vlivem josefínského kulturního barbarství nešťastné múzy ještě srdceryvněji. Spolu s počtem milovníku, znalců a podporovatelů umění podle něj logicky klesá i počet umělců a jejich dél. „Tolik virtuosů,“ stěžuje si dále Ehemannt, „opouští svou vlast a táhne k cizím národům, aby hledali a našli své štěstí v cizině... Je spíše zázrakem, že se ještě v Čechách setkáme s tolika krásnými věcmi.“ Scotti, Ehemannt a s nimi další desítky vnímavých osvícených intelektuálů si již dlouho před koncem osmnáctého století dobře uvědomovali, že se stali svědky zániku celé velké kulturní epochy. Synonymem tohoto konce jim byl zejména úpadek tradičního barokního mecenátu šlechty a církve spolu se zánikem řady velkých rodových sbírek. Soumrak doby pojímali současníci jako sled katastrof, v němž po tereziánských válkách přišly josefínské reformy, aby definitivně pohřbily barokní kulturu s jejím senzualismem. Charakteristické přitom bylo, že českou situaci nechápali tito pozorovatelé v souvislostech celoevropského vývoje. Domácí situace se jim jevila jako osamocená katastrofa jedné země a jejích obyvatel. Osud uměleckých kolekcí tu hrál roli tragického mementa. Hlasy volající po nápravě se již nemohly obracet k římskokatolické církvi, hmotně i duchovně těžce zasažené josefínskou etatizací. Jejich jediným adresátem se proto stala zemská stavovská reprezentace. Poměr české šlechty k vídeňskému dvoru prošel kolem poloviny osmnáctého století výraznými proměnami. Nebylo málo českých aristokratických politiků pomáhajících Leopoldovi I. a jeho synům budovat a hájit dunajské impérium. Nebylo však málo ani těch jejich potomků, kteří kontinuitu onoho impéria vcelku spontánně popřeli, když roku 1741 holdovali pod klenbou Svatovítské katedrály vzdorokráli Karlovi Bavorskému. Od tohoto symbolického bodu zlomu se v následujících desetiletích odvíjí celé klubko pozoruhodných individuálních osudů. Jakkoliv se Marie Terezie (částečně vlivem vnějších okolností) zachovala k vě- rolomníkům velkoryse, postupný odklon velké části české šlechty od Vídně se stal realitou. Motivace tohoto procesu byly různorodé. Svou roli zde hrály nejen habsburské centralizační snahy, ale i odpor vůči zásahům státní byrokracie do „odvěkých a přirozených“ feudálních práv. Josefínská praxe, necitlivá k his49 [pageend51]torickým tradicím, celý vývoj v mnoha ohledech dovršila. Aristokracie se přinejmenším proklamativné hlásí k zemi, v níž se nacházejí její statky a paláce. Stává se politickým národem. Národem v územním, nikoliv jazykovém smyslu přirozené. Otázkou bylo, co nové konstituovaný „národ šlechtický“ může své zemi přinést kromé vnějškové reprezentace. Do hospodářské a posléze i politické sféry začínají zvolna, leč neúprosně pronikat noví lidé. Nevlastní předlouhé rodokmeny a na jejich šlechtických patentech často ještě nestačil oschnout inkoust. Za své kariéry vděčí osvícenskému státu - proto jsou poslušní, snáze ovladatelní, disciplinovanější. Za této situace nacházejí osvícenští teoretikové pro tradiční aristokracii jedinou doménu, v níž se jim jeví její úloha nezastupitelná. Jde o oblast „dobrého vkusu“, mecenášství a uměleckého znalectví, postaveného nyní do služeb ne již jednotlivého rodu, ale národního celku. Znamenité vzdělání, jehož se šlechticům dostává, jejich styk s umělci a smysl pro krásu, tříbený kontaktem s vybranými výtvarnými díly - to vše údajně aristokraty předurčuje k jejich staronové roli arbitrů. Vlivný vídeňský osvícenec, mikulovský rodák Josef Sonnenfels o tom píše: „Proto je posílán šlechtický mladík do Říma, Neapole, Boloně, Florencie, Benátek, Paříže, Düsseldorf a Drážďan, aby navštívil galerie, významné vily, akademie umění a ateliéry vynikajících umělců. Pokud se tedy mluví o podpoře nebo úpadku umění ve státě, padá chvála a hana zpět na šlechtu. V dílech vkusu představuje národ.“ Stesky, kterými doboví kritici provázeli soumrak barokní kultury, se týkaly jak úpadku malířství a architektury, tak i úbytku umělců v souvislosti s omezeným a stále klesajícím množstvím zakázek. To vše bylo prý příčinou ztráty „dobrého vkusu“ oproti „zlatému věku“, kladenému nejčastěji kamsi do časů velkolepých barokních slavností za vlády Karla VI. Nadcházející století bude v těchto „duchovních spektáklech a maškarádách“ spatřovat naopak nejotřesnější doklad zvrácenosti „copového slohu“. Vkus se však mění spolu s dobou. Nejbolestněji prožívali vzdělaní zemští vlastenci tragický osud domácích uměleckých sbírek. Nebylo divu: právě ve druhé polovině osmnáctého století se otevřely evropské veřejnosti brány řady významných galerií. Jenom v sousedních zemích to byly vedle mnoha jiných i slavné rezidenční sbírky vídeňské, drážďanské a mnichovské. Osud českých šlechtických kolekcí nahlíželi současníci jako pravý opak tohoto vývoje. Sbírka vybudovaná kdysi arcivévodou Leopoldem Vilémem na Pražském hradě odplývá od čtyřicátých let postupně do saské i rakouské metropole. V neklidech tereziánských válek a pod neúprosným tlakem ekonomické tísně zanikají, nebo se alespoň podstatně ztenčují nejslavnější rodové aristokratické sbírky barokní Prahy: Černínská, vršo- vecká, strakovská, kolovratská... Varovným signálem, jenž však přišel až pět minut po dvanácté, se stala osudná josefínská dražba roku 1782. Za ceny slušně řečeno symbolické při ní byly rozprodány četné ze zbylých pokladů hradčanské obrazárny. Podnět k akci, jež ve své době neměla obdoby, působí jako groteskní nadsázka, nicméně je reálný a dokonale charakterizuje ducha doby. K dražbě došlo proto, že bylo zapotřebí urychleně vyklidit sály hradní obrazárny a při50 [pageend52]způsobit je požadavkům vojenského eráru. Vzpomínka na soumrak hradčanské galerie působila jako varovné memento ještě po sto letech. V roce 1913 například napsal mladý Antonín Matéjček: „Léta, která dávala jinde galeriím a ústavům věnovaným veřejné péči o umění na základě demokratickém vznik a vzrůst, byla v Čechách, jako v Rakousku vůbec, vysloveně protiumělecká. Racionalistická výchova a z ní plynoucí světový názor císaře Josefa II. zamítaly umění jako věc přepychu, a tedy neužitečnou a jeho poměr k umění stal se časem z lhostejnosti a nevšímavosti skutečným odporem ke všemu, co souviselo s uměním. Nálada tato nezůstala omezena na osobu císaře, nová úřednická inteligence dědila tuto lhostejnost a umění nacházelo už opory toliko v některých šlechtických rodinách, věnujících svoji přízeň umění spíše z tradiční setrvačnosti než z vnitřní nutnosti a potřeby.“ Racionalita a Utilitarismus josefinismu stojí mimo diskusi. Přesto je však citovaný Matéjčkův soud, zvláště ve své závěrečné pasáži, poněkud paušalizující. Právě hradčanská dražba zjevně zmobilizovala ty příslušníky rodové aristokracie, pro něž vztah k umění zdaleka nebyl jen výsledkem setrvačnosti tradic. Dalším alarmujícím momentem se stalo rozpuštění pražského malířského bratrstva, jehož kořeny sahaly až do čtrnáctého století. V polovině devadesátých let dozrál čas k činu. Skupina českých patriotických šlechticů shromážděných kolem tzv. šternberského salónu se v únoru roku 1796 sešla, aby založila Společnost vlasteneckých přátel uměni. Korporaci, jež si vytkla hned tři ušlechtilé cíle najednou: výchovu nové umělecké generace, uchování a zpřístupnění hodnotných výtvarných děl v reprezentativní galerii a konečně podporu uměleckého života prostřednictvím zakázek. Dvě z institucí, které Společnost uvedla v život, plní své původní úkoly dodnes: jde o Akademii výtvarných umění a o Národní galerii v Praze. Obrazárna Společnosti vlasteneckých přátel umění, jež nalezla své první sídlo takřka symbolicky v opuštěné galerii Černínského paláce, vyrostla na stále ještě impozantních troskách pražských barokních sbírek. Vybudováním a zpřístupněním této veřejné kolekce česká šlechta úspěšně obhájila svou příslušnost k „národu“ v duchu Sonnenfelsových představ. Je charakteristické, že k naplnění vznešeného cíle se ve výboru Společnosti sešli nejen členové vyšší a nižší šlechty, ale též aristokraté rodem s aristokraty ducha. Mezi ty druhé náležel například vzdělaný abbé Tobiáš Gruber či malíř Jan Jakub Quirin Jahn, jeden ze zakladatelů českého dějepisu umění. Od okázalé rodové reprezentace se šlechta za změněných společenských poměrů dopracovala k osvícenskému utilitarismu, motivovanému ideálem výchovy k ušlechtilosti prostřednictvím krásných umění. Co však je důležitější: ukázalo se, že pojetí šlechty jako strážkyně a podporovatelky kulturní úrovně je myšlenka nosná, byť časově omezená. Za několik desetiletí se „aristokratický model“ veřejné obrazárny stane zjevným přežitkem a bude nahrazen pragmatičtějším řádem. V témže okamžiku se šlechtické tituly a erby promění i zde v pouhou neškodnou dekoraci. 51 * * * [pageend53]Pojímání úlohy české historické aristokracie se v našem déjepisectví tradičně upínalo k jednomu ze dvou extrémů. První krajnost představoval idealizovaný obraz nobility jako chápavé mecenášky, či dokonce iniciátorky národního snažení v počátcích obrození. S takovým pojetím vystoupil zejména Josef Hanuš a autoritativního posvěcení mu dodal Josef Pekař. Idylický model národně uvědomělé šlechty pak vstoupil i do katolické historiografie a někteří diletující badatelé si s ním pohrávají dodnes. Zásadní slabinou této teorie není jen účelově omezený okruh pramenů, na nichž je vybudována. Libovolně se zde směšují kategorie zemského a jazykového vlastenectví, zaměňují se ideály osvícenské s romantickými. Stejně nereálná, byť mnohem rozšířenější, je druhá představa. Představa o Ceších jako o „národě bez šlechty“, „národě malých lidí“. Podle této teorie Čechy opustila jejich historická aristokracie již po Bílé hoře, načež se zbylé obyvatelstvo dostalo do područí abstraktních „cizáků“. Národ tak byl zbaven své přirozené politické reprezentace a musel dále kráčet dějinami bez ní. Své vůdce si hledal za pochodu a ve vlastním středu. Touto anomálií se vysvětluje údajný demokratismus české společnosti, nesvázané stavovskými pouty a nerozdělené sociálními propastmi („Všichni jsme vyšli z chaloupek...“). Jde samozřejmé o umělou představu, stvořenou kdysi pro účely národního sjednocení. Mýtus „národa bez šlechty“ je velmi houževnatý a dodnes se občas objevuje u představitelů oné myšlenkové linie, jíž bychom z nedostatku jiných pojmů mohli pracovně označit jako protestantskou či rád- lovskou (naposledy překvapivě třeba u Ladislava Hejdánka v televizní diskusi). Před historickou vědou ani tato představa přirozeně nemůže obstát. Oba uvedené extrémy však svědčí o skutečnosti, že nejpozději od poloviny devatenáctého století u nás nebyla šlechta chápána jako organická složka společnosti, nýbrž jako cosi exkluzivního a v podstatě zbytného. Díky tomu mohla být historická úloha aristokracie hned naivně idealizována, hned zase naopak zcela eliminována. V obou případech šlo o postupy pohříchu účelové. Dějiny ukázaly, že josefínská kulturní krize byla zřejmě posledním případem, kdy se vzdělanci obraceli na historickou aristokracii jako na celek a šlechta jakožto legitimní reprezentant národa dokázala nalézt - opět jako celek - pozitivní východisko na výši doby. Nebylo jen vinou nobility samotné, že do této řeky se v časech, které následovaly, již vstoupit nedalo. Naše adresa: PROSTOR, U Prašné brány 3, Praha 1, 116 29 52 PIŠTE NÁM! [pageend54]Šlechta jako symbol (O šlechtě a monarchii z pohledu hlubinné psychologie) Radek Chlup Téma šlechty, jemuž je z větší části věnováno toto číslo Prostoru, může leckterému čtenáři připadat více než pochybné. Má vůbec smysl zabývat se ještě na konci 20. století, věku techniky a racionálního myšlení, takovými pochybnými otázkami, jakými jsou existence šlechty, či dokonce její zapojení do politické struktury Evropy? Domnívám se, že má, a v této poznámce bych chtěl poukázat na několik aspektů role šlechty v národním politickém životě, tak jak je lze zahlédnout z pozice poněkud netradiční, ale v každém případě poučné: z hlediska jungovské hlubinné psychologie. ★ * * Když se dnes člověk, jemuž neschází základní psychologické vzdělání, podívá do nedávné minulosti západního světa a přehlédne letmo základní trendy politického vývoje, které jsou pro něj typické, udeří ho poměrně záhy do očí jeden výrazný rys, který je charakteristický pro takřka veškeré pol itické myšlení demokratické části světa konce 20. století - totiž jeho ryze racionálně-utilitární charakter. Pro moderního politika je základním kritériem jednání jeho viditelná užitečnost a efektivnost. Zatímco dříve hrály v řízení věcí státních značnou roli i takové faktory jako tradice, symboličnost či víra, moderní politik je považuje za nespolehlivé a zastaralé a snaží seje nahradit hledáním přísně racionálních a hmatatelně efektivních řešení. Typickým příkladem je právě náš problém šlechty: pro novověkého racionalistu je šlechta zcela přebytečná, je čímsi, co odporuje moderním představám o demokracii - není přece důvodu, proč by měl být kdokoli učiněn vznešenějším než ostatní jen proto, že se náhodou narodil ve šlechtické rodině; rovněž schopnosti šlechticů hrát svou roli nejsou nikterak zaručené a to představuje poměrné nestabilní faktor, kterého se moderní politik chce vyvarovat. Na první pohled se proti takovémuto racionálnímu trendu nedá nic namítnout -je přece vždy lepší řídit se podle racionálních než podle iracionálních kritérií. Zarážející by ovšem mohlo být, že úspěchy tohoto přístupu zdaleka nejsou tak kolosální, jak by být měly: přestože jeho praktické počátky sahají až hluboko do minulého století, pohled na dějiny posledních sta let s jejich dvěma světovými válkami a hromadným triumfem totality ve východní části Evropy není pro jeho bilanci nikterak příznivý. Již nejeden politolog si jistě lámal hlavu nad tím, co je příčinou toho, že vytrvalé pokusy o racionalizaci politiky v posledních sto letech byly přesto - a vlastné tím mocněji - přerušovány novými a novými výbuchy iracionality, o jaké se předchozím generacím ani nesnilo. Klíčovým příspěvkem k tomuto rozvažování by mohly být právě poznatky jungovské hlubinné psychologie. 53 [pageend55]Jak je známo, jungovský pohled na lidskou psychiku se od běžného liší zejména svou teorií nevědomí. Podle ní se totiž psychika člověka neskládá pouze z jeho vědomí, tj. té části nás samých, které jsme si vědomi a která nám umožňuje i onen klíčový racionální přístup ke skutečnosti, nýbrž že její mnohem větší část zůstává nevědomá, ačkoli její vliv na naše chování tím není o nic menší. Jung zasvětil prakticky celou svou terapeutickou praxi zkoumání této nevědomé části lidské duše a jeho výsledky byly vskutku pozoruhodné. Jung zjistil, že nevědomí obsahuje některé universální věčné motivy, které jsou společné celému lidstvu a které jsou asi nejlépe zachyceny v obrazech dávných mýtů a v klenotech světového umění. Tyto praobrazy kolektivního nevědomí lidstva, které Jung v tradici platónské filosofie nazval arche- typy, představují podle něj jakési kořeny našeho vědomého jednání, neviditelné formy, které dávají tvar našemu přístupu ke světu a našemu očekávání vůči němu. Jinými slovy to znamená, že člověk ve svém jednání zdaleka není tak racionální a pragmatický, jak si mnozí moderní racionalisté myslí, nýbrž že jeho činnost a myšlení vždy vyrůstají z nevědomých kořenů, které tvoří nad- racionální základ naší existence a od nichž se nemůžeme nikdy docela oddělit, protože bychom tím zároveň ztratili spojení se samým zdrojem smyslu a vitality, jímž je náš život napájen. Na první pohled je zřejmé, v jak zásadním rozporu je tato představa s moderním racionalistickým pojetím světa: novověký člověk naprosto ignoruje jakékoli kořeny, odmítá vidět dál než za hranice svého rozumu a snaží se celý svět podřizovat své zářivé racionalitě. Zcela jinak tomu ovšem bylo v minulosti. Člověk starověku si byl zcela přirozeně vědom své závislosti na něčem hlubším a mocnějším, než je jen jeho malé lidské ego, a snažil se tudíž svému životu a myšlení dát takový tvar, který by nějakým způsobem souzněl s oněmi věčnými pravzory, které měl zachyceny ve svých mýtech a o nichž byl - stejně jako mnohem později Jung - pevně přesvědčen, že jsou božské. Život takovéhoto člověka tak dostával charakter, který nám dnes připadá mnohdy směšný a primitivní - kritéria pro jeho rozhodování totiž nebyla čistě racionální (tj. pocházející pouze z vědomí), nýbrž brala do úvahy i onen hlubší, nevědomý, leč o nic méně mocný pól skutečnosti. Jak se to projevovalo, vidíme při pohledu do minulosti snadno: činnost našich předků neměla ryze utilitární charakter, tj. nebyla zaměřená pouze na viditelnou užitečnost, nýbrž měla i svou důležitou symbolickou stránku, která se modernímu člověku zdá archaická a zbytečná, ale která byla ve skutečnosti důležitější, než si myslíme. Její skutečný smysl se neprojevoval na rovině vědomí, nýbrž na rovině nevědomí, tj. byla pokusem o uvedení v soulad s ním, o navázání kontaktu (re-ligio) s našimi nevědomými, ale stále přítomnými kořeny a tím pokusem o dosažení psychické rovnováhy. Co má toto vše společné se šlechtou a monarchií? Více než by se zdálo. Jestliže se totiž nám zdají králové a šlechtici čímsi zcela přebytečným a nepotřebným, pak zcela jinak vypadá věc z pohledu hlubinné psychologie. Ta nám jasné říká, že jejich role není zdaleka jen mocenská, nýbrž -a to především - archetypická. Jakkoli se nám může zdát, že například králové z moderního 54 [pageend56]svéta nenávratné mizejí, zkušenosti psychologů ukazují, že v našem nitru tomu zdaleka tak není: zde je obraz krále či šlechtice stále velice frekventovaným výrazem jedné z mocných archetypických sil našeho nevědomí, která tu byla odedávna přítomna. Jestliže mél pračlověk od samých počátků tendenci nalézat ve svých řadách silného vůdce, jemuž byly udělovány královské pravo- moce, pak tak podle jungovců ani zdaleka nečinil z pragmatických či mate- riálně-ekonomických důvodů, jak si myslí moderní pozitivisté, nýbrž prostě proto, že se v osobě silného posvátného panovníka snažil najít jakési projekční plátno, na nějž by mohl promítnout onen vrozený archetypický obraz krále, který se skrývá v jeho nitru, a tak navázat s touto částí svého nevědomí kontakt a uvést se s ní v soulad. O tom, že tento obraz není zdaleka bezvýznamný, svědčí i to, že je dodnes jedním z nejfrekventovanějších snových motivů. V čem spočívá úloha tohoto mocného archetypu? Nejlépe to zjistíme, když si vzpomeneme na tradiční pohádky či mýty (neboť ty lze považovat za jakési mapy archetypového světa), v nichž se postava krále vyskytuje, a na rysy, které jsou s ní zde spojené: řád, spravedlnost, moudrost, rodová kontinuita, autorita apod. jsou všechno pozitivní vlastnosti, kterými jsou vybaveni hodní pohádkoví králové, a které v sobě tedy zahrnuje i archetyp krále, jenž je těmto postavám základem. Krále lze též označit za „otce země“ a na místě je zde tak jistě analogie mezi národem a lidským jednotlivcem. Ten archetyp, který na úrovni národů a států nachází svůj výraz v obraze krále, nachází na rovině lidského jedince podobné vyjádření v postavě otce. Když se každý z nás rodí do tohoto světa, je v jeho nitru již předem přítomno archetypické očekávání postavy otce jakožto ztělesnění moudrosti, autority a ochrany. Tyto vlastnosti archetypického otce jsou zcela přirozeně projektovány na jeho fyzický protějšek a každé dítě je pak ve svém otci nutně potřebuje vidět a tím navázat spojení s oním skutečným zdrojem těchto vlastností, který má ukryto hluboko ve svém nevědomí. Tak jako má v sobě vrozené očekávání otce jedinec, vyskytuje se ovšem podobné očekávání i na vyšších, kolektivních úrovních. Pro každého z nás je charakteristické vědomí příslušnosti k nějakému vyššímu celku - národu, rase, civilizaci - a aby mohla tato vyšší pospolitost zdravě fungovat, musí i v ní být nějakým způsobem přítomné tradiční otcovské atributy, musí mít jakousi hlavu, která zajistí, že se nebude chovat bezhlavě. Takovýto obraz autority, řádu a moudrosti již mají všichni členové společnosti ve svém nitru v podobě příslušného archetypu, a to jediné, co potřebují, je tedy odpovídající postava ve vnějším světě, jejíž přítomnost by pomohla tento vnitřní obraz vyvolat v činnost. Je, myslím, zjevné, že ideálně tuto roli splňuje právě postava šlechtice či (na vyšší rovině) krále. Jakkoli zbyteční se šlechtici mohou zdát z pohledu „zdravého rozumu“, jejich pravá úloha spočívá v tom, že jsou ideálními projekčními plátny, na něž si každý z nás může promítnout všechny otcovské atributy, které se skrývají v našem nevědomí, a takovýmto zprostředkovaným setkáním se sebou samým dosáhnout větší psychické celistvosti. O tom, že pro tuto úlohu jsou šlechtici jako stvoření, není jistě pochyb: honosnost jejich titulů, duch 55 [pageend57]vznešenosti prozařující jejich chování, tradice, rodová kontinuita, vyvolenost -to vše jsou vlastnosti, které u šlechticů a králů vystupují do popředí a dělají je tím, čím jsou. To, že ve skutečnosti jsou to úplně obyčejní lidé, kteří nemusí mít o nic více moudrosti či autority než kdokoli z nás, není podstatné - ty klíčové vlastnosti, které mají ztělesňovat, totiž neproudí z nich, nýbrž z nás samých; oni je jen uvádějí v život. Zcela jinak to vypadá, když příslušná postava, která by vnášela královsko- otcovské atributy před naše oči, chybí. V mírnějším případě se to může projevit pouhou bezhlavosti jako projevem toho, že národu chybí ona klíčová symbolická hlava. Horší, leč častá varianta nastane tehdy, když si na základě své nevědomé potřeby otcovství národ obstará otce-diktátora. Ten pak opět ztělesňuje všechny klíčové otcovské vlastnosti, ovšem tentokrát v jejich temné podobě despotického Otce-Saturna, kterého Římané zobrazovali jako vychrtlého zkostnatělého starce s kosou v ruce. Namísto tradice pak nastupuje zkostnatělost, namísto řádu a autority diktatura - i tyto aspekty v sobě archetyp Otce-Senexe-Saturna zahrnuje. Je důležité si uvědomit, že podle Junga mají všechny archetypy dvojí tvář, že to, jestli bude mít pro nás archetyp otce podobu moudrého starce, či despotického Saturna, který polyká své děti proto, aby ho nepřipravily o moc, záleží jen na nás samých. Nejzákladnějším způsobem, jak archetyp otce nenutit, aby nám ukázal svou despotickou tvář, je dát mu příležitost manifestovat se prostřednictvím takové postavy, která by byla schopna v dostatečné míře v sobě ztělesňovat všechny jeho klíčové pozitivní aspekty, ale zároveň neměla příležitost je zvrátit do saturnského extrému. Že je k tomuto účelu ideální postava symbolického panovníka, na nějž si lze bez problémů promítat všechny pozitivní aspekty otcovství, ale který jich nemá možnost zneužít, neboť pouze panuje, ale nevládne, je nabíledni. ♦ ★ * Nebylo jistě úkolem tohoto krátkého komentáře provést detailní a fakty podloženou analýzu účinků šlechty na naše nevědomí a tím i na naši psychickou rovnováhu - k tomu by bylo zapotřebí více prostoru, a hlavně podstatně zkušenějšího autora. Co jsem však mohl a chtěl ukázat, je to, že svět kolem nás zdaleka nemá jen onen úzký kauzálně-racionální rozměr, který mu přisoudila moderní doba, nýbrž že v něm lze objevit i množství hlubších, nekauzálních, ale přesto o nic méně reálných souvislostí, které by rozhodně neškodilo zapojit do našeho vidění světa. Je to ostatně v našem vlastním zájmu: pokud budeme nadále posuzovat věci okolo nás jen utilitárně-racionalisticky a budeme zavírat oči před vším, co omezený horizont tohoto pohledu přesahuje, nebude to totiž rozhodně znamenat, že by onen hlubší rozměr nekauzálních souvislostí zmizel, nýbrž naopak, že se bude moci zcela vymknout z naší kontroly a ukázat nám pak svou temnou tvář. Není už dnes žádným tajemstvím, že podle C. G. Junga měly dvě největší vlny iracionality tohoto století - fašismus a komunismus -charakter inflace nevědomí v důsledku jeho dlouhodobé ignorance ze strany 56 [pageend58]moderního člověka. Jestliže jsme se v novověku rozhodli popřít smysl všeho temného a rozumem neanalyzovatelného, pak to zkrátka mělo v tomto století za následek mohutnou vzpouru této nad-racionální části lidské duše, projevující se tak mohutným vzmachem iracionality, pro jaký jistě není rozumného vysvětlení. Člověk 20. století se ovšem zatím nezdá být příliš poučen, a ačkoli nechci být pesimistou, troufám si tvrdit, že pokud bude dosavadní trend úzce racionalistického přístupu ke světu pokračovat, muže se taky docela dobře stát, že nám potlačované aspekty nás samých ukážou svou tmavou stránku ještě jednou. Zda se tomu lze vyhnout, záleží pouze na nás samých. Zajistěte si PŘEDPLATNÉ revue PROSTOR na rok 1993 Nabízíme velkou předplatitelskou slevu: 50% Objednávky zasílejte na adresu: ROVINA, Na Zlaté stezce 138, 383 11 Prachatice tel. a fax: (0338) 22 380 57 [pageend59]Mark H. McCormack Co vás stále ještě nenaučí na Harvardu aneb Jak ještě úspěšněji podnikat Druhá McCormackova kniha, jejíž 1. díl se stal bestsellerem i na československém knižním trhu, nabízí další cenné rady úspěšného amerického podnikatele: jak více prodávat, jak lépe řídit a jak úspěšněji podnikat v 90. letech. 336 stran; 99,- Kčs Připravuje: PROSTOR v říjnu 1992 U Prašnc brány 3, Praha 1, 116 29 Již nyní si můžete knihu objednal na adrese: ROVINA Na Zlaté stezce 138 383 01 Prachatice tel. a fax: (0338) 223 80 [pageend60]Otevřený problém, nové úkoly * * Margaret Thatcherová, bývalá ministerská předsedkyně Velké Británie, je nositelkou čestného titulu pairú Right Honourable, titulu Order of Merit (Řád za zásluhy), členkou Královské společnosti (Fellow of Royal Society) a členkou parlamentu. První přednášku u příležitosti předání ceny Clare Boothe Luce přednesla 23. září 1991 ve Washingtonu. Z textu přednášky, jenž je k dispozici ve studovně Občanského institutu, přeložil Milan Jára. (Přednáška u příležitosti předání ceny Clare Boothe Luce) Margaret Thatcherová Pane předsedo, dámy a pánové, být ve Spojených státech je pro mé vždycky příjemným zážitkem a můj příjemný pocit je dnes ješté umocněn skutečností, že zde dnes večer mohu být přítomna a mám tu čest účastnit se slavnostního aktu předávání ceny Clare Boothe Luce a přednést svou první přednášku věnovanou této ženě. Clare Boothe Luce byla pozoruhodná žena a neméně významná byla její role diplomatická. Proto je nanejvýš vhodné, že cena, která nese její jméno, má být dnes večer udělena paní Kathryn Davisové a velvyslanci Shelby Cullom Davisovi, pro něž platí tytéž atributy - první je pozoruhodná žena, druhý je pozoruhodným diplomatem. Oba ve svém životě vzácným způsobem dokázali spojit angažovanost ve veřejné činnosti a filantropii, která je v této míře vzácná i ve Spojených státech a jež by však byla zcela jistě něčím nevídaným v zemích, kde tradice tohoto druhu byly zcela zničeny vlivem socialismu. Velvyslanec Cullom Davis měl také vždy na paměti ve své funkci předsedy pověřenců Dědické nadace, že k legitimním cílům filantropie patří pěstování hodnot svobody a svobodné ekonomiky, jež jsou pilířem prosperity jak této země, tak Západu jako celku. Blahopřeji oběma, že jim dnes večer bude zcela po zásluze tato cena udělena. Pane předsedo, občas bývá vznesena otázka, zda ženy mohou spojovat svou profesionální dráhu s mateřstvím - samozřejmě, že to není vždycky snadné. Ale Clare Boothe Luce dokázala mnohem více: podařilo se jí skloubit roli manželky a matky s rolemi redaktorky časopisu, autorky dramat, válečné dopisovatelky, členky Kongresu, poradkyně presidenta, malířky, sběratelky umění, vypravěčky duchaplných příběhů a sportovkyně pěstující potápění s akva- lungem, to vše v jedné osobě. Dokázal by snad některý muž zvládnout všechny tyto role a mít navíc ještě dostatek energie, aby byl též dobrým otcem? Budu muset tuto otázku položit svému manželu Denisovi. Kdyby však Clare byla pouze velmi úspěšná žena s vynikajícími výsledky 59 [pageend61]v řadě aktivit, asi bychom se dnes večer nesešli, abychom jí vyjádřili úctu. Clare Boothe Luce však dokázala něco mnohem významnějšího a my si ji dnes připomínáme s výjimečným obdivem proto, že v průběhu své politické dráhy bojovala neohroženě a obratně za svobodu, proti zlu fašismu a komunismu, proti režimům, jejichž cílem bylo svobodu potlačit. Clare, jež byla přítelkyní Winstona Churchilla, vyjadřovala svou podporu Churchillovým varovným zmínkám na adresu těchto dvou forem totalitní vlády a pomáhala jeho varovné projevy šířit. Ke zhroucení komunismu, jehož jsme právě svědky, by nikdy nedošlo, kdyby se tomuto systému nevzepřeli takoví lidé jako Clare v době, kdy se zdálo pravděpodobné, že totalitní režimy zcela ovládnou Evropu. Je pro mě potěšením, že mohu být jednou z těch, kteří dnes večer Clare Boothe Luce vzdávají hold. Zánik komunismu Pane předsedo, dámy a pánové, prožili jsme desetiletí významných událostí. Železná opona byla z evropského kontinentu odstraněna. Všechna ta hlavní města států střední a východní Evropy, jejichž tradice sahá hluboko do minulosti, Varšava, Berlín, Praha, Kyjev, Budapešť, Bukurešť, Sofie, Tallin, Riga, Vilnius - a nyní i samotná Moskva, všechna tato památná města a obyvatelé zemí, které se nacházejí v oblasti, jež byla kdysi sférou sovětského vlivu, se nyní těší značné míře svobody s perspektivou života ještě svobodnějšího. Impérium se zhroutilo - nešlo však pouze o impérium armád, otroků a tyranů. Bylo to také impérium idejí a dogmat. A v okamžiku, kdy tyto ideje a dogmata prokázaly svou neživotnost, impérium lží a propagandy také vzalo zasvé. K pádu tohoto impéria došlo, protože existovaly síly, které byly vůči němu v rozhodné opozici. Na odpor se mu postavilo nikoliv pouze společenství svobodných národů - ale také ideje svobody, svobodného podnikání, soukromého vlastnictví a demokracie. A toto impérium skončilo krachem ještě z jiného důvodu. Po celé dlouhé roky zlověstného zápasu, který nazýváme studenou válkou, jsme my na Západě měli ve znepřáteleném táboře své spojence: Rusy, Čechy, Maďary, Poláky, občany v pobaltských státech. Byli našimi spojenci, těmi nejlepšími spojenci, jež jsme mohli mít. Jediným krokem, který jsme museli učinit proto, abychom získali jejich podporu, bylo říkat jim pravdu, otevřeně hlásat to, co dnes již nikdo nepopírá: že systém, v němž žili, byl ohavný, brutální a založený na síle. A pád tohoto systému je bezesporu také společným vítězstvím Rusů, Poláků, Čechů a Maďarů, stejně tak jako je i vítězstvím Spojených států či vítězstvím Západu. Je totiž vítězstvím pravdy nad lží. Síla pravdy, síla idejí. Jejich horizont se v absolutnu stýká, protože pouze pravdivé ideje - ideje, které jsou v souladu se základní hodnotou důstojnosti člověka, mohou projít zkouškou času vítězně. Trosky komunismu marxistického 60 [pageend62]typu ve státech východní Evropy a v Sovětském svazu jsou toho nejvýmluv- néjším důkazem. Ale komunismus byl pouze extrémní formou socialistické pohromy. Jeho zhroucení bylo nejzjevnějším projevem selhání socialistických doktrín na celém světě. A při svém pádu strhl i ostatní socialistická hnutí. Tato skutečnost otevřela široké možnosti dalšímu rozvoji konzervatismu v našich zemích. Oživení hodnot konzervatismu My, stoupenci konzervatismu, můžeme s hrdostí říci, že jsme téměř od samého počátku, již v době, kdy byl socialismus ještě pouhou teorií, předpokládali a předvídali, že k tomuto zhroucení dojde a podepírali jsme toto své tvrzení také patřičnými argumenty. Čím větší měrou byl také socialismus uváděn do praxe, tím byly evidentnější jeho zákonité nedostatky a inherentní disfunkč- nost. V sedmdesátých letech se selhání socialisticky orientovaného způsobu řízení ekonomiky projevovalo neblahými účinky systému vysokého zdanění a státní regulace, jenž umrtvoval aktivitu občanů a odrazoval je od tvrdé práce, potlačoval ducha podnikání a do ekonomiky našich zemí zavlekl stagnaci a inflaci. V osmdesátých letech jsme mohli pozorovat zhoubný dopad socialistických doktrín na oblast vzdělávacího systému, který nefungoval dostatečně účinně, protože nebyl schopen zajistit, aby si jeho prostřednictvím všechny děti osvojily základy jazyka, matematiky a občanských nauk. A dnes se toto selhání projevuje v negativních důsledcích, jež s sebou přináší rozsáhlý systém sociálního zabezpečení, který udržuje milióny lidí ve stavu závislosti. Až do osmdesátých let jsme my, představitelé konzervativního myšlení, nedokázali účinně čelit politice socialismu, jejímž důsledkem jsou zmíněné katastrofální nedostatky. Poté, co jsme se stali vládnoucí stranou, naše postoje ustrnuly a mnohé z dědictví předchozí socialisticky orientované vlády jsme ponechali v nezměněné podobě. Dokud jsme byli opoziční stranou, kritizovali jsme akce levice - ale nebyli jsme schopni nabídnout přesvědčivé alternativní řešení. Výsledkem takového přístupu byla politika, již můj přítel a rádce Keith Joseph nazval „socialistická západka“. Politická reforma předcházející socialistické vlády, jakmile byla jednou zavedena, zůstala již pevnou součástí legislativního systému a platnost zákona, který pak přijala konzervativní vláda, mohla být následující vládou socialistů lehce zrušena. Společnost se tak posunovala sice nepravidelnými pohyby, ale nezadržitelně doleva. Chtěla bych jmenovat tři příčiny, které byly jádrem tohoto posunu. Za prvé, příliš mnoho politiků na pravém středu si osvojilo socialistický způsob myšlení. Mnoho konzervativních politiků bylo přesvědčeno o tom, že 61 [pageend63]kolektivistický přístup představuje cosi apriorně cennějšího. A skutečně se zdálo, že je v něm cosi nevyhnutelného. Fakt, že popírá tvořivý přístup spjatý s nezávislým myšlením a nahrazuje osobní zodpovědnost jednotlivce monopolem státu, jenž činí veškerá rozhodnutí, nebyl brán v úvahu. Za druhé, konzervativní politici postrádali dostatek pevnosti a odhodlanosti konzervativní politiku uskutečňovat v praxi. Za třetí - a tento bod odráží předcházející dva problémy, o nichž jsem se zmínila - docházelo k tomu, že v okamžiku, kdy se konzervativní strana ujala moci, jsme neměli patřičně ujasněné praktické politické postupy tak, abychom naše politická východiska byli schopni také uskutečnit. Konzervativní intelektuální koncepční tým byl vytvořen právě proto, abychom vyřešili tyto nedostatky koncepčního rázu. Již v šedesátých letech politologové spojili své úsilí s cílem formulovat koncepce z hlediska dlouhodobější perspektivy a položili tak základy pro budoucí politickou činnost. V Británii vyvíjel průkopnickou činnost nezávislý Ústav ekonomických věd, který se stal iniciátorem diskusí o takových pojmech, jako je monetarismus, liberalizace a význam práv ve sféře soukromého vlastnictví. Ve Spojených státech se o vytvoření ideových základů podobného typu zasloužily Americký ústav pro soukromé podnikání a Hooverův ústav. Významnou změnou, jež pozitivně přispěla ke společenskému vývoji v sedmdesátých letech, byl vznik instituce, již bychom mohli nazvat konzervativní intelektuální koncepční tým. Tyto instituce převzaly od svých příbuzně orientovaných předchůdců ideové koncepce zaměřené na dlouhodobější vývoj a aplikovaly je na řešení problémů praxe. V Británii jsem se společně s Keithem Josephem podílela na založení Střediska politických studií, jež se intenzívně zasazovalo o restrukturalizaci konzervativní politiky v období mezi rokem 1975, kdy jsem byla zvolena do čela konzervativní strany, a rokem 1979, kdy jsem se stala premiérkou. Zde ve Spojených státech byl v této době Ed FeuFner jedním ze spoluzakladatelů Dědické nadace. Myslím, že není nutné, abych přítomným vysvětlovala, jaké má tato nadace zásluhy. Nejenom, že jste presidentu Reaganovi radili, co má dělat, vy jste mu přímo řekli, jak to má dělat. Vzhledem k tomu, že se zabývám realizací politických cílů v praxi, mohu potvrdit, že pouze rada tohoto typu má nějaký smysl. Chtěla bych však zde přítomným říci ještě jednu věc: ideje intelektuálů, jakkoliv mohou být oslnivé, samy o sobě nemají žádný faktický efekt, pokud se nenajdou odvážní politici, kteří jsou ochotni svádět zápas o jejich prosazení v praxi. Obávám se, že bylo nutné, abych učinila poněkud útočnou poznámku v tomto smyslu při večeři pořádané představiteli britských intelektuálních kruhů, kde byl význam činnosti politiků bagatelizován a důležitost myšlenek intelektuálů a jejich vliv byly vyzdvihovány jako střed, kolem něhož se otáčí veškeré dění světa. Byla jsem nucena jim připomenout, že ač je to kohout, který kokrhá, vejce klade slepice. 62 [pageend64]Pane předsedo, nepřísluší mi vměšovat se do vnitropolitických záležitostí Spojených států a ani to dnes večer nemám v úmyslu. Chtěla bych se spíše zaměřit na ty obecnější otázky filosofie politiky a politické strategie, které se týkají obou našich zemí, protože sdílíme stejné hodnoty a stejnou politickou kulturu. V osmdesátých letech jsme se společně s Ronaldem Reaganem shodli na tom, že nám oběma jde nejenom o tytéž významné okruhy problémů ekonomických, společenských a zahraničně politických, ale že nám též záleží na praktickém prosazení změn v těchto oblastech. V našem úsilí realizovat tato konzervativně orientovaná východiska v konkrétní politické praxi nám byli nápomocni naši přátelé, z nichž mnozí jsou dnes zde přítomni. Naše přesvědčení o významu hodnot usilovné práce a podnikání nás vedlo ke snížení daní. Naše přesvědčení o významu soukromého vlastnictví nás vedlo k prodeji státních průmyslových odvětví a veřejného bytového fondu zpět do soukromého vlastnictví jednotlivých lidí. Naše víra v racionální nakládání s finančními prostředky nás vedla k politice monetarismu, jež se vypořádala s inflací. Naše důvěra v možnosti iniciativy jednotlivce, jež skýtá cennější potenciál než ekonomika kontrolovaná byrokratickým aparátem, nás vedla k úspěšné liberalizaci v oblasti finančnictví a průmyslu. A pokud bychom hodnotili tato naše politická rozhodnutí jako celek, důsledkem veškerých výše zmíněných kroků byla větší míra svobody ve společnosti a z hlediska ekonomického jsme zaznamenali období nejvýraznéjšího nepřetržitého růstu v našich dějinách. Tři aspekty problémů, které zůstávají nedořešeny Jako představitelé konzervatismu bychom však měli být ti poslední, kteří by si představovali, že změny, k nimž došlo, jsou definitivní a nezvratné. Ano, je pravda, že zhroucení socialismu vyřešilo konflikt mezi oběma společenskými systémy ve prospěch kapitalismu volného trhu. Nicméně tato skutečnost ještě není důvodem k oslavám, stále je nutná jistá dávka ostražitosti. Právě velká řada úspěchů Západu vytváří nové problémy, s nimiž se musíme my, zastánci konzervatismu, vyrovnat. Ráda bych upozornila alespoň na tři nejožehavější problémy. Za prvé, praktická stránka věci, která hovoří jasně pro demokracii a kapitalismus, byla prokázána mimo vší pochybnost. Ale jak je tomu s aspektem morálním? Dovolte mi, abych řekla otevřeně, že žádný politický ani ekonomický systém nečiní lidi automaticky dobrými - a demokracie v tom není výjimkou. Některé hodnoty, jako například tolerance a čestnost, jsou nezbytným předpokladem 63 [pageend65]existence svobodné společnosti a některé dobré vlastnosti, jako například píle, šetrnost a zodpovědnost, jsou hodnoty, které jsou existencí svobodné společnosti přímo podporovány. Základním argumentem svědčícím ve prospěch svobody z hlediska etického je však skutečnost, že neutváří lidi ke svému obrazu, ale naopak dovoluje jim vytvářet své vlastní představy. Děje se tak proto, že pouze svoboda jako taková je zárukou ochrany těch práv, jež jsou nutným předpokladem důstojné existence člověka v pravém slova smyslu. Je třeba si cenit svobody o sobě - nikoliv pouze materiálních výhod, které přináší. A život mužů a žen žijících ve svobodné společnosti by měl být životem osobní disciplinovanosti, sebeovládání a osobních obětí přinášených pro rodinu a pro vlast. Vždycky se objeví noví nebo staronoví socialisté, kteří budou horlivě přesvědčovat naše občany, že společenský produkt může být přerozdělen ještě předtím, než jej společnost skutečně vytvořila, a že si lze pořídit bezstarostný život za peníze bez vynaložení patřičného úsilí. My, představitelé konzervatismu, musíme proto šířit nepřikrášlené pravdy a nikoliv pouze chlácholivé polopravdy o svobodném politickém a ekonomickém systému, kterého si vážíme. Druhý problém s předcházejícím těsně souvisí. Významný pokrok v oblasti ekonomiky, jehož kapitalismus dosáhl, umožnil státu poskytnout rozsáhlejší systém sociálního zabezpečení těm, kteří nejsou schopni se sami o sebe postarat. Ale tento fakt také vedl ke vzniku dnešního stavu všeobecné závislosti, jenž má ve svém důsledku negativní vliv na obyvatele našich zemí a působí na sociálně slabší vrstvy jako demoralizující faktor. Je pochopitelné, že tento přístup státu, uplatňující poskytování státních příspěvků sociálně slabým vrstvám, bude vždy výrazné oslabovat zájem osob, jež státem poskytované podpory využívají, znovu získat svou ztracenou ekonomickou a společenskou nezávislost. A neexistuje způsob, jak by mohl stát takovému vlivu předejít. Ale rozsah celého problému má dnes v některých oblastech zcela nové rysy. Jestliže jsou v současnosti značné části obyvatelstva našich zemí vypláceny sociální příspěvky, jestliže jsou tyto příspěvky speciálně zaměřeny na snížení bolestných důsledků předcházejících nezodpovědných politických rozhodnutí, jestliže zdanění osobního příjmu těžce doléhá na ty vrstvy obyvatelstva, jejichž příjmy jsou téměř na nejnižší příčce ve společenském žebříčku, a jsou-li z všeobecnějšího hlediska napadána tradiční hodnotová měřítka - pak jsou ohroženy samotné základy naší společnosti. Pokud bychom my, představitelé ekonomicky vyspělého Západu, odmítli se s těmito problémy vyrovnat, oslabíme naši schopnost nejenom bránit hodnoty svobody v našich zemích, ale též bezpečnost svobody na celém světě. Poslední problém, o němž bych se chtěla zmínit, vyplývá z faktu, že jsme doposud nedokázali tyto otázky vyřešit, a vyvolává skutečné znepokojení v celém světě. Ve východní Evropě a v republikách, jež jsou součástí původního sovětského impéria, začal heroický zápas o vytvoření demokracie západního stylu a vy64 [pageend66]budování ekonomik svobodného podnikání - boj, který je svým způsobem podobně heroický jako ty dojemné a dramatické scény, jež vyvrcholily pádem komunismu. Vlády a národy těchto zemí nemusí nikdo přesvědčovat o tom, co mají dělat: ale je nutné jim ukázat, jak to mají dělat. Pochopitelně však, že je jim třeba, a neváhám tuto skutečnost zde před přítomnými zdůraznit, v jejich úsilí podat pomocnou ruku. Je možné vést diskusi o konkrétních prostředcích a rozsahu této asistence. Ale odpovědnost za to, že budeme nápomocni při navrácení svobody a možnosti svobodného podnikání plně do rukou těch, kteří si ji přejí získat, neseme i my. Jsme povinni pomoci miliónům těchto lidí, aby mohli užívat takového života, svobody a cesty za štěstím, jež slibuje lidstvu americká Deklarace nezávislosti. Mezinárodní záležitosti: Tři principy konzervativní politiky Pane předsedo, Clare Boothe Luce je autorkou následujícího epigramu: Velkého muže lze vyjádřit jednou větou. Shrnula bych zásluhy presidenta Reagana také jednou větou: Ronald Reagan vyhrál studenou válku, aniž by padl jediný výstřel. Nebyl ve svém úsilí osamocený, alespoň tak mi to interpretoval on. Ale tato nehynoucí zásluha bude historií připsána především jemu. Vítězství presidenta Reagana ve studené válce přineslo svobodu Rusům i ostatním národům sovětského impéria, zasloužilo se o svobodu baltských států, nezávislost národů ve východní Evropě a přispělo ke svobodnějšímu životu obyvatel všech republik, které jsou součástí formující se volné sovětské konfederace. Pane předsedo, někteří lidé však považují tento vývoj za předzvěst nebezpečné destabilizace mezinárodního systému. Chtějí proto podpořit struktury federativního uspořádání, přestože nejsou součástí svobodného společenského systému. Taková situace nastala například v dnešní Jugoslávii a případem podobného typu je i vyjádření podpory protireformním silám v Sovětském svazu, k němuž došlo před několika týdny. 1. Stabilita Je třeba, abychom nyní naše konzervativní principy definovali pokud možno co nejjednoznačnéji. Ráda bych se zmínila o třech následujících principech: stabilitě, národním prvku a svobodném obchodu. Stabilita je jedním z konzervativních principů. Stabilizovaná společnost je základním předpokladem všech aktivit členů společnosti, umožňuje jim v klidu pracovat, ukládat úspory, investovat, protože představuje určitou záruku, že oběti, které nyní musí přinášet, ponesou v budoucnu své plody. Stabilizovaná 65 [pageend67]společnost jim dodává jistotu, že si mohou bez obav vzít půjčky, zakládat podniky nebo vysázet stromy a rozvíjet veškeré tyto aktivity, které jsou všechny podmíněny jediným předpokladem, že bude zaručena ochrana vlastnictví členů společnosti, že jejich život a individuální existence budou v bezpečí a že jejich děti převezmou hodnoty, jež pro ně vytvořili. 2. Národnost Stoupenci konzervatismu by se však měli také mít na pozoru před opačným extrémem. Uplatňování principu stability nelze chápat jako záměr, jehož cílem by bylo podporovat jakýkoliv režim, který momentálně stabilitu postrádá. Konflikt v Jugoslávii, etnické a náboženské konflikty v Arménii a Ázerbájdžánu a etnické rozpory, které dnes zachvátily celé původní sovětské impérium, jsou důsledkem vlivu marxistické ideologie a snah komunistického režimu vykořenit, ignorovat a potlačit legitimní prvky národního cítění ve snaze dosáhnout umělého administrativně shora oktrojovaného vědomí přesahujícího národní prvek, jež mělo podle představ režimu zapustit hlubší kořeny a skutečnou národní svobodu omezit. Stabilita v pravém slova smyslu spočívá ve vytvoření volnějších struktur spolupráce mezi národy, v rámci nichž mohou být dostatečnou měrou uplatňovány legitimní národnostní požadavky a na jejichž základě lze také najít styčné body v oblasti společných zájmů. Pane předsedo, jinými slovy bych chtěla říci, že konzervativní pojetí stability přímo souvisí s akceptováním legitimity národnostních požadavků jako předpokladu nezávislé státnosti. Národní cítění - ve spojení se svobodou a s vládou zákona-je silným stabilizujícím momentem demokratického státního zřízení. My, představitelé konzervatismu, jsme přesvědčeni, že lidé bývají srozuměni s tím, že se mají podrobovat rozhodnutím vládnoucích institucí, a že jsou ochotni podstoupit oběti v zájmu celku mnohem ochotněji, pokud cítí sounáležitost s ostatními členy určitého obecnějšího společenství. Není však možné vynucovat existenci tohoto cítění příkazem shora. Probouzí se v lidech jako výsledný moment velké řady podnětů-společného historického vývoje, vědomí příslušnosti k systému vlády dědičně předávané, sdílení týchž písní a mýtů, ale především společného jazyka a kultury. Skutečnost, proč tomu tak je, není žádnou velkou záhadou. Jestliže lidé sdílejí společný jazyk, mohou se společně zamýšlet nad významem slov, pojmů, idejí, filosofie, protože je chápou ve stejném smyslu. Do centra zájmu veřejného mínění - toho životně důležitého prvku demokracie - pak mnohem snadněji pronikají politické otázky, které odsunou stranou i tradiční a populární téma - sport, jenž je obvyklým předmětem diskuse nejširších vrstev společnosti: taxikářů, žen v domácnosti, obchodníků, továrních dělníků a fotbalových fanoušků, a politické otázky tak nejsou omezeny pouze na určité privilegované vrstvy společnosti a na představitele izolovaného administrativního aparátu. 66 [pageend68]Za těchto okolností demokracie skutečně prosperuje. Ve společnosti pak může být uplatňována skutečně demokratická politika v pravém slova smyslu určená lidem - ať už se jedná o stát územně rozsáhlý či stát s etnickou strukturou jakkoliv rozrůzněnou. Spojené státy jsou samy o sobě skvělým příkladem toho, jak společný jazyk, kultura a instituce stmelily v jednotný národ přistěhovalce, kteří do země přišli ze všech částí světa. Spojené státy ovšem také spojuje společná filosofie svobody, zakotvená ve znamenité ústavě. Byla by však tato společná filosofie dostatečným sjednocujícím prvkem pro dvě stě osmdesát miliónů Američanů, kdyby jejich společný jazyk a kultura měly být roztříštěny v nesourodé spojení různých kultur? Pochybuji o tom. My, zastánci konzervatismu, se domníváme, že otázku rozpadajících se impérií, jakými jsou Sovětský svaz a Jugoslávie, je třeba řešit tak, že národům a republikám, které jsou součástí těchto státních útvarů, je třeba umožnit, aby realizovaly svou identitu demokratického a nezávislého státu pokojnou cestou a tak, jak je to běžné v jiných demokraciích - pokud sí tak přejí. Předpokladem takové cesty je, že budou ať už kolektivně nebo individuálně akceptovat veškeré mezinárodní závazky, které byly přijaty institucemi bývalých struktur. Především je třeba, aby byly dodržovány uzavřené dohody o kontrole zbrojení a plněny finanční závazky. Tradiční námitkou vůči tomuto způsobu argumentace je to, že podobný postup by měl za následek vznik množství nevelkých, ekonomicky neefektivních ministátů - jejich pozice by byla nezáviděníhodná vzhledem k hospodářským důsledkům systému centrálně řízené ekonomiky. Takový názor však pouze dokumentuje skutečnost, že si lidé osvojili statický způsob myšlení. S nástupem svobodného podnikání ve sféře ekonomické totiž velká většina rozhodnutí v oblasti průmyslu a obchodu nenáleží do pravomoci vlády: rozhodnutí činí jednotlivci a podniky, jež si utvářejí svobodné své vzájemné vztahy. 3. Svobodný obchod Velké i malé národní státy mohou skutečně vytvořit složitou ekonomickou síť a spolupracovat z hlediska svých společných zájmů - za předpokladu, že je realizován třetí princip konzervatismu: svobodný obchod. Byla bych ráda, pane předsedo, kdybych mohla říci, že tato myšlenka je něčím originálním. Ale faktem zůstává, že myšlenky tohoto typu se pouze zdají originální, protože v našem moderním věku buď upadly v zapomnění nebo byly opomíjeny. Existence svobodného obchodu má významný vliv jak ve sféře ekonomické, tak v oblasti politické. Z ekonomického hlediska jde o nejvhodnější formu mezinárodní spolupráce, která umožňuje lidem všech pěti kontinentů podílet se na výrobě a distribuci zboží tak různorodého, jako je počítač nebo krabička od zápalek. Z hlediska politického jde o to, že velikost a pravomoci vlády nemusí 67 [pageend69]být jednoznačné určovány potřebou ekonomické efektivnosti v nejširším měřítku; tato efektivnost může být naopak založena na tom, co bych nazvala demokratickou efektivností úzkého spojení s lidmi. Systém svobodného obchodu spojuje rozsáhlou ekonomickou efektivnost a politickou decentralizaci, jež se týká menších měřítek. Pouze socialismus usiluje o to, aby počet členů vlády byl co největší, aby vláda měla výlučné postavení ve vztahu k lidem a aby vládní aparát měl byrokratickou formu s cílem vykonávat v co největší možné míře kontrolu nad jednotlivými občany. Svobodný obchod na druhé straně nutí představitele vlády, aby si navzájem konkurovali - aby stanovili nižší daňové sazby a vytvořili uvolněnější systémy státní kontroly s cílem vyjít vstříc potřebám občanů a podniků. Mechanismy svobodného obchodu, pane předsedo, které takto regulují činnost vlády, jsou záštitou svobod politických i ekonomických. Evropa uspořádaná federativně? Stabilita, důraz na národní prvek v rámci demokratického zřízení, svobodný obchod - čeho jsme dosáhli prosazováním těchto hodnot? Jaké jsou důsledky uplatňování těchto principů ve vztazích s našimi tradičními spojenci v NATO a se státy bývalého komunistického bloku, s nimiž jsme navázali přátelské styky? Existuje značné rozšířený názor, který převládá též v Bruselu a ve všech evropských hlavních městech a má své zastánce i v tomto městě, že zájmům Západu by nejlépe odpovídalo vytvoření silného federativního „superstátu“, jenž by se stal druhým pilířem mocné atlantické aliance. Takový útvar, který by byl vlastně Spojenými státy evropskými, by se stal nezávislým subjektem na světové politické scéně - ale také silným a spolehlivým spojencem v jakýchkoliv případných mezinárodních konfliktech, jež by následovaly v současném období po ukončení studené války. Byl by však takový nadnárodní stát skutečně spojencem Spojených států, nebo spíše jejich protivníkem? Zaujal by k nim vztah přátelský, nebo nepřátelský? Představoval by síly podporující demokratické a liberální hodnoty, nebo jejich protiklad? Pokusme se uplatnit při hodnocení tohoto hypotetického nad- státního celku principy konzervatismu, o kterých jsem se již zmínila. Nacionalismus? Stoupenci myšlenky federativně uspořádané Evropy usilují o to nahradit národní postoje Francouzů, Britů, Italů, jež se vyznačují hluboce zakořeněným národním cítěním, novým evropským nacionalismem, který je pouhou fikcí. Jejich záměry se nemohou setkat s úspěchem. Ale podobně jako ti, kdo stáli u zrodu sovětského nacionalismu, mohou být 68 [pageend70]iniciátory řady trpkých okamžiků v dalším vývoji své země. Iluzorní instituce, jež vytvářejí, mezi jinými například společná zahraniční politika, samy o sobě pravděpodobné nepřinesou nic pozitivního a skutečnou zahraniční politiku skutečných národů přitom budou poškozovat. Válka v Perském zálivu a chorvatská krize jsou dostatečným důkazem, že myšlenka společné zahraniční politiky je pouhou iluzí, o čemž se sami Chorvaté přesvědčili dokonale. Musíme pevně doufat, že nově uzavřené příměří bude jeho jednotlivými stranami dodržováno. Bez ohledu na předcházející uzavřená příměří útoky jugoslávské armády proti Chorvatsku pokračovaly. Tato armáda je složena převážně z jednotek komunistických Srbů, jejichž cílem je vytvořit Velké Srbsko. V bojích bylo zabito asi pět set či více Chorvatů, někteří z nich se stali obětí masakru a jejich těla byla zohavena - jako tomu bylo v případě masakru starých lidí v Cetkovci. Tento incident nyní projednává Rada bezpečnosti. Mezitím do Chorvatska postupují tankové jednotky a děla, zmocňují se dalších mést a volání chorvatských občanů o pomoc se nedostává žádné praktické odpovědi. Komunismus tvrdé linie ještě stále nebyl poražen. Demokracie? Ať už jsou jakkoliv teoreticky zdůrazňovány demokratické pravomoci Evropského parlamentu, ve skutečnosti by fungoval pouze jako přívěsek izolovaného administrativního aparátu. Převedení pravomocí národních parlamentů do Bruselu by proto bylo omezením demokratické zodpovědnosti a žádná míra posílení pravomoci parlamentu ve Štrasburku by nemohla být dostatečným ospravedlněním takto vzniklého „demokratického deficitu“. Diskuse vedená v deseti různých jazycích navíc neodpovídá našim představám o efektivitě jednání tohoto orgánu. Svobodný obchod? Před časem bych asi cítila povinnost dlouze vysvětlovat, že federativně uspořádaná Evropa by byla svým charakterem vnitřně protekcionistická. Dnes je situace jiná. Obchodní války související se spory v oblasti prodeje těstovin, výroby oceli atd., ochota zrušit uruguayské kolo rozhovorů GATT proto, aby byla společná zemědělská politika zachována v nezměněné podobě, překážky kladené přijímání průmyslové a zemědělské produkce z východní Evropy, pokusy zahrnout automobily vyráběné v Británii japonskými firmami do rámce, jenž představuje kvótu na dovoz japonských automobilů - všechny tyto skutečnosti způsobily, že čím více se přibližuje Evropské společenství koncepci federativního uspořádání, tím více se vzdaluje svobodnému obchodu - a tím větší měrou se stává izolovanou „evropskou pevností“. 69 [pageend71]Stabilita? Vznik federativnè uspořádané Evropy, pane předsedo, by přispěl ve svém důsledku k celkové destabilizaci. Dovolte mi, abych vyjmenovala způsoby, jimiž by se tak stalo. Ekonomicky vyspělé země by přijaly systém ekonomického a politického uspořádání, které by status skutečného partnerství ekonomicky slabých východoevropských ekonomik odsunulo na neurčito, a tak by bylo také odkládáno řešení jejich problémů a ekonomická situace nově vzniklých nestabilních demokracií by se nevyvíjela slibně. Politikou protekcionismu uplatňovanou v evropském měřítku by byly posíleny protekcionistické tendence v Japonsku a ve Spojených státech, a světový obchod by tak byl orientován nepatřičným směrem. Byl by dále rozvíjen trend, který nutně vede k poškozování sektoru zemědělství v zemích třetího světa, subvencování přebytků potravin, jež by byly nevyhnutelným důsledkem společné politiky v oblasti zemědělství. Stabilita federativnè uspořádané Evropy by byla také narušena, protože z hlediska dlouhodobého vývoje by výlučné národní zájmy a vazby získávaly na síle tím výrazněji, čím déle by byly potlačovány, možnost integrovat tyto prvky do obecnějšího celku by byla stále omezenější a nakonec by tyto síly rozbily nadnárodní instituce, jejichž původním cílem bylo národní prvek potlačit. A tak ať situaci nahlížíme z jakéhokoliv zorného úhlu, představa federativnè uspořádané Evropy je neuspokojivá. Evropa jako rovnoprávný partner Spojených států, společně s nimi podporující nový světový řád v postkomunistické éře, je, abychom použili jeden z nejproslulejších výroků Clare Boothe Luce, „Globalonií“. Budoucnost v nové atlantické alianci? Existuje vedle koncepce federativnè uspořádané Evropy představa velkorysejší a koncepce větší měrou odpovídající hodnotám konzervatismu? Jsem přesvědčena, že existuje. Vychází z toho, co jsem nazvala atlantickým ekonomickým společenstvím, či slovy ministra zahraničí Jamese Bakera „evropsko-atlantické společenství“ - pojem, jehož použil ve významném projevu, který by zasloužil více pozornosti, zejména stoupenců konzervatismu. Na základě této naší představy by se tedy jednalo o rozsáhlejší útvar, jehož součástí by byly Spojené státy, Kanada, Mexiko, Evropské společenství a státy východní Evropy a později snad i republiky bývalého Sovětského svazu a země Evropského sdružení volného obchodu. Evropa tedy nemusí být nedobytnou baštou bránící se volnému obchodu, ale její uspořádání naopak může být prospěšné rozvoji svobodného obchodu a může se stát prostředkem k naplnění cílů zemí sdružených v organizaci GATT. 70 [pageend72]Jestliže před necelými několika měsíci ministr zahraničí Baker hovořil o zóně volného obchodu, která by se rozprostírala „od Vancouveru po Vladivostok", byla to lákavá myšlenka, ale vyzněla tehdy poněkud utopicky. Nyní po převratných změnách v Rusku se však jeví již o něco realističtěji. Počínejme si však při našich výchozích úvahách zdrženlivě a soustřeďme svou pozornost na celek, jehož součástí by byly Spojené státy, Evropské společenství a státy východní Evropy. Byl by to v jistém smyslu ekonomický útvar, jenž by v rovině politické odpovídal alianci NATO v poněkud rozšířené podobě. Vzhledem k tomu, že objem produkce tohoto seskupení by představoval přibližně šedesát procent světového hrubého národního produktu, mělo by sdružení států tohoto typu nesmírný vliv na rozvoj volného obchodu a svobodných trhů v ostatních částech světa. Prosperita a politická stabilita nově se konstituujících národů východní Evropy a Sovětského svazu by byla posílena. Bylo by prostředkem umožňujícím odvrátit vzrůstající nebezpečí vzniku množících se obchodních válek vedených mezi státy na obou březích Atlantiku, jež poškozují vztahy mezi členy paktu a podkopávají spolupráci v oblasti obrany. Další století americké dominance? Pane presidente, Henry Luce nazval toto století stoletím dominance Spojených států. Ale bylo jím opravdu? Bylo to totiž také století totalitních režimů, století kolektivistické utopie, masového vraždění, válek, napětí a také uprchlíků, kteří byli v hojném počtu nuceni opustit svou zemi. Teprve nyní přichází okamžik, kdy lze věřit, že s tím, jak se čas dvacátého století naplňuje, jak počtem roků, tak i vývojem v oblasti filosofie společnosti, věc svobody ve světě zvítězí a nadcházející století bude stoletím skutečně americkým. Všude ve světě se lidé nyní orientují na ideje, jež mají svůj původ ve Spojených státech - ideje svobody, demokracie, svobodného obchodu, svobodných trhů a vlády s omezenými pravomocemi. Pane předsedo, svět dává vaší zemi mandát vedoucího postavení a vy jste svými činy již dostatečně potvrdili, že jste připraveni tento mandát přijmout. PIŠTE NÁM! Naše adresa: PROSTOR, U Prašné brány 3, Praha 1, 116 29 71 [pageend73]TH’ system centrum: OSTRAVA. 28. října 86, tel.: 069/232350, 233 752, 232 772, 232739 fax: 069/233 742, BBS: 069/234014 pobočky: PRAHA, Vlastina 23/889, tel.: 02/363941, kl. 982, fax: 02/361 902 BRNO, Botanická 56, tel.: 05/745511, kl. 315, fax: 05/756258 HAVÍŘOV. Okrajová 4/C514, tel. a fax: 06994/36418 - člen světových organizací Federation of International Distributors a Software Publishers Association, sdružujících světové distributory v oblasti počítačů a programového vybavení - distribuce software všech světových firem, včetně národní podpory - kompletní nabídka hardware včetně periférií a komponentů - projekty, dodávky a instalace počítačových sítí - desk top publishingová pracoviště „na klíč“ - síťové databázové aplikace pro velkosklady - otevřené systémy UNIX - česká dokumentace a příručky - výhodné podmínky pro dealery [pageend74]Sny žen * * Pokračování statě z revue Prostor č. 20. ** C. G. Jung, Psyche & Symbol, Aion, Doubleday Anchor Books, New York 1958, s. 13. Jana Heffernanová Ti z vás, čtenářů, kteří znáte něco z Jungovy psychologie, si teď asi říkáte: Ale kde je ten pověstný Animus, symbol muže, který je tak charakteristický pro nevědomou oblast ženské psychiky? Jung říká, že jako mužovo vědomí je kompenzováno velmi mocnou postavou Ženy, tak ženské vědomí je kompenzováno silnou postavou-archetypem Muže. Tento symbol muže Jung pojmenoval „Animus, což znamená rozum nebo duch. Animus odpovídá otcovskému Logos, jako Anima odpovídá mateřskému Eros.“** Skutečnost je však trochu složitější, než jak říká tato definice, jak uvidíte z následujících snů. Typický Muž, tedy jeden z obrazů Muže ve snech žen, je skutečně často spojen s vnější, původně otcovskou autoritou a reprezentuje názory a pravidla, ke kterým ženy nedošly samy, ale které do nich byly vštípeny v dětství otcem, rodiči vůbec nebo různými autoritami společnosti. Může být reprezentován např. šéfem nebo zkoušejícím, kterého se snící žena obává (např. sen o černých botách), revizorem, soudcem, úředníkem, politikem, tj. autoritou společenského systému a jeho požadavky na jednotlivce, nebo je charakterizován vzděláním, věděním, např. učitelem, profesorem, knězem, lékařem, tj. autoritou plynoucí z rozumového poznání. Tyto autority, a tudíž tento archetyp mají nad ženami velkou moc, někdy tak velkou, že se žena nedokáže vymanit, je v ní jakoby uvězněna, cítí se přemožena, jako očarována, jak uvidíme z následujících příkladů (kněz-černokněžník, šaman). „Jedu autobusem. Nastoupí revizor. Napadne mě, že určité nemám jízdenku, že nejsem ani vhodné oblečená. V panice vystoupím na nej bližší zastávce." - „Jdeme s přítelkyní na angličtinu. Sedám si do poslední lavice, bojím se, vím, že nejsem připravena, chci, aby mi přítelkyně napovídala, protože ona vždycky všechno umí. Lektor je přísný, dává překládat véty, mluví velice rychle, nestačím, nerozumím. Mám velký strach." - „Jsem spolu s jinými ženami v pracovním táboře. Střeží nás muži a trestají nás, když se opozdíme s prací." - „Jdu k lékaři. Lékař mi říká, že do tří dnů zemřu, a že tedy nemám příliš času dokončit práci. Necítím se vůbec nemocná, ale uvěřím mu a zmocní se mě hrozný strach." - Při setkání s tímto archetypem má žena hlavně strach, že neobstojí, neví, není připravena, nevypadá přijatelně, něco jí chybí, je nějak nedostatečná, nemůže splnit povinnosti na ni kladené. Není na tom nic divného, že tlak pravidel a povinností je reprezentován mužem; vždyť našimi šéfy v zaměstnání, doma i ve státě jsou muži. Ale muž zde také reprezentuje doménu 73 [pageend75]„levostranného“ myšlení, jak jsem ji charakterizovala shora: pořádek, řád, systém, intelektuální úspěch, efektivnost, výsledky, jazyk, měření času atd. „Ocitám se ve sklepě. Objevuje se muž v černém, jako páter. Láká mě za sebou, abych ho následovala.,Nepůjdu!’ volám. ,Jseš pekelník!1 ,Ano,‘ usmívá se. Hodil na mne uzdu, ale netrefil se. Nedám se, štítím se ho. Modlím se, sbírám síly. On se propadl.“ A tady už máme pravého ďábla, jako z nějakého středověkého příběhu. Ďábel v podobě učence, profesora, vědce je dosti častý případ nejen ve snech, ale i v literatuře a populárních filmech. Kněz zosobňuje nejen autoritu plynoucí z vědění, ale i ideál morální a jakýsi kontakt s božskou silou. I když nevíme nic o osobních asociacích, které jsou velmi důležité pro pochopení konkrétního obsahu poselství snu, je jisté, že kněz v černém představuje muže vzdělaného, „duchovního“, který se snaží ženu ovládnout. Tato situace připomíná situaci ve snu Černé boty (černé boty - černý šat), kde muž-examinátor vnucuje ženě svou představu o její identitě. I když ve většině případů žena tuto nadvládu navenek přijme, obuje černé boty a nechá si nasadit ohlávku, ve snech, tj. v hloubi své duše, se zoufale brání. I zde muž reprezentuje autoritu otcovského typu, přerostlou do oblasti duchovního poznání, která je oblastí opět téměř výhradně mužskou: iracionální zkušenosti a zážitky jsou vtěleny do racionalizovaných teorií a dogmat, které jsou pak uctívány jako by byly božského původu. Klasickým příkladem jsou pověstní farizejové v podání Nového zákona, jejichž dědictví převzaly křesťanské církve. Přirozená duše snící ženy tedy vidí náboženské a duchovní ideje jako maskulinní, negativní (černá) a jejich moc nad sebou cítí - paradoxně - jako ďábelskou. Kněz v černém je typem zlého kouzelníka, černoknéžníka. „Jsem hostem v jednom anglickém zámku. Pán a paní domu se duchaplně baví. Je přesně pět hodin, čas k ,čaji o páté1. Spěšně, abychom nepřišli pozdě, sestupujeme po schodech někam dolů, pán domu nás vede. Schodiště je temné, cítím nebezpečí. V zahradě (!) se skrývají nějací muži. Najednou oknem pronikne paprsek světla, zasáhne pána domu do čela a ten se skutálí ze schodů dolů v bezvědomí.“ I v tomto snu hraje důležitou roli motiv času. Z rozhovoru se ženou, která měla tento sen, se ukázalo, že neustálé řízení se podle přesného časového rozvrhu v práci i doma ji přivádí k zoufalství. Vstává se podle hodin, jí se přesně podle hodin. Náš život je ovládán rozvrhy, jízdními řády, časovými signály a náš přirozený systém tělesný i duševní, založený na jiných rytmech, se tomu brání. Proč se sen odehrával v anglickém zámku? Asociace snící ženy k tomuto prostředí jsou: pevná pravidla, spousta pravidel - ceremoniál, vznešenost, duchaplnost. Společenská pravidla jsou ve snu jaksi nej- vyšším principem, dokonce i pán domu se jim „spěšně“ přizpůsobuje. Z toho můžeme usoudit, že žena se naučila považovat přesnou časovou organizaci za princip nadřazený lidem, za princip v podstatě duchovní a vznešený. Ale vzpomeňme na ostré spory o dodržování soboty, které měl Ježíš s farizeji. Ježíš farizejům řekl: „Sobota je učiněna pro člověka, a ne člověk pro sobotu.“ (Marek 2,27) Pevná pravidla, duchaplnost, vznešenost - to je horní patro. Ale co se stane, když sestoupíme do hlubších vrstev naší osobnosti? Pod duchapl74 [pageend76]ným povrchem se skrývá nebezpečný konflikt. Pán domu, muž, je napaden jinými muži, kteří se skrývají dole v zahradě. Z hlediska archetypu Muže tedy tento sen přináší něco nového a velmi významného. Muž je napaden muži, tj. tedy vlastně došlo k rozdělení mužského elementu a konflikt probíhá uvnitř něho! Za druhé, pán domu byl omráčen světlem, což znamená, že byl vlastně „osvícen“, jako třeba svátý Pavel na cestě do Damašku, který byl také sražen světlem, a tím byl zároveň zbaven vedení a vědomí. Je-li obsah (prostor) našeho vědomí příliš malý, omezený v podstatě jen na funkce potřebné k běžnému každodennímu životu a ovládaný pravidly, která nám vnutili jiní, psychické síly, které nejsou vědomé a které byly naším smyslem pro „pořádek“ a společenskou vhodnost nebo strachem z konfliktu s bližními z našeho běžného vědomí odstraněny, se prosadí násilím; někdy si to uvědomíme, mnohdy ne. V tomto snu se tedy nějaké síly vnímané jako mužské pokusily odstranit totalitní despotickou vládu příliš omezeného, jednostranného, organizačně orientovaného vědomí. Symbolem vlády je obyčejně hlava. Zároveň je to akt „osvícení“, tj. nového, „vyššího“ poznání, a je vytvořeno místo pro nové psychické síly a schopnosti, které následkem striktního režimu nebyly vpuštěny do života a živoří ve tmě podzemí. Je charakteristické, že světlo přišlo ze zahrady, místa individualizovaného a kultivovaného, ale přírodního růstu. Na otázku, proč muži napadli pána domu, snící žena odpověděla, že chtěli prostor, že chtěli kus zahrady (místo růstu), kterou si pán domu zabral pro sebe a odmítal tam pustit jiné. Dá se poselství snu shrnout lépe? V další části snu se ujala vedení žena pána domu, která se přeměnila z poslušné manželky ve velice aktivní a samostatnou ženu a vedla snící ženu do zcela jiné, nové situace: do lázeňského městečka s bílými domky... ale to už je jiný příběh. Kdo však jsou ti muži v zahradě? Narůstající nová síla bránící se proti nadvládě „anglického lorda“, který tradičně nevyniká sdílností, expresívností, emocionalitou, ale je spíš chladný, zdrženlivý, ovládá se, potlačuje v sobě vše živé a ctí společenská pravidla nade vše. Muži v zahradě jsou rebelové, zločinci, staří známí zbojníci, které zlý pán donutil, aby opustili své domovy a odešli do lesa a odtamtud přepadali pány. Obecné sympatie jsou často na straně zločinců, i takových, kteří si sympatie nezaslouží, protože zločinci pro mnohé stále ještě symbolizují revoltu proti tísnícímu panujícímu řádu, pořádku, pravidelnosti. Jsou to lidé, pro které se ve společnosti nenašlo místo, tak jako naši vnitřní „zločinci“ jsou síly, které se mstí za to, že jsme pro ně nenašli ve svém životě nějaké uplatnění. Pustíme-li takovou sílu, schopnost do svého života a přidělíme-li jí příhodný úkol, vytvoří se nový „druh“ vědomí, založený na autoritě spíše vnitřní než vnější. Pro tuto roli vyzývatele panujícího řádu lidského i božského, odpůrce a nástupce starého krále, nejmladšího syna, máme v mytologii archetyp Hrdiny. Muži v zahradě však ještě nejsou hrdiny; nejsou vpuštěni, nejsou dostatečně uvědomění ani dostatečně individualizováni - vystupují kolektivně. Abychom mohli ukázat pokročilejší vývojové stadium Hrdiny v psychice ženy, sáhnu do své snové zásobárny a budu vám vyprávět sen přímo pohádkový. 75 [pageend77]„Nějaký mladík odešel z domova na venkově a přichází do města do domu usedlého bohatého měšťana ucházet se o službu. Boháč mladíka nechce přijmout, ,ačkoli jsme mysleli, že nás přijme1. Přimlouvám se za mladíka, aby ho bohatý radní vzal aspoň na zkoušku. Muž souhlasí, ale ne na víc než tři dny. Raduju se. Měšťan se ptá mladíka, co je zač. Mladík říká, že je syn mlynáře, nebo mlynářský tovaryš. Je oblečen chudě, polonahý, jen v chatrných kalho- tech. Ale už druhý den je náramně oblečen, jako frajer, v šatech skoro šlechtických a má nějaké pletky s manželkou toho bohatého muže. Šaty si koupil za své peníze, má totiž velké bohatství, ale skrýval to. Já o těch penězích věděla. Mladík veze někam ženu toho pána, jako by ji doprovázel, jedou v kočáře s koňmi. Ale žárlivý manžel se rozzlobí a posílá za nimi své sluhy, rovněž ve vozech, aby mu vjeli do cesty a rozbili mu vůz.“ Je úžasné, jak archaicky pohádkový je tento sen, kolik tradičních motivů obsahuje. Vzpomeňte na pohádky o princích nebo vesnických chlapcích, kteří byli buď opuštění sirotci nebo nejmladší ze tří bratrů, jak jste o nich čítávali v dětství. Mladík-Hrdina reprezentuje vyvíjející se vědomí vlastního já, vlastní vědomé ego, vlastní názory a důvěru v sebe, ve své síly. V druhé kapitole knihy Člověk a jeho symboly se praví, že potřeba symbolu Hrdiny se vynoří vždy, když naše ego (tj. naše sebe-vědomí a sebedůvěra) potřebuje posílit, když naše vědomá mysl potřebuje pomoc při nějakém úkolu, který nemůže zvládnout bez pomoci zdrojů sil, které leží v oblasti mimo vědomí. Jak vidíme již podle procenta mužských hrdinů v pohádkách a mytologii, Muž-Hrdina platí jak pro muže, tak pro ženy. Nemyslím, že by vědomí jako takové bylo svou podstatou mužské, ale protože je základem vědomí sebe a aktivního, jednajícího přístupu k životu, který byl po staletí spíše doménou mužů, je personifikováno jako mladý muž. Jeden pro nás z nejpodstatnějších rozdílů mezi těmito dvěma typy Muže či Anima - Mužem-Otcem, Společenskou Autoritou na jedné straně a Hrdinou na druhé - je v tom, že Hrdina představuje názory a postoje, ke kterým docházíme vlastní námahou, vlastní zkušeností, kterou jsme si vybojovali a vydobyli vlastními skutky, skrze své chyby a svou odvahu, na rozdíl od názorů, návyků, životního stylu atd. pasivně přejatých, případně vnucených zvenčí nebo pouze vyčtených z knih. Takové názory jsme ale internovali, to znamená, že se do jisté míry staly částí nás a spojily se v archetyp Otce-Autority a my se s nimi ztotožňujeme a bráníme je, jako by šlo přímo o nás, naši osobu. Kdysi slavný guru Gourdieff stanovil jako první pravidlo na cestě k duchovnímu poznání a transformaci „Neztotožňuj se se svými názory“ a podobná varování známe od mnoha východních duchovních učitelů. Při čtení Junga a jeho následovníků máme až příliš často pocit, že tradiční jungovský Animus se omezuje na archetyp Otce-Autority (viz např. ukázky z Jolande Jacobi v posledním čísle Prostoru, s. 102). Jak se snažím právě demonstrovat na příkladech, přítomnost Anima, mužského elementu v ženě se neprojevuje jen opakováním nekriticky přejatých kolektivních názorů a soudů nebo výroků autorit, což šlo Jungovi zvláště na nervy, nehledě na to, že tento jev není zdaleka omezen 76 [pageend78]jen na ženy; i mezi muži se najde jen málo .originálních myslitelů. Po tomto „hrdinském“ výpadu proti Autoritě se teď zase vrátíme ke shora uvedenému snu. Je pozoruhodné, do jaké míry se snící žena ztotožňovala se svým Hrdinou, doslovné znění je v textu vyznačeno: „Myslela jsem, že nás přijme." Přimlouvala se za mladíka, tj. vlastně za něj vyjednávala podmínky přijetí, a radovala se, když byl konečně přijat do služby, i když jen na zkoušku. Mladý Hrdina se jeví nejdříve jako chuďas, tj. vlastně nemohoucí, ale už druhý den se projeví jeho pravý (vznešený) původ a chudák se změní v poměrně zámožného šlechtice, který leccos může, tj. má určitou moc, což je ženě zjevením vlastní mo- houcnosti, vlastní schopnosti a skryté síly, které má v sobě, jejichž přítomnost už tuší („já o těch penězích věděla“). Hrdina se uchází o službu, ale také o ženu mocného muže, čímž podle pravidel pohádky by se stal příštím pánem a moc starého řádu (radní) a autority by byla překonána. V době, kdy se ženě zdál tento sen, byl však protivník, společensko-otcovská autorita, ještě příliš silný, poměr sil je vyjádřen jako tři ku jedné (pán a dva sluhové versus mladík), a tak staré názory, strach z následků vymknutí se řádu, pocit podřízenosti, nedostatek sebedůvěry či podobné psychické faktory způsobí, že odvážný pokus prozatím ztroskotá, žena se musí vrátit do domu svého pána a vnitřní Hrdina bude muset snící ženě pomoci při jejím novém pokusu o splnění jejího úkolu, o vysvobození ženy v sobě. Co se týče ostatních motivů, za zmínku stojí fakt, že mladík přišel z venkova do města, tj. z území přírodního do území uměle vytvořeného lidmi, tj. vědomí (město bývá pravidelně symbolem lidského vědomí), což značí vstup archetypu do vědomí. Koně reprezentují fyzickou, životní sílu, také sex, vůz může být interpretován jako oblast těla, významná je souvislost s iniciačními rituály-již dříve zmíněné převržení vozu. Syn mlynáře: tento symbol poukazuje na vyšší významovou rovinu. Snící ho nedokázala vysvětlit jinak, než že úkoly odvahy se v pohádkách často odehrávají v začarovaném mlýně - a měla pravdu. Ve folklóru je mlýn odedávna opředen různými pověstmi a kouzly, mytologický mlýn znamená transformaci, zrno umírá a je transformováno na mouku. Existuje obraz světa jako mlýna ve smyslu dvou mlýnských kamenů, dole pevná země, nebe jako horní kámen, který se otáčí, ze kterého vychází stvoření a Mlynář je Bůh sám. Sám syn Mlynáře je potom tedy jakýsi syn Boží. Mlýnské kameny také znamenají vůli a intelekt. Nesmíme zapomenout ani na kruhovou povahu mlýnských kamenů a mlýnské kolo, tedy symbol kruhu. V buddhismu mlýnský kámen znamená koloběh života, v severské mytologii otáčející se universum. Je úžasné, co všechno ve snu víme, aniž o tom víme. Uvedu ještě příklad snu, kde Hrdina má vysloveně náboženský rozměr. „Ocitán? se na horách, snad jdu lyžovat. Opustím však své společníky a vcházím do jakéhosi hradu nebo zámku, který má nápadný čtvercový půdorys a je rozdělen na čtyři části. Vítá mě krásně oblečený mladík, doprovázený dívkami, usmívá se a laskavě se mnou hovoří. Ptá se mě, jestli chodím do kostela, odpovídám, že ne. Usmívá se a říká, že bych měla. Vede mě ke krásnému 77 [pageend79]chrámu, vstoupí i se svým průvodem, ale já dovnitř nemohu. To je první čtvrt čtverce. Mladý král vyjde z chrámu a ukazuje mi, že naproti v zahradě je strom a na něm člověk, snad oběšený, nějaké hrozné tajemství, nechci to vidět, tak jdeme dál. To byla druhá čtvrt. Třetí čtvrtina byla dlážděná a pořádaly se tam hry dětí na kohouty. Čtvrtá část byla zase zahrada a v ni dlouhý stůl. Mladý král i s průvodem vešel brankou do zahrady, zasedl za stůl a zval mě, abych s ním pojedla. Na stole vidím pohár s vínem.“ Objasnit souvislosti a významy symbolů obsažených v tomto snu by byl článek sám o sobě. Omezím se tedy jen na pozorování, že zde Hrdina dospěl do formy Spasitele, což je jedna z jeho mytologických podob. Asociuje se se symboly chrámu (náš duchovní střed), stromu života, oběti, zahrady, stolu (jiný symbol středu, sjednocení). Pohár s vínem připomene sv. Grál, svátost eucharistie, abychom vyjmenovali aspoň to nejnápadnější. Hrdina tu přerůstá osobní rozměr, nepředstavuje už jen uvědomění si vlastních sil nebo vytvoření nějakých nových názorů na osobní problémy, ale uvádí snící ženu do sféry nadosobní, ukazuje cesty, které vedou k transformaci nejen ve smyslu individuace, tj. k vnitřnímu sjednocení a co možná nejširšímu rozvinutí všech složek její psychiky, ale i k pochopení jednoty světa a lidstva, objevení vnitřního řádu, který je pradávný a spojuje svět přírodní i lidský. Z uvedených příkladů vidíme, že při revoltě proti věznícím schématům a při aktivním prosazení se v životě, když se žena musí utkat se světem mužů, stát se zodpovědnou sama za sebe a rozhodovat o svém životě, pomáhá ženě archetyp Hrdiny-Muže, se kterým se žena identifikuje a který se stává vzorcem jejího jednání. Ale nemusí tomu tak být vždy. Pomocí při budování vlastního vědomí, při aktivním přístupu k životu a vysvobození zakletých duševních sil může být i obraz Hrdiny jako ženy. V českých pohádkách se tomuto vzoru blíží např. Běla v pohádce O bílém hadu (Pohádky Boženy Němcové), která vysvobodí zakletého muže typicky „ženskými“ vlastnostmi - láskou, trpělivostí - a typicky ženskými dovednostmi, jako předením, vitím věnců z drahých květin a drahými látkami. O těchto symbolech a o Ženě, která nabízí snící podobné věci, jsme hovořili v první části tohoto článku. Že se v pohádce jedná o různé aspekty jedné osoby, je patrné ze jmen: Běla - bílý had. Stojí za zmínku, že had (drak) je zde přemožen nikoli zabitím jako v případě, je-li hrdina muž (princ, sv. Jiří), ale láskou, která vede k transformaci nebezpečného aspektu této universální síly, manifestované v podobě hada. Jiným případem Ženy jako Hrdinky je pohádka z Dálného východu ze Sibiře, příběh Čoryl a Čolčinaj. Dívka Čolčinaj je vězněná mocným šamanem, který zaklel také jejího milého Čoryla. Jedné zimní noci Čolčinaj uprchne a vydá se do tmy hledat svého milého. Oblékne se do loveckého oděvu, vezme si oštěp a nůž, „mužské“ předměty, ale také taštičku se šitím a hřeben, tj. ženské potřeby, a obojího, tedy jak svých „mužských“, tak „ženských“ schopností použije k vysvobození Čoryla ze šamanova kouzla. I ona se utká s hadem- -drakem, a to dokonce ve dvojí podobě, v podobě hada a ještěra. Ani ona je však nezabije, použije své ženské nástroje a svůj vtip k tomu, aby je dočasné 78 [pageend80]zneškodnila (jednomu zašije oči, druhému zacpe krk náprstkem). Podobné zneškodní, ale nezabije strážce-lvy např. Šternberk ve stejnojmenné pohádce B. Němcové. Důležité v tomto příběhu je, že na rozdíl od pohádky O bílém hadu a pohádek podobného typu o zakletém princi, kde prince vždy zajme nějaká čarodějnice, Čoryl je zaklet mužem, a dívka Čolčinaj, jediná žena v příběhu, se tak prosazuje jako žena proti trojnásobnému mužskému elementu; třetí muž je Pán hor, ke kterému jde Čolčinaj o radu, ale musí si ji vybojovat chytrostí, statečností a zručností, tak jako kterýkoli evropský rytíř. Musíme si uvědomit, že v kulturní oblasti, kde se tato pohádka vyprávěla, nebylo ničím zvláštním, když žena musela zastat muže v lovu; Čolčinaj se naučila zacházet s nožem i s oštěpem už jako dítě. Když pak vezme oštěp nebo nůž a zabije medvěda, neznamená to ještě, že je mužem, a nemusí se proto identifikovat s mužským obrazem hrdiny. Je žena a s mocnou autoritou Muže-šamana se utká jako žena, nebo prostě jako lidská bytost neomezená společensko-pra- covní rolí. V naší kultuře má však rozdělení rolí a prací podle pohlaví dlouholetou tradici, samostatné rozhodnutí a jednání, lov, odchod z bezpečí domova na výpravu do divočiny a podobně jsou pociťovány jako mužské jednání, a proto se ženě tyto vlastnosti promítají do obrazu muže. Možná, že jste si v jednom z prvních snů citovaných v první části tohoto článku povšimli, že akt, který při zasvěcovacích rituálech náleží ženám, tj. svévolné převržení vozu a uvolnění koně, provedli opilí muži. Opilci se ve snech často sdružují se ženami (bez ohledu na vztah ženy k alkoholu či k opilcům), jsou na jejich straně, podporují je a vůbec hrají pozitivní úlohu a ukazují cestu. Odedávna se opilci považovali jaksi za posvátné, pověra, že je chrání Bůh a že se jim např. na cestě z hospody nemůže nic stát, je místy živá dodnes. Stav intoxikace býval posvátný, opojné nápoje byly součástí duchovních obřadů. Podobá se oslnění, „osvícení“: vyloučí se kontrola příliš omezeného „rozumného“ vědomí a otevřou se brány instinktu, citu, intuici, které jsou neocenitelnými průvodci a pomocníky v životě. Opilec tedy nehraje tradiční „mužskou“ roli, je ambivalentní a přichyluje se k „ženskému“, pravostrannému myšlení. Jsou ještě jiné archetypy, které se nevyznačují „levostranným“ myšlením, organizací, racionalizací, u nichž protiklad k Ženě není vyhrocený. „Jsem se svým manželem a přítelkyní v zábavním parku, díváme se kolem a povídáme si. Před zeleným stanem nás láká artista-kouzelnik, abychom se šli podívat na jeho tajuplné kousky. Já se chci jít podívat, ale můj manžel říká, že je to drahé, škoda peněz a kouzelník je stejně podvodník (typicky ,levo- stranné^. Přijdeme domů a jdeme spát. Ležím v pozici ,mrtvola' a říkám si: Vykašlu se na to! Nebudu na to myslet. Najednou mě něco cvrnkne do nosu. Otevřu oči, kouzelník stojí za oknem a hůlkou mě šťouchá do nosu skrz sklo. Pouštím ho dovnitř, i když manžel říká: .Neopovažuj se!' Zase se ocitáme všichni na pouti. Kouzelník je s námi, sice ho nevidím, ale cítím jeho přítomnost. Je to úžasný pocit.“ Tak tady máme zase kouzelníka, ale jaký je to rozdíl! Kouzelník-artista je na první pohled docela jiný typ muže než černokněžník. Nejprve si ale všimněme několika významných detailů: snící leží v pozici 79 [pageend81]„mrtvola“, je přivedena k vědomí-životu dotykem na nos, podle snící ženy jedno z nejcitlivějších míst na téle. V myšlenkách snící ženy je nos spojen s dýcháním, základní životní funkcí; v lidové mluvě je spojen s intuicí, říká se třeba: Má na takové véci nos! Zelený stan: zelená je barva růstu života. Slovo artista je odvozeno od slova art, umění. Žena, které se uvedený sen zdál, popsala kouzelníka takto: „Sympatický, svalnatý, ale přitom štíhlý, takový pouťový muž (svobodný, nekonvenční, svérázný), trochu se předváděl (expresívní), sebevědomý, přírodní, světský, švihák, opak .duchovního *. “ (Z toho nepřímo poznáváme, co si tato žena představuje pod pojmem „duchovní“.) Tento kou- zelník-artista je oživujícím elementem, zdrojem aktivního, tvořivého přístupu k životu, s významnou tělesnou stránkou, vyjádřenou nejen zjevem, ale i mno- hovýznamným symbolem hůlky (čarovná moc, intuice, sex); je utlačený a opovržený manželem, zosobněním „rozumnosti“ a sterilního pořádku. Je to bytost z oblasti iracionální, která ženu pobízí k překročení a rozrušení hranic racionálních struktur, které ovládají její život. U tvořivých žen se ve snech objevuje umělec v podobě malíře, básníka, tanečníka; také jsem slyšela, že plete svetry z barevných přízí. Jedna tvůrčí žena ho popsala takto: „Závisím na něm při své práci, vím, že moje nápady a energie přicházejí od něj. - Je velmi citlivý a neváhá dát své city najevo, mnozí by o něm řekli, že je netaktní nebo sentimentální, je přátelský, hovorný, potřebuje se vyjádřit, je sebejistý, veselý, trochu výstřední; pečuje o sebe, bývá krásně oblečený, nosí barevné šaty a zvláštní klobouky. Mnozí,praví1 muži by o něm určitě řekli, že je zženštilý.“ Takto se však jeví, jen když žena dělá něco tvořivého, tj. udělá mu místo ve svém životě a nechá ho tvořit. Není-li tomu tak, tentýž muž se jeví jako zbědovaný, doslova zanedbaný, ve špinavých šatech, nemocný, nebo zas agresivní a vyčítavý; útočí na naše vědomí, abychom jej poznali, uznali a zařídili svůj život jinak. Jindy zdůrazňuje svou tělesnou, přírodní stránku; je to muž, který ctí „zahradu“ a zná její tajemství, vystupuje jako „muž přírodní", „vznešený divoch“, často jako Indián, černoch nebo i cikán. Má tendenci k lásce, tančí a zpívá. „Chci přejít přes most, ale vody se vysoko vzdouvají. Nad vodami svítí měsíc. Objeví se starší muž s loďkou (nebo jede na hadu) a převeze mě.“ - „Jezdím po zahradě na koni, ale kůň kulhá. Opálený silný stařec mi ukazuje v koňově kopytě vadu a učí mě ošetřovat koni nohy.“ - „Jsem v tmavé místnosti, asi v podzemí. Vidím dva hady, jeden na mě útočí, druhý je stočen a klidně spí. Neznámý moudrý muž, téměř nahý, mi radí, jak uchopit hada, aby mi neublížil.“ Nakonec se tedy setkáváme s tím Pánem hor, ke kterému se šla radit Čolčinaj a jehož obydlí tam vysoko v horách střežili dva ohromní hadi; je to Pán hadů, Uzdravovatel (vzpomeňme na Mojžíše, který uzdravoval pomocí bronzového hada; lékaři mají dodnes hada ve znaku), Pán vod, kterého známe nejen ze snů, ale z nejstarších mytologií. I on, tak jako býk ze začátku našeho vyprávění, je doprovázen symboly ženskými: zahrada, voda, měsíc. A dostáváme se k božstvu, které střeží známou zahradu rajskou. „Tento bůh,“ říká J. Campbell v Mytologii Západu, „se může objevovat v různých formách: antropomorfní, terio- 80 [pageend82]morfní, rostlinné, nebeské nebo elementární; jako člověk, had, strom, měsíc a živá voda, které musíme chápat jako aspekty jediného polymorfního principu, projeveného ve všech těchto symbolech, avšak jdoucího daleko za ně." * Syntéza říší, lidské, zvířecí, rostlinné, pozemské i nebeské, jednota mužského i ženského v jediném nejvyšším symbolu není tedy paradox, ale nejvyšší jednota, jednota protikladů, božství samo. Jaké je poselství tohoto Pána hadů? Dokonalosti se nedosáhne vyloučením nepohodlného, nepříjemného, nemístného, nehodného, nízkého, nelogického, neuspořádaného a vůbec všeho z našeho omezeného hlediska negativního, ale naopak integrací toho všeho v jeden celek. Nikoli vylučování, potlačování, oddělování, rozdělování, odsuzování, zatracování a hubení, ale syntéza, integrace, přijímání, pochopení, porozumění. Tudy by měla jít naše životní cesta. * J. Campbell, Occidental Mythology, s. 12. Zajistěte si PŘEDPLATNÉ revue PROSTOR na rok 1993 Nabízíme velkou předplatitelskou slevu: 50% Objednávky zasílejte na adresu: ROVINA, Na Zlaté stezce 138, 383 11 Prachatice tel. a fax: (0338) 22 380 81 [pageend83]FISCHER REISEN NABÍZÍ LETECKÉ POBYTY NA OSTROVECH GRAN CANARIA a LANZAROTE JEČNÁ 8, 12000 PRAHA 2 TELEFON (02)2948 84-6 [pageend84]12. SVĚTOVÁ KONFERENCE MEZINÁRODNÍ TRANSPERSONÁLNÍ SPOLEČNOSTI, PRAHA 1992 Morfická rezonance a kolektivní paměť Rupert Sheldrake Dnes bych vám chtěl předložit hypotézu, že příroda má paměť a že to, o čem obvykle uvažujeme jako o zákonech přírody, mohou být spíše zvyky. Uvedu příklad: Vyrobíte-li novou chemickou látku, předpokládá se, že doba její krys- talizace je dána předem v souladu se zákony přírody a měla by být vždy stejná, ať proces krystalizace probíhá poprvé, podruhé či po miliónté. Zákony přírody se nikdy nemění a procesy jimi řízené nejsou ničím ovlivnitelné. To je obvyklý názor. Já naproti tomu předkládám teorii, že jakmile je jednou látka poprvé vyrobena, vytváří zároveň i zárodek zvyku. Průběh druhé krystalizace bude ovlivněn procesem, kterému říkám morfická rezonance, proces třetí krystalizace bude ovlivněn předchozími dvěma procesy a tak dále. Akumulativní paměť, kterou je možno nalézt ve světě všude kolem nás, způsobuje, že nová látka by měla s postupem času krystalizovat rychleji kdekoliv na světě. Je budována paměť, zvyk. Ve skutečnosti nové chemické látky opravdu na podruhé všude na světě krystalizují rychleji. Vědci to obvykle vysvětlují anekdotami, které tvoří jakýsi chemický folklór. Nejrozšířenější je tvrzení, že fragmenty krystalů jsou přenášeny z laboratoře do laboratoře na vousech chemiků. Já předkládám tvrzeni, že krystalizace se zrychluje i bez přičinění migrujících vousatých chemiků (anebo i když je vzduch v laboratoři absolutně bez prachových částic, protože další teorie předpokládá, že krystalové zárodky jsou přenášeny atmosférickým prachem). Představa paměti v přírodě je samozřejmě velmi radikální, nekonvenční a kontroverzní. Přesto si myslím, že bychom ji měli seriózně uvážit. Současná věda se ocitla v krizi, protože dva základní modely reality dnes vytvářejí konflikt. První model je představa věčnosti - nic se nikdy nemění. Tento názor dominoval zejména ve fyzice už delší dobu. Už staří Řekové, a zejména pythagorejci považovali matematiku a jí vypočítané zákony za věčné pravdy. Platón zahrnul tyto koncepce do své teorie věčných forem či idejí. Neoplatonské ideje se pak 83 [pageend85]v době renesance staly základem moderní vědy vůbec. Zakladatelé moderní vědy, Koperník, Kepler, Newton, Descartes a další, věřili, že věda hledá a nalézá věčné matematické pravdy. Pro ně byl (a pro mnohé současné matematiky je) Bůh matematikem. Idea, že zákony přírody jsou věčné, měla silný teologický i metafyzický základ. Většina vědců o tom vůbec nediskutovala. Důsledkem je mimo jiné i přesvědčení, že kterýkoliv experiment by měl kdekoliv na Zemi dát stejné výsledky. Druhým modelem je evoluční teorie - vše se vyvíjí. Tento model má svůj původ v tradičním židovském kulturním dědictví. Na rozdíl od jiných tradicí Židé věřili, že historický proces se vyvíjel v čase. Řekové, hindové a jiní věřili, že čas je cyklický, že historie se opakuje v cyklech (včetně velkých kosmických cyklů). Židé naproti tomu zdůrazňovali historický proces jako cestu - prototypem je mytická cesta židovského národa do zaslíbené země. V židovské a křesťanské apokalyptické literatuře ona doba, milénium, království Boží, přijde v budoucnu a historie skončí. Tato myšlenka byla sekularizována v 17. století, dala vzniknout ideji pokroku dosažitelného vědou a technologií. Je to stejná myšlenka, která pak převládá v tak různorodých systémech, jako byl marxismus nebo je dnes hnutí „new age“ (nového věku), což je jen jiný směr myšlení předpokládajícího, že historie vede k nějaké nové životní kombinaci. Tyto ideje vedly k modelu pokroku lidstva. Na konci 18. století většina lidí souhlasila s názorem, že lidská rasa i společnost se vyvíjejí, zatímco zbytek přírody je statický. V polovině 19. století se objevila idea biologické evoluce. Díky Darwinovi pak byla všeobecně akceptována a přispěla k názoru, že vývoj lidstva je součástí vývoje přírody. Někteří filosofové začali uvažovat, že možná celý vesmír se vyvíjí. Fyzikové okamžitě oponovali tvrzením, že vesmír se nevyvíjí, že to je věčný stroj, který se spíše pomalu opotřebovává až ke konečné tepelné smrti. Vesmír se rozkládá, zatímco člověk se vyvíjí. Teprve v šedesátých letech tohoto století se i fyzika přiklonila k vesmírné evoluční teorii teorií velkého třesku, představou vesmíru, který začal jako velmi malý a od té doby se postupně rozpíná, vytvářeje nové struktury a formy jako rozvíjející se organismus. Byl-li až do šedesátých let vesmír v představách vědců věčný, idea věčných přírodních zákonů dávala smysl. Pokud se ale vesmír vyvíjí, proč by se neměly zároveň vyvíjet i přírodní zákony? Mimochodem, začneme-li uvažovat o přírodních zákonech do hloubky, dříve či později zjistíme, že to je velmi antropocentrický koncept. V 17. století to bylo jasné: Bůh byl pán vesmíru a jeho zákony platily všude a pro vše. Nejenže zákony utvořil, byl i všudypřítomný a vykonával jakousi nepřetržitou agenturní opravárenskou službu. Pokud ale přestaneme uvažovat o Bohu jako kosmickém zákonodárci, proč bychom pak ale měli vůbec věřit v zákony přírody? Myslím, že je třeba změnit metaforu: navrhuji metaforu zvyku. Věci se možná pravidelné opakují a příroda opakuje své vzory, protože si zvykla. Zvyky jsou předmětem přirozeného výběru a mohou se také vyvíjet: úspěšné vzory aktivit se mohou opakovat a stát zvykem. Tedy existují-li v přírodě zvyky, musí existovat i paměť. Naše vlastní >zvyky 84 [pageend86]závisí na paměti, většinou nevědomé, což vede k závěru, že paměť přírody není více vědomá než naše paměť. Tvrdím, že v přírodě existuje vrozený proces budování paměti, jehož základním prvkem je to, čemu říkám morfická rezonance. Morfická rezonance je vliv podobného na podobné mimo prostor a čas. Podobné věci rezonují navzájem na základě podobných struktur či vzorů, především vibračních vzorů aktivity. Chemická látka rezonuje s podobnou chemickou látkou, která již existovala předtím, a je jí ovlivněna. Člen určitého rodu, například žirafa, je ovlivněn morfickými rezonancemi vytvořenými předešlými žirafami. Každá žirafa je ovlivňována kolektivní pamětí svého rodu a druhu a zároveň ji ovlivňuje. Každý organismus je podle mne organizován morfickým polem (morphis, řecký forma). Morfické pole je organizačním polem systému. Každý krystal má svůj druh morfického pole, každý tvor má svůj druh morfického pole a uvnitř těla každý orgán, každá tkáň, každá buňka, každá organela, každá molekula. Existují nesčetné hierarchie polí v polích. Celá příroda je vybudována ze systémů v systémech včetně systémů planet, hvězd atd. Každý tento systém má své vlastní morfické pole, které jej organizuje podle zvyků příslušného druhu. Protože se některé systémy opakovaně vytvářejí už několik miliónů let, jako je tomu např. v případě atomu vodíku nebo krystalu soli, vytvořily zvyky, které jsou tak dominantně se opakující, že se staly efektivně fixní. Chovají se jako by podléhaly věčným zákonům. Opravdový a sledovatelný rozdíl mezi konvenčními teoriemi a mou teorií můžeme sledovat u nově vzniklých systémů a vzorů chování a aktivit. Pomocí teorie morfických polí můžeme sledovat vznik nových zvyků a tento vznik může být posouzen novými experimenty. Zmínil jsem se již o experimentech s krys- talizací, ale stejně tak se tato teorie dá aplikovat v oblasti chování zvířat a biologické morfogeneze - vývoje forem. Například jestliže v Praze naučíme krysy nějaký trik, pak krysy všude na světě by se měly naučit stejný trik rychleji. V biologické vědecké literatuře existují důkazy, že se tak děje. Sumarizoval jsem je ve svých knihách Nová věda o životě (New Science of Life, 1981) a Přítomnost minulosti (Presence of the Past, 1988). Je překvapující, jak mnoho takových důkazů této teorie již existuje. Stejná pravidla ale platí i pro oblast lidského chování. Děti se učí tím snadněji hrát videohry, čím více jich hrají. Lidé lépe zvládají nové sporty, např. windsurfing. Dá se tvrdit, že to, co se učíme, je usnadněno morfickou rezonancí toho, co se někdo naučil již předtím. V této oblasti byla má teorie testována nejintenzívněji. První experimenty byly uskutečněny v rámci mezinárodní soutěže vypsané organizací Tarrytown Group z New Yorku, která nabídla odměnu deset tisíc dolarů nejlepšímu experimentu potvrzujícímu nebo vyvracejícímu mé teorie. Výsledky a některé experimenty byly velmi zajímavé. Ještě předtím ale vypsal podobnou soutěž britský časopis New Scientist, který nabídl poněkud skromnější cenu za návrh laciného testu mé teorie. To mne přivedlo na myšlenku, že některé velmi dobré experimenty mohou být provedeny za velmi nízkých nákladů. Nepotřebujete-li peníze, pak experimenty může provádět téměř kdo85 [pageend87]koliv. Některé z nejzajímavějších experimentů byly uskutečněny studenty. V současné době probíhá další výzkum morfických rezonancí na universitách v Evropě, na Novém Zélandu a v Americe. Nemohu zde sumarizovat všechny, uvedu jen jeden z těch ne nejlepších, ale nejlépe reprodukovatelných nedávných experimentů. Na katedře psychologie university v Nottinghamu byl uskutečněn test s řešením křížovek. Monica England vycházela z předpokladu, že pokud morfické rezonance existují a fungují, pak by mělo být snazší vyluštit křížovku v dnešních novinách zítra než včera. Podařilo se nám přesvědčit redakci Evening Standardu, aby poskytla křížovku účastníkům experimentu o den dřív, a studenti v Nottinghamu byli testováni den před a den po otištění křížovky v Londýně. Byli současné testováni při luštění kontrolní křížovky, která v té době nebyla otištěna. Bylo prokázáno, že schopnost luštit křížovku se opravdu zlepšila asi o dvacet pět procent. Podobné experimenty byly uskutečněny v dalších novinách a časopisech včetně televize (pokusím se je všechny sumarizovat v dodatku k dalšímu vydání knihy Nová věda o životě). Další experimenty probíhají. Dá se tedy předpokládat, že bude-li hypotéza potvrzována dalšími důkazy, jak se to také děje, může to vést k docela zajímavým aplikacím ve sféře učebního procesu a vzdělání. Další důsledky by tato teorie měla mít i v oblasti teorie dědičnosti. Dědičnost by byla výsledkem nejen chemických programů DNK, ale i morfických rezonancí předešlých generací příslušníků toho kterého rodu. Myslím, že role chemických genů byla značně přeceněna. Předávají organismům chemické dědictví, ale způsob, jak jsou takto vzniklé chemické prvky organizovány - forma, jakou na sebe berou, a způsob chování organismu - to je, jak věřím, primárně kontrolováno morfickými poli a morfickými rezonancemi. Dědičnost tedy zahrnuje jak genetický kód, tak morfickou rezonanci. Také evoluce probíhá rychleji, protože novým formám a vzorcům chování je umožněno rozšířit se mnohem rychleji než předpokládá konvenční neodarwinistická evoluční teorie založená na náhodných genetických mutacích následovaných generacemi přirozeného výběru. Krysy se učí reagovat lépe a rychleji i v průběhu několika dnů a nepotřebují k tomu dobu několika generací. I v oblasti lidské společnosti naznačuje tato teorie možnost rychlejšího rozšíření nových idejí a postojů. Pokud jde o evoluci, existuje několik příkladů rychlejšího šíření určitého typu chování. Nejznámější je případ sýkorek, které kradly smetanu z mléčných lahví: V Anglii se na počátku století začalo lidem doručovat brzy ráno mléko v lahvích ke dveřím jejich domů. Asi o dvacet let později na jihu v Southamptonu začaly sýkorky modřinky proklovávat alumíniové uzávěry a pít smetanu. Velmi brzy se tomuto umění naučily sýkorky v celém městě. Po nějaké době se tento zvyk rozšířil i do dalších měst a podařilo se ho úspěšně monitorovat. Sýkorky se zdržují okolo jednoho místa, nestěhují se, a tak se tenkrát uvažovalo o tom, že tento zvyk byl znovu a znovu objeven sýkorkami v různých částech Anglie. Existovaly tenkrát i teorie, že se ptáci tak úspěšně učí pomocí telepatie. Já navrhuji jiné řešení - morfickou rezonanci. Zajímavý vývoj nastal ještě později, 86 [pageend88]kdy se i holandské sýkorky naučily proklovávat uzávěry mléčných lahví. Naneštěstí invaze německé armády v době druhé světové války přerušila dodávky mléka. Ty byly obnoveny až v roce 1948. Protože sýkorky se dožívají maximálně dvou až tří let, v té době nežila žádná sýkorka, která by si pamatovala předválečný zlatý věk smetany zadarmo. Nicméně během dvou tří let se holandské sýkorky opět naučily proklovávat uzávěry mléčných lahví. To je tedy druh efektu, který se, uvažujeme-li o morfických rezonancích, dá očekávat a který vyhovuje tomu, co zde předkládám. Další oblastí, kde má teorie morfických rezonancí mnoho možných aplikací, je sféra paměti. Morfická rezonance funguje na základě podobnosti. Čím podobnější je něco tomu, co se již předtím událo, tím efektivnější bude rezonance. Všeobecně pak platí, že organismy jsou nejpodobnější samy sobě. Já se víc podobám sám sobě z doby před půl rokem než kdokoliv z vás. Obecně řečeno, nejtypičtější morfickou rezonancí ovlivňující organismus bude jeho vlastní stav v minulosti. Seberezonance je dominantním druhem morfické rezonance. Ve světě forem umožňuje tato seberezonance stabilizovaným morfickým polem udržovat pro určitý druh stále stejnou formu, dokonce i když se chemické látky nebo buňky v těle organismu mění. V oblasti chování to umožňuje organismům „vyladit se“ na své minulé vzorce. Nasednu-li do auta a začnu řídit, vstoupím do morfického pole podobností mnohokrát opakovaných podmínek i vlastních aktivit. Je to jakýsi paměťový zvyk přenášený morfickou rezonancí. Myslím, že stejně se tak děje, i co se týče zapamatování si faktů nebo událostí. Morfická rezonance nás „ladí“ na to, co se nám přihodilo v minulosti. Jsme vysílače i přijímače ozvěn minulosti. Morfická rezonance se pohybuje časem. Jinými slovy, paměť nemusí být nutně skladována jen v našich mozcích. Paměť funguje v závislosti na morfických rezonancích a na tom, že se dokážeme naladit na aktivity mozku v minulosti. Naše paměť tedy nemusí nezbytné skladovat stopy minulé události. Přitom jsme byli všichni vychováni ve víře, že paměť je uskladněna v mozku. I to je důkaz, jak moc jsme ovlivněni převládajícím názorem materialistické nebo mechanistické vědy, která tvrdí, že mysl je jen aspekt mozku. Většina lidí včetně těch, kteří nemají vůbec nic společného s vědou, to považuje za jednou dané. Přitom neexistují žádné důkazy, že tomu tak je. Existuje naopak dlouhá řada neúspěšných pokusů (a milióny pokusných zvířat obětovaných na oltář vědy) v rámci marné snahy vědců nalézt v mozku sídlo paměti. Je tomu spíše jako s televizorem: Když k vám přijdu na návštěvu a pokusím se ve vašem televizoru zjistit, co vysílali minulý týden, nenaleznu o tom žádné stopy. Televizor neponechává stopy. Dokáže se naladit na vysílání, ale neskladuje je. Domnívám se, že mozek je spíše jako televizor než videorekordér. Pokud se tedy můžeme naladit na své vlastní vzpomínky, proč se nedokážeme naladit na vzpomínky jiných lidí? Myslím, že tak činíme. Neustále se ladíme na paměť mnoha jiných lidí. Je tu jakási kolektivní paměť, na kterou jsme napojeni. To je něco, co mnoho lidí už zná nebo tuší, např. z Jungovy teorie kolektivního nevědomí. Vzato z hlediska morfických polí, pokud by ko87 [pageend89]lektivní paměť neexistovala, museli bychom ji vynalézt. Jung uvažoval o kolektivním nevědomí, co se týče lidí, já se domnívám, že to je část mnohem obecnějšího procesu, součást přírody. Z hlediska konvenční teorie mechanistické vědy je Jungova teorie nesmyslná a stále ještě většinou vědců není brána vážně. Přesto je např. v oblasti psychoterapie, a zejména transpersonální teorie prakticky využívána. Z hlediska morfické rezonance je však Jungova teorie zásadním středem všeho. Kolektivní paměť je základním aspektem toho, co a jací jsme. Což pak vede k dalším dosti překvapujícím závěrům. Například: Dokážeme-li se ladit na paměť mnoha lidí z minulosti, možná bychom se dokázali naladit na konkrétní lidi z minulosti a pomocí morfické rezonance vyzvednout konkrétní vzpomínky minulých životů. Profesor N. Stevenson z university ve Virgínii dokumentoval vyprávění celé řady dětí, které si pamatují příhody z minulého života. Mají vzpomínky, které nelze vysvětlit běžným způsobem a které se daly ověřit. Existuje množství dalších důkazů z oblasti hypnotické regrese vzpomínek na minulé životy. Skeptici a vědci obvykle tvrdí, že to není možné, a že proto jsou takové důkazy chybné. „Nemůžeme to vysvětlit, proto to neexistuje.“ Stejně tak mi připadá chybná reakce zastánců opačného tábora, kteří říkají: „Tohle potvrzuje teorii reinkarnace.“ Domnívám se, že existuje střední cesta - akceptovat existenci vzpomínek z minulých životů ve smyslu naladění se na minulost. Problém paměti s sebou nese i další souvislosti, např. s teorií „přežití“, posmrtného života. Všechna velká náboženství, aspoň pokud vím, naznačují, že po tělesné smrti existuje nějaká forma posmrtné existence. Ať už v podobě stínů v podzemní říši díky reinkarnaci nebo znovuzrození nebo jako v židovské tradici a islámu ve smyslu života po smrti. Žádná z těchto teorií by ale neměla smysl, pokud by paměť byla uskladněna jen v mozku. Protože pokud zanikne mozek, všechny vzpomínky by měly také zaniknout. Mám dojem, že materialisté mají rádi teorii paměti v mozku ne proto, že by pro to měli důkazy, právě naopak, ale proto, že je tak jednoduchá a protinábožensky použitelná. Pokud by byla paměť jen v mozku, pak v okamžiku, kdy mozek zanikne, by nastal naprostý konec. Pak by ovšem nedával smysl ani „poslední soud“, neboť by tam člověk dorazil a totálně zapomněl, kdo je a co kdy dělal. Tím se dostáváme k další oblasti, ve které se mění a posouvají hranice mezi védou a náboženstvím, mezi „normálním“ a paranormálním. Protože ve světě morfických rezonancí přestává být telepatie něčím, co šokuje. Potkávám lidi, kteří se ptají: „Co přináší nového morfická rezonance? Není to jen telepatie?“ Z vědeckého hlediska „jen telepatie“ není zrovna silný argument. Možná že to má s telepatií hodné společného. Morfická rezonance ale pracuje s daleko obecnějšími principy. Nehovoříme o krystalu ovlivňujícím jiný krystal telepatií. Hypotéza morfických rezonancí a polí má i dalekosáhlejší důsledky. Můžeme hovořit o celých společnostech, organizovaných morfickými poli (píšu o tom víc v knize Přítomnost minulosti). V této souvislosti se zmíním jen o rituálu. Je všeobecně známý fakt, že všechny společnosti mají své rituály. Rituály jsou vzorce aktivit určitého řádu, obvykle ve snaze vyvolat nějakou předchozí událost nebo napojit se na ni. 88 [pageend90]Lidé dobrovolně dělají určité věci přesně tak, jak byly kdysi dělány. Užívají stejné pomůcky, stejný jazyk (v hinduistické tradici to je např. sanskrt), stejné vůně, stejná gesta, stejná místa, stejná jídla. Pomocí rituálu dobrovolně obnovují určitý vzorec chování tak, aby se napojili na ty, kteří tak činili před nimi. Rituálem lidé potvrzují, že existuje něco jako „přítomnost minulosti“. Že minulost je přítomností pro ty, kteří se rituálu účastní. Je to jakýsi kolaps času. Z hlediska konvenční vědy je to ovšem jen nesmysl a přežitek, ale z hlediska morfických rezonancí to dává zřetelný smysl. Konzervatismus rituálu vytváří dokonalé podmínky pro morfickou rezonanci mezi účastníky v současnosti a mezi těmi, kteří totéž činili v minulosti. Tato hypotéza je součástí širších změn paradigmatu, kterých jsme nyní svědky a které jsem sumarizoval ve své poslední knize Znovuzrození přírody (The Rebirth of Nature, 1991). Píšu v ní o ideji přírody jako živé bytosti, ale také o ideji Země - Gaie a celého vesmíru jako živého organismu. Sama věda v poslední době transformuje svou mechanistickou představu přírody a transcenduje ji, jak věřím, v novou vědu živé přírody. Nemám zde prostor pro důkladnější zmínku, tak se zmíním jen o jednom aspektu, který spojuje teorii morfických rezonancí se současnými změnami ve vědě o přírodě - o paměti místa. Všechny tradice měly své způsoby, jak zvažovaly kvalitu určitého místa v krajině. Každé místo má svou vlastní kvalitu. Staří Římané hovořili o „duchu“ místa. Všichni víme, že různá místa mají různou atmosféru a vyvolávají různé pocity. Ale ve světě mechanistické vědy neexistuje nic, co by nám pomohlo tyto věci lépe pochopit. Z hlediska teorie morfických rezonancí je možné uvažovat o tom, že taková místa mají svá morfická „pole“. Morfická pole pak mají díky seberezonanci svou paměť. Zpočátku jsem si myslel, že uvažovat o polích určitých míst je příliš, ale pak jsem si uvědomil, že vlastně sám pojem „polí“ pochází z prostředí krajiny (pole a křoviny mezi nimi) a poprvé ho použil Faraday, který si ho vypůjčil ze zemědělství. Nejrozšířenější definicí pole je „region vlivu, region aktivity“. Uvažovat o polích určitých míst pak může osvětlit ledacos z tradičního umění geomantie (vzájemných vztahů různých částí různých míst v krajině), ale také to, čemu bychom mohli říkat paměť místa. Místo může mít paměť. Na určitém místě se může udržovat i kolektivní paměť, na kterou se pak jiní lidé mohou vyladit. Vysvětlovalo by to mnohé z pověr a domněnek, které mají lidé o určitých místech. Říká se, že někde straší, že některá místa jsou začarovaná, protože se tam v minulosti něco stalo. Říká se ale také, že některá místa mají pozitivní vliv na člověka: např. místa, kde se narodili nebo byli osvíceni slavní mužové nebo ženy a kde se od té doby generace lidí modlily. Tato posvátná místa jsou na celém světě tradičně místy poutí. Protestantská reformace bohužel potlačila tradici poutí v severní Evropě, protože ji považovala za pohanskou. Domnívám se, že to mělo značný dopad na nás všechny. Domnívám se, že tento základní instinkt nemůže být potlačován dlouhou dobu, a že proto během několika generací Angličané vynalezli turistiku. Turistika je vlastně sekularizovaná pouť a turisté navštěvují zámky, chrámy, svaté hory atd. Protože jsou to ale vzdělaní moderní 89 [pageend91]lidé, jsou odcizeni od míst, na která putují, nedokáží se tam pomodlit nebo zažehnout svíčku, nedokáží vyvolat ducha onoho místa. Turisté jsou přitahováni takovými místy, a ta se nazývají turistickými atrakcemi, ale jakmile tam přijdou, nedokáží adekvátně navázat kontakt s tím, čím byli přitahováni. Mechanistická věda nevidí v přírodě nic posvátného a nic „živoucího“. Po- daří-li se nám ale znovuobnovit ideu živoucí přírody jako celku, můžeme pak obnovit také svůj vztah k přírodě - nejen teoreticky, ale i prakticky. To je jen jeden způsob, jak bychom mohli obnovit pocit posvátnosti planety Země. Jeden způsob, jak změnit stávající paradigmata nefungující společnosti, je tedy evidentní: Změňme turistiku opět v poutě. Teorie morfických rezonancí je teorie vědecká, a měla by tedy být potvrzena nebo popřena vědeckými metodami. Je ale zároveň součástí obecnějších společenských hnutí za změnu přístupu k životu a přírodě. Ať už se ukáže, že morfické rezonance jsou teorií správnou nebo ne, domnívám se, že z hlediska případné pozitivní změny paradigmat je chápání přírody jako živého organismu naprosto rozhodující. A rovněž se domnívám, že tyto změny idejí jsou pravděpodobně základní podmínkou našeho přežití. (Přeložil Vlastimil Marek) Čtěte knihy z nakladatelství Pro předplatitele revue PROSTOR sleva na veškerou knižní produkci 20 % ! 90 [pageend92]Rozhovor s Rupertem Sheldrakem pro revue Prostor Red.: Co dělají morfické rezonance? Jak pokračuje vaše práce? R.S.: Začal jsem v oboru biologie. Mým hlavním zájmem byly formy, morfo- geneze. Pak jsem se začal zajímat o chemii, proces krystalizace. To byly začátky a ve své knize New Science of Life jsem psal hlavně o biologii a chemii. Druhá kniha - Presence of the Past - se zabývala více aplikacemi mé teorie v oblasti psychologie, chování člověka, jeho paměti. A právě v této oblasti má teorie dosáhla největšího uplatnění. Od té doby se nezabývám rozšiřováním teorie jako spíše empirickými testy a možnými aplikacemi. Nejvíce testů proběhlo v oblasti lidského chování a právě zde se dosáhlo nejzajímavějších výsledků. V současné době se zase vracím k chemickým experimentům. Red.: Karl Pribram a další řečníci zde na konferenci často a rádi používali ve svých přednáškách termíny a přirovnání z oblasti hudby. Já sám často na dotazy odpovídám: „Vím, že to tak je, protože to ladí. Cítím to.“ Máte k hudbě také blízko? R.S.: Částečně, protože hraji na piano od svých pěti let a protože moje žena, Jill Purceová, pracuje s rezonancemi, zpěvem a harmonickými tóny. Hudební metafory jsou mi velmi blízké. Morfické rezonance jsou vlastně procesy a procesy se mění v čase, všechny změny v čase ve světě biologie mají své rytmické aspekty - takže v tomto smyslu rytmické změny v čase jsou hudbou. Rytmické změny rychlejších frekvencí jsou vlastně tóny atd. Hudba je složena z měnících se rytmických a frekvenčních vzorců v čase. Red.: To mi připomíná historku o slavných jazzmanech, kteří navštívili v Africe starého šamana, bubeníka, a zahráli mu. V Africe se všechno řídí hudbou a zvláště rytmem, od zákonodárství, společenských rituálů až po komunikaci. Šaman stařešina si hochy vyslechl a pak řekl: Hrají dobře, ti mladí, ale proč nemají nějakého gurua? V západní výchovné a vzdělávací tradici, zvláště vědecké, něco chybí. Jaké jsou nezbytné podmínky pro holističtější a hlubinnější výchovu a vzdělání? R.S.: Co se týče guruú, ti učí příkladem. V tomto případě jde také o rezonanci. Žák rezonuje s učitelem. I na Západě existují druhy vzdělání, kde se to tak děje. Když se chceš naučit řídit auto, chodíš do autoškoly a učíš se předpisy, ale pak si musíš sednout do auta vedle člověka, který tě naučí řídit auto. Sport, 91 [pageend93]atletika, tanec, všude se musíš učit od učitele, od někoho, kdo to už umí lépe a koho napodobuješ. Akademické vzdělání nadměrně preferuje knihy a tištěné či psané informace. Učení i zkoušky, to všechno je psaní, velmi teoretické a abstraktní. Red.: Četl jste knihu Hanse Jennyho Kymatika? Jaký máte názor na „zviditelnění“ zvuku a na ideu, že možná kopretiny, krystaly nebo i lidé jsou „jen“ zmaterializované „písničky“? R.S.: Myslím, že to je velmi užitečný model. Vzorce vibrací částic prachu, pilin a jiných materiálů na kovových deskách se utvářejí díky jednoduchým frekvencím a tento jednoduchý model nám pomáhá vidět, jak určité procesy probíhají. V reálném světě, a pokud jde o morfické rezonance, je všechno mnohem složitější. Red.: Morfická pole mohou být pozitivní i negativní. Mám dojem, že lidstvo je takové, jaké dnes je, právě díky morfickým polím negativismu, zdůrazňování agrese, brutality. R.S.: Morfické rezonance fungují bez ohledu na druh přenášeného poselství, ať je pozitivní nebo negativní. Stejné jako v indickém karmickém systému pracují pro dobro i zlo. Zvláště dnes morfická pole fungují i v tom negativním smyslu. Až patologická posedlost násilím a sexem, zabíjením -zejména v amerických filmech poslední doby - může rezonovat a vyústit v pozdějších tendencích - bohužel. Je to velmi škodlivé. Red.: Svět dneška je řízen politiky a ekonomy - prospělo by, kdyby i oni měli svého gurua? R.S.: Záleží na tom, jakého gurua. Paní Gándhíová měla svého gurua a neudělala nic, aniž by se s ním poradila. Jenže tenhle guru nebyl uznáván všemi a sehrál takovou roli indického Rasputina. I guruové jsou dobří a špatní. V Anglii, pokud se chceš stát politikem, začneš pracovat jako tajemník některého politika a spoustu věcí se naučíš přímo od něho, zkušeností. Vy tady v Praze žijete teď v docela nové situaci, ale v systému jako v USA, kde každý kongresman má spoustu asistentů, se mladí učí přímo. Red.: Procesy ekonomiky a politiky jsou tak složité, že je nelze nastudovat z knih. Existuje nějaký holističtější vzor ideálního chování člověka? R.S.: Myslím, že např. svět obchodu nutí člověka neustále reagovat na měnící se podmínky. Akademické vzdělání je příliš úzce zaměřeno. Ale myslím, že schopnost vnímat a reagovat šířeji, než jak nám vnucuje stávající vzdělávací systém, je nám vrozeně dána. Takový rolník na vesnici také musí do svých vzorců chování 92 [pageend94]a jednání integrovat spoustu komponentů, počasí, sousedy, náboženský systém v zemi. Domnívám se, že holistický systém integrace všech dat a podmínek je přirozený a musíme se k nému vrátit. Extrémní specializace je nepřirozená. Red.: Z vlastní zkušenosti vím, že skupina nad patnáct lidí nefunguje. Jak se díváte na problém přelidnění měst? R.S.: Každá skupina má své morfické pole, které pomáhá jednoduchým sociálním organismům fungovat. Ale ve společnosti existují celé hierarchické systémy skupin a jejich polí. Od malých skupinek, jako je rodina, které jsou založeny na okamžitých interakcích, a v tomto případě je jasné, že jsou funkční do jistého počtu svých členů, až po větší skupiny, jako je třeba v Indii systém rozšířených rodin, systém kast aj. Myslím si ale, že ta základní primární skupina musí být docela malá. Red.: V říši hmyzu funguje např. mravenčí komunita až od určitého počtu mravenců. Hejna ryb nebo ptáků mají ono „kolektivní podvědomí“, a neznají tak, co to je kolize. Myslíte si, že je potřeba znovuobnovit některé prvky nebo rituály pracující s kolektivním nevědomím? R.S.: Myslím, že to byl Ram Dass, který na této konferenci řekl, že kult individualismu dospěl ke svým limitům, ke svým logickým extrémům a ztroskotal. Společnost je už tak fragmentarizována, že jak v USA, tak v západní Evropě roste a sílí volání po komunitách. Lidé se chtějí scházet, chtějí dělat věci spolu. Problém je ale v tom, že byly zničeny - trhem, konkurencí - všechny tradiční formy komunit. Nelze obnovit, co bylo nenávratně zničeno. Red.: Praha je město duchovních, i když zapomenutých tradic. V16. a 17. století byla duchovním centrem Evropy. Cítíte to také? R.S.: Nevím toho mnoho o historii Prahy, ale duch tohoto místa je velmi silný a magický. Byl jsem fascinován Prahou už od své první návštěvy v srpnu 1969. Tehdy jsem byl dokonce i přímým účastníkem demonstrací, dostal jsem svou dávku slzného plynu do tváře. Byla to má první a jediná přímá zkušenost s totalitou. Pak jsem tu byl v roce 1972 a zamiloval jsem si to město. Když jsem byl zván na tuto konferenci, neváhal jsem ani na minutu. V celé Evropě potřebujeme návrat ke kořenům své duchovnosti. Myslím, že standardní model amerického kapitalismu není řešením pro celé lidstvo, a mnoho lidí na Západě si to myslí také. Musíme hledat a nalézt nějaké alternativní řešení a nemyslím, že přijde z Ameriky. Musíme doufat, že se odněkud z Evropy, třeba z Prahy, vynoří nějaké jiné řešení. V Praze v červnu 1992 Rozhovor připravil a přeložil Vlastimil Marek 93 [pageend95]salve spol. s r. o. Dodávky pecí a pekárenského zařízení salve leasing spol. s r. o. Leasing aut, strojů a technologických zařízení [pageend96]MYŠLENKOVÉ PROUDY XX. STOLETÍ Přirozená skladba národa Salvador de Madariaga Španělský spisovatel a diplomat Salvador de Madariaga y Rojo (1886-1978) psal Španělsky, anglicky a francouzský romány, lyriku, dramata a životopisy. Od občanské války (1936) žil v exilu v Londýně a Oxfordu (jako profesor španělské literatury), od roku 1972 ve Švýcarsku. Je rovněž autorem několika politologických děl a esejů, v nichž vyjadřoval své liberální politické stanovisko k minulým i současným událostem. Jeho politické komentáře z padesátých let, které psal pravidelně do Neue Zürcher Zeitung, jsou dnes klasické. Česky vyšla jeho kniha z oblasti srovnávací národní psychologie Španélé, Francouzi, Angličané. Uveřejněný příspěvek je z knihy Anarchy or Hierarchy, George Allen & Unwin 1970, s. 154-173. * * * 1. Sociální schéma Hledáme-li rozumnou formu státu, předpokládáme, že existuje „přirozená“ či „normální“ forma národa. Ať jsme komunisty, roajalisty, liberály, konzervativci - ať už se zkrátka hlásíme k jakékoli tendenci, orientaci nebo myšlenkové škole - máme snahu dávat své společnosti takový tvar, který by vyhovoval naší představě o ní. A zde vyvstává otázka, zda mezi všemi témito představami, jež se nabízejí lidské fantazii, příroda již sama nenavrhla, či dokonce snad nezvolila jednu určitou formu společnosti, která je více než ostatní v souladu s jejími hlubšími zákony. Je-li tomu tak, musí se v historii projevovat směřování lidské společnosti k takovýmto „normálním“ či „přirozeným“ tvarům a už zběžný pohled na kterýkoli známý lid či národ západní Evropy by nám měl poskytnout cenné informace o vlastních myšlenkách přírody na toto téma. Jak jsme na těchto stránkách už vícekrát zdůraznili, konstantní trend sociálního života produkuje stále znovu totéž základní schéma ve všech lidských společenstvích. V prvním hrubém náčrtu tohoto uspořádání se společnost dělí do tří skupin nebo vrstev, opatřených příslušnými názvy - lid, střední vrstva (buržoazie) a aristokracie. 95 [pageend97]Na první pohled by se rozdělení společností do těchto tříd mohlo vykládat jako výsledek hospodářských a historických vztahů, jako náhodný produkt času, prostoru a jiných nahodilých důvodů. Takové je vskutku vysvětlení, jež razí racionalisté, obzvláště pak marxisté. Avšak vysvětlení tohoto druhu, i když je nelze úplně vyloučit, musí být odkázáno do jemu příslušných mezí. Není pochyb o tom, že hospodářské a historické faktory mohou přispívat k rozdělení společnosti do tří tříd a - což je ještě důležitější - k zařazení toho či onoho individua právě do té či oné třídy. My se však nyní nehodláme zabývat tím, nakolik je spravedlivé nebo nespravedlivé, že se nějaká lidská bytost octla v kůži rolníka, zatímco by mohla být mocným knížetem, či dokonce filmovou hvězdou; záleží nám totiž na otázce, zda rozdělení společnosti do těchto tříd (se všemi výhradami a případnými komplikacemi, jež by bylo třeba prostudovat) odpovídá nějakému bytostnému přírodnímu zákonu, který by nám zas umožňoval postavit politické myšlení na zdravější základ, než je pouhý nápad nebo výmysl či libůstka. Myslím, že to byl Leonardo da Vinci, kdo řekl: „Existují tři třídy lidí: Ti, kteří nevidí, ti, kteří vidí, je-li jim ukázáno, a ti, kteří vidí sami od sebe.“ Tato geniální klasifikace lidských bytostí by nám mohla poskytnout základ pro správné porozumění problému, který jsme si předestřeli. Jestliže ji totiž adekvátně vyložíme, přesné odpovídá charakteristikám lidu, buržoazie a aristokracie. Správnou interpretaci vyžaduje v Leonardově výroku obzvláště termín „vidět“, který pro náš přítomný účel bude znamenat „vnímat kolektivní život a realizovat jej plně a vědomě“. Lid každého z našich evropských národů je spontánní a jeho životní bohatství je uloženo v podvědomí. Jeho hluboký instinkt, depozitář vzpomínek předků, je psychologickým podložím celého národa. Ale lidový instinkt je slepý a nejistý. Každý demagogický vůdce jej dokáže svést na scestí, je-li jen trochu obdařen přitažlivostí, výmluvností, vytrvalostí a čímsi, čemu říkáme vůdčí rys. Vše, co od lidu můžeme očekávat, je vitalita, životaschopnost, nadšení, pohotový - ale nikoli bezpečný - instinkt pro primární a podstatné věci. Lid je, jak se též říká, masa, a tudíž - neboť masa je hmota - pasivní a tvárný. I když lze tuto masu občas zapálit, nevznítí se sama od sebe; jiskra musí přijít zvenčí, od vůdce, který už jen pouhým faktem svého vůdcovství přestává patřit k lidu a - ať už má jakoukoli krev, výchovu, vzdělání či politické zaměření - patří, po zásluze či nikoli, k aristokracii. Lenin byl aristokrat. Sociální funkce lidu je tedy podobná funkci sboru. Individuální odpovědnost v kolektivním životě je u lidu nejnižší, a proto mají lidské bytosti, které jej tvoří, ty nejlepší podmínky pro žití podle své libosti, pro život plně subjektivní -to je ideál bytostně lidový, ne-li plebejský, který se obdivuhodně hodí k dominantnímu rysu lidu, k jeho spontaneitě. Na první pohled by se mohlo zdát, že připisujeme-li jednotlivcům, kteří konstituují lid, nejlepší podmínky pro neomezovaný subjektivní život, stavíme je do privilegovaného postavení. Ovšem subjektivní život ještě neznamená osobní život. Impulsívní a instinktivní síly, které se svobodně projevují v nespoutaném individuu, působí, aniž by vědělo proč a nač, kdesi pod ním a mimo 96 [pageend98]né, a spíše jednají ony skrze individuum, než aby ono jednalo skrze né. Plně subjektivní život je život anonymní, nediferencovaný. Individuální složky lidu se svou volností pohybovat se tak, jak jim velí jejich impulsy a instinkty, jsou jako atomy věčné poletující v nekonečně malých propastech fyzikální matérie. Nemají žádný diferencovaný význam; jejich existence, jejich pohyb, jejich činnost má toliko význam proměny nashromážděné energie ve hmotu. Jejich energie tvoří onu masu. Buržoazie ztělesňuje v tomto sociálním schématu inteligenci, jakýsi střední útvar s bytostné exekutivní a technickou funkcí, která spočívá v jasném vidění toho, co objevili druzí a v přesném provádění toho, co druzí rozhodli. Jejími specifickými ctnostmi jsou kompetentnost a objektivita. Příslušník buržoazie nemá právo na své místo v sociálním uspořádání, jestliže neovládá určitou techniku - jako obchodník, inženýr, vládní zaměstnanec, představitel některé ze svobodných profesí. Avšak není tomu tak, že by technika dovolovala individuu vybavenému vůlí, aby ovládalo inertní věci; naopak vyžaduje, aby jednotlivec poslouchal zákonitosti příslušné věci, neboť to je jediná cesta, jak věc zvládnout. Vyléčit nemoc, uvést stroj do chodu, postavit budovu si žádá, aby byla ovládnuta, tj. sledována a poslouchána teorie a praxe lidského těla, stroje, stavby. V sociálním schématu je proto buržoazie výkonným a uvědomělým prvkem; aplikuje zákony, vyřizuje každodenní záležitosti státu a společnosti, vykonává různé aktivity a také je kritizuje; je to jedním slovem třída pověřená středními funkcemi společenství a - jelikož její členové musí být považováni za opory sociálního mechanismu - nemá právo žít plně subjektivním životem, dělat, co se jí zlíbí, po způsobu lidovém, neboť je nucena podřídit se disciplíně věcí, a zejména plnit správně své funkce a odmítat ty, pro něž není kompetentní. Vyšší aktivity společnosti jsou však povinností aristokracie. Zachraňme toto velmi zneužívané slovo před předčasným zánikem, jímž je ohroženo, a vdechněme mu nový život, tj. nový význam, i když je tento nový význam náhodou jeho významem nejstarším a ze všech nejvýstižnějším. Pravá aristokracie má jen málo společného s barvou krve. Měla by být brána a chápána jako souhrn lidí, kterým jsou ve zdravé společnosti pro jejich přirozenou nadřazenost vskutku svěřeny povinnosti a zodpovědnost za vedení - tedy jako souhrn těch, kteří slovy Leonarda da Vinci „vidí sami od sebe“, tj. mužů s darem tvůrčí intuice, státníků. Státník je sochař národa. Především musí mít představu o tom, co chce tvořit, aby mohl masu svého národa modelovat do toho ideálního tvaru, v němž by jej rád viděl, vtisknout mu, abych tak řekl, jeho pravou podobu. Státník tedy nepatří ani tak do rodu politiků, nýbrž spíše do jakéhosi vyššího rodu, v němž se mísí a transponují politik a tvůrčí umělec. Státník je vůči politikovi tím, čím je umělec vůči řemeslníkovi. Cisneros, Richelieu, Cortés (snad největší ze státníků moderního světa) mají blíž k rodu Bachú, Shakespearů a Leonardú da Vinci než k rodu Clemenceauů, Theodorů Rooseveltů nebo Giolittiů, pouhých mužů akce. 97 [pageend99]U státníka je přípustná určitá subjektivita, jež přísluší i umélci. Státník je syntézou lidu a buržoazie, překypuje spontaneitou, avšak je schopen ji kontrolovat a usměrňovat svou kompetentností a objektivitou; jeho vrcholnými ctnostmi jsou však tvůrčí síla, vize budoucnosti, intuice současnosti. Tyto ctnosti zahrnují jistou subjektivitu, jistou svobodu vlastního já, jež je nicméně očištěno absolutní oddaností úkolu, a to nikoli na základě morální ukázněnosti zrozené z úsilí, nýbrž díky spontánnímu daru vlastního já vyrůstajícího z intelektuální lásky. A především je státník přirozeně prost veškerých drobných vášní - sobectví, egocentrismu, žárlivosti, marnivosti. Netřeba zmiňovat, že takový vzácný lidský typ se v řadách vedoucích tříd ani ve zdravém národě nevyskytuje příliš hojně. Ale ve zdravém národě jsou vůdčí osobnosti aristokracií, tj. patří k rodu „státníků“, zrovna tak jako střední vrstva patří k rodu „expertů“. Ve větší či menší noblese, velikosti, eleganci, či dokonce osobním nadání a talentu jsou vůdcům zdravého národa vlastní specifické ctnosti státníka; tyto osobnosti mají za to, že v jejich případě je vůdcovství povinností a přirozenou funkcí a obětují se mu se sebezapřením pramenícím z intuitivního nazření žádoucích cílů, které je zase plodem intelektuální lásky. 2. Muž z lidu Chceme-li být přesní, pak je muž z lidu rolník. Žije v důvěrné blízkosti s přírodou, vnější i ve svém nitru. Je rostlinou, jež vyrašila z půdy předků a s primitivní ryzostí vyjadřuje podstatu své rasy ve formách své rasy. Muž z lidu stvrzuje a obnovuje jazyk, jehož spontánní výrazy a způsoby mluvy napovídá sám duch rasy, nezávisle na jakémkoli formálním vlivu gramatiky, spíše v blahé nevědomosti než v neznalosti. Znát, cítit, jednat, vyjadřovat, to je pro muže z lidu jedno a totéž. Proto jsou lidová rčení tak skvěle ucelená, tak soběstačná a nedají se ani analyzovat, ani překládat. Do vínku byl muži z lidu dán instinkt, paměť hromaděná a předávaná krví jeho rasy a obrazotvornost vyživovaná jeho pamětí. Jeho moudrost je nastřádaná zkušenost. Muž z lidu ví mnoho, neví však, že ví, ani co ví, ani proč ví. Jeho věděním je život, nikoli pohled na život. Věci se vědí prostě tak, jak se žijí, jako zkušenost; nikoli dříve, jako prozíravost, ani později, jako reflexe. Že by věci mohly být jinak, než jsou, není pro muže z lidu věcí zkušenosti, natož pak ideou, neboť muž z lidu nemá ideje. Proto se jeho moudrost nevyjadřuje v zásadách a obecných pravidlech, ale v historkách a pořekadlech - symbolických formách poznání, které jsou přesvědčivé tam, kam nemohla proniknout ryzí reflexe, jak si moudří mužové a učitelé odjakživa uvědomovali. Zvláště přísloví jsou jako medaile nebo mince zkušenosti, které jdou mezi lidem z ruky do ruky. Kulaté a ohraničené mince zkušenosti - zlato pravdy ve slitině s mědí zkušenosti -, přísloví předávaná z muže na muže a z ženy na ženu v daném národě jsou neorganickou a útržkovitou vědou, kupou volných lekcí o konkrét- 98 [pageend100]nich, ale rozličných faktech, přímým působením života na člověka a člověka na život. Život muže z lidu plyne v těsné blízkosti rodné země s její vůní, chutí a barvou, jež získává z půdy, rostlin a zvířat - z olivovníku, vína, žitného pole, koní, mezků, oslů, prasat, volů. Životní rytmy přírody, jako je sklizeň rostlin, březost a rození zvířat, nálady nebe, se v jeho zkušenosti prolínají s životními rytmy lidí, jako je dospívání chlapců a dívek, láska a žárlivost, hlad a dostatek, práce a spánek. Tomuto pozadí je v jeho prostotě vlastní velikost a trvání; je to pozadí života a smrti. Muž z lidu ví tedy možná s větší určitostí než filosof, co je příroda, a s větší jistotou než fyzik, že jsou přírodní zákony. Zvířata, rostliny a hvězdy jej naučily, že po stráni života se neschází jen tak, jak se komu zachce. Avšak i při této moudrosti je muž z lidu živelný. Život se v ném vzdouvá se svěžestí jara a příslušnost k rase se projevuje v plné nevinnosti. Rolník je určován svým přirozeným prostředím, je vrostlý do své půdy kořeny, které, byť nehmotné, jsou právě tak pevné jako kořeny dubu, jenž své žilnaté údy skrývá pod zemí, na níž stojí. Jeho skutečná moudrost se rodí z půdy a ta jí dává tvar a vůni. A dokonce i nejuniversálnější z lidských citů, náboženství, je u rolníka strom z jeho vlastního údolí. Neboť muž z lidu manifestuje minulost, uchovávání zašlých věcí. Stejně jako jsou jeho nálady a jeho filosofie pokladem z mincí zkušenosti, který mu uchovala ústní tradice, jsou i jeho fyzická gesta výsledkem jejich staletého provádění a pamatování. Jednou jsem v Bujalance, středisku lidového uměleckého hrnčířství poblíž Granady, pozoroval hrnčíře, jak obratné tvaruje z hlíny dokonale krásný profil nádoby; připadalo mi, že vidím, jak jeho nechybující loket vedou celé generace minulých mistrů, kteří jej zlehka udržovali na cestě dokonalosti vyžadované úrovní místa a lidí. A tuto tendenci ke konzervatismu, jenž je u lidu identický s poznáním, neboť lid nezná nic než to, co je předáváno a konzervováno, lze sledovat ve způsobech, vkusu a zvycích. Rolníkův oděv, který dnes působí tak pitoreskně, není než pozvolnou místní adaptací toho, co o staletí dříve nosili dvořané. Takže střih tuniky a kalhot, které nosí quechuové z venkova kolem Cuzca, je prakticky stále shodný se střihem roucha, které, plné jiskřivého zlata a drahokamů, zdobilo španělské místokrále. Lidová hudba není než dávná kultivovaná hudba, jednou více, jindy méně zabarvená vlivem lidových umělců, jim samým už neznámá. Lidové obřady, slavnosti a zvyky jsou jen reminiscencemi uplynulých dvorských časů. Obvykle je tudíž muž z lidu konzervativní. Pro empirické povahy může věci ospravedlnit jen jejich skutečná existence. Jak bychom pak mohli očekávat, že novým ideám porozumějí ti, kdo nemají žádné obecné ideje a kdo žijí nahromaděnou zkušeností? Lid proto obstarává onu masu a setrvačnost, jež zdravému národu dodává kontinuitu jakožto historickou kvalitu. Lidu také vděčíme za osobité zabarvení každé národní kultury. Lid je jako země, do níž se zaorávají zbytky strniště a žní a splašky ze statku a tlejí v ní tak, aby jejich zúrodňující kvas obohatil a oživil sémě budoucích úrod. Z jeho 99 [pageend101]nezdolné vitality se rodí mistři, kteří vždy znovu přicházejí obnovit a oživit jiné sociální vrstvy vyčerpané svou vědomou prací - neboť nic nevyčerpává tolik jako vědomá práce. Z jeho dlouhých, pomalých pohledů, které do sebe vpíjejí bezpočet výjevů a barev ve zjevné pasivitě a tichosti, vyrůstají během doby Titianové a Goyové, kteří je v zářných obrazech navracejí nesmrtelnosti. Aby však hluboké vrstvy národa zůstaly úrodné, je třeba respektovat jejich život v jeho hloubce, to jest, nezraňovat tuto stranu národa vystavováním bohaté a štědré krve světlu úmorného a vysoušejícího vědomí; smí-li tato krev kolovat v temných úkrytech svých tepen a žil, může vždy živit svůj mozek a dávat svému srdci zdravě a silně bít. 3. Příslušník buržoazie Bereme-li v potaz nejen sociální fasádu, ale i bytostnou hloubku buržoazie, pak ji můžeme popsat jako třídu lidí, kteří sice nemají intuici k objevování věcí, avšak disponují jasnou inteligencí, jež chápe věci už objevené, a technikou, jak věci ovládat a společensky užívat. Příslušník buržoazie představuje tedy stav věcí, řád, v jehož rámci je on důležitým, ne-li určujícím faktorem. Zatímco lid je depozitářem minulosti, zatímco aristokracie (v našem smyslu toho slova) je zvěstovatelkou budoucnosti, je buržoazie živoucím vědomím přítomnosti. Být si vědom přítomnosti znamená mít kulturu. Představitel buržoazie je proto sociální prototyp a protagonista existující kultury. Pokud člověk nemá žádnou kulturu, nepatří k buržoazii. Začněme s technickou kulturou. Buržoa nesplňuje své sociální funkce, jestliže neovládá určitý daný řád věcí - obchodní, průmyslový, administrativní, vědecký, vzdělávací, profesní. Ať už si zvolí jakoukoli životní dráhu, je jeho povinností znát ji niterně, a abych tak řekl, původním způsobem, nejenom z doslechu nebo z četby knih či ze zkušenosti jiných. Neboť základem buržoazie je profesionální užitečnost. Skrze svou profesi zpracovává a zužitkovává její příslušník kapitál myšlenek a objevů obíhajících v systému věcí, jehož je součástí. Nikdo po něm nechce, aby vynalézal, objevoval, vyzkoumával; ale očekává se od něho znalost, informovanost, povědomí o tom, co se děje, užitečnost na některém konkrétním poli, spolehlivost a důvěryhodnost jeho schopností, kompetentnost a upřímnost. Jestliže není užitečný, pak nepatří k buržoazii. Avšak jeho sociální funkce není v žádném případě omezena na jeho technické schopnosti a na jeho prospěšnost. Jeho kultura musí být zrovna tak technická jako obecná. Existuje pro to primární důvod, který plyne z ryze technických požadavků a závazků: k dokonalému zvládnutí nějaké profese je nutné ji chápat v sociálním rámci, do něhož je zasazena, takže muž, který se z vlastní vůle zřekne všech zájmů kromě přísně profesionálních, se stane nejen nudnou a nelidskou součástkou soustrojí, nýbrž přijde tak i o svou profesionální úroveň. Ten, kdo je „ničím než“, není „dokonce ani“ tím. Navíc musí představitel buržoazie plnit kromě své profesionální povinnosti 100 [pageend102]také širší sociální závazky při udržování a rozvíjení kolektivní kultury. Jelikož v sociální struktuře představuje buržoazie inteligenci, musí této důležité lidské schopnosti umožnit její plné rozvinutí; musí se pokoušet rozumét tomu, co se déje, tj. vytvářet a reprezentovat kolektivní vědomí existujícího řádu vécí. Z tohoto obecného principu lze odvodit primární povinnosti všech příslušníků buržoazie. První z nich je objektivita. Rozumét znamená vidět a vidění implikuje alespoň minimum úcty vůči tomu, co vidíme. Buržoa se tudíž musí vyhýbat veškeré despotické svévoli. Jako sociální typ není povolán razit nové originální stezky, nýbrž přísně se držet královských standardních cest. Měl by kontrolovat a držet na uzdě svou představivost, schopnost bytostně lidovou, u lidu užitečnou, a dokonce plodnou, avšak u buržoazie nebezpečnou. K tomuto účelu by měl být dobře informován. Zvědavost, technická i obecná, je jednou z jeho povinností a také jedním z jeho práv, na jehož základě může být ostatně snadno založena zásada svobody myšlení (a tudíž tisku). Vedle objektivity musí buržoa znát míru - vlastnost bytostně intelektuální, neboť myslet znamená zvažovat a vážit znamená měřit. Představitel buržoazie musí být uměřený ve slovech a názorech a musí být ve střehu, aby nedovolil vlnám vášně nebo horečnaté mentální aktivitě ovládnout či narušit jeho neustálé myšlení. Z toho vyplývá, že disciplinovanost a uměřenost, jež jsou intelektuálními podmínkami jeho myšlení, musí rovněž velet životu jeho vášní a emocí, jednání, zvyků, a dokonce gest. Neboť ten, kdo měří, hledá rovnováhu, a jak by mohl nalézt rovnováhu ve věcech, jestliže ji nenachází v sobě samém? Proto očekáváme od buržoazie určitou rezervovanost, dobrou formu v jejím způsobu života. Dobrá forma je výraz odhalující. Neboť forma je atribut intelektuální, je to výsledek porozumění, schopnosti vnímat věci. Ve společnosti musí být buržoazie udržovatelkou formy v myšlení i ve vystupování. Forma není žádnou drobnůstkou, žádnou okrajovou záležitostí. Je to výraz stability, neboť nic, co není stabilní, nemůže mítformu. Kouř, oblaka, tekoucí voda nemají formu. Běda národu, jehož buržoazie podceňuje, zanedbává nebo odstraňuje společenské formy. Neboť buržoazie má za úkol udržovat jasné formy v etických zvyklostech, společenských obřadech, pravidlech pro kritiku a v estetických normách. To je též hlavní užitek toho, čemu se říká „pohostinnost“. Hostitel a hostitelka jsou kněžími velice důležitého společenského rituálu. Stůl, přijímací pokoje jsou místy pro konsumpci kultury: jsou aktuálně žitou společenskou kulturou, neboť v nich se mísí všechna umění včetně toho nejtěžšího - umění života. V měšťanském domově, otevřeném a pohostinném, uzpůsobeném pro tuto sociální funkci, jsou kolektivní formy žití požadovány, rozvíjeny a kultivovány. K nejvýznamnějším znakům kultury patří sociální rituál odívání. Národ, který jej zanedbává, může pod atraktivní nálepkou demokratické prostoty skrývat pouhé lajdáctví, lenivý nedostatek sociální disciplíny. V napoleonských vyprávěních se dochovala dojemná historka, jež tuto hodnotu odívání jako sociálního rituálu ilustruje. Během jedné z nejsmutnějších fází strašlivého ústupu z Mosk101 [pageend103]vy, kdy se velká armáda rozpadala uprostřed nekonečných plání Ruska, požádal jeden brigádní generál o audienci u císaře. Když byl před Napoleona předveden, spatřil císař čistotnou a úpravnou postavu, dohladka vyholenou, bez poskvrny, jako by se audience konala v Tuilerie. Se slzami v očích si s ním císař potřásl rukou: „Generále, jste čestný muž.“ Existuje jakási ctnost, ne-li v odívání, tedy v disciplíně, jež z něho činí sociální rituál. Nejdůležitějším pravidlem pro příslušníka buržoazie je být tím, kdo konzumuje kulturu. Umělecké dílo je pouhou manifestací, tj. potenciálním přenášením ducha. Nelze říci, že naplnilo svůj účel, dokud se z něho netěšil konzument umění. Titianovy obrazy, kapitoly z Dona Quijota, scény ze Shakespeara, melodie z Mozarta jsou rozevřené a napjaté jako luky, neustále čekající na lidskou bytost, v jejíž duši by se jejich napětí uzavřelo a uvolnilo. Vkus je pro reprezentanta buržoazie jeho společenskou povinností. Jeho domov, celý jeho život musí být zaměřen k dosažení nejvyšší možné úrovně jeho doby v intelektuálních, morálních a estetických hodnotách. Společenský závazek vkusu zahrnuje i společenský závazek kritičnosti. V profesionálních stejně jako v obecných záležitostech je buržoazie správkyní kulturního dědictví národa; je udržova- telkou norem. Z toho vyplývá, že buržoazie musí být konzervativní. Protože je inteligentní a má obecné ideje, je liberálně konzervativní, přístupná změnám, ale je si vědoma hodnoty svého zděděného stavu. Jakožto uměřená a objektivní nein- klinuje k revoluci. 4. Aristokrat Pojmem aristokrat míním člověka, který ve věcech kolektivního života vidí sám za sebe; který si v celé hloubce uvědomuje, co se děje, a je s to nalézat sémě budoucího v temných zákoutích přítomnosti; který dokáže rozvrhnout obraz toho, jakých tvarů by kolektivní realita měla nabýt ve vytoužené budoucnosti, opravdově si takovou budoucnost přeje zhmotnit a sám se snaží jí dosáhnout a formovat svůj svět tak, aby odpovídal jeho vizi, jsa přitom pobízen nejvyšší ze všech vášní - intelektuální láskou. Aristokrata nikdo nepovolává, nevolí ani nevybírá. On sám ví, že jím je, neboť slyší, že k vznešenému a horoucímu úsilí jej povolává jeho vnitřní hlas - jeho poslání. Neexistuje hlas s větší velitelskou mocí; nic, co by pobízelo k dokonalejší a loajálnější poslušnosti. Velitel a voják v nitru jedné duše, pod jednou vůlí, uvnitř téhož exekutivního subjektu, poslouchá aristokrat své povolání bez jediné výmluvy či výhrady. Je svým vlastním otrokem. Neboť první povinností aristokrata je ovládnout sama sebe. Kázeň je prvním zákonem jeho života. Jednání, myšlenky a slova se v něm musí podrobit vedoucí síle vyšších schopností. Je třeba se rozloučit s představou „Dělám, co se mi zlíbí“. Všechny vrtochy a zbrklosti skryté za tímto „zlíbí“ jsou temné síly, bloudící v divokých končinách předků, jákýsi drak, kterého aristokrat musí 102 [pageend104]ovládnout a zkrotit. Maje svůj hybný impuls pevné v rukou, mužnou energii zkáznénu k akci, jazyk pod dohledem svého myšlení a myšlení ve službách svého vznešeného úsilí, je zkrátka aristokrat člověkem, který dosáhl stupně dokonalého vědomí a zodpovědnosti. Má sebe sama, aby se mohl dávat. Jeho poslání mu diktuje, jaký je jeho úkol. Jeho intelektuální láska jej činí otrokem tohoto úkolu. Aristokrat nežádá nic pro sebe - avšak vše, co je třeba, pro svou práci. A jeho práce je obtížná, vyžaduje od něj stále více oddanosti. Aristokrat roste s rostoucím rozsahem povinností. Každým krokem se jeho stezka zužuje a zvedá. A proto, ačkoli je tato profese otevřená, není aristokratů nadbytek, spíše nedostatek. Jediným privilegiem aristokrata je, že má více povinností než ostatní občané - povinností, jimž se nemůže vyhnout, protože je svým vlastním strážcem, soudcem i popravčím. Aristokrat bojuje na dvou frontách: na frontě vnější reality, kterou se snaží modelovat a tvarovat tak, aby byla v souladu s jeho niternou vizí, avšak tato realita se vzpouzí a zraňuje ho; a na frontě vnitřní reality, kde se střetává se slabým a křehkým člověkem, mužem z lidu, který mu v jeho vlastní duši odporuje, protože chce činit, jak se mu zlíbí, a s mužem z buržoazie, který se usazuje v jeho vlastní duši a touží si sobecky užívat veškerého pohodlí a všech výhod. Život aristokratův nezná odpočinku. Jak na napjaté struně táhne práce jeho, on práci. Vztah mezi aristokratem a jeho vlastním já je tedy delikátní a komplexní. Jako vše v aristokratovi je tento vztah určován nejvyšším zákonem jeho existence a to je oddanost vlastní práci. Aristokrat podřizuje svou osobu svému dílu. Jeho povinnosti jasně poslouchají tento zákon: sebe-zapírání, avšak nikoli sebe-popírání. Aristokrat má právo chtít a povinnost vyžadovat vše, co potřebuje jako nástroj ke své práci. Nic méně, ale nic více. Nic více, ale nic méně. Navíc sám ví, že čím méně požaduje, dokonce i na úrovni nástroje, kde má právo a povinnost žádat, tím efektivněji bude pracovat. Neměl by očekávat popularitu. Může se mu jí dostat. Ale nemusí. Mezi dobrou službou a popularitou neexistuje žádné jisté pouto. Měl by proto odložit veškerý strach z toho, že vzbudí nelibost, nebo dokonce zlobu lidu. Uvnitř užšího okruhu může zakusit kyselý dech závisti. Avšak aristokrat si nemůže dovolit podléhat vlivu svého okolí. Musí své zkušenosti přijímat jako údaje, jež stimulují jeho mysl, nikdy jako pohnutky emocí. Stejně jako naše oči reagují na všechno, dokonce i na fyzické údery tím, že prostředkují pocit světla, tak proměňuje duše aristokrata dokonce i rány osudu ve světlo pochopení a poznání. Proti nižším vášním vyvolávaným obvykle kolektivním životem - deziluzi, pomstychtivosti, zlomyslnosti, uražené ješitnosti - může postavit dvě přirozené výhody: jednu vrozenou, druhou získanou. Jelikož vidí sám za sebe, jelikož si uvědomuje, co se děje, přijímá vše, co se mu přiházi, se stejnou vyrovnaností, s jakou přijímá déšť, dobré a špatné počasí, bouři; a jelikož se naučil cenit si kázně, nedovoluje svým osobním reakcím, aby zamlžovaly jeho myšlení či usměrňovaly jeho jednání. 103 [pageend105]Jasnost je tedy hlavni ctností aristokrata - vrozená, protože vidí, a jen v duševní temnotě může člověk ztratit jasnost svého pohledu; vypěstovaná, protože morální disciplína dohlíží na akce a reakce, aby neodváděly mysl od zářivé vyrovnanosti, jež je podstatou jasnosti. Tato ctnost spočívá na třech pevných pilířích; jedním je průzračné vidění vnější skutečnosti v její minulosti, přítomnosti a v možné budoucnosti, a sice tak, aby celá křivka tohoto vývoje zapadala do obecné koncepce života; druhým je absolutní sebezapření; a třetím je přesvědčení, že svět není vposled náš a že každý, od nejprostšího řemeslníka po nejvyššího umělce, je nástrojem vyšších rozvrhů. Aristokrat ví, že jeho odpovědnost končí s jeho sebezapřením. Slouží, a to je vše, co se od něj žádá. Ať už ponořen ve své práci či mimo ni, oddává seji bezmezné; jeho duši však netrápí možný neúspěch. Nad brázdou, jež skryje jeho kosti, dá totéž slunce uzrát jiným úrodám. (Přeložila Věra Koubová) Když jsem poprvé ve Spojených státech slyšel, že se sto tisíc lidí veřejně zavázalo, že se vystříhá tvrdého alkoholu, zdálo se mi to spíše zábavné než závažné a zprvu jsem vůbec nechápal, proč se tito tak střídmí občané nespokojí s tím, že budou pít vodu v kruhu své rodiny. Posléze jsem však pochopil, že záměrem těchto sta tisíc Američanů, otřesených rozvojem opilství všude kolem, bylo poskytnout střízlivosti veřejně svou podporu a záštitu. Chtěli jednat přesně tak jako velký šlechtic, který by se oblékal zcela prostě, aby vnukl prostým občanům opovržení přepychem. Jsem přesvědčen, že kdyby těchto sto tisíc lidí žilo ve Francii, každý z nich by se jednotlivě obrátil na vládu, aby dozírala na hostince na celém území. A. de Tocqueville 104 [pageend106]Z myšlenek „posledního lancknechta“ Bedřicha Schwarzenberga * * Vybráno z knihy Lancknechta Bedřicha Schwarzenberga Španělský deník a Zrození revolucí, kterou z autorových knih a rukopisů sestavil a z němčiny a francouzštiny přeložil Karel Schwarzenberg a kterou vydal Ladislav Kuncíř v Praze v roce 1937. Historik Josef Pekař představuje v předmluvě Bedřicha Schwarzenberga slovy: Je těžko zachytiti plně a pravdivě duchovní podobu „posledního lancknechta“. Především aristokrat, naplněný pýchou nad vzestupem rodu na nejvyšší místa společnosti, ale upírající šlechtici význam, netkví-li kořeny svými v národě a nemá-li vlastnosti kavalíra, hrdinného rytíře, povinného bojovati za čest, třeba nekynulo vítězství - ten kult rytířství, jistě i ve světě myšlenky a v říši pravdy, jeho pravdy, je snad nejvýraznějším projevem jeho duchovní bytosti; on spoluurčoval i celá léta životních příběhů jeho, kdy Schwarzenberg dal svůj meč k disposici bojům proti rebelii od Španěl až do Haliče a Uher, kdekoli šlo o obranu skutečné nebo domnělé legitimity. Třebas asi by bylo Ušiti od sebe jeho účast v zápase, kdy se bojovalo po jeho přesvědčení o obranu práva, jež posvětila historie, od tažení, v nichž spolupůsobil především jako rakouský důstojník, je ve filosofii jeho, jak nám prozrazují jeho zápisky, obrana legitimního historického práva čestnou povinností pravého rytíře, ano vztahuje se někdy i na obranu revoluce národní nebo lidové, jako na příklad ve Vendée; zde bylo patrně Schwarzenbergovi zvlášf sympatické royalistické heslo odboje proti konventu nebo Napoleonovi. Autorita koruny, trůnu nebo i oltáře je tomuto přesvědčenému konservative!, vysoko hodnotícímu cenu tradice, nade všechno, podobně jako odpor proti jakobínství a buřičství; s tím souvisí i jeho obrany reakce - ale autoritu koruny ctí jen potud, pokud je založena na právu posvěceném dějinami a věrna mravním závazkům. Odtud lze vysvětliti, že na politickém bojišti domácím nestojí na straně Vídně, ale představuje se jako uvědomělý Čech, že neskrývá hněvů na popravy z roku 1621 a na „zardoušení Čech“, že dokonce mluví o vrahu, jenž zabil Prahu, že je proti německé nadvládě, ano že je dotčen i myšlenkami na budoucí velikost Slovanstva. Je nespokojen s vídeňským absolutismem a centralismem, je stoupencem českého 105 EXCERPTA [pageend107]státního práva, nejsou mu zcela cizí ani nálady nebo ironické demonstrace, v nichž prosvítá i sympatie s těmi, kteří v boji o nápravu skutečné nebo domnělé křivdy chopili se zbraně proti legitimnímu pánu a řádu - jen takový asi smysl může míti, že nosil okázale hole s kovovou hlavou Žižkovou. Jeho odpor k Vídni a k vídeňské politice kotví patrně již v nespokojenosti české šlechty s režimem josefínským a vlivy soudobého romantismu utvářely asi jeho ideál hrdiny, zastánce pravdy a práva ne v duchu Carlylově, ale v duchu spíš románském: v představě rytířského kavalíra, k niž ostatek i jeho vojenská kariéra položila sama základy. Ze souboru jeho myšlenek, jenž následuje, dokreslí si čtenář a doplní obraz mnou v hrubých rysech načrtnutý bohatě. * * * Vlastnictví jediným dělítkem Na železnici se mi vždy nejpatrněji jeví přicházející stanovisko komunismu. Na ní se totiž dělí cestující, jako teď i v životě, jen na dvě třídy, na ty, kteří platí hodně, a na ty, kteří platí málo. Tedy majetek, vlastnictví, je jediným dělítkem, stav ale jen vedlejší podmínkou. Kavalír, důstojník, kněz, ba kardinál nebo král na odpočinku přijdou bez dalšího do druhé třídy, nemají-li peněz -zatím co penězoměnci, obilní Židé, lichváři, šejdíři a falešní hráči, kuplířka a nevěstka se umístí v prvé třídě, jakožto slušní lidé, jsou-li schopní platit. Původně však je v našem společenském ústrojí vlastnictví jen vedlejším - náboženské a společenské postavení však hlavním rozdílem. - Toto však také předpokládalo mravní cenu. Kdo se nemohl prokázat neposkvrněným štítem, přestal býti šlechticem. Měštěnín byl moudrým a opatrným pánem, počestný mistr byl pilným, poctivým otcem rodiny - sedlák si vážil své hodnosti konšelské v obci. Tak mělo každé vlastnictví své mravní schválení. Toto je teď vymazáno. - V prvé třídě sedí požívající, ve druhé stojí četní nuzní. - Nedopadne to dobře, až tito se začnou sčítat a zeptají se na právní nároky, podle kterých prvá třída dostala svá místa na jízdě životem! Červen 1842 Panstvo, měšťanstvo, selstvo jsou těsně spojeni a spjati. Nerozloučí se jedno, aniž připraví zánik druhého, a posledním, ale nejkrvavéjším bojem bude utkání selství s komunismem, neboť patří k povaze vlastníka půdy, najmě toho, jenž ji sám vzdělává, že je v ní takřka zakořeněn a nejtíže se vzdá myšlenky a pojmu rodiny, vlastnictví a dědičnosti, což je přec záměrem komunismu - či spíše socialismu. Podivno, že dosud skutečné použití hlavních zásad komunistických se po106 [pageend108]vedlo jen absolutistické monarchii, totiž společné obdělávání půdy ve vojenských osadách, všeobecné nucené školní vyučování a skutkové popření práva rodinného odvodem sedmiletých dětí k námořní službě v Rusku. Srpen 1842 Zřízení šlechty Představuji si zřízení šlechty nikoli co zelenou, kypící nivu, kde privilegovaní hodují a odpočívají, obklopeni pevnými, vysokými hradbami, zatím co ostatek jejich spoluobčanů leží venku na suché písčině; nýbrž jako strmou výšinu, kam rody po staletí vystupovaly. Nechrne vystoupiti každého a přátelsky ho uvítejme, ale nenechme se donutit k sestupu. Že však na světě jsou hory a vrchy, a ne rovná plošina jako kulečník nebo tabule, to chtěl ten, jenž jej s horami, doly, řekami a močály stvořil, neboť to byla líbezná vůle jeho! Červen 1843 Po zmatku všeobecném Paradoxa. Až profesoři, reformátoři, doktoři, kantoři, advokáti, byrokrati, ab- legáti, delegáti, poslanci a psavci vše převrátí a natropí zmatek všeobecný, zbudou dva prvotní útvary, jež se zakládají na hlubokých složkách lidské soustavy. Člověk, dokud je myslící bytostí, potřebuje Boha a bohoslužbu - odtud kněží. - Člověk, dokud je masožravou zlou opicí, bude vždy soustavné vraždit - odtud vojáci. Tudíž stav kněžský a vojenský na věky. - Ze změti společenské zkázy se proto vyvine vždy zase vláda theokratická nebo vojenská. Únor 1844 Zapomene býti kavalír Karusel v Brně. - Rozkošné. - Mladí lidé jezdili výtečně. Díky Bohu, že leckde je ještě vidět kavalíry, kteří svého řemesla, zbraní a uzdy, si váží a užívati znají. Od té doby, co šlechta chce býti vším jiným než tím, k čemu podle podstaty své je určena, zdá se mi často nemožností - meč, toť je rádlo - a musí umět jezdit především na koni, a pak teprv na gramatice. Ale každý chce být, jeden beletristou, druhý st.-simonistou, třetí technikem, čtvrtý politikem, pátý kramářem, agronomem, diplomatem a byrokratem, a zapomene při tom, že se prapůvodně narodil - jako kavalír - tj. rytíř! 107 [pageend109]První úředník Onehdy velebili jakéhosi císaře - jenž sebe nazval prvním úředníkem svého státu. - Sotva myslím, že tři imperátoři po výtce - Caesar, Karel Veliký a Napoleon, když si stavili na hlavu korunu svétovlády - mínili se tím povýšiti na místo úřednické?! Ve Vídni 1845 Fouché a Fouchéové Strávil jsem několik dní četbou Fouchého pamětí a již dávno jsem nečetl nic, co by mne více zajímalo. Jak chytře dovedl tento mazaný podvodník oklamati postupně veškeré vládní útvary a využitkovati jejich sklonu k dosažení svých vlastních sobeckých účelů, k ukojení svých hlavních vášní, panovačnosti a chamtivosti! - A přece, jak chytře se umí v svých památnostech stavět a přesvědčovat, že byl postupně jakobínem - girondistou - thermidorovcem - na- poleonovcem - a bourbonovcem - pak opět jakobínem, a to všecko z čistého přesvědčení! - Ostatně neumí Fouché skrýti své nenávisti proti bojovníkům Vendée, těm v své prosté velikosti, v své rytířské oddanosti tak skvělým, nesmrtelným hrdinům. Je vidět, že se mu protiví každá otevřená, vojenská síla - každá přímá cesta. Tu nemohl již působit, tu končilo jeho umění! - Je těžko ošáliti sofismatem toho, jenž je rozhodnut nasadit svůj život - a kde znějí slova z olova a železa, umlká hrdinství a výmluvnost klubů, anebo působí leda směšně. Ve svých pamětech vyslovuje řešení záhady všech revolucí, pravé: „Bylo na čase, aby strom svobody konečně přinesl vydatnější plody pro ty, kteří jej sázeli a pěstovali!“ - Toť nejdůležitější a nejnezměnitelnější přiznání všech revolucionářů. Doby josefínské Doba josefínská by se měla demokratovi, tj. muži z lidu, jevit ještě nenáviděnější nežli se stanoviska panského. Pánovi sahala jen na měšec - lidu však na srdce, neboť v srdci lidu znějí zřejmé dva hlasy; je to mateřská řeč, t.j. řeč, jíž mluvila k dítěti matka - pak slova, jimiž kněz mu slibuje útěchu a pomoc shůry. Kdo tyto dva jazyky z hrdla rve, je velezrádcem na lidu. Víra v jeho kmen a v jeho Boha jsou svátostmi prostého muže. Kdo mu je bere, křivdí mu víc než knížeti a hraběti, jehož erb zašlapává do prachu. Nechci právě tvrditi, že bych denně chodil na ranní mši, a ještě méně, že bych si občas nepochutnal na sklenici šampaňského s doprovodem lanýžové paštiky. Avšak kdyby mi někdo chtěl zabrániti chodit na mši a donutit mě, abych denně pil šampaňské a jedl paštiky, vyskočil bych s půdy oknem, abych 108 [pageend110]běžel do kostela, a bylo by nutno mi vylámat zuby, aby bylo lze mi vlít šampaňské a nacpat paštiku do krku. - Ale takhle mi připadá doba Josefova - a nadto nebylo s tím šampaňským a paštikami také vše tak v pořádku, a páni filosofové přimísili všelijaké čertovo lejno a louh, jejž pak nedovedli, jako při svatbě v Káni, změnit v pitné víno. Listopad 1842 Silný Samson Novodobí Filištíni pomohli silnému Samsonovi, lidu, bojovati proti jeho nepřátelům a odnésti vrata Gázy. Pak mu dohodili děvku, Volnost, ve volnomyšlen- kářství ho ostříhali a pod záminkou, že ho osvítí, oslepili. Konečně se sesedli do rozličných komor, kabinetů, věnečků, klubů, kasin a síní a svázaného slepého Samsona odpoutali. Ten teď také pořádně třese sloupy a oporami domu -sesype se pak a Filištíni nebudou poslední, kteří udělají kotrmelec. Advokáti, byrokrati, ablegáti, profesoři, doktoři, reformátoři, censoři, demagogové, neg- rofilové a bibliofilové spolu poletí a pohádky bude konec. Prosinec 1845 Právo královské Je omylem, že já a moji spolubojovníci ve Španělích bychom nebyli bývali s to, cítiti náklonnost ke zřízením a veřejným ústavům baskických krajů, a že bychom při podobných příležitostech zajisté nebyli propůjčili své meče na obranu svobod takřka republikánských. Právě poněvadž je mi každé nabyté, zděděné a rodné právo svátým, je mi právo královské, k jehož obraně všichni jsou povoláni, nejsvětějším. A právě poněvadž jsem myslel, že v táboře kar- listickém nalézám národní, upřímný, rozhodný odpor proti bezohlednému, nespravedlivému, vše posvátné, získané a zděděné ničícímu vyrovnávacímu postupu revoluce, toužil jsem po něm. Březen 1847 Princ Rupert ...Revolucionáři, buřiči všech věků jsou povahou svou málo zábavní. Svým odpůrcům právě nic nemohou odpustit méně než veselost. - Jsou zřídka povahy příjemné; odtud jejich nenávist vůči laskavosti, proti všem jemným a něžným zvykům a tvarům. Jim nezáleží nijak na okrášlení společenského života, jejž, jak myslí, musí nejprve zničit, aby mohli na jeho zříceninách vybudovat chrám, v němž pro sebe a své sny očekávají klanění, jež po jejich názoru je konečným cílem a účelem všech kdy nastávajících pokolení... 109 [pageend111]Zástupy Více než sto lidí nevidím nikdy a nikde rád pohromadě, leč v seřazeném šiku nebo na modlitbách v kostele. 15. září 1848 Novodobí státníci a diplomaté mi připadají jako lidé, kteří se pilné namáhají, aby u zchátralého domu, jehož krov hoří, kde všecky spáry praskají a ve sklepích vystupuje voda - s neúnavnou přičinlivostí cídili okenice a natírali žaluzie hezky na zeleno. 10. října 1846 Poživatelní Rakušané Má-li kdo ve sklepě džbán mléka, holbu piva, láhev vína a sklenici pálenky, může konečně, občas střídaje, pochutnati si na všech těchto nápojích. Pakliže však, třeba s úmyslem dosáhnouti většího množství mléka, tyto veškeré látky kdo vlije dohromady do hrnce na mléko, mléko z toho nevznikne, nýbrž něco zcela nepopsatelného a rozhodně nepoživatelného! Tak to však půjde se zamýšleným sloučením národností, chtějí-li Uhry, Čechy, Poláky, Charváty, Rumuny, Srby a Lombardy změniti v německé Rakušany. 16. dubna 1851 Staroměstský rynk Prošel jsem se po Staroměstském náměstí - Malé straně - Hradčanech! - Byl večer a obrovité stíny mne šálily v mlze! - Což se to stalo právem, že tato národnost byla zardoušena!? - Což kožený policejní stát, beze všeho lidového života a citu sebevědomí, bez dějin a bez naděje, je vskutku ideálem novodobé spořádané společnosti? Byli popravení na Staroměstském rynku vskutku posledními mučedníky českého národa, který zároveň s nimi zemřel a byl pochován!? - Bylo by bolestné, kdyby toto bylo nutností, hotovou událostí, dějinnou skutečností! - Nač pak jsou takovéhle národní mrtvoly? - Jsou trochu lepší a četnější železnice a trochu lacinější kartoun vskutku konečným cílem všeho politického snažení, a četníci jedinými strážnými andělí společenského řádu!? Praha, 20. srpna 1852 110 [pageend112]Ztracená válka Má-li řetěz, jenž poutá srdce národů k panujícím rodům, za články toliko vojsko, úředníky a četníky a jejich věrnost a cit pro povinnost, stačí ztracená bitva, aby jej uvolnila! Proto bitva u Jeny povalila pruskou monarchii, kdežto Wag- ramská nemohla roztrhnouti svazu národů, jenž se spojil pod domem císařovým. Dnes by podobná porážka byla ve svých následcích hrozná. 21. srpna 1852 Právo a moc Kdosi míní: „Máme moc, nač my potřebujeme právo!“ - Je-li však moc bez práva poražena, nezbude nic! - Právo však i bez moci zůstane již proto vždy, i na čas přemoženo silou, proto právě, že je to právo a že sám Bůh v každé lidské hrudi založil nezničitelný cit uznání jeho, který právě tak posiluje jeho obránce, jako útočníka ochromuje! 30. srpna 1852 Svoboda Jaký je to bídný stav společnosti, kde člověk se může pohybovat, jako kolečko ve stroji, jen pod dohledem. Sotva je pohromadě deset vozů a sto prochazečú, je potřeba desíti oděnců jízdních i pěších, aby každého poučili, kde smí chodit, stát nebo se hýbat. A přece se to stalo skoro nutným! Tak velice vyrostlo poručníkování jednotlivce ve prospěch společnosti, že pro samé žvanění o svobodě svobodný muž nebude už smět jít přes ulici bez dohledu četníka. Ve prospěch všech ostatních svobod - svobody tisku, svobody učební, svobody voleb atd. - jest jediná, jež stojí za boj a po níž chápu touhu, jediná, jež je více či méně potřebou každému, kdož se narodil v poutech, svoboda osobní, uvedena na míru školáka! 12. května 1853 Otec vlasti Říká se „Otec vlasti“! - proč se nemůže říci Otec státu? Poněvadž vlast - (národ) - je něčím daným, přirozeným, zděděným, poněvadž znamená stupňovanou rodinu; - stát je naopak společenstvím, nikoli věcí samorostlou, než založenou na umělých poměrech a soustavách - pouhým pojmem. Dokud krev mých otců proudí v mých žilách, musím náležeti svému národu (zemi). Její přednosti a chyby jsou i mně vrozené, její čest a hanba lpí na mně 111 [pageend113]nesmazatelné, její slavné dni zůstanou i pro mne na věky dny radosti, její dny smuteční i mne posypou prachem a popelem, ať bydlím za mořem, na točné nebo u protinožců. Státu však mohu se zříci - mohu se vystěhovati - pravoplatný doklad vystéhovalecký, platné propůjčení občanského či domovského práva v Novém Yorce nebo v Mexiku uvolní veškeré moje povinnosti a city pro stát, jemuž náležím, jakmile jsem unikl nutnosti nebo dobrovolné se vzdal práv a povinností, jimiž jsem byl k němu poután. Pročež je zločin proti zeměpánu stupňovanou otcovraždou, proti hlavě státu pouze vétším porušením kázně nebo smlouvy. 2. srpna 1853 Šlechta Kde národní život, národní uvědomění, dějinné podání dosud nevymřely, nebylo lze navzdor mandarinství a nivelisační horečce udusiti význam panstva. Arci má šlechta jen tehdy a potud význam, že tkví nikoli mimo národ, nýbrž naopak má úkol v jeho nejvlastnějším životě, v jeho vzpomínkách a nadějích. Angličané, Španělé, Uhři jsou národové oživení nejhrdějším sebevědomím, a proto právě nikdy nesmýšleli nepřátelsky o svém panstvu, ba ani při velkých politických otřesech dějinné vzpomínky, skvělá jména nikdy nepokládali za předmět vášnivého pronásledování... Je neštěstím pro národ, jestliže velká jména a rody, v nichž dále kvetou jeho nejkrásnější vzpomínky, mizí. Odvažuji se opakovati: Je to neštěstí pro veškerenstvo! Bude nutno litovat v zájmu Francie, až už nebude žádného Montmorency, žádného La Tour d’Auvergne. Vymírání a uhasínání takových jmen lze srovnat s opadáváním ušlechtilých ratolestí, jež označuje pomalé stárnutí a trouchnivění celého kmene... 1. prosince 1854 Odzbrojení Kdyby Kain byl nalezl Ábela ozbrojeného, snad by se tato první vražda na zeměkouli nebyla stala. 6. ledna 1855 ♦ Zbořené hrady V „Allgemeine Zeitung“ čteme:«... na vrchu se tyčí starý zámek, nyní káznice a robotárna. Kolik starých rytířských hradů, jimiž se dnes podivujeme jako malebnému přídavku krajiny, hostilo dříve též lidi velmi pochybných názorů 112 [pageend114]na cizí majetek. Nebylo by tudíž takovou chybou nástupcům jejich povolání na těchže místech, třeba za změněných poměrů, poskytnouti útulek.“ Ba, snad nastala doba, kdy kostely, kláštery a hrady se musí rozpadnout, zřítit anebo se změnit v trestnice a kasárna. Naše doba aspoň už žádných nestaví, neumí to také. Naše doba za to buduje továrny pro dělníky, paláce pro kapitalisty, kasárny a káznice, aby chovaly - jedny obránce, druhé útočníky kapitálu. Kdož ví, jaké úvahy snad pronesou davy, jež za tisíc let po železnicích nebo snad ve vzducholodích budou hučet kolem zřícenin našich novodobých hradišť a klášterů, o povaze soukromého majetku. Snad bude tehdy zásada „majetek, toť krádež“ již uplatněna, a potomci budou v pohodlném kapitalistovi nebo blahobytném velkoobchodníku dneška spatřovat právě tak lichváře a krvepijce, jako onen článek dělá ze středověkého usedlého panstva loupežné rytíře a lap- ky. Pamatujeme, že šlechtě dneška, peněžnímu velmoži, komerčnímu radovi, továrnímu vládci schází meč, zbraň k ochraně jeho práv. Nikoli vlastní pěstí, nikoli za zdí vlastního hradu majetník dneška ohrožuje útočníka, předvoj budoucna. Ne, tu ochranu mu poskytuje jedině četník a zmínění průkopníci zítřka jsou prozatím zavíráni do žaláře. Ale co potom, až doba přivede valný houf nepřátel?! 10. března 1856 Jen bohatí a chudí Brzy budou beztak pouze lidé s plnými a prázdnými měšci anebo též takoví, kteří nemají měšců vůbec, jelikož postrádají i kabátů, následovně kapes. Dokud tahle nivelisace nebude provedena, půjdou věci jakžtakž. Až ale jednou budou jen bohatí a chudí, sytí a hladoví, poživači a nuzáci, peníze a jimi poskytovaný požitek budou platit za jediný cíl, jedinou zásluhu, vše ostatní za nicotné snění a ilusorní fantastiku, pak začne poprask! 31. března 1856 Lvi a králíci Když lvi a králíci sní o témže ráji, tu při uskutečnění tohoto ráje asi jeden či druhý rod by byl zkrácen. Asi králíci! 12. prosince 1859 Dynastie Dynastie není německá - je to španělsko-lotrinská krev - Bohu díky! Dynastie může kořenití jen v dějinné půdě. Je-li půda podvrácena, musí 113 [pageend115]císař východní říše býti hrdinným maďarským králem nebo císařem katolických Slovanů. Na červotočivém, reformací, revolucí, radikalismem a socialismem zkyslém, profesorským trusem pohnojeném měšfáckém nebo demagogickém německém živlu koruna a dynastie již kotviti nemůže. 1. dubna 1851 Onen pokrok Nikoli rozvážné kupředu, nýbrž rozhodně dozadu, neboť před námi je propast. 1. srpna 1853 Nová diplomacie Lamoriciére poražen - můj starý udatný druh ve zbrani, statný Pimodan padl u Castel Fidardo! Re Gentiluomo dopustil se zrady, za níž by se byl styděl i poslední lapka v dobách pěstního práva - přepad bez opovědění nepřátelství! - Ale naše doba pokročila nad takové předsudky! Však i náš vládní tisk říká: pro panovníky a vlády nehodí se prý citová politika, t.j. poctivost, a státnictví nezná prý mravnosti ani vděčnosti - věrnosti, cti prý nelze ve věcech veřejných užiti! - Důsledky takových zásad a názorů nebudou chybět. 28. září 1860 Bohemia V českém jazyce „Böhme“ se nazývá „Čech“ - tak jako Uher v uherském jazyce Magyar. - Němci však předstírají, že tak označují pododdíl obyvatelstva, a podle jejich způsobu řeči jsou i „Deutschböhmen“ němečtí Češi, a brzy i němečtí Uhři. Proč ne také němečtí Francouzi anebo francouzští Angličané; jestliže je totiž dovoleno každému přistěhovalému obyvatelstvu svoji národnost uplatňovati i v nové vlasti a 80.000 německých řemeslníků v Paříži nebo 30.000 Angličanů v Touraine a v Languedocu by usuzovalo stejným způsobem. Není toto přehmat proti mezinárodnímu právu jako každý jiný, dobytý surovým násilím; tím potupnější, že zneužívá práva pohostinství! Uhři, dejte si pozor a z Čechů si vezměte příklad -držte Němce stranou, bojte se Danajců, i když přinášejí dary. Co by se tomu řeklo, kdyby francouzské obyvatelstvo v Německu bydlící prohlásilo: „Nous sommes Allemands mais pas Teutsche“ - „wir sind Böhmen, aber keine Czechen!“ 1847 114 [pageend116]Z listu Čeňkovi z Auerspergu Avšak jaký pohled se naskýtá mým očím! Jen jednotlivě bojují někteří obránci starého práva, národnosti, církve (kardinál Schwarzenberg - věčné jsem hrd, že s ním nesu stejné jméno - Lev Thun, Salm, Jindřich Clam), zle sužováni od nepřátel, opuštěni od přátel - podpory nalézajíce jen u Riegra a Šmolky, potíráni od členů vlastního rodu a stavu, druhů takového Giskry (jenž dosti drze už teď píše na svou korouhev nejchvalitebnější hesla o zažloutlých pergamenech a ztrouchnivělých králích), to byl okamžik se srazit a říci: „Oni, nebo my!“ A pak by trůnu byl zbyl výběr, ale také odpovědnost! Chtějí z korun svátého Štěpána, svátého Václava a z dědictví koruny dožecí, z vévodského klobouku rakouského (železná koruna už je u čerta) slít fantastickou korunu. To ale nejde. - Bojím se, že při tomto slevačském postupu nepovstane žádný nový klenot, ale staré asi budou rozlity a zničeny! Zmizejí-li koruny, přijdou vavřínové věnce imperátorů jako znamení vlády! - Ty ale nelze odkázat ani zdědit, nýbrž musí být vlastnoručně utrženy! V Praze 8. září 1862 Zajistěte si PŘEDPLATNÉ revue PROSTOR na rok 1993 Nabízíme velkou předplatitelskou slevu: 50% Objednávky zasílejte na adresu: ROVINA, Na Zlaté stezce 138, 383 11 Prachatice tel. a fax: (0338) 22 380 115 [pageend117]VYBAVTE SVOU DOMÁCNOST ZNAČKOVÝMI VÝROBKY * ZARUČENÁ SPOLEHLIVOST ZARUČENÝ SERVIS OMEGA - DOMOV s. r. o. OD DOMOV - IKEA, 8. posch. Budějovická 64 14000 Praha 4 tel. (02)692 8041 I. 378 [pageend118]DOKUMENTY Prohlášení příslušníků historické šlechty předané 17. září 1938 presidentu dr. Edvardu Benešovi Pane presidente, za těchto dnů všechny stavy a třídy našeho národa svorné projevují svou vůli zabránit porušení starých hranic našeho státu. Proto i řada členů starých rodů naší vlasti nás pověřila, abychom se k Vám dostavili s podobným projevem. Věrnost k Českému státu, který naši předkové pomáhali budovat a po tisíc let udržet, je pro nás povinností tak samozřejmou, že jsme se rozmýšleli ji výslovně zdůraznit. Považujeme za svou povinnost uchovat dědictví svých otců. Země Koruny české byly pohromadě po tolik věků a přetrvaly spolu tolik bouří, že doufáme v přejití těchto časů nepokoje a násilí. Naše přání, aby staré hranice České koruny zůstaly neporušeny, vychází zajisté také ze starosti o budoucnost našich potomků i z pocitu odpovědnosti za svobodu a blaho českých Němců. Naši předkové vždy usilovali o přátelský poměr obou národů v zemi usazených, a tak i my toužíme po tom, aby i naši krajané německého jazyka mohli sdílet s námi lásku k nedělitelné vlasti. Důvěřujeme, že se tak může stát. Zejména doufáme, že zásady křesťanské udrží v této zemi pořádek a vzdělanost. Vyslovujíce víru v lepší budoucnost, ujišťujeme, že jsme si vědomi svých zděděných povinností k vlasti a ke státu, který byl domovem našich předků a jehož stará práva jsme vždy chtěli a i dnes chceme hájit. Toto prohlášení předali: Karel Schwarzenberg, Jan z Lobkowicz, Z. R. Kinský, František Kinský, Zdeněk z Kolowrat, Rudolf Czernín, Leopold Sternberg, W. Colloredo-Mannsfeld, Karel Parish, Jindřich Dobrženský, Hugo Strachwitz, Karel Belcredi 117 * * * [pageend119]Prohlášení příslušníků historické šlechty předané v září 1939 presidentu dr. Emilu Háchovi Slovutný pane presidente, v poslední době bylo jednáno o postavení šlechty v českém národě a objevily se v tomto ohledu různé nejasnosti. Považujeme proto za vhodné v tomto směru podat některá vysvětlení. Šlechta byla, jako všude, svou podstatou zřízením státním a jakožto celistvé společenství bývala ušetřena národnostních sporů. Její politické povinnosti bývaly určovány službou Českému státu a králi. Jádro tohoto stavu vždy ovšem patřilo k českému národu netoliko kulturně, nýbrž i krví a jazykem. Za raných dob království, kdy celý venkov byl jazykově český, prostředí šlechty bylo rovněž takové. Tato šlechta, původem a jazykem česká, tvořila panující nebo politickou vrstvu Českého státu před vznikem monarchie domu Rakouského i dlouho potom. Zanechala nám památku své kultury v českých zpracováních rytířských zpěvů, v knihách zemských práv, v názvosloví vojenském, ve svých hradech a zámcích a ve vybudování institucí kulturních. Rody, které sdílely po staletí osudy českého národa a neodcizily se nikdy svému kmeni, musí i dnes být počítány k národu, jehož krev v jejich žilách koluje. Vedle této ryze domácí šlechty přistěhovalo se průběhem dějin a usadilo se na území Českého státu mnoho rodin původu cizího, nikoli však pouze německého. Tyto rodiny, jimž příslušelo místo na sněmu, jehož jednání se v Praze, Brně a Olomouci účastnily, a jimž příslušela i vrchnostenská moc, která je spojovala stálým správním stykem s lidem, splynuly v krajích českého jazyka s národem tak, že jejich různý původ nemůže ničeho změnit na jejich nepopiratelné příslušnosti k české národní pospolitosti. Obdobně někteří v německém prostředí žijící potomkové českých rodin honosících se ryze českými jmény a vzešlých z nejstarší krve české hlásí se k národu německému, který je u vědomí jejich německého smýšlení velmi ochotně za své syny uznává a v jejich českém původu žádné překážky nevidí. Jsme přesvědčeni, že tak jako my přiznáváme těmto jedincům právo hlásit se k národu, uprostřed něhož žijí, který za svůj zvolili a který je za své příslušníky přijímá, tak i ze strany druhé nebude nikdo příslušníkům šlechtických rodin zde usedlých upírat právo, aby se hlásili k českému národu, s nímž žili jejich předkové po generace, sdílejíce práva i povinnosti, dobré i zlé, byť rodiny ty nebyly po meči vždy původu českého. Zděděná příslušnost k národní pospolitosti není tedy určována okolnostmi dne, nýbrž jest způsobena skutečností společenství života, politické, kulturní 118 [pageend120]a hospodářské spolupráce, jednotou déjin, osudů a zodpovědností za budoucí generace národa. Národ český, jemuž slavnostním způsobem byla zaručena Vůdcem národa německého a říšským kancléřem jeho národní svébytnost, zajisté může po- važovati za své právo i svou povinnost tvrditi se vším důrazem - kdyby o tom pochybnost vznikla - skutečnost, že má českou šlechtu jako svou složku, jež od těla národního se nikdy neoddělila a nikdy svým přičiněním oddělena nebude. Při posledním sčítání lidu v Německé Říši byla příslušnost k národnosti postavena na základ dobrovolného přiznání. Příslušné správní předpisy vycházejí ze zásady, že každý jest příslušníkem toho národa, s nímž se cítí niterně spjat a k němuž se hlásí. Nepochybně se budou německé říšské orgány říditi touto zásadou i na zdejším území. V úplné shodě s národem německým, který žádá ode všech svých příslušníků přesné konání všech povinností vůči národní pospolitosti, jsou důvodné i český lid a česká šlechta přesvědčeni o své sounáležitosti. Vycházejíce z přesvědčení o jednotě našeho národa ve všech složkách, a zejména o tom, že potomci někdejších spolutvůrců a nositelů české státnosti ještě mohou svému národu a své vlasti za všech poměrů platně po- sloužiti, chceme se vždy a za všech okolností hlásiti k českému národu. V září 1939 Čtěte knihy z nakladatelství PROSTOR Pro předplatitele revue PROSTOR sleva na veškerou knižní produkci 20 % ! 119 [pageend121]MÁTE ZÁJEM SE BLÍŽE SEZNÁMIT S NÁZORY VÝZNAMNÝCH PŘEDSTAVITELŮ LIBERÁLNÍHO A KONZERVATIVNÍHO MYŠLENÍ Navštivte čítárnu Občanského institutu, kde je pro vás k dispozici jinde v Československu prozatím nedostupná literatura tohoto zaměření (publikace M. Novaka, F. A. von Hayeka, L. Miesese, M. Friedmana a mnoha dalších, z časopisů např. The American Spectator, Commentary, The Salisbury Review, Spectator, Policy Review, Prostor, Proglas...). Z vlastní knižní produkce Ol si u nás můžete zakoupit knihu F. A. von Hayeka Cesta k nevolnictví, v dubnu letošního roku vyjde český překlad díla M. Novaka Duch demokratického kapitalismu. Nabízíme vám i nepravidelně vycházející Bulletin OL V případě vašeho zájmu vás budeme pravidelně informovat o dalších námi pořádaných akcích (přednášky, semináře, nabídka odborné literatury v knihkupectví Fišer, Kaprova 10, Praha 1. Hodiny pro veřejnost: pondělí, čtvrtek, pátek 10.00-16.00 úterý středa 10.00-19.00 10.00-18.30 OBČANSKÝ INSTITUT, Čs. armády 16, Praha 6, tel./fax 31 18004 [pageend122]NÁŠ ROZHOVOR Hodnoty a řád (rozhovor s MUDr. Františkem princem Lobkowiczem, náměstkem vel- kopřevora Českého velkopřevorství řádu maltézských rytířů) Red.: Jasnosti, mohl byste úvodem seznámit naše čtenáře s posláním Řádu v současné době? dr. F. princ Lobkowicz: Řád maltézských rytířů má bohatou a dávnou tradici. Pochází už z doby křižáckých válek a prodělal velice bouřlivý vývoj: od rytířského řádu, který se na jedné straně staral o průniky do Svaté země, na druhé straně bojoval se zbraní v ruce proti Turkům, až po záležitost barokně-aristokratickou v uplynulých stoletích, která se spíš soustřeďovala na zevní záležitosti, na tradice šlechtických rodů. Ale naštěstí Řád tyto sklony velice dobře překonal a počínaje druhou polovinou minulého století se opět vrací velice úspěšně ke svým původním úkolům na £oli charitativně-zdravotnickém. Takže dnes skutečně můžeme říci, že Rád není reliktem dřívějších dob, aleje velice účinnou zbraní v boji proti utrpení jakéhokoliv druhu. Čímž je vysvětlena úloha Řádu v dnešní době - starat se o trpící tak, jak už to předvídal a naplánoval zakladatel Řádu blahoslavený Gerard (j- 1120) ve dvanáctém století. Řád podle svých možností, které ovšem také nejsou neomezené, se stará o nemocné, o osamělé. Činí tak hlavně v rozvojových zemích, ale také jinde. Některé řádové organizace dokonce vlastní nemocnice a špitály nejrůznějšího druhu. Společným jmenovatelem je péče o osamělé, nemocné, staré a trpící. Red.: Má také váš Řád psychoterapeutickou službu? dr. F. princ Lobkowicz: Ano, pokud jsem informován, tak existuje tuším v Itálii nebo Francii také psychiatrická léčebna Řádu. Ale nemohu potvrdit, že by Řád byl zvlášť specializován nebo zaměřen na psychické poruchy. Ale například v Africe Řád bojuje proti lepře a proti malárii, proti známým a nebezpečným infekčním chorobám. V každé zemi je 121 [pageend123]Řád zaměřen podle místní potřeby a podle ekonomických možností. Takže například bohaté Německo má velkou nemocnici ve Flensburgu a vedle toho ještě podporuje různé chudší státy v Africe. Teď je velice aktuální Jugoslávie. Všude, kde se něco děje po stránce sociální, tak se snaží Řád pomáhat. Red.: Mohl byste uvést konkrétní formy pomoci, jakým způsobem pomáhá Řád zdravotně postiženým? dr. F. princ Lobkowicz: Organizačně Řád pomáhá v tom nejširším slova smyslu dvojím způsobem. Rád pomáhá vlastními aktivitami a vedle toho má ještě bratrskou organizaci, která se u nás jmenuje Maltézská pomoc, v Německu Malteser Hilfsdienst. Je to organizace většinou mladých lidí, kteří ještě nejsou členy Řádu a bez odměny a vedle svého pracovního zaneprázdnění vlastníma rukama pomáhají. Jsou to lidé, kteří absolvují kursy první pomoci, ošetřování nemocných a kteří jsou zkušení např. v pomoci při katastrofách. My ještě tak daleko nejsme, ale existují týmy této organizace, které jsou také technicky vybaveny na tuto činnost a zúčastňují se záchranných akcí po zemětřeseních, jezdí do oblastí v Africe, kde existuje hladomor a podobně. Čili ta konkrétní pomoc je ze strany Řádu organizační a finanční a na druhé straně konkrétní pomoc vlastníma rukama těchto skupin, které k těm trpícím přicházejí a přímo se o ně starají. Red.: Působí takové skupiny i v Československu? dr. F. princ Lobkowicz: Musíte chápat, že začínáme po čtyřiceti letech pauzy, takže všechno je v začátcích. Ale Maltézská pomoc, jak my jí říkáme, už u nás existuje. Máme několik skupin, dvě skupiny jsou v Praze, jedna v Klatovech, jedna v Komárně, na Moravě je jich také několik. Hledáme ochotné mladé lidi, ale na věku nezáleží, kteří jsou připraveni a schopni jít přímo k trpícímu a postarat se o něho. Red.: Dovolíte jednu pragmatickou otázku: Jakým způsobem získáváte finanční prostředky? dr. F. princ Lobkowicz: To je otázka častá, otázka tradiční. Řád není tak bohatý, jak si někteří lidé myslí. Řád většinou žije z příspěvků svých členů a existují také určité, ne příliš velké nuyetky, kterých je možno používat k financování. U nás tomu tak není. Rád u nás sice měl určité majetky omezeného rozsahu, ale k jejich restituci ještě nedošlo, takže my žijeme, dá se říci, z podpor našich spolubratři v cizině. Zatím nejsme schopni sami sebe financovat. Red.: A je nějaká naděje na znovuzískání těch majetků? 122 [pageend124]dr. F. princ Lobkowicz: Naděje tu je. Byl vypracován zákon o restituci církevního majetku. My jakožto církevní řád pod tento zákon spadáme. Ten zákon byl dvakrát nebo třikrát zamítnut a v tuto chvíli nevíme, jak to dopadne. Ale pokud by došlo k přijetí tohoto zákona, tak bychom určitý menší a omezený, hlavně lesní majetek na severní Moravě mohli získat zpátky. Spravováním tohoto majetku bychom se možná i trochu ekonomicky postavili na nohy. Red.: Zmínil jste se o čtyřicetileté pauze, ale přesto Velkopřevorství české přetrvalo, V jakých podmínkách? dr. F. princ Lobkowicz: Velkopřevorství české má velice starou tradici, protože je to nejstarší velkopřevorství v Evropě, které existuje bez přerušení již od dvanáctého století stále na stejném místě, což je pozoruhodné. Velkopřevorství přetrvalo zásluhou svých několika členů, kteří tady zůstali celou dobu. Většina členů emigrovala ve dvou emigračních vlnách v letech 1948 a 1968, ale několik členů tady zůstalo a snažilo se udržovat činnost, která se omezovala na dodávky vzácných léků ilegálně do Československa za pomoci spolubratři v cizině. To se dělalo a to skutečně nikdy nebylo přerušeno. Takže jsme mohli po listopadové revoluci obnovit činnost, přijmout další členy, obnovit spolupráci s cizinou, obnovit spolupráci se spolubratřími, kteří jako emigranti zůstali v cizině, a tak se pomalu zase začalo znova. Red.: Kvalitních léků je u nás stále nedostatek, pokračuje i dnes dodávka nedostatkových léků do Československa? dr. F. princ Lobkowicz: Ano, podporujeme tak některé nemocnice i jednotlivce, ovšem v omezené míře. Red.: Mohl byste představit některé přední reprezentanty Řádu a říci několik slov i o své osobě a činnosti v minulých letech i nyní? dr. F. princ Lobkowicz: Naše Velkopřevorství je dobře reprezentováno v řádové vládě v Římě dvěma našimi členy: Frá Norbertem Kinským a Frá Karlem Paarem. O aktivní přežití Řádu u nás v uplynulých čtyřiceti letech se zvláště zasloužili prof. Hugo Rokyta, Jaromír Hrubý-Gelenj a dr. F. Skřivánek, dr. Willy Lorenz z Vídně a další. Co se týče mě, v minulých letech jsem pracoval jako lékař-mikrobiolog v Praze, ještě za komunismu jsem jako předseda Výboru křesťanské pomoci začal obnovovat charitativní činnost u nás. Po listopadu jsem odešel jako lékař do důchodu a působil v obnovené Katolické charitě v Praze a dnes se zcela věnuji Řádu. 123 [pageend125]Red.: Rád bych se ještě vrátil k těm hodnotám, které Řád uchovává. Mluvil jste o službě bližnímu a pomoci trpícím. Mohl byste jmenovat ještě nějaké? dr. F. princ Lobkowicz: V dobách rytířských se členové Řádu snažili spojovat nebo prakticky naplňovat rytířské ctnosti tak, jak tenkrát byly aktuální. To je pro nás dnes už - mírně řečeno - nemoderní, ale byly doby, kdy se rytířům dařilo na jedné straně chránit trpící, nemocné, poutníky a na druhé straně s mečem v ruce bojovat proti nevěřícím. Tenkrát to bylo aktuální, dnes už to naštěstí aktuální není, a proto se daří Řádu plnit ten původní úkol: starat se o nemocné, trpící tak, jak už jsem o tom hovořil. Dále bych chtěl zdůraznit, že Řád je řádem katolické církve a má ve své preambuli také jako úkol bojovat o víru. To se hezky řekne, ale v době, kdy to činili rytíři s mečem v ruce, to bylo jednodušší. Dnes si my představujeme boj o víru spíše jako snahu vést naše členy k aktivní víře, která se projevuje péčí o bližního. Red.: O naší současné společnosti se hovoří, že je devastovaná. Navíc má tradici plebejské demokracie. Chtěl bych se zeptat, zda si myslíte, že váš Řád by mohl přispět k tomu, aby duch rytířství, gentlemanství se uchytil v této společnosti? dr. F. princ Lobkowicz: Jsem přesvědčen, že ano. Ovšem na druhé straně Řád nikdy nebyl a nebude nějakou hromadnou organizací, ale spíš záležitostí výběrovou. My chceme vést své členy k plnění jejich povinností vůči Řádu, to znamená sloužit bližnímu, pěstovat aktivně víru, a domnívám se, že pokud budou členové příkladem v plnění těchto úkolů, tak by mohli být také příkladem svému okolí. Red.: Kdo může být členem Řádu? dr. F. princ Lobkowicz: Členem Řádu může být každý katolický křesťan, který je ochoten věnovat čas, píli a snahu úkolům Řádu. Čili dnes už není Řád vyhrazen šlechtě tak, jak to bývalo dříve. Ovšem na druhé straně je nutno připustit, že Řád je rozdělen do celé řady stupňů, má určitou hierarchii a v té hierarchii se může každý katolický křesťan nějakým způsobem uplatnit. My nechceme být organizací formální, která vystupuje pouze při pohřbech a církevních slavnostech v nějakém hábitu, ale chceme, aby se vědělo, že Řád je tady od toho, aby pomáhal - v tom nejširším slova smyslu. Red.: Mohl byste se ještě podrobněji zmínit o organizaci Řádu? dr. F. princ Lobkowicz: Ještě jsem nezdůraznil, že Řád je právně samostatným subjektem ve smyslu mezinárodního práva, to znamená, že je 124 [pageend126]uznáván už od dob středověku jako samostatný stát. To zníjxíradoxně, ale je tomu tak: samostatný stát bez vlastního území. Čili Rád má své vedení v Římě, v čele Řádu stojí velmistr, který je volen na doživotí, v Římě má Řád dvě větší budovy a zahradu, to je suverénní území Řádu, má svoji vládu a je rozdělen do jednotlivých států světa a do určitých organizací. Ty nejstarší organizace jsou velkopřevorství a převorství, ty jsou tradiční a historické, dneska už se nezakládají. Novější organizace nesou název řádové asociace. Takže např. ve Spojených státech jsou dvě řádové asociace, zatímco v Itálii, v Čechách a v Rakousku jsou tradiční velkopřevorství. Red.: A jakou hierarchii má velkopřevorství? dr. F. princ Lobkowicz: V čele stojí velkopřevor, náš žije v Římě a je jím Frá Cyril Toumanoff. Jeho zástupce či náměstek se stará o záležitosti ve vlasti. Jemu pomáhá řádová rada ve věcech finančních, právních apod. Red.: Jaký je vnitřní život Řádu, scházejí se běžní členové Řádu nějak pravidelně? A jaké jsou jejich vnější projevy - háji své právo nějak zjevně a pro obyčejné občany viditelně? dr. F. princ Lobkowicz: Já se nedomnívám, že by členové Řádu byli nějakým zevním způsobem nápadní, spíše by měli být nápadní svým křesťanským chováním. Členové Řádu se scházejí na určitých řádových slavnostech, nejdůležitější je setkání 24. června, což je státní svátek Řádu. Tento den je svátek sv. Jana Křtitele, patrona řádu a členové se scházejí v Praze v řádovém kostele při slavnostní mši svaté a dochází i k přijímání nových členů. Co se týče zevní činnosti řádu u nás, tak bych chtěl říci, že Velkopřevorství české má okolo devadesáti členů, z toho dvě třetiny jsou staří členové, kteří žijí v emigraci, a jedna třetina (okolo třiceti) jsou většinou noví, polistopadoví členové, kteří žijí v Československu a snaží se tady obnovovat aktivitu Řádu. Převzali jsme do svého majetku dvě staré řádové budovy - Velkopřevorský palác na Malé Straně (toho času ještě Muzeum české hudby) a tzv. konvent, což jsou dvě budovy z obou stran řádového kostela Panny Marie Pod řetězem. Tyto dvě budovy se nyní restaurují a budou po větších opravách sloužit potřebám Řádu. Red.: Jaké máte plány na jejich využití, budou sloužit také charitativním nebo kulturním účelům? dr. F. princ Lobkowicz: Ano, reprezentační místnosti v paláci chceme využívat pro účely kulturní (přednášky, koncerty), také zahradu paláce 125 [pageend127]chceme využít, např. pro setkání postižených osob, koncerty apod. V budově tzv. konventu uvažujeme o zřízení řádové lékárny, případně o založení ambulatoria pro nemocné cukrovkou. To ovšem závisí na uvolňování dalších prostor dnešními uživateli a na pomoci ze zahraničí. Do konce roku je spoluuživatelem této budovy Orientální ústav ČSAV. Red.: Rádi bychom teď přešli na jiné pole. Celé toto číslo revue je zaměřeno k otázce šlechtictvi. Zajímalo by nás, jaký je váš názor na roli a postavení šlechty v dnešní společnosti? dr. F. princ Lobkowicz: Šlechta, jak víme, měla povinnosti a měla i práva. Domnívám se, že ta práva už nejsou aktuální, ale povinnosti ano. Nemyslím si, že by v této době šlechta mohla u nás tvořit nějakou skupinu, nebo dokonce společenskou vrstvu, ale domnívám se, že o své povinnosti nepřišla, zvláště s restitucí majetku. Takže já jsem přesvědčen, že šlechta má své povinnosti, které musí plnit, ať to bylo před dvěma sty lety nebo dneska. A ty povinnosti jsou jasné - povinnosti vůči vlasti, povinnosti vůči lidem, vůči vlastním spolupracovníkům. A restituce majetku zavazuje. Rovněž historické jméno by nemělo odrazovat nebo děsit, ale mělo by svého nositele zavazovat a mělo by v budoucnosti naopak vyvolávat důvěru, protože jméno zavazuje a mělo by dokazovat, že ta důvěra je oprávněná. Red.: To je zvláště důležité zejména u nás v českém prostředí, kde existuje tradiční nechuť nebo nedůvěra vůči šlechtě. Lidé cítí velkou, téměř historickou vzdálenost, která je dělí od šlechtictvi. dr. F. princ Lobkowicz: Myslím, že ta nechuť souvisí s určitým opozičním rysem české povahy, který trvá i nadále, a ta vzdálenost je logickým následkem uplynulých čtyřiceti let. Teď je na nás, abychom ukázali, že sem patříme stejně jako kdokoliv jiný. A to není jenom otázka majetku, to je také otázka uplatnění podle možností a schopností ve veřejném životě a kdekoliv jinde. Red.: Revue Prostor je a chce být konzervativním časopisem a šlechta a šlechtici by měli ztělesňovat určité konzervativní hodnoty. Které byste vy jmenoval na prvním místě nebo které pokládáte za důležité? dr. F. princ Lobkowicz: Myslím si, že šlechta má předpoklady k tomu, aby pěstovala ty myšlenky, které se dnes znovu objevují. My věříme v Evropu, což vyplývá také z naší minulosti, a jsme přesvědčeni, že naše národy mají co říci Evropě a mají svoji funkci v Evropě. Takže to nejsou fráze. Česká šlechta vždycky žila nejenom v Čechách, ale také v Evropě, a teď je skvělá příležitost k tomu, aby se to všechno obnovilo. 126 [pageend128]Red.: Není duch evropanství, k němuž se hlásí šlechta, v rozporu s vlastenectvím a nacionalismem? dr. F. princ Lobkowicz: My máme vztah k tomu, čemu se dříve romanticky říkalo rodná hrouda. Ten vztah tu určitě je a já mám řadu svých vlastních zkušeností i zkušeností s emigranty, že není důležité, jakým dnes mluví jazykem. Ať žili v posledních čtyřiceti letech kdekoliv, když přijedou sem, tak pochopí, kam patří. Takže tady určitě vnitřní pouto je a trvá. To nemá nic společného s primitivním nacionalismem. Mám naopak zkušenost, že člověk dokonce ani nemusí umět česky a přitom může vědět, že patří sem, což zní neobvykle a paradoxně, ale je to tak. Hlas krve existuje. Red.: Jenomže české národní ohrození bylo založeno právě na jazykovém základě. Z těch dob panuje vžitá představa, že jakmile někdo mluví cizím jazykem, tak je považován za cizince. dr. F. princ Lobkowicz: Čímž se možná dostaneme k otázce Němců v Čechách. Já znám řadu tzv. sudetských Němců, kteří se tady cítili doma a i dneska se tak cítí, a přitom mluví německy a ne česky. Němčina toto rozlišuje, čeština takové rozlišení nemá. Historické soužití dvou národů, které mluvily různými jazyky, zde však existovalo a platí! Red.: Lze očekávat, že návrat české šlechty do společnosti narazí na určité bariéry, které existují v podvědomí lidí. Nebude to zřejmě návrat jednoduchý ani bezkonfliktní, o čemž svědčí i průtahy s přijímáním restitučních zákonů. dr. F. princ Lobkowicz: Jistě, ale to je věc myšlení a všichni víme, že jsme ve způsobu myšlení přece jenom utrpěli v posledních letech. Navršily se určité předsudky. Ukazuje se, že lidé reagují dvojím způsobem: Bud’ situaci chápou, uznávají a chovají se velice přátelsky, anebo tu jsou lidé, kteří jsou naplněni nedůvěrou. Ale to je pochopitelné. To všechno je jen otázka času. Red.: V čem podle vás české prostředí nejvíce utrpělo v průběhu těch minulých čtyřiceti let? dr. F. princ Lobkowicz: Nerad bych mluvil o ekonomických záležitostech a ekonomickém myšlení, protože to není můj obor, ale myslím si, že zejména morální hodnoty nejsou tak v popředí myšlení dnešního člověka, jak by měly být. Dnešní doba je příležitostí k ekonomickému rozvoji, abych to řekl velmi diplomaticky, a ten ekonomický rozvoj může mít mnoho různých forem, při jejichž prosazování často ustupuje etika v každodenním životě do pozadí. Ale to je zase otázka času. Já jsem přesvěd- 127 [pageend129]čen, že je možno podnikat, a přitom si po morální stránce nezadat. To ale hodně lidí možná ani neví. Red.: Závěrem nám dovolte otázku, která stoji v popředí našeho zájmu: Domníváte se, že by mohla česká šlechta - navzdory své nepočetnosti a téměř zapomenutým tradicím - hrát nějakou specifickou roli třeba v politice nebo v náboženském životě? Myslíme si, že hlas představitelů šlechty by se měl častěji ozývat. Veřejnému mínění by určitě prospělo, kdybychom si občas mohli přečíst v novinách stanovisko šlechty, protože jejich konzervatismus je naprosto přirozený, je jim dán už v krvi. dr. F. princ Lobkowicz: Já s vámi naprosto souhlasím a zastávám stejný názor, že je naší povinností uplatnit se ve veřejném životě. V tomto směru jsme stále ještě hodně dlužni, ale jsem přesvědčen, že v budoucnosti se to zlepší. Rada příslušníků historické šlechty se postupně vrací do vlasti -jsem přesvědčen, že se budou zapojovat do veřejného života. Po listopadové revoluci ovšem nebyl o spolupráci a využití emigrantů zájem. Můj syn dr. Michal Lobkowicz se stal poslancem České národní rady za Křesťansko-demokratickou stranu a moje činnost v Řádu by také měla mít veřejný dopad. Red.: Jasnosti, děkujeme Vám za rozhovor. Za redakci rozhovor připravili Rudolf Starý, Stanislava Přádná a Milan Hanuš PIŠTE NÁM! Naše adresa: PROSTOR, U Prašné brány 3, Praha 1, 116 29 128 [pageend130]REPORTÁŽ Karlovarské zlomky Stanislava Přádná Když se řekne Karlovarský filmový festival, vytane mi v paměti půvabná kulisa secesní lázeňské architektury ostře nasvícená červencovým sluncem, kteréhosi však návštěvníci, usazeni v temnotě kinosálů, moc neužijí V předchozích letech jsem jako atypický účastník vnímala případný vel- kosvětský lesk a slavnostní atmosféru (obé stejně kašírované a uměle navozované) jen velmi matně. Proto se mě ani letos nedotkly nářky novinářů, jak festival čím dál víc upadá, že úroveň soutěžních fílmů je ubohá (jako ostatně již tradičně), že už sem nepřijede žádná pořádná hvězda atd. Naopak jsem registrovala jako pozitivní změnu, že pořadatelé konečně vzali na vědomí marnost úsilí vyrovnat se mezinárodní špičkové kategorii „A“. Díky tomu totiž panovalo ve společenském klimatu sympatické uvolnění a zcivilnění, odpadl trapně provinciální slavomam, na němž si komunistická generalita dříve tak zakládala. Velikášská hra na světovost prostě skončila, což však nic nemění na tom, že profil festivalu zůstává nadále nevyhraněný. * * * Z předešlého ročníku před dvěma lety nejvíc z programu utkvělo uvedení znovuoživené kolekce trezorových filmů šedesátých let a vedle nich ukázky z tvorby exilových českých filmařů. Letos jsem ocenila jiný nápad - věnovat soustředěnou pozornost „filmům na okraji“. Pod názvem Sedm statečných bylo představeno sedm nezávislých režisérů americké provenience (plus jeden finský tvůrce), kteří se prosadili navzdory mamutí hollywoodské hegemonii. Tento nápad se mi zamlouval ijako inspirativní zárodek pro eventuální budoucí specifikum festivalu: mám vizi Karlových Varů jako vyhledávaného místa k setkávání filmových tvůrců z celého světa - známých i neznámých -, kteří si jdou sveřepě, bez ohledu na komerční tlaky a módní trendy, svou osobitou, rozuměj nezávislou cestou. Nechť se zdá moje představa jakkoli bizarní, myslím, že takové nekonvenční dostaveníčko filmařů z okraje právě uprostřed exkluzivity 129 [pageend131]proslulého lázeňského města by nemuselo být jen utopií. Představuji si tento „antifestival“ jako nenápadné, ale uvnitř živé těkání diskusního a seminárního rázu, jen s nejnutnější publicitou a třeba i denním bulletinem zaznamenávajícím debaty, polemiky a úvahy účastníků. Proč by ostatně nezávislí filmaři a jejich stoupenci měli mít kolem sebe široké publikum a novináře všeho druhu, když se u nich jedná o úzce vymezený úhel pohledu a vyhraněný, neoficiální světonázor? Pravdou však je, že i scbcskromnější festival potřebuje nezbytné provozní zajištění, sponzory, že se zkrátka nemůže etablovat z ničeho. Víme však, že existují mecenáši a solventní příznivci i zcela okrajových, leč nevšedních projektů, i když je nepotkáváme často. * * * Neznám nic horšího v referátech o festivalech než zahrnovat nezasvěceného čtenáře sumou nic neříkajících názvů fílmů se stručnými, víceméně sloganovými informacemi a zběžným hodnocením. Chaotická změť, která musí vzniknout v hlavě po přečtení této, byť třeba inteligentně podané zprávy, má většinou malou poznávací hodnotu i pro zasvěcenějšího odborníka. Ačkoli jsem viděla i dost fílmů ze soutěžní a informativní sekce, nechci je tu představovat tímto péle-méle způsobem. Dovolím si jen malou poznámku ke dvěma maďarským filmům, ve kterých najdeme to, co citelně chybí snímkům natočeným v současném tápavém období naší kinematografie. Filmy klasika Istvána Szabóa Milá Emmo, drahá Bětko a debut Andráse Salamona Szótem jsou autenticky vsazeny do dnešní maďarské reality, těžce se vzpamatovávající ze změn po politickém převratu, kdy nabyté občanské svobody lidi neosvobozují, ale ještě víc deformují. Přitom to nejsou díla s okázale velkými tématy, nýbrž přinášejí malé osobní příběhy průměrných, obyčejných lidí na pozadí netečných velkých dějin. Pravda o nich je drásá vá a nemilosrdná, podložená odvahou tvůrců ji vyslovit v palčivě nelíbivém a emotivně silném tónu. Unašich filmařů právě odvahu k tomuto patosu postrádám; většina z nich se raději uchyluje k zábavným, nezávazným fraškám typu Černých baronů nebo chlácholivě žánrovým obrázkům fObecná škola) anebo zahalují svou nevyjádřenost do rafinovaně perverzní satiry (Corpus delicti). Nic z toho se však nedotýká živého nervu současné doby, v níž se nacházíme. * * * Ze sedmi nezávislých vybírám jména tří tvůrců, kteří mne nejvíc zaujali. Z díla Jima Jarmusche (od něhož v naší klubové distribuci známe jediný fílm - Podivnější než ráj) byl ve Varech uveden jeho debut Permanentní prázdniny - ryze avantgardně snímaný atmosférický záznam nedějové, 130 [pageend132]znuděné všednosti, v níž žije šestnáctiletý mladík bez jakéhokoli životního programu. Bezcílně se potuluje na periférii New Yorku, který je tu obnažen z té neefektní, zanedbané stránky: kamera hocha provází vylidněnými nočními ulicemi, podél otlučených zdí domů, mezi hromadami povalujících se odpadků. Hrdina, citově lhostejný k okolí, více zpozorní jen při náhodných setkáních s jinými pouličními osamělci. Monotónně komentuje své bezbarvé prožitky, všímavě popisuje situace, jimiž prochází, ale na závěr každé promluvy neopomene dodat, že je mu vlastně stejně všechno jedno. Rozpadlost prostředí a nehybná atmosféra zmaru v ulicích přesně korespondují s vnitřní nicotou a vyprahlostí postavy. Jarmusch zde sugestivně snímá svéráznou fotogenii odcizené velkoměstské aglomerace, v níž vegetují lidské trosky. V dalších filmech zde promítnutých Jarmusch prokázal nejen šíři svého talentu, ale i vytříbenou profesionalitu filmového řemesla. Komedie Mimo zákon o třech uprchlých nevinných vězních, bloudících v močálech, pobavila výtečnými hereckými výkony tří protagonistů i sarkasticky vypointovanými dialogy. Jarmuschův humor i v povídkovém filmu Noc na zemi se pohybuje na ostří nože, jak dosvědčuje kupříkladu jedna z epizod líčící neobvyklý rozhovor pařížského taxikáře s protřelou slepou dívkou o nadmíru choulostivém tématu. * * * Vedle nezávislých Američanů se objevil ve Varech i nyní ve hlínovém světě oceňovaný finský režisér Aki Kaurismäki. K jeho nátuře patří útočná provokace a servítky si nebral ani na karlovarské tiskovce, kde trefně, v alkoholické kuráži, odmítl označení enfant terrible, protože prý není ani to první, ani to druhé. Kaurismäki je rozený filmař, schopný vyjadřovat se filmovými prostředky s bravurní jistotou a invencí. Jeho silné sociální cítění, patrné ze všech jeho snímků, v nás nejprve vzbuzuje z pochopitelných důvodů alergii, než si uvědomíme, že nemá nic společného s odiózní, sociálněkritickou „angažovaností'6, jež byla diktována minulou režimní ideologií. Bohatá severská země je ve filmech tohoto tvůrce ukázána nikoli v turisticky obdivované podobě, jako oplývající úchvatnými přírodními krásami, ale z její rubové strany: Kaurismäkiho pozornost je upřena na chudou prolctářskou vrstvu a tristní existenciální stav jeho hrdinů - nezaměstnaných dělníků, klopotných dříčů či kriminálních odpadlíků. Svůj šedivě stereotypní život si odžívají v mechanické apatii, jakoby z povinnosti, neschopni jej jakkoli reflektovat a vychutnat si aspoň jeho drobné radosti. Režisér s dokumentární pronikavostí postihuje nejen chmurnou depresivitu prostředí, ale nachází i v těchto neradostných místech (továrny, úřady, sociální instituce, noclehárny či noční bary) motivy černého humoru. Od jeho mrazivé ironické směšnosti je však jen krok k tragédii, či přímo k smrti. 131 [pageend133]Postavy v Kaurismäkiho filmech (Stíny v ráji, Ariel, Děvče ze sirkárny,) jsou všedními typy jakoby vytaženými z davu; vyznačují se výraznou nepohledností své fyziognomie, která upoutá a stane se i v ošklivosti zajímavá. Za všechny musím zmínit výborného Kaurismäkiho kmenového herce Matti Pellonpää s chladně kamenným obličejem a „kozin- kovsky“ sčesanými vlasy, který vyniká v tragigroteskních polohách: v jednom fílmu je smutným, zamlklým dělníkem odvážejícím po nocích odpadky, který je na konci svého přísného života zabit náhodnými násilníky, jimž odmítne připálit cigaretu; v dalším snímku hraje obratného partáka hlavního hrdiny, s nímž uprchne z vězení, a v závěru je zastřelen; v parodii Ze života bohémy vystupuje tento herec v roli zneuznaného malíře jistého si svou genialitou a protloukajícího se v neodolatelně šu- páckém stylu jako umělecký pařížský bohém ještě s dvěma kamarády, taktéž podřadnými kumštýři. Tvář i typ tohoto herce nadlouho utkvějí v paměti. * * * Nejvíce pozornosti mezi nezávislými vzbudil v karlovarské přehlídce Kanaďan arménského původu Atom Egoyan. Do jeho filmů (Rodinný pohled, Role, Odhadce,) se nesnadno vniká, jsou jakoby povlečeny nepřístupným obalem, který musí divák s pozornou trpělivostí odhrnovat: uvádět si sám do vzájemných vztahů jednotlivě představované postavy, dešifrovat tajemně zaonačené náznaky dějových zvratů. V jednom fílmu dospějeme k pochopení zápletky teprve uprostřed filmu, až režisér uzná za vhodné, že nastal čas k jejímu osvětlení. V dlouhých a v nevzrušivém tempu se sunoucích záběrech se herci pohybují bezmála v somnambulním zpomalení, se zvláštní, sugestivně naléhavou mimikou, až se chvílemi postavy zdají být i reálným i bytostmi. Egoyan je bytostný filmař tíhnoucí k vizualitě a obrazovou řečí ve fílmu komunikuje i s divákem. Co ho však zcela uhranulo, je fenomén videa. V jeho filmech video není jen věrně zaznamenávajícím moderním přístrojem, ale přímo zasahuje do života postav, stává se jejich takřka rovnocenným společníkem. Dokáže vizuálně zpředmětnit jejich paměť i představivost, je svědeckým „okem“ nazírajícím do jejich minulosti. Video slouží Egoyanovi jeko magické zrcadlo, do něhož se postavy dívají samy na sebe, aby ještě jednou zpětně prožily zaznamenanou událost, viděnou v neostré, hrubozrnné verzi na obrazovce. Skrze video či video- fon spolu hrdinové dlouze hovoří, až neuvěřitelně soustředěni na viděného, leč fyzicky nepřítomného partnera. Kontakt mezi nimi se občas zdá být videem jakoby duchovně prohlouben, ale zároveň je i nepřirozeně zvrácený. Například v extrémním „sbližovánína dálku“, kdy muž a žena, každý na jiném místě, se skrze obrazovku autoeroticky vzájemně vzrušují. Egoyan je ve svých pozoruhodných snímcích videem sice mocně fas- 132 [pageend134]cínován a inspirován, avšak upozorňuje i na hrozící nebezpečí tohoto všemocného média, které manipuluje lidským vědomím, proniká do nejskrytějších intimit tělesných i duševních a vede ke zpochybnění skutečné existence člověka tím, že jej zobrazuje na záznamu, který začne žít samostatným, na jeho vůli už nezávislým životem. * * * Chtěla jsem v několika poznámkách, které jsou přirozeně jen vyňatými zlomky z karlovarského kaleidoskopu, poukázat na to, co měna festivalu zvláště zaujalo. Šlo mi o to sdělit několikrát zde potvrzený poznatek, že filmové umění nezaniká pod náporem komerce. V jeho dalším vývoji - třeba právě na onom zmiňovaném okraji - lze tušit skryté velké rezervy a mnohá překvapení. V tomto smyslu poskytl letošní festival neobyčejně cennou zkušenost. Sháníte PROSTOR? Vždy jej dostanete v těchto prodejnách: Praha knihkupectví Fišer, Kaprova ul., Praha 1 knihkupectví Orbis, Václavské nám., Praha 1 knihkupectví Růžička, Pasáž banky, Příkopy, Praha 1 Akademické knihkupectví, Národní 9, Praha 1 knihkupectví Zvon, Jindřišská ul. Praha 1 knihkupectví Kalich, Jungmannova ul., Praha 1 Bratislava knihkupectví ARTFÓRUM Bratislava Brno knihkupectví Atlantis Olomouc knihkupectví Votobia a v dalších vybraných prodejnách nebo na Stáncích PNS či v distribuční síti Bohemia Print Nejlépe je si však časopis objednat! Můžete tak učinit na adrese: ROVINA, Na Zlaté stezce 138, 383 01 Prachatice tel. a fax: (0338) 22 380 133 [pageend135]HEB COMPUTER SERVICES spol. s r.o. ZPRACOVÁNÍ EKONOMICKÝCH INFORMACÍ V REÁLNÉM ČASE SYSTÉM HELIOS KOMPLEXNÍ SLUŽBY VE VÝPOČETNÍ TECHNICE KANCELÁŘSKÝ NÁBYTEK LCS INTERNATIONAL s.r.o. Slezská 96 13000 Praha 3 Tel./fax: (02) 253104 LCS ENGINEERING s.r.o. štefánikova 23 69501 Hodonín Tel./fax: (0628) 25850 LCS ELEKTRONIK s.r.o Moldavská 8 04001 Košice Tel./fax: (095) 763043 [pageend136]ANKETA Anketa na téma Česká šlechta Šlechtictví, aristokracie ve smyslu společenského původu, ale i jemnosti ducha, intelektuální a společenská elita - to jsou hodnoty, které dosud nezaujímají v české společnosti takové místo, jaké jim patří. Přirozeně konzervativní postoj uznávající a respektující tyto tradiční hodnoty jako nezbytný základ pro normální život a stabilitu společnosti zdaleka není v českém prostředí obvyklý. Obnovit smysl pro ctnosti, výsady i povinnosti, jež představuje šlechtictví, znamená ovšem najít vztah k vlastní české šlechtě. Právě v tomto duchu jsme také kladli anketní otázky, jež měly vést k osobní úvaze na toto téma: Když se řekne „česká šlechta“, jaké asociace to ve Vás vyvolá? Domníváte se, že šlechta je v dnešním světě anachronismem, nebo si tato vrstva uchovává ve společnosti nezastupitelnou úlohu? Jak se díváte na současné snahy šlechtických rodů o obnovu jejich materiálního a politického postavení v demokratickém státě? * * * Eduard Martin, spisovatel Když se řekne „šlechta“, vybaví se mi tradice. Každý člověk je, jak žertovali osvícenci, z nejstaršího rodu, každý pochází od Adama. Jenomže kdo z lidí, kteří nemají genealogickou zálibu, ví, jak se jmenovala dívčím jménem jeho prababička? Jak se jmenovaly všechny čtyři jeho prababičky? Právě to povědomí o stavu rodiny, o jejích vzestupech a pádech, o její vítězné nepřetržitosti je to, co dává posilu a perspektivu. Má-li 135 [pageend137]jeden český princ ve své pečlivé sbírce deset tisíc příbuzných, je to studie o dějinách... Znalost hradů, kostelů, staveb není znalostí dějin národa -tou je znalost národních osudů... Ten, kdo vidí jasně do minulosti, vidí jasně i kupředu. Jeden český šlechtic - jeho vzpomínka je zařazena i v tomto čísle Prostoru - mi vyprávěl příběh z dětství. O tom, jak jeho otec, hluboce vzdělaný a světa znalý člověk, opustil s celou rodinou po únoru zámek a musel pracovat jako cestář. O vánocích seděla rodina u večeře, když začalo sněžit. Cestář kníže položil příbor a pokynul synovi. Odešli od stolu do noci upravovat silnici, po které jezdily v kočárech generace předků. Hodiny a hodiny až do svítání pracovali. Noblesse oblige, šlechtic- t ví ukládá povinnosti. „Ctnost princů“ je právě v tomhle - plnit to, k čemu byl člověk povolán, plnit to dokonale, tak, aby člověk neopouštěl úkol ani tam, kde by jiný trpce rezignoval. Řekne-li se šlechta, vybaví se mi tenhle symbol - dva šlechtici ve tmě upravují cestu kolem zámku. V tom symbolu je vše - láska k zemi, hrdá pokora, odpovědnost - všechna slova, která snad mohou znít otřele... Ale nesou v sobě svítící jádro. Jistá anachroničnost role šlechty jako stavu je zřejmá - zvlášť v Čechách, kde je šlechta po všech dějinných zvratech zdecimována jako v málokterém národě. Jenže role jednotlivých rodin nikdy není anachronická - jestliže se rody ujmou trvalých hodnot. Svého času byly považovány za anachronické ty hodnoty, které náš národ provázely po jeho existenci - a přesto tyto hodnoty vytrvaly. Myslím, že žádný člověk, který zachovává neanachronické hodnoty, nemůže být anachronický. Jsou obavy z vracení majetku... A přece lze těžko předpokládat, že by šlechtici své nově nabyté majetky sabotovali. Do horšího stavu se některé majetky dají přivést jen těžko... Do míst, která milují a která často celá staletí milovali jejich předkové, se vracejí lidé s plány, s vitalitou, s možnostmi. Opustili kvetoucí panství, vracívají se do trosek. Není to ale poprvé, co se vracejí na zpustošené majetky - jenomže dříve je pustošily války... Je třeba starat se o „českou cestu“, o národní cestu, jako se v oné vánici starali onen otec se synem. Věřím, že ti, kdo milují to, co jim patří, se o to mohou starat nejlépe... Česká cesta je v příliš zlém stavu. Každý má nějaký „cestářský vozík“, nějakou úlohu. Při záchraně toho, co je třeba znovu vystavět, znovu zřídit, znovu vybudovat, může pronikavě pomoci i komunita, která je označována tím nejasným starobylým, pohádkovým jménem: česká šlechta. Štěpánka Šabatská, vysokoškolačka Když se řekne šlechta - česká šlechta, představím si především pana Schwarzenberga - jednak jako představitele státu, jednak jako propagátora, průkopníka a realizátora restitucí. 136 [pageend138]Ve veřejnosti jsou šlechtici bráni jako lidé, kteří chtějí vrátit zpět svůj majetek. Nemám nic proti těmto snahám, naopak myslím, že by k navrácení majetků dojít mělo - čímž by se alespoň částečně napravily křivdy, jež byly na příslušnících naší šlechty po válce spáchány. Podle mě dochází ke zbytečné hysterii lidí při zprávách o přebírání zámků a podobných objektů do soukromých rukou. Šlechta v tom pravém slova smyslu u nás už vlastně neexistuje. Jsou to lidé, kteří mají svá občanská povolání, věnují se obyčejným věcem. Ze zámků - jak dnes říkáme „kulturních objektů“ - většinou nechtějí znovu vytvářet rodová sídla. Podle mého názoru je chtějí zachovat zpřístupněné pro veřejnost a těžit z cestovního ruchu. Je přece jedno, kdo objekt spravuje. Důležité je, v jakém se nachází stavu. A popravdě řečeno, stát tolik peněžních prostředků na obnovu zámků a hradů nemá. Pro mě osobně je šlechta věcí naprosto minulou, její historická úloha v našem státě skončila už za první republiky. Myslím, že je to dnes přežitek a hraní si na něco, co už se nikdy nevrátí. Náš stát už je založen na něčem naprosto jiném. Petr Buriánek, historik Pojem „česká šlechta“ v nás vyvolává řadu otázek, jež si klademe ve vztahu k našim dějinám: byla dost národní? proč nebyla taková jako šlechta uherská či polská? jaká byla její úloha v národním obrození a při formování české státnosti v devatenáctém století?, i řadu dalších. Domnívám se, že nebyla o nic lepší ani horší než šlechta v jiných státech a šlechta jiných národů a že její role se odvíjela v závislosti na historických událostech a podmínkách. Vypadá to, že až do Bílé hory je s českou šlechtou „všechno v pořádku“. Hrála dominantní úlohu v české společnosti i politice a nijak výrazně se neodlišovala od svých protějšků v okolní Evropě. Již před osudnou bitvou se projevuje její nebývalá starost o zachování národní a především jazykové integrity. Toto úsilí bylo vyvoláno oprávněnou obavou z nástupu „národně neuvědomělé“ šlechty v českých zemích. Vývoj, který následoval po změně systému, zasáhl zcela zásadním způsobem celou společnost, šlechtu nevyjímaje. Státoprávní smýšlení šlechty v českých zemích bylo oslabeno nejen sílící vídeňskou centralizací, ale i ztrátou jazykově národní integrity. Zemské vlastenectví části české šlechty, tak jak se s ním setkáváme především v devatenáctém století, je neseno základní ideou historické státní subjektivity zemí Koruny české a dvojjazyčného českého národa, obývajícího tyto země. O úloze české šlechty v národním obrození a v úsilí o znovukonstituování české státnosti jistě není zásadnějších pochyb. I když v české společnosti šlechta postupně ztrácela svůj zásadní politický dosah, jak tomu ostatně bylo 137 [pageend139]ve většině tehdejší západní a střední Evropě, její vliv byl patrný i nadále, což úzce souviselo s mimořádným postavením císařského dvora v rakouském státě. Skutečně zásadní zlom přinesl až vznik Československé republiky. Domnívám se, že úlohu šlechty v dnešním světě není potřeba vnímat jako anachronismus, ale závisí především na její schopnosti adaptovat se v moderní společnosti. V západní Evropě, aspoň tam, kde pro to byly dány historické předpoklady, si šlechta své postavení našla. Výjimečným příkladem jistě zůstává Anglie, kde však vnímání tradičních hodnot dalece přesahuje vlastní zástupce aristokracie, kteří se tak stali jejich jakýmisi viditelnými nositeli. Československá politika po roce 1989 přišla se zásadním, dle mého názoru zcela samozřejmým požadavkem restitucí. Při uplatňování restitučních nároků je potřeba ctít právo každého a jakékoli výjimky, tím či oním směrem, by odporovaly duchu rovnoprávnosti. Sem je tedy možno počítat i oprávněné snahy šlechtických rodů o znovunabytí jejich majetku, samozřejmě pokud není zpochybněna hranice 25. února 1948. Dělat si obavy - nebo naopak iluze - z přílišné hospodářské a tím spíše politické moci šlechty jako určité samostatné vrstvy v rámci české společnosti není namístě. Česká liberální společnost i tradice Masarykovy republiky mohou podobné tendence těžko přijmout. Opět záleží na příslušnících české šlechty, nakolik budou schopni přizpůsobit se dnešní době, nakolik budou cítit zodpovědnost za svůj majetek, rod, tradici, stát. Domnívám se, že český šlechtic by měl vidět svou budoucnost jako občan zemí Koruny české. Pavel Štecha, fotograf Šlechta, až na výjimky vždy, na rozdíl od komunistů, společnost pouze nedojila, ale i něco pro společnost udělala. Myslím, že u nás vzhledem k dějinným souvislostem neměla čas zdegenerovat. Takže termín „česká šlechta“ ve mně budí reakce pozitivní a snahy o materiální a politické postavení šlechty bych rád podpořil. Miloslav Bednář, filosof Když se řekne „česká šlechta“, vyvolává to ve mně asociace značně smíšené. Nejdříve k těm, jež se týkají staršího dějinného data. V roce 1848 se zřetelně ukázalo, že česká šlechta sehrává v občansko-národním, tedy politickém emancipačním procesu nesrovnatelně méně významnou roli, než jak tomu bylo v Uhrách a Polsku, kde šlechta osvědčila svou vůdčí úlohu národní reprezentace. V Čechách se šlechta postavila proti poli- 138 [pageend140]tickému zrovnoprávnění nešlechtických vrstev obyvatelstva, a tím se oddělila od jejich převažujícího úsilí a i od české inteligence, jež tak byla připravena o utvářející vliv šlechtického prostředí srovnatelný s jinými evropskými zeměmi. Důsledky pobělohorské decimace české šlechty a její násilné doplnění cizími rody, jež se až na výjimky nedokázaly asimilovat a identifikovat s českým národem, tím nápadně vystoupily na povrch. Následující, posléze úspěšný zápas o československou politickou samostatnost způsobil, že o devadesát let později se zástupci české šlechty se svým národem ztotožnili natolik, že se veřejně postavili na obranu československého státu, a tak, byť se značným zpožděním, splatili dluh své zemi. Během mnohaletého období komunistického temna se ve spíše snobských kruzích, někdy i vzdělaneckých vrstvách začalo ujímat kuriózní myšlenkové krátké spojení. Nadvláda komunistického režimu podle něj pochází z českého plebejství a Masarykova působení, jež se vyznačovalo averzí vůči šlechtě, a tak způsobilo, že nanejvýš blahodárné, zušlechťující působení české šlechty na národ se nemohlo stát skutkem. Takový svévolně selektivní přístup k dějinám uvedl v život dosud obíhající legendu, jež si v ničem nezadá s demagogickými režimními vyprávěními nejed- lovské provenience. Šlechta není v dnešním světě anachronismem, pokud prokáže aktivní schopnost ztotožnit se s občanskými ctnostmi konstituční demokracie a bude je příkladně prosazovat. Jestliže šlechta tímto způsobem projeví svou ušlechtilost, pak vyjde ze stínu muzeálních depozitářů a snobských salónů. Zdá se však, že šlechta přichází takto k rozumu pouze v jednotlivých případech. Pokud příslušníci šlechtických rodů zdůrazňují na prvním místě snahu po obnově svého bývalého materiálního postavení, nesvědčí to o jejich porozumění pro ctnosti demokratického občanství, jež jako jediné mohou zakládat případný nárok na obnovu politického postavení šlechty. Obnova občanské ušlechtilosti naší společnosti půjde proto zřejmě jiným směrem. František Bráblík, vysokoškolský učitel Na rozdíl od Maďarů a Poláků u nás bývalo šlechty málo. Už asi ani dobře nevíme, co to je. Když kdysi dávno šlechta bývala - byla národní? A má být národní, nebo raději integrovat národ pod širšího jmenovatele? Jazykově jsou pojmu šlechta blízká označení šlechetný a ušlechtilý. Dnes začasté tato slova - a vlastnosti, které popisují - se cítí jako nezvyklá. Šlechta kdysi získala majetek a privilegia. Je to dávno. Beztak ani dobře nevíme, jak to bylo a proč. Ona ale udržovala svým tříbeným 139 [pageend141]vzděláním i odpovědností spolehlivý genetický fond. Nebo se snad postupně právem první noci apod. vyplýtval? - Soudím, že byl důležitý. Na profilu dnešního Rusa je vidět, jak to je, když není. Jestli ještě nějakou šlechtu máme, bylo by dobře vrátit, co jí náleží. Také proto, aby o hodnoty někdo pečoval, byl za ně odpovědný, zveleboval je. Abychom nedopadli jako v Srbsku. Nebo jako v případě jednoho začátkem století téměř vymírajícího národa, který netoliko neměl vlastní šlechtu, ale ani vlastní inteligenci. Když ji posléze získal, nezvykl si na ni. My jsme u nás šlechtu roku 1918 zrušili. Snad jsme pak získali na demokratickém pocitu, ale - nevím. Vylíhli se komunističtí poškozenci. Nevymizel ani antisemitský pozadek, vzešlý kdysi ze semene degenerovaného klerikalismu. A toho našeho slouhovství, opěvovaného Tylem (byť v záplatách, ale zdvořile a uctivě!), ztělesňovaného „občanem“ Bry- chem. Té úslužnosti, o níž Poláček poznamenal, že řadit se tak lidi k popravě a být tam Čech, začal by organizovat, aby ho kat pochválil. My plebejci, často dokonce krysí národ. Jenže Pavel Auersperg byl myslím také šlechtic. Vít Olmer došel kdysi ve svém filmu k závěru, že modrá krev šlechty je vlastně také červená. Rozdíly patrně budou někde jinde - v občanské kvalitě. Možná - když už je, jak je - je u nás důležitější vrstva inteligence. Její humanitní složka bývala vždy elitou ve vzdělání i mravnosti. To je šlechta nás, sirotků. Stále mladá, ježto stále zpravidla v první generaci, neboť často vybíjená a zahlušovaná stále masovějším do podlézává přikrčeným chrapounem. Martin Mrnka, novinář Neklame-li mne paměť, česká šlechta zanikla kdesi ve zmatcích třicetileté války. Vančurova zemana Kozlíka z Markéty Lazarové vystřídali již podle jména zřetelně nečeští Clam-Gallasové a Schwarzenberkové, Lob- kovicové se začali psát s dvojitým v, české „z“ vytlačilo německé „von“. Pokud se tedy ptáte, jaké asociace ve mně zmíněný pojem vyvolává, spíše bych si povzdechl: Bejvávalo... Čímž ovšem neupírám unylému výrazu tváře kancléře Karla nezapla- titelnou zkušenost staletého soužití s národem, s nímž to podle dostupných informací vůbec nebylo jednoduché. Pokud jde o šlechtu, současnost a anachronismy, rozhodně mi bude vždy sympatičtější unavený pohled mírně degenerovaných des Esseinte- sových vnuků než otylá očka řezníků a zelinářů, s nimiž byl pojem šlechta - alespoň u nás posledních čtyřicet let - spojován. Obávám se ovšem, že sympatie s čímsi nenávratně odplývajícím je asi to jediné, čím lze dnes šlechtu alespoň u nás obdařit. Pochopitelně až na restituce, což už je ale odpověď na třetí otázku. 140 [pageend142]Nic nenasvědčuje tomu, že šlechtic s modrou krví nemůže být blbec. Jestliže ovšem získá barokní zámek nebo dančí oboru v rámci restituce člověk, u něhož je možnost předpokládat jistou míru vkusu, vzdělání a odpovědnosti, nelze než si radostně zamnout ruce. Potěšilo mne například, že část likérky Božkov, slavného výrobce Fernetu, dostaly zpět baronky Hildprantové, kultivované dámy přes sedmdesát. City a ekonomika jsou však dvě rozdílné věci. Továrny patřící šlechtě se budou muset chovat na trhu stejně agresivně jako továrny patřící nobilitě - zmíněným řezníkům, zelinářům a vekslákům. Teprve tehdy, až budou agresivní dostatečně, mohou také šlechtici vznášet nárok na ekonomický, případně politický vliv v této zemi. Nevylučuji ovšem, že využití prastarých rodinných kontaktů tyto muže, jak už dávno pochopil Václav Havel, přímo předurčuje pro vysokou státní službu. Nejsem si však jist, zda Václav Klaus nebo rovnou Vladimír Mečiar mají na tuto otázku názor stejný. Michal Kubálek, počítačový technik V první chvíli ve mně tato dvě slova vyvolají obdobný pocit jako vzpomínky na krásné, ale také velmi vzdálené zážitky. Myslím-li na českou šlechtu, vzpomenu si také na český stát, na jeho panovníky, na dávnou společnost, která sice nebyla nijak idylická, ale přesto v zásadě uznávala, že člověk je podroben jakémusi řádu bytí, jemuž je odpovědný za své činy i za stav světa. Být šlechtic znamenalo závazek jednat ať tak či onak svým jménem a ručit za to svou osobou. Domnívám se, že tato idea je v dnešní době velmi aktuální. Šlechta vznikla během přirozeného organického vývoje společnosti a dnes by mohla mít rovněž důležitou úlohu jako symbol a ztělesnění idejí, tradic a historických souvislostí, bez kterých je stabilita evropské společnosti nejistá. Navíc vzhledem ke svému nadnárodnímu a křesťansky universalistickému charakteru může napomáhat snahám o uchování a kultivaci duchovního prostoru, ve kterém se mohou evropské i jiné národy stýkat a vést dialog. Návrat šlechty do dnešní české společnosti proto vítám, otázkou ovšem zůstává, zda šlechtické rody budou mít zájem o obnovu a uchování určitých duchovních tradic a souvislostí, anebo zda se spokojí pouze s restitucí svého majetku. To ale už záleží v míře největší na nich samotných. Miloš Havelka, filosof Patřím dost jednoznačně do té - nepochybně poměrně početné - skupiny obyvatel této země, pro které šlechta jako zvláštní genus hominis, jehož 141 [pageend143]společenské výsady, přednosti, nároky a uznání oproti jiným vrstvám společnosti mají být zajištěny původem a zrozením, prostě neexistuje. Nejde přitom ani tak o právní stránku věci, kdy by bylo možné odvolávat se na ústavní zákon z roku 1918, na jehož základě byly všechny šlechtické tituly zrušeny, podobně jako třeba v Rakousku anebo třeba v Německu, kde byly tituly zrušeny, ale jejich názvy (jako třeba „von“, „Freiherr“ či „Graf“ atd.) se staly neoddělitelnou součástí příjmení. Tímto je současně (a zároveň i velice obecně) naznačen i postoj k prvnímu z problémů, se kterým je možné zadání celé ankety spojovat. Mám na mysli nejednoznačnost principů, o něž se opírá moderní státnost: Těmito principy je demokratická rovnost ve společnosti a liberalismus v ekonomice, občanskost v politice a obecně lidské v dějinách. Z těchto základů pak může vyrůstat přesvědčení o prioritě kompetencí, odbornosti a profesionality, o prioritě výkonu, a to přede všemi formami rodové, třídní, rasové, etnické nebo i tradicionální legitimity společenského, politického nebo i ekonomického postavení. Panství universálních principů ovšem může produkovat a většinou i produkuje zvláštní vrstvu státní i nadstátní byrokracie (jak ukazuje příklad sjednocující se Evropy), která se nutně musí dostávat do konfliktů s nacionálními a regionálními zájmy. Už od středověku se mluvčím těchto zájmů často stávala právě šlechta, a to mnohdy i proti unitarizujícím tendencím církevního universalismu a většinou proti centralistickým tendencím absolutistického státu. Nejsem si ovšem jist, zda by dnes šlechta, v ekonomickém provozu stejně jako každý jiný podléhající tvrdým zákonům kapitalistické racionality, mohla nějakou podobnou funkci plnit. Otázku šlechtictví však můžeme také chápat metaforicky a slovo používat jen pro označení určitého souboru hodnot a orientací, jako je čest, mužnost, sebevědomí, věrnost, dvornost, velkorysost, nekompromisnost, hrdost atd., které jsou stavěny proti vypočítavé počestnosti, mělkému pragmatismu, selské ziskuchtivosti, středostavovské maloduš- nosti a měšťácké plytkosti atd. Pobělohorské odcizení domácí šlechty zvyklostem a tradicím země, emigrace evangelíků, odchod elit a zborcení politických a ekonomických pozic drobné šlechty jsou pak viděny jako příčiny absence těchto aristokratických ctností v české národní povaze i jako důvod deficitů v sebevědomí národa. Nepřímo jsou pak dávány do souvislosti s národními debakly. Je samozřejmě otázkou, zda úvaha o české šlechtě zde může být něčím více než jen připomenutím. Nejdůležitější se mi však zdá postavit si otázku české šlechty na pozadí otázky národních elit. Je to tím naléhavější, že tento prostor trpí takovým jejich úbytkem, že je jen krajně obtížné najít něco srovnatelného: Likvidace židovských spoluobčanů během druhé světové války, a zejména naprosté vyhlazení zcela specifického a nesmírně produktivního židovského „Bildungsbürgertum“, ale zároveň ve stejné době i decimování českých nacionálních i levicových elit, po osvobození vyhnání německých 142 [pageend144]spoluobčanů, po únoru likvidace elit demokratických a liberálních a po srpnu likvidace elit komunistických. Může proto vznikat dojem, že návrat české šlechty ze zahraničí a sociální a právní rehabilitace té její části, která doma přežila režim, by na tomto poli mohla něco vykonat. Ale nakonec rozhodujícím znakem elit v moderní společnosti je jejich otevřenost a schopnost vnitřní proměny, jejich schopnost absorbovat nové a schopnost garantovat změny i stabilitu systému a schopnost demokraticky reprezentovat zájmy celé společnosti i jejích jednotlivých skupin. V tomto smyslu jsou elity spíše spojeny s politickým systémem, s výkonností a nadprůměrností než s původem a postavením legitimovaným jen tradicí. Česká šlechta pro mne proto neznamená kvalitativně nic jiného než třeba česká inteligence nebo česká buržoazie. Její návrat i obnova jejího postavení jsou nepochybně nutné a přirozené, musí však probíhat na základě zákonem zajištěné stejné rovnosti šancí pro všechny, tj. bez výjimek. FRAGMENT K vydává VYDAVATELSTVO ARCHA Staroměstská 6, 813 36 Bratislava 143 [pageend145]popron POPRON a. s., U lanové dráhy 3, Praha 1 POPRON distribuce, Jeremiášova 947, Praha 5 - Stodůlky [pageend146]KULTURA výročí Michel Montaigne (1533-1592) Giuseppe Tomasi di Lampedusa Úvodem Tento text je součástí sbírky esejů, které Giuseppe di Lampedusa psal lehkým, plynulým a často žertovným perem, aby vzbudil u svých mladých žáků zájem o hlubší poznání francouzské literatury, bez jejíž znalosti, jak říkával, neexistuje kultura. Autor nejenže nikdy neměl v úmyslu tyto spisy, které nazýval „rozmluvy“, uveřejnit, ale ani nedovolil, aby byly opsány; rukopisy zůstaly neopravené. Kdyby byly určeny k publikování, jistě by na nich ještě mnohé změnil. Šlo mu spíš jen o rozmarnou hru, záminku k tomu, aby si znovu přečetl téměř neznámé autory z italských školních osnov a podělil se s mladými o tento zájem, který mu poskytl tolik příjemných hodin. Jeho záměr byl tudíž čistě didaktický. Vnímavý čtenář možná v těchto literárních toulkách najde stopy autorova ducha. Alessandra di Lampedusa * * * Jeden z pěti slavných Shakespearových podpisů se uchoval na jednom z výtisků anglického překladu Montaignových Esejů. Jak tomu někdy bývá, zapůsobilo to blahodárně a srozumitelně: dostalo se nám hmatatelného důkazu, že Shakespeare Eseje znal. Byl to ostatně důkaz skoro zbytečný. Nemusíme ani číst oba autory nějak zvlášť pozorně, abychom se přesvědčili, že oba géniové, žijící téměř ve stejné době, sdíleli nikoli snad navzájem odvozený, nýbrž naprosto 145 [pageend147]identický „Weltanschauung“ (světový názor). Smícháním vrcholně sub- limovaného ducha renesance s vínem, jež si dosud uchovalo drsný rustikální buket, vznikl opojný likér, jímž nás oba spisovatelé hostí. Jejich umění je nestejné. Jejich myšlenky jsou totožné. U obou nacházíme stejnou nezbožnost, spojenou s týmž dojetím tváří v tvář zbožným citům ostatních, stejnou všeobecnou účast s utrpením nepostrádající lehký odstín pohrdání, stejně tvrdošíjné úsilí rozebrat mechanismus lidské psýchy, stejně vyrovnaný skepticismus; chci říci takový, který a priori všechno neodmítá, ale spíš přijímá všechny názory s ironickým shoví- vavým souhlasem. Oba vidí pronikavým zrakem lidské mraveniště a přiznávají, že nejsou s to vyvodit z něho žádný přesný závěr („Life’s but a tale told by an idiot, full of sound and fury and signifying nothing“), leda snad důvod k soucitu: oba se často tím hořkým pozorováním rozptylují a co chvíli se rozesmějí při pohledu na grimasy a kotrmelce těch ubohých věčně bitých opic. Oběma jsou jim dokonale cizí jakékoli prefabrikované modely. Už pro tuto totožnost názorů nelze oddělit Montaignův kult od kultu Shakespearova. Montaigne má přitom navýsost osobní uměleckou hodnotu, která snad jen o krůček nedosahuje výšin Shakespearových. A konečně Eseje patří k těm knihám, které nás seznamují s živou, mluvící a úžasně milou osobností; ke knihám, které by samy o sobě dokázaly naplnit život. Když Montaigne uveřejnil část Esejů a byl představen králi Jindřichu 111., řekl mu král, že se mu kniha velice líbila. Montaigne odpověděl: „Sire, je-li vám moje kniha příjemná, musím se Vašemu Veličenstvu líbit i já, protože v knize není nic jiného než vyprávění o mém životě, o mých činech a o mně samotném.“ Montaigne - život Vyrovnejme se nejdřív s potížemi výslovnosti. Ve staré francouzštině se Montaigne vyslovovalo „mentagne“. Potom se pravopis přizpůsobil výslovnosti a začalo se psát „montagne“. Vlastní jména si přirozeně ponechávala původní pravopis mnohem déle. Kdybychom tedy mohli slyšet hlas našeho milého spisovatele, představil by se nám jako „Michel de Montagne“. Ale protože naneštěstí jeho hlas slyšet nemůžeme, musíme ho nazývat tak, jak by se nazýval dnes: „Michel de Montégne“. Vyzkoušejte si to. Jeďte do Paříže a řekněte taxikáři, ať vás doveze na „avenue Montagne“. Nebude vědět, kde to je. Řekněte „Montégne“ a rovnou vás odveze na krásnou stinnou elegantní třídu, která nese jeho jméno. Michel Eyquem de Montaigne se narodil v Bordeaux 28. února 1533. 146 [pageend148]Jeho rodina získala šlechtický titul nedávno, ale byla dost zámožná. Vlastnila léno Montaignů v Périgordu, odkud pocházelo i její jméno a kde Michel strávil valnou část života. Jeho matka byla Židovka Antoinette de Louppes (Lopez) z rodiny bohatých toledských nebo portugalských Židů. Tento položidovský původ zanechal v Montaignově myšlení hluboké stopy: absenci předsudků, ostré vnímání, satirický postřeh. Při vší rozdílnosti doby a prostředí se četné Montaignovy stránky podobají stránkám Heineho. Otec Pierre se účastnil všech válek v Itálii a v těch dlouhých zmužilých letech psal dlouhý a podrobný deník, který se naneštěstí ztratil. Uchovala se o něm pouze dost obdivná zmínka v synově díle. Michel byl nejstarší z řady sourozenců, jimiž se tu nebudeme zabývat, protože na jeho dílo neměli žádný vliv. Dostalo se mu skvělého humanitního vzdělání, důkladně si osvojil latinu a přírodní vědy, o mnoho méně pak řečtinu. V jedenadvaceti letech nastupuje k soudnímu dvoru hrabat z Périgueux, odkud přešel do rady parlamentu v Bordeaux (francouzské parlamenty měly až do revoluce funkci soudní, nikoli politickou). Byl zkrátka a dobře soudním úředníkem. V parlamentu v Bordeaux se seznámil s Étiennem de la Boétie, vynikajícím humanistou, mladším než byl sám. Toto přátelství mělo po dobu šesti let nesmírný vliv na jeho intelektuální vývoj („Nápad napsat Eseje vzešel z dlouhých rozhovorů o všem možném, které jsem vedl s přítelem Étiennem de la Boétie“). V letech 1559 a 1560 se situace ve Francii přiostřila následkem náboženských sporů. V Périgordu a v Guienne vznikají nepokoje: Montaigne si vzal za úkol upokojit jednu stranu, La Boétie druhou. Po třech měsících byli, ke své nesmrtelné slávě, odvoláni oba dva, „protože chtěli dosáhnout nápravy přesvědčováním, nikoli silou“. V té době Montaigne podnikne několik cest do Paříže a do Normandie, aby se setkal s králem. Je to období jeho politických ambicí. Jednání k ničemu nevede, ale setká se s několika brazilskými domorodci, kteří na něho velice zapůsobí „svou důstojností a prostotou“. V roce 1565 se ožení s Francoise de La Chassagne, dcerou svého kolegy z parlamentu, a připravuje k vydání latinské a francouzské spisy zesnulého přítele La Boétie. Roku 1571 si pořídí velkou knihovnu, odebere se na venkov na zámek Montaigne a nad vchod do domu dá napsat tento nápis: Léta Páně 1571 ve věku osmatřiceti let Michel de Montaigne, již dlouhou dobu unaven službou u soudu i úřadem, se dosud v plné sile uchýlil v luno „učených Pannen“, aby v klidu a v bezpečí strávil zbytek svých dní. Kéž mu osud dovolí, aby zvelebil tento dům, který zasvětil své svobodě, poklidu a svým volným chvílím. Fragmenty tohoto nápisu jsou uchovány v muzeu v Bordeaux. Mon- taignův odchod do ústraní probíhal v bouřlivé době: rok nato propukla 147 [pageend149]ve Francii krutá občanská válka. Montaigne se nezúčastnil bojů na žádné straně. Karel IX. ho jmenoval dvorním šlechticem a Montaigne začal psát první knihu Esejů. V roce 1576 dává razit bronzovou medaili se svým erbem na jedné straně a s váhou s pečlivě vyváženými miskami na straně druhé. Pod miskami je nápis „Odročuji řízení“, zjevná narážka na znechucení, které v něm vzbuzovaly obě bojující strany. V roce 1580 ho nicméně poslání na soudním dvoře přiměje opustit své zátiší a zúčastnit se obléhání La Tére, kde byl údajně ve velkém nebezpečí. Nejspíš proto, aby nebyl znovu proti své vůli nucen přiklonit se k jedné straně, rozhodl se podniknout s přítelem dlouhou cestu do Švýcarska, Německa a Itálie. Ještě před odjezdem však publikuje první dvě knihy Esejů, které mají bleskurychlý úspěch. Navštíví Baden, Innsbruck, Veronu, Padovu, Benátky a Ferraru. Zde je přijat vévodou a vzdává hold tehdy už šílenství propadajícímu Torquatovi Tassovi, o kterém bude pozdějipsát v Esejích s dojetím a s pronikavou intuicí. 30. listopadu přijíždí do Říma, kde zůstane šest měsíců. Přijme ho papež Řehoř XIII. - Montaigne nám zanechal jeho pronikavý portrét. Papež mu adresoval několik drobných výtek k Esejům, týkajících se zejména kapitoly Svoboda svědomí, a doporučil mu několik změn. Montaigne mu odpověděl: „Raději bych si ukousl jazyk.“ V době své nepřítomnosti byl zvolen starostou města Bordeaux. Znamenalo to větší zodpovědnost, než by se mohlo zdát, protože města měla tehdy autonomní postavení. Funkci odmítl, ale protože byl zvolen podruhé, nezbylo mu než se vrátit do vlasti. V roce 1582 uveřejnil druhé, značně rozšířené vydání Esejů a vynakládá velké úsilí v boji proti morové epidemii, která se rozšířila v Bordeaux. Roku 1584 se hugcnotský král Navarrský, příští Jindřich IV., stává dědicem francouzského trůnu. Tato událost znamená obrat v politickém chování Michela de Montaigne, který rozpoznal v Jindřichovi stoupence svého vlastního pojetí kompromisu a shovívavosti a pokládá za svou povinnost ho podpořit. V roce 1585 se setkává s budoucím králem, který ho navštíví v jeho venkovském sídle. „Tři hodiny jsme se procházeli po zahradě, rozmlouvali se srdcem na dlani a přemýšleli, jak zahojit rány, kterými bylo poseto tělo Francie.“ V roce 1586 obdržel od humoristy Picrra Charrona exemplář Katechismu od Bernarda Ochina, slavného italského kacíře. Kniha dosud existuje. Na první stránku Montaigne napsal: „Ta kniha je kacířská, nebudu ji číst.“ Na poslední stránce stojí: „Přečetl jsem ji a hodně mi dala.“ Čirý „montaignismus“. V roce 1588 odjíždí do Paříže zredigovat čtvrté vydání Esejů. Přepadnou ho zloději, o všechno ho oloupí a oberou. „Zanechali mě nahého jako červa.“ Ukradli mu i rukopis Esejů, ale za tři dny ho jakýsi venkovan 148 [pageend150]najde pod třešní a vrátí mu ho „promočený od deště, ale dosud čitelný“. Jméno toho venkovana, velkého dobrodince lidstva, zní Jean Forest. Montaignova politická činnost se zintenzívní: angažuje se ve prospěch Jindřicha IV., je (na jediný den) uvězněn, a píše třetí, nejosobnější a nejintimnější knihu Esejů. Má nemocné srdce a ledviny. V červnu 1590 píše Jindřichovi IV. ušlechtilý list, který je jeho politickou závětí. „Nakonec Vám, Veličenstvo, křičím do ucha to, co Vy vůbec nepotřebujete slyšet: ,Pokoj, shovívavost, milosrdenství/“ 13. září 1592 umírá při mši v okamžiku pozdvihování. Takový byl ušlechtilý život autora Esejů, hodný vznešeného smyslu a lidskosti jeho díla. Jeho sláva nikdy ncpohasla. Byla zastíněna pouze po dobu padesáti let od roku 1669 do roku 1724, kdy nebyly znovu vydány Eseje. Potom znovu zazářila a už nikdy nezašla. Jen k dnešnímu dni se čítá 1734 francouzských vydání Montaigne. V roce 1837 vévoda z Aumale objevil u bukinisty na pařížském nábřeží výtisk Caesarových Zápisků se šesti sty Montaignovými vlastnoručními poznámkami. Koupil jej za 95 centimů. Dnes se nacházejí v knihovně v Chantilly, mezi Aristofanem s Rabelaisovými poznámkami a Aischylem s poznámkami od Racina. Montaigne - filosofické názory Zdánlivá poživačnost a upřímná dobromyslnost Esejů nejspíš obsahuje jakousi silici, která nepříjemně uráží chřípí sebejistých autoritativních povah žijících v setrvalém klamu, které jsou neštěstím lidstva. Už Napoleon jmenoval Montaigne mezi „ideology“, které nenáviděl. Mussolini ho v Úvodní přednášce k Akademickému roku pro cizinu v Perugii, která není nic jiného než snůškou hlouposti a domýšlivosti, nazývá „prázdným rétorem“ a dokazuje tak, že nikdy nepřečetl z Esejů ani řádku, protože není-li někdo rétorem, pak právě Montaigne. Hitler ho zase ve svých „hovorech od stolu“ nazývá „ein ungezähmter jüdischer Rebeli“ (bezuzdný židovský rebel). Je-li přídomek „jüdischer“ napůl pravdivý, pak charakteristiky „bezuzdný“ a „rebel“ jsou lží hodnou Hitlera. Jediné, co na těchto hloupých výrocích udivuje, je to, že Mussolini a Hitler vůbec znali Montaignovo jméno (nic víc než jméno). Tyto pošetilé výroky nám však mohou pomoci odhalit jednu z Mon- taignových základních předností: svobodu ducha. Byla to naprostá svoboda, neboť ho zbavovala i povinnosti „nemuset věřit“. Montaigne až příliš neuctívá božstva, ba ani bohyni Rozumu a v tom předčí i své následovníky z 18. století, kterým byla svoboda dobrá jenom k tomu, aby se vydali vlevo. 149 [pageend151]Eseje jsou na první pohled knihou hledání, nikoli knihou závěrů. Montaigne vyjmenovává všechny argumenty podporující myšlenku, která mu projde hlavou. Potom tato „pro“ poznenáhlu mění tón a téměř nepozorovaně se z nich stávají „protiargumenty“. Troufá si přiznat, že základ našeho vědění je vratký, „stačí, když zafouká jarní vánek, a v tu chvíli uvěřím všem Ovidiovým báchorkám“. Montaigne je příroda v čistém stavu. Je třeba ho slyšet, když mluví a jak mluví o zvířatech a šelmách. Stačí si poslechnout, s jakou odevzdaností mluví o vlastním životě: „Viděl jsem trávu a květy a plody, a naštěstí vidím, jak schnou, protože je to přirozené“ Není systematický spisovatel: upoután jiskřením myšlenek, přeruší započatou úvahu, aby sledoval bludičky. Vzpomínka na pasáž z Plutarcha nebo z Cicerona v něm vyvolá stovky asociací a vleče čtenáře po cestách, které mají často jen vágní souvislost s pojednávaným tématem: jsou to rozkošná odbočení, protože je vždycky pojednává s vervou a s rozkoší, které přehluší původní téma. Obdivuje se zároveň Platónovi a Aristotelovi, Zénónovi z Eleje a Epi- kurovi, Senekovi a sv. Augustinovi; samozřejmě ne proto, že by nevěděl, jak si všichni navzájem protiřečí, nýbrž naopak právě proto, protože v rozdílnosti těchto velkých myšlenek spatřuje archetyp protikladů a ne- souzvuků, které jsou v přirozeném řádu věcí. Nijak se tímto protikladem netrápí, už proto, že je v přirozeném řádu věcí, a také proto, že je výrazem svobody myšlení, jediného potěšení, které existuje na tomto světě. Není ostatně nic klamnějšího než názvy kapitol v Esejích. Velice často v nich jde o něco úplně jiného, než co se oznamuje na jejich začátku. V pátém eseji druhé knihy nazvaném O svědomí se mluví o mučení při vyšetřování (s naléhavostí, která o dvě století předešla Beccariu) a o některých bohužel šikovných procedurách. Esej Svoboda svědomí (který se nelíbil papeži Řehořovi XIII.) není ve skutečnosti nic jiného než obhajoba císaře Juliána Apostaty. Je na čtenáři, aby si vyvodil tajný význam statí, které působí, jako by se tématem zabývaly jen okrajově. Mají význam, zdaleka ne okrajový, a vyznívají dost trpce. Kdo soudí, že lze celé Montaignovo dílo shrnout do slavného výroku „Que sais-je“, má v podstatě povrchní pravdu. Montaigne dal trvalý výraz úzkosti člověka tváří v tvář chatrnosti vlastního vědění. Řeč je, jak jsem už řekl, o povrchu. V hloubi jeho díla se za obezřetností, rovnovážností, váháním a úsměvy skrývá pevný základ. V druhém eseji třetí knihy (O pokání) mu unikne doznání. „Je to zcela k vině nebo chvále mého úsudku, a nese-li vinu jednou, má ji provždy, neboť téměř od narození je stále týž a ve věcech všeobecných názorů jsem se od dětství stavěl tam, kde jsem mínil být.“ Tímto trvalým základem Montaignova myšlení je ne-zbožnost. Je příliš pronikavý na to, aby upíral zbožnost druhému, příliš rozvážný, aby to sám za sebe vykřikoval nahlas do světa, ale zbožnost je mu osobně cizí. 150 [pageend152]Týž názor má Shakespeare. Avšak ryze ateistický postoj by se mu příčil: baron ďHolbach by mu připadal stejně fanatický jako Filip II. „Jsou to osobní záležitosti, závislé na stavu naší mysli.“ Intimní jádro Esejů je obsaženo v Apologii Raymonda Sebonda, nejdelším a nejdůležitějším dvanáctém eseji z druhé knihy. Tento esej je obhajobou knihy katolické apologie proti jejím očerňovačům. Ti se dělili na dva tábory: jedni tvrdili, že Sebond se mýlil, když chtěl podepřít náboženství rozumem. V náboženství je všechno založeno na zjevení a na víře, rozum tam nemá co pohledávat. Jiní zas namítali, že Sebondovy úvahy byly chabé a že nebyly dost průkazné. Montaigne se především snažil vyvrátit námitky prvních oponentů: a s jak netajenou „dévotion“ (nábožností), s jakými ohledy! Uvědomuje si, říká, že jenom víra seslaná na člověka nadpřirozenou cestou nás může přesvědčit. Ale kolik lidí takto věří? Z víry se můžeme těšit jen prostřednictvím své lidskosti. Kdyby všichni věřili v boží zjevení, nebyla by tu taková pestrost názorů, takový rozdíl mezi slovy a činy. A protože tu rozdíl je, znamená to, že valná většina lidí věří z lidských důvodů. Zde pak cituje s potutelnou rozkoší nesčetné příklady, aby nakonec uzavřel, že víra je výsadou nemnoha lidí, a proto stojí za to ji podpořit lidskými argumenty. Potom „víra zabarví a osvětlí argumenty a dá jim pevnost a nevývratnost“. Je to motanice argumentů, které si protiřečí; čtenář je zmatený; když se mu myšlenky vyjasní, ponenáhlu zjistí, že pokud jde o náboženství, nevěří Montaigne ani ve víru, ani v rozum. Načež se Montaigne pustí do těch, kdo shledávají Sebondovy argumenty chatrnými. A zde jeho verva a jeho potměšilost neznají mezí: úvahy, říká, jsou, pravda, chatrné, ale jsou nejlepší, jaké se daly uvést. „Proti kterýmpak úvahám nelze uvést jiné úvahy, stejně přesvědčivé - nebo spíš stejně málo přesvědčivé?“ A zde se pustí do (zdánlivě) dlouhé odbočky: začne vyjmenovávat desítky důvodů, pro které osamocená lidská mysl setrvává vůči víře v pochybnostech. To, oč mu jde, je právě rozbít možnost racionálního důkazu ve prospěch náboženství. „Náboženství musí být strmé, na špičce skály, fantom, před kterým budou lidé žasnout.“ Celým esejem prochází skrytý smích, výsměch z náboženství, jaký provázel i smrt Moliéra a v jakém zestárnul a prospíval Voltaire. Že tento esej nejvíc ovlivnil Pascala, žáka-nepřítele, o tom není sporu. Argumenty Myšlenek vyvracejí jeden po druhém argumenty Apologie. Sledují je krůček po krůčku, často je překonávají mírou politického zápalu a živosti; vyvozují jiné závěry, nezničitelná osnova, kterou utkal Montaigne, však zůstává. Tolik k jádru filosofie Esejů. Není čitelná pouze v Apologii, ale ještě zřetelněji vyvstává také v eseji O modlitbách („Ty smutné a božské písně!“), O lítosti (třetí kniha, druhý esej). A v desítkách pasáží v celém 151 [pageend153]díle, ať už je řeč o čemkoli, ze kterých srší jednou provždy autorovo přesvědčení. Jinými příbuznými názory jsou pohrdavá, ale vytrvalá útrpnost s lidmi; pocit bratrství (výraz není přehnaný) se zvířaty, „která jsou to, co jsme my, až na to, že nemluví“, jenž je v tak živém kontrastu s teorií auto- matismu, jež zavládne příštímu století; a všeobecná tolerance, „která je povinností vyplývající ze slabosti našeho rozumu“. Vesměs názory, které spojují Montaigne, květ renesance, s 19. stoletím, byly potlačeny protireformací a ideologickou vyprahlostí osvícenství, jejich údělem však bylo znovu rozkvést a doufejme, že navždy, navzdory obnovené módě fanatismů v našem století... Montaigne - umění Montaignovy myšlenky mohou být krásné a dobré; jiné byly před ním, jiné budou po něm. Kdyby je vyslovil „prázdný rétor“ nebo suchý „ideolog“, pes by po nich neštěkl. Myšlenek je vždy jen omezený počet, stejně jako pocitů a vyznání. Jediná droga, která na staletí balzamuje mumie myšlenek, je styl. Jak píše správně Sainte-Beuve právě o Montaignovi: „Dosáhne-li styl Montaignovy úrovně, stává se schránkou na plnomocné odpustky pro další generace. Stylje zlaté žezlo, kterému zůstává, s konečnou platností, vláda nad světem.“ Montaigne byl obdařen víc než kterýkoli prozaik vyjadřovacím a obrazným talentem. Jeho styl je nepřetržitý, na každé řádce obnovovaný gejzír obraznosti; své myšlenky nám předává výhradně v obrazech; a každý obraz je jiný, lehký a průsvitný. Jen občas krátký interval, holý a nadpomyslný, vodní příkop mezi dvěma rozkvetlými loukami. Slavný „souvztažný cíl“ v něm slaví jeden ze svých největších triumfů. A jaké obrazy! Svěží, orosené, prosluněné, obrazy spisovatele, který žije na venkově a dýchá pryskyřice a rozmarýn namísto zápachu lidstva a městských stok. Nechci, aby vypadalo přehnaně tvrzení, že Eseje působí především dojmem díla psaného autorem s rozkoší. Řekl to ostatně on sám: „Myšlenky jsou mé milenky.“ Osm let, jež strávil v učené a pohodlné poustevně svého venkovského sídla, musel prožít v milostných hrátkách s těmi, které nazývá „devíti sestrami Pannami“, a Eseje se svou bohatou obrazností jsou jen díkůvzdáním za vrcholné rozkoše. Styl Esejů je stejnou měrou poznamenán radostí člověka snášícího argumenty ve prospěch své teze jako radostí umělce, kterému se podařilo zřetelně vyjádřit vlastní myšlenku. Jako všechno, co je produktem rozkoše, také Eseje jsou neuspořádané. Už pro samu jejich podstatu „vzpomínek na myšlenky“, sepisovaných 152 [pageend154]v dlouhém čase a neustále přepracovávaných, opracovávaných, přepisovaných a nastavovaných, jim schází jakýkoli kompoziční prvek. Montaigne sám si toho byl vědom, poslechněme si, jak se omlouvá po jednom ze svých odbočení: „Tahle fašírka tak trochu vybočuje z mého tématu; utápím se v podrobnostech, ale spíš z nevázanosti než z opomenutí; obrazy se ze mě jen hrnou... V poezii jsem rád přelétavý jako pták...“ Lze vůbec něco namítnout proti tak andělské nevinnosti, vyjádřené hned v několika veselých metaforách? Mluvili jsme už o klamných názvech jednotlivých esejů. V kapitole O kanibalech najdeme slavnou a znamenitou pasáž o „čtyřech sestrách- -vítězstvích“ a nejpozoruhodnější stránky, které Montaigne napsal o francouzském jazyce, musíme hledat v eseji O Vergiliových verších; jsou inspirovány vzpomínkou na jeden Lucretiův verš a umístěny mezi nejodvážnějšími úvahami, jaké kdy lidská mysl zplodila. Apologie Ray- monda Sebonda ye, výsledkem Montaignova nejsoustředěnějšího úsilí sledovat logický cíl; nicméně i zde jsou odbočení a „odskoky“ velice časté. Někteří horliví učenci se snažili tento nepořádek napravit tím, že v některých vydáních Esejů knihu doslova rozčtvrtili a její „disiecta membra“ (rozházené údy) znovu racionálně spojili. Vznikly tak nové Eseje se sjednocenými a souvislými náměty: jeden esej o lásce, jiný o náboženství, jeden o přátelství, čtvrtý o víře, pátý o sobě, ještě další o morálce a tak dále. Lze si snadno představit, jaká hrůza z toho vzešla: krásná, živá a rozmarná bytost se proměnila ve strnulou a němou mumii, aniž se tím ostatně docílilo větší důslednosti, protože dobrák Montaigne s přibývajícím věkem měnil názory, jako každý pořádný inteligent, a tak v jedné kapitole najdeme pět nebo šest opačných názorů, které v takovémto uspořádání působí svévolně, zatímco mohutný proud původně řazených Esejů působí více než hodnověrně a velmi přijatelně. Učený muž ostatně velmi dobře znal sám sebe i svůj styl: „Sáhnu náhodou po prvním argumentu; jeden argument jako druhý, stejně je nehodlám pojednat celé; nevidím totiž věci v jejich úhrnu. Ze sta stránek a tváří jedné věci si vyberu jen jednu a budto se s ní piplám, nebo o ni zavadím jen letmo nebo ji pořádně popadnu za pačesy. Přičiním k ní pointu, ne v tom nejširším, ale v nejhlubším smyslu, jaký znám, a nejraději ji pak stavím do nějakého neobvyklého světla. “ Jak vidíte, samá metafora. Občas sám sobě vytýká nadbytek obraznosti: „Sám jsem si říkal: , Jsi obtěžkaný obrazy4“, a už sama výtka je zřetelný a vtipný obraz. Jinde zase píše: „Můj styl je komický a důvěrný, sevřený, nepořádný, úsečný, osobní, suchý, upřímný a neučesaný, drsný a pohrdavý, nesnadný a zdvořilý. Jsem napodobivý jako opice.“ Jeho styl byl úžasně zvýhodněn jazykem, který užíval: výrazy jsou zbarvené odstíny všech pramenů, z nichž čerpá: klasické, vznešené, stře- 153 [pageend155]dověké, dialektické a technické; každé slovo, vybrané s vytříbeným a zároveň domáckým vkusem, je začleněno do věty s instinktivní obezřetností. „Slova mají plnit svou funkci, tak proč si neposloužit gaskoňštinou, když to francouzština nesvede. “ „Mluva, kterou mám rád, je jednoduchá a naivní, co na srdci, to na papíře; je to řeč šťavnatá a nervní, stručná a zhuštěná; ani ne tak jemná a učesaná jako spíš strhující a prudká; spíš obtížná než nudná, neafektovaná, nevázaná, nesouvislá a smělá; každé slůvko je do ní včleněno; není školometská, žoviální, kverulantská, ale spíš vojácká.“ Vyjádřil kdy někdo „Ars poëtica“ poetičtěji? Rozumí se samo sebou, že Eseje je třeba číst, znovu a znovu číst, po padesáté, od prvního do posledního slova. Je jedno, začneme-li číst od prvního nebo od posledního eseje. Existuje-li autor, který poskytuje každou stránkou doslova stejnou rozkoš, pak je to Montaigne. Rád bych zakončil tyto ošklivé stránky, které nic nevysvětlují, ale nabádají, krátkým úryvkem ze Saint-Beuvova Port Royal, kde si představuje pohřeb Montaignův, za jehož rakví kráčí všichni francouzští spisovatelé minulosti i budoucnosti: „Vedle rakve Shakespeare, jeho starší bratr géniem, jeho přítel moudrostí; následují ostatní, kteří k němu víceméně patří, kteří z jeho knihy měli prospěch a kterým přinesla aspoň čtvrt hodiny rozkoše; ti, které vyléčil z nudy osamělosti; a konečně ti, které přiměl k myšlení, když je přinutil zapochybovat; Racine, který se odvážil ukázat slzy, Molière, který se odvážil dát najevo pochybnost; La Fontaine, který stejně jako on miloval zvířata, Mme de Sévigné, která jako on psala srdcem; La Bruyěre, Montesquieu a Jean-Jacques, které provokoval k soupeření a kteří ho s velkou slávou napodobovali. Stranou Voltaire, ten se pro jednou neposmívá, protože by se posmíval sám sobě. A v neuspořádaném zástupu hodně menších, mezi nimi my všichni žijící. Jenom Pascal se sám v koutě modlil.“ (Ze sbírky esejů Invito alle lettere francesi del Cinquecento, Feltrinelli, Milán 1979, přeložila Drahoslava Janderová) PIŠTE NÁM! Naše adresa: PROSTOR, U Prašné brány 3, Praha 1, 116 29 154 [pageend156]poezie Jiří Studený JZn Studený, ročník 1960, publikuje časopisecky (Iniciály, Dotyky, Český deník/ Knižně ve sborníku Prvovýstupy (nakl. Kruh, 1989). Vlastním nákladem vydal sbírku veršů inspirovanou fotografiemi Pavla Charouska Jistota tvarů (vyd. Tviga, Turnov). Vedle poezie se věnuje také hudební kritice (Gramorevue) a publicistice. Studoval na filosofické fakultě University Karlovy (obor čeština-angličtina), nyní působí jako středoškolský profesor na gymnasiu J. K. Tyla v Hradci Králové. Verše jsme vybrali z rukopisné sbírky Příběhy Orfeovy a jiné básně. ♦ * * Příběhy Orfeovy Albínu Brunovskému Snad je to úzkost, která pohne jeho hlavou, s rameny sevře tupý úhel zmaru. Láska a smrt jsou magnety s opačným pólem. Ona je zachráněna, on propadá peklu, oba jsou ztraceni navzdory možným setkáním v jiném čase. Mezi nimi zbyl prostor písně, netečnost vzduchu rozvlněná kovovým chvěním strun. Ještě prý objevit záhadný kmitočet, jímž mlčí květy, a pochopíme svět. Na smyčce paměti se po sté ohlíží. Eurydika se mění v stín na hirošimské zdi. Krása se vypařuje rychleji než líh. Ve chvíli, kdy ji vzýval, ukamenovaly ho bakchantky. Součet všech snů je roven čtverci nad přeponou mýtu. Slova jak blesk ozáří realitu a s rachotem se zřítí... Bohové se nás štítí. * * * Zlatavý motýl utkvělý v tichu nad propastí je středem vyvážené skutečnosti a připomíná čas. 155 [pageend157]Staletou kočičí pýchu ocením víc než věrnou odevzdanost psů. Můj kocour mnou pohrdá - příliš se měním, jsem méně přesný, zatímco on je ponořen do své nezvratné identity jako bublinka vzduchu do ztuhlého skla. Život je sám svůj plagiát, teplý a srstnatý odlitek nicoty. Míváte také pocit, že je topol příliš dramatický strom, zatímco vznešená lhostejnost koní je zcela na místě? * * * Podzimní elegie Ta mračna nejsou víc než naše představivost vysrážená z pouličních výparů a smogu větve jsou nahé jak tvá podpaží pečlivě vyholená strachem ze psí srsti hebký je popel slov na našich ústech vyhořelých do němoty Holubi jsou jen živé uzly na provazech deště všechny mé písně nejsou víc než vláni pýchy když ticho jako zplihlý prapor visí v bezvětří snu Z mlhy už čnějí jenom špičky věží křehčí než prsty akvabel plave se stále hůř když čas nám zamrzá i proti proudu děje Vrávoráš těmi dny jak opilec bezbřehou plání pokácených židlí zlataví kolibříci světel pijí z kaluží lehce rozpustnou pravdu a žluklý nektar slibů Naděje není víc než pohlazení v domě kde rozestýlá smrt (Poezii vybírá M. A.) v 156 [pageend158]divadlo Bolestná potřeba čistoty (rozhovor s herečkou Táňou Fischerovou) Každý člověk si nese životem jedno hlavní téma, ve kterém je obsažen svou nejvnitřnější podstatou. Toto téma, ač neviditelné, někdy vědomě, ale většinou bezděčně vyzařuje. A to i v případě, že jeho nositel se naučí je před světem obratně skrývat. Téma Táni Fischerové náleží k těm nejsilnějším, ale i nejtěžším, ačkoli by se mohlo zdát, že je samozřejmě přisouzeno každé ženě. Spočívá v hledání a naplnění ženského údělu. Hovory s touto napohled křehkou ženou jsou nabity její vnitřní silou, působí očistně na duši a rozněcují dávno zapomenuté ženské instinkty a pra- zážitky. To hlavní, o co nám v dialogu šlo a co prostupovalo všechna další témata, bylo vědomí a poslání být ženou. Přesněji řečeno: nebát se jí být a podstoupit i oběť k jejímu dozráni. * * * S. P.: V tvé obsáhlé životopisné výpovědi, kterou sis napsala jako bilancující sebereflexi k dovršené čtyřicítce, mne zaujalo vylíčení rodinného židovského rodokmenu. Fakt svého židovského původu byli lidé v této zemi nuceni donedávna na veřejnosti tajit, a byl dokonce tabuizován často i v soukromí. Strach židovského pokolení z pronásledování a pogromů je dosud v př/- slušnících této rasy zakódován a sebezáchovně bude působit asi věčně. Ty však jdeš cílevědomě ke svým kořenům a pátráš u svých předků po rodovém (zejména ženském) prokletí. Čtení kapitol věnovaných tvým prarodičům a rodičům je zvlášť silným zážitkem: jako dospělá dcera hledáš a pojmenováváš v otci a matce židovskou tragiku jejich osudů, kterou oni záměrně zasunuli do spodní přihrádky paměti a k níž se už nechtějí vracet. Kladením otázek po vlastní totožnosti nalézáš navzdory tomu vědomí toho svého, niterného židovství. T. F.: O židovství panují různé názory. Mnozí popírají, že by to bylo něco natolik výrazného a určujícího, co si člověk nese jako „rasový cejch“ po celý život, proto ani nemají potřebu se k němu veřejně hlásit. Jiní je naopak složitě hledají, vedeni naléhavostí vnitřního volání (Franz Kafka). Narodit se jako Žid zkrátka ještě neznamená, že si člověk au157 [pageend159]tomaticky toto vědomí osvojí. Sama jsem nepoznala své prarodiče ani příbuzenstvo, neboť všichni skončili za války v plynu. Oba moji rodiče koncentrační tábor sice přežili, ale každý se s tímto traumatem vyrovnával po svém. Máma přísným mlčením, hraničícím někdy až s paradoxním „židovským antisemitismem“, a táta zesílenou dávkou humoru, pro mnohé možná těžko pochopitelného, ale on by bez něj některé věci a fakta ze svého života vůbec nedokázal vyslovit. Pokaždé, když přemýšlím o tom, co mám ze svých předků, musím se nejprve sama sebe ptát, jaká bych byla, kdybych ty hrůzy taky zažila. Občas se nemůžu zbavit pocitu, že i když nemám číslo vytetované na ruce, mám ho vytetované v duši a jedu s nimi v tom transportu. Prožít za život dvě totality je pro člověka židovského původu možná nadlidský nápor, proto bych si ani nedovolila je soudit a mohu jen litovat zmarněných životů. Zároveň cítím, že část rodičovského údělu, včetně jejich vin, si neseme i my. Židovství chápu jako vědomí o tragickém rozměru lidské existence; vědomí, které je Židům patrně dáno už geneticky. Toto rodové zatížení tragikou zmáhají Židé svým typickým humorem, který je jejich nedílnou součástí a z něhož čerpají i svou sílu a odolnost. S.P.: Je neobvyklé, že ačkoli jsi herečka, nejsi herectvím posedlá tak, aby ses mu v životě cele podřizovala. Magií divadla nebo filmu ses nenechala poblouznit, abys za ní musela jít stůj co stůj. Nezávislost ve vztahu k tomuto povolání přičítám tvé schopnosti a kázni nepodlehnout „roli herečky“ v civilním projevu a soukromí, což je pro mnohé tvé kolegyně nechvalně příznačné. Zdá se mi (a četbou tvé osobní výpovědi jsem si to potvrdila), že svět divadla a touha po herecké seberealizaci se ti osudově postavily do cesty jako tvrdý a nelítostný protivník, s nímž zápasíš, přitahována a odpuzována jim zároveň. T.F.: To možná příliš dramatizuješ. Divadlo je něco, co nemohu nikdy ztratit, i když nemám stálé angažmá. Je prameněn, kterému se mohu v čase někdy vzdalovat, ale vnitřně jsem jím pořád napájena. Pro lásku k divadlu jsem se vzdala možnosti být mu nablízku, věnovat se mu pravidelně, avšak povrchně. Od první chvíle, kdy jsem propadla divadlu, se ptám: co je to dobré herectví? Vím, že existuje jen málo herců i z řad těch výborných, kteří v sobě mají božské posvěcení, to „něco navíc“, co se dotkne podstaty zasuté v nás uvnitř, jako zázrakem ji vydoluje a vysloví to, co jsme tak potřebovali slyšet. V mládí je pro talentované herce vcelku snadné upoutat svou mladistvostí, tehdy se ještě dá vystačit pouze s talentem. Ale čas nás odhaluje a s věkem přestává osvědčená maska fungovat, je nutno vycházet z toho, co je za ní. Mnoho lidí i herců, svedeno v mládí úspěšnou maskou, ji nosí po celý život, ustrnou na povrchu, nehledají sami sebe. Toto nebezpečí jsem si zavčas uvědomila a vzdala 158 [pageend160]jsem se masky už v době, kdy ještě účinně působila. Nechtěla jsem se za ni schovávat. Opačným příkladem je pro mne jistá herečka, která se svou líbeznou maskou s krásným nostalgickým úsměvem a dalšími ženskými půvaby vystačila velmi dlouho; až pak najednou nastal okamžik, kdy se ukázalo, jak je to žalostně málo, neboť za maskou chyběla její skutečná tvář, kterou ona nehledala. To je i smutný doklad toho, jak lhostejně se dá zacházet s darem talentu. Herec se musí dávat všanc, když tvoří a hraje roli; pokořit se a protrpět do jejího vnitřku, ale samozřejmě také to musí vnějšími hereckými prostředky umět dostat ven. S.P.: Maska - to je velké téma pro herce. I mne odedávna fascinuje. Myslíš, že se dá nějak nahlédnout „za“ masku? A lze vůbec rozlišit tuto dvojtvářnost právě u herců, jejichž vizáž a podoba se proměňují v rolích? T.F.: Ovšemže se dá rozlišit, ale ne každý ji dokáže rozpoznat, tak říkajíc ji usvědčit. Jakkoli mohu třeba někdy pochybovat o svém talentu, vím jistě, že mi byla dána schopnost dívat se a vidět „za“ lidskou tvář, tedy za vnější masku, kterou nenosí jen herci, ale všichni lidé. Tu masku dovede v člověku velmi zručně vymodelovat například jeho průměrnost, neschopnost se přesáhnout, proto se jakoby tváří, že je lepší, než je. To je maska snadno průhledná. Rafinovanější je maska vytvořená z přebujelé ctižádosti, která v herci dokáže přehlušit výraz jeho vnitřní pravdy. Taková maska se na povrchu efektně skvěje svou profesionalitou, takže málo zběhlý divák ji obdivuje, neschopen poznat, že je klamán. U herce se nikdy nedám zmást nebo oslepit brilancí a virtuozitou jeho výkonu, stejně jako se mám na pozoru před oslnivým intelektem nebo ohromující vzdělaností, v níž chybí lidská opravdovost. Brilantnost je mi vždycky podezřelá, protože utajuje cosi o svém nositeli - absenci jeho autentické účasti na vytvořeném díle. S. P.: A co my sami, je možné, že někdy uvidíme sebe sama v masce? Anebo jsme odsouzeni vidět v zrcadle jen zevšednělou, v kůži zarostlou masku, aniž kdy zahlédneme svoji pravou, vnitřní tvář? T. F.: Samozřejmě, že se uvidíme. To je právě ten trest za to, že jsme se dost nehledali a spokojili se s vnějším obrazem, za nějž jsme se vydávali. Ulpěním na něm se ztrácí schopnost jít dál, hledat se a nalézat. Mám moc ráda Wildův Obraz Doriana Graye, kde je tento proces přeměny tváře nádherně popsán. Totiž to, že maska, kterou si nasadíme, stejně nevydrží, protože život sám ji vytvaruje a vepíše do ní pravdu o nás. Někdy to bývá velmi smutný pohled. S.P.: Jak se obrňuješ proti neúspěchu? Pro herce může být neúspěch na jevišti těžkým fiaskem, s nímž se jen obtížně vyrovnává. 159 [pageend161]T.F.: Neúspěch je něco, z čeho se nikdo neraduje, i když nám leckdy nepřízeň osudu může nadělit i něco k dobru. Mám zkušenost, že ne každý neúspěch je objektivní známkou toho, že jsme něco udělali špatně. Může být výrazem nepochopení, povrchnosti soudu atd. Důležité je se s neúspěchem vyrovnat, zahladit po něm šrám, aby člověk mohl jít v profesi dál. Dospěla jsem do stadia, že se už nedeptám ničivým prahnutím po úspěchu a slávě, a každé sebezpochybnění mě nutí zkoušet něco jiného. Nejsem v sebevyjádření odkázaná pouze na herectví, pracuji v rozhlase a dabingu, kde nacházím možnosti jiných forem sdělení; tam mám možnost samostatně vybírat a uvádět texty, poezii, takže mi vůbec nevadí, když se načas stanu jen hlasem. A pak: sama pro sebe jsem si našla radost a potřebu občas vyjádřit věci ve mně naléhavé psanou formou nebo si tvořím malé obrázky - koláže. Je mnoho cest, jak se hledat. Možná je v člověku silný proud tvořivosti, který znenadání vytryskne, aniž ho můžeme vědomě ovlivnit. Dovoluji si dnes ten přepych, který je ovšem pro herce i dosti riskantní, hrát divadlo jen příležitostně, když mi nabídka za to skutečně stojí. Můj vztah k divadlu a hraní není řízen kategoriemi úspěchu a neúspěchu. Málokdo si uvědomuje, že úspěch není nic samozřejmého, lidé o něj usilují a očekávají ho jako samozřejmost. Přitom většina lidstva žije v neúspěchu celý život, aniž by jim to vadilo, jen nemnozí jsou tím těžce poznamenáni. Neúspěch jako takový mně osobně o hodnotě člověka ještě nic neříká. A naopak - příliš úspěchů je také zavádějící a mnohdy i ke škodě umělce. S.P.: Přesto i když si člověk tyto moudrosti volá ku pomoci, chvíle, ale i delší období krize v jeho životě stejně nastanou. Píšeš ve svém textu o jednom nešťastném roku, kdy jsi prožívala pocit „naprostého vykloubení ze světa", kdy všichni do něj patřili, jen ty ne. Co tě tehdy pozvedlo a navrátilo zpátky do světa? T.F.: Byl to rok, kdy jsem dostala nečekaně výpověď a musela jsem odejít z Činoherního klubu, kde jsem v šedesátých letech prožívala jako herečka velmi šťastné období. Bylo těžké se vyrovnat s tím, že téměř všichni ze souboru v divadle zůstali, jen já, ještě s jedním kolegou, jsem vypadla, a to paradoxně poté, co jsem tam hrála jednu ze svých nejúspěšnějších rolí (Soňu z Čechovova Strýčka Váni). O něco později se mi rozpadl můj dlouholetý vztah, narodilo se mi postižené dítě, přátelé se vytratili, neměla jsem nic, o co bych se mohla opřít. Se svými propady, selháním či zradou se musíme vypořádat a nesva- lovat vinu jen na druhé. Pokud toto v sobě nezpracujeme a odložíme na neurčito, rána se v nás opouzdří a začne růst jako zhoubný nádor. A ještě jedna věc. Vždycky jsem v okamžiku krize cítila potřebu bránit se bolesti nebo něčemu negativnímu z druhé strany zesílenou vlnou dobra. 160 [pageend162]Působilo to jako brzda proti temným silám zvenku i ve mně. Tím jsem ze sebe setřásla to nejtěžší a mohla jsem si pak říct - no dobře, prohrála jsem, ale dělala jsem do poslední chvíle, co jsem mohla, už to nešlo zachránit. Já nemohu změnit druhého člověka, nemohu ani ovlivnit vnější okolnosti, ale mohu sama nepodlehnout zlému. A v tom koneckonců vidím úkol každého člověka: změnit v sobě to, co lze, hledat v sobě to lepší a dávat to sobě i ostatním. S.P.: Neštěstí u žen se často týká citových záležitostí, lásky především. Málokdo je schopen překonat ostych či zábrany a o lásce upřímně promluvit, přihlásit se k ní. Většina lidí to považuje za intimitu až nevkusnou, kterou se nesluší zveřejňovat. Rázné odmítnutí, zlehčující nebo vulgární humor, cynické vtipkování anebo zarputilé mlčení - to jsou reakce samy o sobě sdostatek výmluvné. Lidé si škodí, když za sebou odstraňují stopy svých milostných prožitků a ve studu za svá selháni či zklamáni dávají přednost blahodárnému zapomnění. Balvan na duši těžkne a mrzačí i další city. Jak ty se ohlížíš za svými láskami a jak léčíš nezacelené rány, které po nich zůstávají? T.F.: Nelituji žádného vztahu, který jsem prožila. Z každého ve mně zůstalo i něco cenného. Ostatně nikdy úplně neopouštíme, co jsme jednou milovali. Své city jsem prožívala naplno a snažila jsem se do nich dát to nejlepší, co ve mně bylo. Jedním z nezměnitelných faktů, se kterým jsem se musela vyrovnat, je poznání, že monogamie u většiny mužů neexistuje. Je to velká touha a krásný sen, ale ve skutečnosti je to jinak. Je dobře, že existuje desatero jako nutný model. Abychom se jím mohli ve své nedokonalosti řídit a překonávat tak rozpor mezi tím, čeho bychom rádi dosáhli, a jací jsme - o to vedeme každodenní zápas. Mívám tíživý sen, že se jednoho dne probudím a zjišťuji, že jsem vdaná. Své partnery jsem velmi milovala, ale vstupu do manželství jsem se děsila, protože jsem se obávala ztráty lásky. To však neznamená, že jsem zaujatá proti manželství jako takovému. Někde snad skutečně existuje jako plnohodnotný vztah, ale já jsem nenašla takového partnera, abych se o tom sama přesvědčila. Krátkodobě to vždycky vyhrává ten, kdo nemiluje, ale dlouhodobě ne. V tom krátkém běhu času, který je nám vyměřen, dávám přednost tomu milovat, a třeba se i trápit než měnit vztahy a nevědět proč; necítit ani skutečnou lásku, ani skutečnou bolest. Jednou se pak člověk ohlédne a zjistí, že nic nezachytil a vlastně nic neprožil. Podvědomě jsem tušila, že je dobré se nevyhýbat utrpení při citových kalamitách. Je to cena, kterou se platí za to, že člověk popojde dál na cestě ke zralosti. S.P.: Přejděme ted ke světlejším pólům života. Když se řekne štěstí, uvědomuji si, že pokud jsem prožila nějaké drobné úlomky tohoto prchavého 161 [pageend163]pocitu, stalo se tak spíše v samotě než mezi lidmi, ač nejsem žádný misantrop. V samotě rozlišuji její dvojí tvář: samotu jako utrpení z osamocení či opuštěnosti, a pak samotu poskytující duševní harmonii, soustředění či tvořivou inspiraci. Jak ty prožíváš samotu a štěstí? T.F.: Samota je těžká k neutěšení, když je nám vnucená. Ale když ji dokážeme přijmout a pomalu se z ní dostáváme, není už tak beznadějná. Byly v mém životě i chvíle, kdy jsem se právě v samotě cítila silná a čerpala z ní sílu. Samotu proto nechápu ryze záporně. Většina lidí má sklon se od ní vzdalovat, utíkat před ní mezi jiné lidi. Mnohdy se však za takzvanou společenskostí skrývá neschopnost být sám. Vždyť jak málokdy se lidé ve společnosti dostanou k sobě blíž, ke skutečnému, natož pak duchovnímu kontaktu! A štěstí? Šťastnou úlevou je pro mne cítit sounáležitost s velkým celkem. To, že jsem nepatrné zrníčko, které je přesto řízeno vyšším řádem. Znám pocit štěstí z poznaných nových hodnot, ale i zcela iracionální štěstí z přírody nebo krásného počasí. Často se mi v létě na venkově stane, že se probudím, podívám se z okna a najednou je mi dobře a nevím proč. Jdu loukou, uvidím pampelišku a až se celá opotím pocitem neskutečné radosti. Intenzívně v ten okamžik cítím, že žiju. Ale největší štěstí je obsaženo ve vnitřní harmonii, která otevírá cestu k Bohu: když cítím, že jsem v souladu se sebou i se životem, a to dokonce i tehdy (nebo právě proto), když není vůbec veselý. S.P.: Netajíš se s tím, že tvé dítě se narodilo postižené. Chce se matce o této bolestné skutečnosti vůbec mluvit? A jak ses s tím ty sama vyrovnala? T.F.: Já naopak jsem ráda, že o tom mohu mluvit, protože nejde jen o mne a mého syna; s tím, že nemám zdravé dítě jsem se musela vyrovnat v zájmu nás obou. Ale jde o celý svět lidí postižených nebo nějak poznamenaných. Každý, kdo se s ním setká a není úplně lhostejný, přizná, že naše děti a všichni, kdo nějak trpí, nám vracejí víc, než čekáme. Já jsem si myslela, jak své dítě znám lip než kdo jiný. Kryštof je postižený fyzicky i mentálně a mluví tak trochu jako cizinec, který se naučil jazyk, ale pohybuje se ve vyjetých a naučených kolejích. A pak najednou řekne něco, co mě překvapí, o čem jsem neměla tušení, že je schopen vnímat. To mě vede k veliké úctě před světem, kterému úplně nerozumíme; světem, který sice nedokáže vyjádřit, co cítí a vnímá, a přece je vnitřně bohatý. Je to úcta před tajemstvím přírody, před mlčením, které v sobě skrývá mnohem víc, než tušíme. Většina lidí je s tímto světem hned hotová, řeknou si: to je blb a chudák, a tím je to vyřízeno. Jsem přesvědčena, že se máme od tohoto světa stále co učit a měli bychom být pokorní před tím, co neznáme. A to jsem ti řekla jen o jedné z mnoha stránek, které se svým synem zažívám. Kromě strachu, co s ním bude, až tu 162 [pageend164]jednou nebudu, pociťuji díky jemu velké, někdy i bolestné mateřské štěstí. Kryštof je středem mého života a naučil mě nejen radosti z mateřství, ale i lásce ke všem slabým a postiženým tvorům. S. P.: Souvisí tvé setkání se světem postižených a tvůj hodnotový systém s vírou v Boha? T. F.: Bohužel jsem víru nedostala do vínku v dětství a dnes už nedokážu překonat bariéru, abych chodila do kostela a učila se modlit. Řešením pro mne není ani konverze, skutečná víra i rituály s ní spojené musí být v člověku vrostlé. Ale samozřejmě vím, že bez Boha to v životě nejde, každý ho hledáme po svém. Bez přesahu, bez toho řádu, který je nad námi, ztrácí žití svůj podstatný smysl. Neustále Boha hledám a vždycky ho budu hledat. S. P.: A na konec otázka, která zní jak hádanka z pohádek a kterou si klademe v průběhu života pořád, aniž bychom dokázali odpověd na ni definitivně ustálit. Co je pro tebe v životě nej důležitější? T. F.: Kdybych měla odpovědět jednou větou, kromě vědomí odpovědnosti k sobě a k druhým je pro mne nejdůležitější téměř bolestná potřeba čistoty - mé vnitřní i ve vztahu k ostatním lidem. To je pro mne základní a určující směr a mnohokrát vedl mé kroky i rozhodování, aniž jsem si jej uměla rozumově zdůvodnit. Myslím, že člověk by si měl být vědom toho, že jeho život může kdykoli skončit; a to hlavní je umřít s přesvědčením, že nemusím v uplynulém životě nic napravovat nebo korigovat. Že přes všechny chyby, kterých se přirozeně dopouštíme všichni, jsme prožili život, za nějž se nemusíme stydět. Ten pramen čisté vody - to je mé nejpodstatnější hledání, nejvnitřnější potřeba i touha. S.P.: Děkuji za naše setkání i za rozhovor. Rozmlouvala Stanislava Přádná PIŠTE NÁM! Naše adresa: PROSTOR, U Prašné brány 3, Praha 1, 116 29 163 [pageend165]film Film nejen pro astrology (Tatarská poušť, režie Valerio Zurlini, scénář podle stejnojmenného románu Dina Buzzatiho) Byl jsem už vícekrát obviněn, že údajně „zneužívám film“ pro jakési jiné, nepřípadné účely, než jaké připouští filmová kritika, takže označíme-li zfilmovaný Buzzatiho román Tatarská poušť (nabídnutý nám nedávno na obrazovce ČTV) za podobenství o „říši Saturnově“, zůstanu tím jen věren svému oblíbenému zlozvyku. Myslím si totiž, že film stejně jako každé jiné umění je určen především divákovi a ten má možnost (skoro bych řekl „právo“) prožívat jej na svůj ryze osobitý způsob, vidět v něm především to, co je schopen svým jedinečným individuálním viděním v něm zahlédnout, a zaobírat se tím, čím ho dokázal zaujmout. Jsem přesvědčen, že právě tato cesta, dokáže-li se ovšem vyhnout všem nástrahám subjektivismu, nás nejjistěji dovede k tomu, co je v každém díle obecné, tj. určené pro všechny diváky bez rozdílu. Obecně normativní přístup vědecké filmové kritiky se s tímto obecným poselstvím díla může pozoruhodně míjet, protože film tak snadno propadne sítem předpojatých, předem nacvičených schémat, a co zůstane, je jen mlhavá směsice „dojmologie“. Čím však film vyvolává v divákovi pevně tvarované dojmy, jež mají podobu „věcí“ v rilkovském smyslu, je vždy cosi velmi určitého a trvalého, co se projevuje ve všech obrazech, které film nabízí. Je vždy obtížné toto „cosi“ označit přijatelným termínem, ostatně to pro bezprostřední prožívání filmových obrazů není nezbytné, ale chceme-li film v té podobě, v jaké jsme ho napoprvé přijali, jednou provždy opustit, chceme-li s ním naopak zaobcházet tak trochu jako se snem, který se nám právě zdál, chceme-li se nad ním zamýšlet, spekulovat o něm (spekulovat od latinského zrcadlit), chceme-li látku filmu proměnit, abych tak řekl, v potravu pro duši, vede nás to k tomu, abychom toto „cosi“ stále znovu obtáčeli svými rozpomínkami, znovuvyvolanými obrazy, abychom se stále znovu pokoušeli naladit se na zachycené tóny, jež v nás dokázaly rozezvučet struny zvlášť hluboko uložené, a proto jaksi plnější, bytostnější. V tom ostatně spočívá veškerá magie a therapie umění, a jestliže postmodernismus „zrušil“ mimo jiné i napětí mezi svrchními a hlubšími tóny (neboť každá „hloubka“ je metaforická, tj. nebezpečná a může nás svést - což je nepopiratelná pravda - k nepřístojnostem), odumřel u něj sluchový orgán pro tyto hlubší, jen stěží zaslechnutelné tóny, což je jeden z důvodů, 164 [pageend166]proč musí pak zdání bytostnosti docilovat pomocí nadměrně hlučných a drastických efektů. Je nakonec lhostejné, jak nazveme onen hlubší tón zaznívající v Buz- zatiho Tatarské poušti, tón, který toto dílo i ve filmovém zpracování dělá čímsi uhrančivě přitažlivým a zároveň (pro mnohé možná výhradně) nepřijatelným, co nás však nutí, abychom se k tomu stále znovu vraceli. Ve staré hermeticko-astrologické tradici bychom toto „basso continuo“ prolínající se celým dílem jako jednotící motiv mohli označit jako zvlášť výraznou saturnskou notu a svět, jak nám ho film svými obrazy ukazuje, jako „říši Saturna“. Je to svět, v němž čas lidského života se zpomaluje, aniž by se tím blížil věčnosti, prostor je vymezen pevně stanovenými a přísně střeženými hranicemi a děj tuhne do téměř úplné bezdějovosti, vesměs se jen omezuje na pouhé opakování přesně stanovených zvyklostí. Takje i příběh mladého poručíka Giovanniho Droga, který se jednoho dne odebere do pohraniční pevnosti Bastian, velmi prostý. Drogo přichází do pevnosti, aby zde zahájil svou slibnou vojenskou kariéru, záhy po svém příchodu však zjistí, že pevnost i život v ní jsou nesnesitelné, pak se však rozhodne zůstat, protože podlehne tamní uhrančivé atmosféře, prožije v pevnosti celých dalších třicet let svého života, a když se konečně dožije dne, kdy se k pevnosti začne blížit tolik toužebně vyhlížený nepřítel, Drogo je nucen pro těžkou chorobu a jako „nepoužitelný“ pevnost opustit, aby cestou do údolí zemřel zcela opuštěn v zájezdním hostinci. Mnohem důležitější než děj je v tomto saturnském světě všechno to, co neměnně trvá, co má pevnou, jednou provždy stanovenou podobu a co se pouze opakuje v každodenních strohých služebních postupech nebo slavnostních rituálech. Hradby a bašty pevností jsou snad vůbec nej výstižnějšími obrazy Saturna, označovaného od věků v hermetice jako „strážce prahu“. Jako takový je strážcem „statu quo“, chrání svěřené území proti všem vetřelcům, kteří by mohli ohrozit, nebo dokonce rozvrátit ustanovený pořádek. Stěží si lze představit věrnější podobenství té části našeho psychického života běžně označované jako naše JÁ. Každý z nás, chce-li setrvat ve své identitě, střeží více či méně důkladně svou pevnost Bastian a všechny veřejné obranné vály a bašty, chránící tradiční hodnoty práva, spravedlnosti a zavedeného pořádku, jsou jen vnějším ztělesněním této vnitřní pevnosti. Služba v ní je na jedné straně ubíjející svou jednotvárností a leží nad ní mrak hluboké stísněnosti a trudnomyslnosti, ale zároveň je s ní spojeno cosi povznášejícího, co z ní činí nanejvýš čestné, vpravdě aristokratické poslání. Neboť součástí aristokratického životního postoje je zachovávat a střežit a přinášet při plnění těchto povinností osobní oběti. Tyto oběti jsou nemalé a není divu, že pro tento druh služby se nehodí každý, ostatně i mladý poručík Drogo se jich při příchodu do pevnosti nejprve zalekne. Život v saturnském světě, to jest ve světě služby, řádného plnění povinností a dodržování 165 [pageend167]tradičních zvyklostí, je plný odříkání a vyžaduje překonávání osobních slabostí a udržování bdělosti. V pevnosti Bastian není místo pro zábavy a rozptýlení, není tu místo ani pro ženy, ani pro jakékoli osobní záliby. Čas plynoucí v „říši Saturnově“ má výrazně saturnovský charakter, je čistě chronologický (Saturn je řecký Kronos, Chronos), je odpočítáván mechanickým uplýváním a život v pevnosti, tj. nástup stráží, denní hlášení atd., se řídí výhradně jen podle něj. Kairos, čas uzrálý k náhlé změně v běhu událostí a k naplnění lidského údělu, má zde pouze jedinou podobu. Je to čekání na okamžik, kdy se před obrannými vály pevnosti objeví nepřítel, aby ve střetnutí s ním bylo možné si zasloužit vavříny vojenské slávy. Čekání na tuto vrcholnou událost, v níž bude možné se teprve osvědčit a naplnit tak vrchovatě smysl své lidské existence, je palčivé až k nesnesitelnosti, a přece se k němu upínají veškeré naděje důstojníků v pevnosti, počínaje zestárlým a unaveným velitelem a konče nově příchozími poručíky. A to do té míry, že oni sami se s přibývajícím časem brání uvěřit tomu, že by se mohla jejich naděje jednoho dne naplnit, „protože by to bylo příliš krásné“, jak čteme v Buzzatiho románě. Každý z nových velitelů pevnosti, jak se střídají v průběhu času, se jakoby ztotožnil se Saturnem samým, a tak si vlastně přestává doopravdy přát, aby zaběhnutý pořádek kdokoli narušil. Proto také tlumí nezkrotnou nedočkavost svých podřízených, kteří si nepřestávají přát, aby nepřítel přece jenom přišel. Když plukovník Otiz je nucen odejít do výslužby, opouští pevnost jako člověk, který prohrál svůj život, přestože své služební povinnosti vykonával s největší svědomitostí a důstojností. Nedočkal se však své velké chvíle, nebyla mu dána možnost, aby nasadil všechny své síly v boji proti nepříteli, jeho osudem se stalo právě to, že osud ho k takovému střetnutí nikdy nevyzval. Proto raději sám ukončí svůj život, než aby potupně dožíval v klidu někde v údolí. Stejně tragicky, ba vlastně ještě mnohem tragičtěji končí i Giovanni Drogo. V okamžiku, kdy se na pevnost valí nepřátelské šiky, je nucen, v chorobné nemohoucnosti, opustit pevnost. Tisíckrát vytoužená chvíle přišla, ale Drogo už nemá dost sil, aby jí šel vstříc. Místo toho sjíždí do údolí a upoután na lůžko v ubohém hostinci je nakonec nucen čelit nepříteli mnohem strašnějšímu, než je ten, který ohrožuje hradby Bastianu, totiž smrti. Saturn je koneckonců symbolem smrti, je to stařec s kosou, znázorněný na přesýpacích hodinách, v nichž má každý svůj určený podíl. Buzzatiho román končí několika stránkami, na nichž autor líčí smrtelný zápas svého hrdiny, a jsou to stránky, které svou působivostí připomínají jiný velký román italské literatury, di Lampedusova Geparda, kapitolu, v níž autor popisuje umírání dona Fabrizia. Na závěr ocituji alespoň jeden odstavec z poslední kapitoly Buzzatiho knihy, která nám dává, i ve své zfilmované podobě, více než jiná podobná díla možnost prožít s jejím hrdinou nejzazší saturnské slasti i strasti. Vedle povznášející služby, zachovávání věrnosti přijatým povinnostem 166 [pageend168]a kromě života v jasně vymezeném a zabezpečeném světě je to současně i odříkání, pocit marnosti a nakonec osamělost ve smrti: „Čeká ho daleko krutější bitva, než byla ta, na niž se kdysi těšil. Ani staří válečníci se raději do takové zkoušky nepouštějí. Neboť může být krásné zemřít pod širým nebem uprostřed bitevní vřavy, kdy tělo je ještě mladé a zdravé, za vítězoslavných zvuků polnic; jistě je smutnější zemřít v nemocničním pokoji na následky zranění či po dlouhé nemoci; ještě truchlivější je skončit na posteli doma uprostřed láskyplného nářku, tlumených světel a lahviček s léky. Ale daleko nejtěžší je zemřít zestárlý a ošklivý v neznámém kraji, na cizí posteli v hostinci a nezanechat po sobě živou duši.“ 1992 Rudolf Starý literatura Neskutečně racionální nostalgie Výbor esejů Karla knížete ze Schwarzenbergu Obrana svobod vyšel knižně letos na jaře a je první splátkou velkého dluhu vůči bohatému myšlenkovému odkazu české šlechty. Při svém prvním - ještě samizdatovém - vydání v roce 1989 kniha díky probíhajícím politickým změnám poněkud zapadla, ale již tehdy se stala součástí širšího systematického zájmu o různé proudy konzervativního myšlení (Scruton, Pekař, pražská a brněnská verze časopisu Střední Evropa ad.), které u nás tehdy díky vlivům přicházejícím zvenčí začalo prožívat neobyčejnou renesanci. Karel kníže ze Schwarzenbergu je příslušníkem starobylého šlechtického rodu, jehož dějiny jsou neodmyslitelnou součástí naší národní historie - jen v minulém století byl jeden z jeho předků, kníže Felix, rakouským ministerským předsedou a kníže Bedřich dokonce postupně arcibiskupem solnohradským, kardinálem a arcibiskupem pražským. Jeho samého pak vědomí vlastní odpovědnosti spolu s hlubokou křesťanskou vírou přivedlo v době nezadržitelné světové krize k vyslovení myšlenek o potřebě řádu, příčinách jeho tehdejšího rozkladu a možnostech obrany před nastupujícím chaosem. Eseje pocházející s jedinou 167 [pageend169]výjimkou z let 1936-1948 byly tehdy - většinou pod pseudonymem Jindřich Středa - publikovány v časopisech Řád, Národní obnova, Vyšehrad aj. a jejich výbor je rozdělen do tří částí: historicko-politické, heraldické a religiózní, či spíše historicko-religiózní. Historicko-politická část je nejrozsáhlejší a texty v ní obsažené reflektují prvorepublikový pendant socialismu, rozklad prostupující stejně rodinné, společenské i mezinárodní struktury a mechanismy i vize (mnohdy neuvěřitelně přesné) budoucích socialistických pořádků, lhostejno zda s nacionálním či internacionálním přívlastkem. Návratem ke středověkým kořenům a erudovaným osvětlováním minulosti bez nánosů polopravd a lží, pocházejících převážně z 19. a počátku 20. století, se autor řadí k širšímu proudu, který za první republiky, a zvlášť výrazně ve třicátých letech korigoval demagogické výstřelky pokrokářů a k němuž náleželi mimo jiné historikové Josef Pekař, Zdeněk Kalista nebo literární vědec Josef Vašica. Eseje Středověká svoboda a Obrana středověkých předsudků bez příkras a s vědomím nedostatků líčí pluralitní uspořádání tehdejší společnosti a například při popisu etických válečných zvyklostí té doby padá na dnešního čtenáře, poučeného různými totálními válkami, koncentračními tábory, vražděním pokojného obyvatelstva a podobnými civilizačními vymoženostmi, až neskutečně racionální nostalgie po době, kdy se králové utkávali na čele svých vojsk a jejich slovo mělo skutečnou váhu. Tehdejší společnost ovšem nevznikla an sich, podmínkou byla existence universálního křesťanství, vyvažujícího sociální, národnostní i mocenské rozpory a považovaného tehdy za neměnnou nadčasovou autoritu. Jindřich Středa si kromě tohoto, pro něj naprosto samozřejmého faktu všímá i stavu křesťanství ve své době a s neúprosnou pravdivostí registruje povlovnou ztrátu pozic a následný nastupující chaos. Příznačná je metafora o konzervativci, který má vžitý respekt k policii i poté, co její vedení převezmou revolucionáři a ona se místo ochránkyní pořádku stává nositelkou zla. Autorovo „Kdo nepatří k pronásledovatelům, ať si navykne být pronásledován“ platilo téměř až do dnešní doby a nás doufejme nyní očekává (velmi složitý) obrácený proces postupného obnovování vážnosti všech důležitých institucí včetně policie. Problematika faktické neexistence české pravice (naše tradice je v tomto směru opravdu značně chudá), zajímavý rozbor německé otázky těsně před Mnichovem (pomíjející ovšem téměř úplně existenci třetí říše) nebo úvahy o střední Evropě (s kritickými výhradami vůči Malé dohodě), to vše jsou stále aktuální témata, kterým nemůže ublížit ani jejich momentální inflace. Ostatně originální způsob myšlení vyčleňuje autora z jakéhokoliv davu a řadí ho do evropského myšlenkového kontextu spolu s osamělými křesťanskými bojovníky tohoto století, což dokazují rezonující úvahy o Ber- nanosovi, Chestertonovi a nekrolog za Dělníka Dobrého Díla Josefa Floriana, s nímž ho spojuje až kosmická osamělost uprostřed lidí, nechtějících nic vědět ani dělat. 168 [pageend170]Druhý a nejkratší oddíl se zabývá heraldikou a práce v něm obsažené jsou jediné, které časopisecky vycházely pod skutečným jménem autora. Kritika upadajícího heraldického umění, kde porušování staletých, vývojem zdokonalených pravidel odpovídá podobnému porušování i v jiných sférách života, je v této oblasti jen smutným povzdechem jednoho z mála vědoucích svědků. Poválečný esej o příslušnosti Kladska k našemu státu, doplňující donkichotské snahy Václava Černého, jehož Kladský sborník byl v té době jedinou významnější aktivitou k navrácení tohoto našeho historického území, je dnes smutnou připomínkou toho, jak hluboko jsme již v této době všeobjímající poválečné euforie klesli a nezmohli se - po odebrání Podkarpatské Rusi - ani v tomto případě na jakoukoliv akci. Třetí blok obsahuje religiózní studie a jeho stěžejním tématem je Církev, její vztah k pravdě (a současně vztah pravdy k jiným denominacím), ke skutečnému životu, zamyšlení nad literárním slohem integrálních katolíků nebo nad každodenní misí prostých věřících. Zde se nachází jediný text vymykající se časovému horizontu knihy, a to esej o vzniku a dějinách pražského biskupství, napsaný již v exilu na počátku sedmdesátých let. Ostatní práce jsou velmi krátké a vycházely v dominikánské revui Na hlubinu. Smrt Karla knížete ze Schwarzenbergu ve vídeňském exilu zaregistrovala u nás před šesti lety pouze dvě samizdatová periodika, snad symbolický návrat jeho rodu do vlasti a alespoň částečné navrácení důstojnosti předznamenávají první rozpačité kroky na dlouhé zpáteční cestě, kterou bude muset český stát urazit, aby se opět stal vnitřně morálně konsolidovanou a na mezinárodním fóru skutečně respektovanou zemí. Pavel Hlavatý Od Bismarcka k Picassovi aneb Cesta k umění Wilhelma Uhdea „Když jsem překročil šedesátý rok svého věku, chtěl jsem mít jasno, má-li prožitá doba nějaký smysl, lépe řečeno můj smysl, zda to, co jsem cítil, myslil a činil, má nějakou souvislost a tvoří celek“ napsal na podzim 1936 v Paříži do předmluvy ke knize svých pamětí Cesta k umění Wilhelm Uhde (vyšlo v Praze v roce 1948). Stejnou otázku neustále vnucuje svým čtenářům. Co spojuje v životních osudech pruského aristokrata postavy natolik vzdálené, jako jsou 169 [pageend171]Otto von Bismarck a Pablo Picasso? Je vůbec možné sklenout oblouk, jehož pilíři jsou světy symbolizované těmito jmény? Na sklonku života, právě ve chvíli, kdy dokončoval svazek svých pamětí, se Uhde ocitl před volbou mezi aristokracií rodu nebo ducha. Wilhelm Uhde zvolil - v souladu se svým přesvědčením a se svou ctí - šlechtictví ducha. Tušený oblouk se pod tíhou doby zřítil, zůstal jen jeho stín. Pevný a hluboký Uhdeův konzervativní humanismus goethovského ražení byl neslučitelný s tím, co se ve jménu falešné tradice dělo v soudobém Německu. „K onen den čtrnáctého července (1936 - N. S.) jsem poprvé pocítil naprosto jasně, že jsem ztratil svou vlast. Zemi svých rodičů, svého mládí, zemi, kterou jsem miloval a na kterou jsem se hněval, ve kterou jsem doufal, ve kterou jsem věřil a která mě vždy znovu zklamala. Stala se dnes mým nejhorším nepřítelem, neboť se posmívá tomu, co mám v úctě, velebí to, čím pohrdám,“ musel tehdy spisovatel, kritik a sběratel francouzského naivního i kubistického umění konstatovat. Svět se opět jednou řítil do zkázy, jejímž nositelem bylo tentokrát Německo a představitelé jeho vojenské elity. Doba se však změnila. Otázka, která se tehdy zdála být zodpovězena jednou provždy, se dnes, v Evropě mizejících hranic, stává opět legitimní. Lze spojit oba tyto protilehlé břehy evropské civilizace jinak než jenom nahodilými osudy jednoho, byť významného literáta? Odpověď, trochu jinak vyznívající než ji Uhde v daném okamžiku zamýšlel, se v jeho nesmírně pozoruhodné knize zřetelně rýsuje. Dost možná přispěje i k rozboření některých obecně rozšířených mýtů. * * * Wilhelm Uhde se narodil roku 1874 v rodině královského státního ná- vladního Johanna Uhdea. Svým rodičům ani jako prvorozený syn příliš radosti neudělal, školu nenáviděl a jeho výsledky podle toho vypadaly. Vyšší sekundu gymnasia končil např. s výrokem: „Je pochybné, může-li s úspěchem navštěvovat vyšší třídy.“ Rodinný původ však dělal své, a tak nakonec mladý Uhde nejenže dokončil léta gymnasiální, ale vystudoval s nevalným nadšením také práva: dílem v Lausanne, dílem v Berlíně. Zdálo se, že jeho kariéra pruského státního úředníka je neodvratná. Nevalná pracovní morálka ve spojení s absolutní nechutí k úřední agendě, typická pro syna, musela otce silně zklamat. Samter u Poznaně se stal prvním a posledním Uhdeovým úředním působištěm. Po dvou dnech se hlásil nemocen a na léčení si předepsal pobyt ve Florencii. Tím rozhodl o svém osudu. Uhdeova studentská četba, jak na ni vzpomíná, nebyla nijak mimořádná: svým výběrem odpovídala mírně nonkonformním názorům mladého muže z úřednické rodiny Východního Pruska. Goethe, Heine, Schopenhauer, Spinoza, Nietzscheův Soumrak model a jako nejodvážnější 170 [pageend172]Byron, a především Voltaire, tedy nic, co by v ohnisku tehdejšího evropského dění mělo výraznější souvislost s nejnovějším intelektuálním vývojem. Ani k umění, respektive k obrazům, které v jeho pozdějším životě sehrávaly takovou roli, si v dětství a útlém mládí nevytvořil žádný hlubší vztah; v protestantském prostředí, v němž vyrůstal, k tomu ostatně neměl příležitost. Teprve cesta do Florencie, která pro něj byla zjevením, mu otevřela výhled do fascinujícího světa umění. Měl štěstí i na průvodce. Podle vlastního přiznání se Uhde ve Florencii stýkal jen s omezeným okruhem lidí. Především na něj působilo samo prostředí: s láskou vzpomínal na Cimabua, Giotta nebo Fra Angelica a ke každému z nich později přiřadil analogii v moderním francouzském malířství. Zatím však prožíval své okouzlení renesancí. K tomu mu dopomohl vynikající znalec renesančního života a kultury, historik umění Emil Schaeffer, který tu právě dokončoval svou slavnou knihu Žena v benátském malířství. Uhde mu do konce svých dnů projevoval vděk nejen za obsáhlé znalosti quat- trocenta, ale také za „lehký a graciézní způsob, jak jich používat“. Není divu, že rád zapomněl na Samter i Poznaň, na „cihlovou boudu obvodního soudu a tři lavičky okrašlovacího spolku“, jak podotkl. Návrat do života soudního úředníka se pro něj stal nemyslitelným. O několik měsíců dříve, těsně před nástupem do své nedlouhé soudní praxe, začal Uhde získávat první zkušenosti jako novinář. Zaznamenal neobvyklý úspěch: jediným článkem proti sobě dokázal popudit snad celé německé učitelstvo, s nímž si touto cestou vyřídil staré účty. Nyní se rozhodl napsat knihu o Florencii quattrocenta a ubohosti současné německé kultury. Jmenovala se U hrobu Medicejských - Florentské dopisy o německé kultuře a vzbudila na jedné straně obdiv, na druhé rozhořčení. Jejím prostřednictvím získal Wilhelm Uhde pověst originálního a odvážného publicisty. Chtěl však své vzdělání v oboru dějin umění zdokonalit a dát mu akademický rámec. Schaefferovým prostřednictvím se v té době seznámil s proslulým vratislavským historikem umění Richardem Mut- herem. Další Uhdeova cesta vedla logicky do Vratislavi, kde se stal Muthe- rovým žákem. Vratislavskou universitu však opustil bez doktorátu, znechucen nízkou úrovní provinčního prostředí a učitelů s výjimkou Mu- thera. Ale ani jeho obdivovatelem nezůstal dlouho. Když po letech napsal na adresu katedrových historiků umění, že „...obraz pro ně byl příležitostí, aby uspokojovali svou ješitnost originální mozkovou akrobacií; umělecká díla byla pro ně jen podněty, aby proudy inkoustu prokazovali své teorie“, dodal o Mutherovi, že „nadpojmem ,Delacroix * byl smělým tvůrcem, nad určitým dílem bezmocným děckem“. Muther se pro něj postupem času stal odstrašujícím příkladem teoretika, který ztrácí kontakt s materiálem a je velmi vzdálen skutečnému znalectví. K tomu se však nejprve Uhde musel setkat a seznámit s francouzským 171 [pageend173]moderním uměním a stát se jeho neúnavným propagátorem a to nemohl mimo Paříž. Do intelektuálního středu světa své doby, do města nad Seinou se poprvé dostal na počátku roku 1904. Mohl srovnávat: jeho milovaná Florencie žila dosud zatajeným dechem quattrocenta, Paříž životem umělecké laboratoře současnosti, v níž se rodil jeden směr moderního malířství za druhým. Jestliže město na Arnu bylo muzeem, Paříž byla ateliérem přelomu století. Uhde do Paříže přišel ve chvíli naprostého triumfu impresionismu. Jeho vzpomínka má pro dnešního historika umění příchuť legendy. „Tehdejší Paříž byla prostá a jasná, ne ucpaná matoucími věcmi. Věděl jsi, kam máš jít, chceš-li vidět krásné obrazy. Durand-Ruel, Vollard, Bernheim mladší byli v Rue Lajjíte, Paul Rosenberg a Hessel na Avenue de rOpéra, Druet ve Fauborg St.-Honoré. Pak byly ještě tři nebo čtyři malé galerie. To bylo vše. Impresionističti malíři převládali; po těžkých materiálních krizích, po letech plných nadávek a posměchu je Durand-Ruel prosadil. V jeho krámě a v jeho bytě jsme viděli jejich triumf. Město bylo plné jejich slávy a jejich obrazy plné krásy města.“ Uhde nebyl planým obdivovatelem Paříže, za několik měsíců spatřila světlo světa jeho další kniha, nazvaná tentokrát Paris. Zařadil do ní místo obligátních fotografií reprodukce Velkých boulevardů Camille Pis- sarra, Trinité od Augusta Renoira nebo Monetova Saint-Germain TAu- xerrois. Hlavním Uhdeovým problémem při jeho prvním pařížském pobytu se však staly peníze. Přes krajní šetrnost a nevelké příjmy z literární činnosti se ve velmi drahém městě neudržel dlouho a musel se, ač nerad, vrátit na čas do Poznaně. Jen co se mu podařilo vydělat a dílem si vypůjčit pár set marek, byl zpátky v Paříži. Finanční tíseň přivedla Uhdea k tomu, čím v životě proslul snad nejvíce: k obchodu s uměním. Začal u francouzského krajinářství poloviny 19. století a skončil u Henri Rousseaua a Pabla Picassa, ale musel projít dlouhou cestu, na níž, jak podotýká, mu Richard Muther nebyl dobrým příkladem. Nedaleko Rue de la Paix měl dům a obchod s užitým uměním jiný Němec, Julius Meier-Graefe. Meier-Graefe, dobře známý i v českém kulturním prostředí, byl brilantním znalcem francouzského malířství minulého století, a zejména impresionismu. Je to jeden z těch, kteří vytvářeli image impresionismu a jejichž názory převzali téměř automaticky kulturní lidé na celém světě. Je to jeden z těch kritiků, kteří vytvářeli veřejné mínění v rozsahu až neuvěřitelném - iluze této doby částečně rozbilo až Musée d’Orsay, často k nelibosti diváků, zvyklých na dnes již konvenční pohled. Právě od tohoto muže, s nímž se seznámil prostřednictvím Ericha Klossowského, se Wilhelm Uhde učil obchodovat s uměním. Učil se znalectví, citu pro kvalitu i odvaze, potřebné zejména těm, kteří nemají dost kapitálu k tomu, aby obchodovali se zavedenými jmény. Za deset franků koupil roku 1905 Wilhelm Uhde první dílko Picassovo, které prošlo jeho rukama. Obchodoval tehdy s obrazy konzervativnějšími, ale od roku 1905 se v jeho krámku začala objevovat plátna Raoula 172 [pageend174]Dufyho, André Deraina, Maurice Vlamincka nebo Othona Friesze. Z osobních důvodů opomíjel pouze Henri Matisse, kterého si sice vážil, ale neviděl v něm záruku cesty vpřed. Zvláštní kapitolu tvoří Uhdeův vztah k obrazům Georges Braquea. „Vedle Picassa byl mým druhým velikým uměleckým zážitkem, který nikdy nezeslábl, Georges Braque. Byla to láska na první pohled, když jsem spatřil rudě planoucí krajiny jihu, které vystavil v Salon ďAutomne. Získal jsem je všechny, stal jsem se v Paříži jeho prvním kupcem a sledoval jsem s láskou jeho vývoj, během něhož se stále velkolepěji a vědoměji ujímal dědictví Chardinova a Corotova.“ Roku 1907 se Uhdeova pozice i v malé skupince německých intelektuálů, kteří jeho zálibu v moderním umění právě nesdíleli, poněkud zlepšila. Toho roku si totiž otevřel v Paříži malou galerii německý obchodník s uměleckými předměty Daniel Henry Kahnweiler a dal ji cele k dispozici Picassovi, Braqueovi a Derainovi. Od té chvíle až do předvečera první světové války Uhde a Kahnweiler bok po boku pracovali na prosazení nejnovějšího francouzského malířství. Dílo, na němž se podíleli, bylo kolem roku 1913 završeno naprostým úspěchem. Byla však oblast, kterou Uhde objevoval sám, leda ve stopách Alfreda Jarryho a spolu s Guillaumem Apollinairem a Pablem Picassem: naivní malířství. Na Uhdeovo pozvání přivezl na dvoukoláku jednoho dne své obrazy do jeho galerie více než šedesátiletý Henri Rousseau. Výstava sice skončila neúspěchem, jediným kupujícím se stal sám Uhde, ale když rok po Rousseauově smrti zveřejnil své vzpomínky na něj v malé knížce, veřejnost se o Henri Rousseaua pomalu začala zajímat. Wilhelm Uhde sice brzy přišel o svou vlastní galerii, ale získal si takovou pověst znalce, že když se galerie Bernheim mladší rozhodla uspořádat velkou retrospektivní výstavu díla Henri Rousseaua, vybrala si za jejího komisaře právě Uhdea. 12. října 1912, při příležitosti jejího otevření, oslavil Uhde své osmatřicáté narozeniny. První světovou válku prožil Uhde v Německu jako příslušník armády, nikoli na frontě, ale jako úředník poštovního dozorčího úřadu ve Frankfurtu. Ve Francii však zanechal své sbírky stejně jako Daniel Henry Kahnweiler, který pět let hrůzy přežíval v neutrálním Švýcarsku. Oba o své sbírky přišli a oba se mohli do Paříže vrátit až ve dvacátých letech, Uhde navíc opět ve velice tíživé finanční situaci. Teprve roku 1924 se Wilhelm Uhde, který se mezitím věnoval německé malířské avantgardě, Helmutu Kollemu, Erichu Klossowskému a útokům na Maxe Liebermanna, vrátil do Paříže. Nalezl jiné město než to, které před deseti lety opustil. Z neznámých malířů, které prosazoval, byli živí velikáni, vlastnící vily a zámečky. V malých galeriích bylo vystavováno umění, které nechápal a pochopit odmítal: surrealismus. Život se z panských domů staré Paříže stále zřetelněji přenášel do činžáků na předměstích, pro něž Uhde nenašel vlídného slova. Rozčarování konzervativního aristokrata čiší z každé řádky: 173 [pageend175]„Lesk, půvab, radost hledal bys marně. V barech, kde kdysi vyprazdňovaly láhve šampaňského velké dámy polosvěta s pány, kteří dovedli žít, aniž ty láhve počítali, sedí dnes žalostná stvoření, která na tobě žebrají coctail a říkají ti ohyzdné věci, když odmítneš jim jej objednat. A snad největší senzací takové noci je nahý zadek tančící mulatky.“ Příjemnější stránkou věci bylo to, že sám Uhde se pomalu stával legendou. Obrazy, které před válkou učinil známými, se nyní prodávaly za statisíce franků. V malém, ale prestižním nakladatelství Quatre Che- mins vyšla roku 1926 jeho kniha Picasso et la Tradition francaise, kterou předtím odmítlo několik německých nakladatelů, aniž by si vyžádali rukopis. Kniha nabyla takové proslulosti, že když po několika letech začal vycházet slavný časopis Formes, hned v prvních číslech se objevila anketa o základních tezích této Uhdeovy práce. Uhde odpustil Francii leccos, dokonce i dražbu své sbírky, která 30. května 1921 zničila výsledky jeho předválečné práce a výrazně snížila ceny kubistických obrazů. I tato nová, proměněná Paříž mu byla domovem více než jeho rodné Prusko. Stala se jím důsledněji, než si Uhde přál. Politický vývoj jej pomalu odřezával od Německa a Itálie, kterou miloval. „Jsou v mém životě chvíle, kdy mám velikou touhu po Florencii a Sieně a jižních krajích Itálie; ale dokud je v této zemi potlačena svoboda ducha, nikdy již ji neuvidím,“ napsal. Ve chvíli, kdy se vzdal navrácení svých pozemků za cenu opětovného vstupu do spolku, k němuž v mládí náležel, prorokoval: „Tato vnější moc bude ještě jednou zlomena, a co zůstane ze standart a kanónů, sežerou moli a rez, a až zmizí strašidlo války, ukáží se neviditelné nejvyšší hodnoty, na jejichž úkor se chtělo žít, v obnoveném lesku a pokolení svobodných lidí bude se opět těšit ze života a dopřeje i druhým svobodně této potěchy.... ukáže se, že celá generace německých lidí pro nic celý svůj život execírovala a strádala a vzdala se všeho, co činí život hodným života. “ Toto proroctví formuloval Wilhelm Uhde na přelomu let 1936-1937. Zemřel roku 1947, dožil se tedy jeho hrozivého i radostného naplnění. Dějiny obhájily jeho nekompromisní postoj, který byl jedinou možnou volbou nejen německého, cti své dbalého šlechtice, ale také vzácného humanisty, jehož národnost není rozhodující. „Byla to daleká pouť od nekulturnosti východních provincií do této Paříže, ve které jsem doma; pryč ze všeho toho prušáctví, lutheránství, reakcionářství, bismar- ckovství do svobodných oblastí uměleckých; od portrétu strýce, který se za mnou díval v kazimierzském zámku, až k mému vlastnímu portrétu od Picassa,“ uzavíral své paměti. Osud mu však dopřál ještě deseti let života, a tak se Uhde dočkal potvrzení správnosti své volby. Jeho životní dráha propojila oba konce oblouku: evropskou tradici šlechtictví, klasické vzdělanosti a humanismu na straně jedné a hledačství evropské umělecké avantgardy na straně druhé. Obojí spojuje jedno: cit pro hodnoty v rámci civilizované Evropy. Nikolaj Savický ml. 174 [pageend176]výtvarné umění Sudkova Praha panoramatická Po tříleté nákladné rekonstrukci Rudolfina či Domu umělců vstupuje opět slavná koncertní budova do našeho kulturního života. A není to zdaleka jen svátek hudby, navíc spojený se zahájením Pražského jara, je to i významná událost pro výtvarné umění. Nové Rudolfinum se totiž navrací k původní ideji, k níž nedílně patřila i existence výtvarných výstav. Také malířství, sochařství a uměleckému řemeslu byly kdysi určeny samostatné reprezentativní prostory, na což se dnes po všemožných peripetiích zapomnělo. Součástí slavnostního otevření Rudolfina se stalo i uspořádání výstavy panoramatických fotografií Josefa Sudka ze sbírek Umělecko-průmys- lového muzea. Málokterý fotograf si může dovolit „zlaté pasparty“, aby to nevypadalo jako kýč, ale Sudek ano. Sudkovi tato pocta náleží, jeho dílo patří dnes k ustáleným klasickým hodnotám a Praha panoramatická jen potvrzuje jeho mistrovství. K Praze měl Sudek důvěrný vztah utvářející se dlouhá léta a vrcholící nakonec v jakési obrazové, panoramaticky pojaté symfonii. Už portfolio Svatý Vít, vydané v roce 1928, prozrazuje mnoho ze Sudkova obdivu ke královskému městu, k jeho památkám, stavebním klenotům, historii a tradici. Následují další obrazové publikace věnované Pražskému hradu, Karlovu mostu a samozřejmě i dalším místům, kde se zjevuje kamenná krása Prahy. Tyto knihy vždy nabízely více, než bylo jejich účelem, strhovaly vroucností, osobitým citem a silou umění. Jak už to bývá, k syntetickému ztvárnění tématu Prahy dopomohla i šťastná náhoda. Při jedné cestě na Moravu, za Janáčkovými Hukvaldy, objevil Sudek u svých přátel panoramatickou kameru firmy Kodak vyrobenou ke konci minulého století. Sudka okamžitě zaujaly skryté možnosti jednoduchého dřevěného přístroje, k němuž bylo třeba i upravovat a stříhat filmy. Tajemná černá skříňka nabízela hru, experiment, dobrodružství a tajila v sobě jak nejistotu výsledku, tak i zázračné výsledky ne nepodobné obrazové básni. Co víc si může umělec přát, nejsou to snad základní podmínky spojené s každou, vždy riskující uměleckou tvorbou? Téměř po desíti letech Sudkova úsilí vzniká velký soubor panoramatických fotografií (10 x 30 cm), z něhož se nakonec zrodí unikátní kniha. Praha panoramatická, kterou vydalo v roce 1959 Státní nakladatelství krásné literatury, hudby a umění, obsahuje 284 fotografií, z nichž 111 175 [pageend177]představila výstava v Rudolfinu. Dá se říci, že panorama se v Praze k fotografování přímo nabízí, architektura Prahy je budována panoramaticky, od monumentálního hradčanského panoramatu se odvíjejí další široké záběry a pohledy na město. Panorama je charakteristikou města, Praha panoramatická je název přirozený a stejně výstižný jako Praha magická. Stěží nazývat Brusel, Vídeň, Madrid, ba i Paříž panoramatickými městy, taková je jen Praha. Na druhé straně nelze ale opomenout ani specifickou domácí tradici drobných měšťanských vedut, pěstovanou v Praze především Vincencem Morstadtem. Sudek intenzívně vnímal horizonty a kontury města, nechával vyniknout táhlé pražské křivky, přerušované špičatými hroty věží a vížek. Působila na něj gotika i baroko, ale nad tím vším vládne ještě vyšší princip jakési klasicistní harmonie. Praha je město, jehož reliéf vytvářela příroda i dějiny, jedno je neoddělitelné od druhého. K architektuře, pražským palácům a výstavným domům patří i parky, zahrady a terasy pod Pražským hradem, krajina se zde prolíná s městem. Tak také fotografuje Prahu Sudek - jako neustálé setkávání lidského díla s přírodou v otevřeném prostoru panoramatické symfonie. Stromy, ozdobné keře, zeleň města, ale i oblaka a stíny mají na fotografii stejné místo jako tvary a objemy pražské architektury. Panoramatická kamera přece jen trochu zkresluje výsledný projev, ale i s tím Sudkovo umění kompozice počítá. Sudek dovede protáhnout hlavní linie domů, ulic, zdí a ochozů a poeticky zdůraznit jejich přítomnost. Ochoz Kajetánky vystupuje náhle do popředí jako plně znějící motiv. Ulice se mění v široké bulváry, řečiště historie a mýtů města. Mohutná kulisa Černínského paláce připomene nejen pýchu evropské metropole, ale i tragické momenty moderních dějin. Úchvatně působí rozlehlost náměstí, vznešenost Belvéderu i pustota ještě nezastavěných předměstských plání. Sudkova Praha je povětšinou liduprázdná, ale ne opuštěná, mrtvá, bez života. Fotograf se vyhýbá žánru i stafážím, hledá co největší účin samotné podoby města. Ostatně zorný úhel panoramatické kamery mění lidi v titěrné postavičky, pasivní obyvatele města. Tato kamera má spíše vlastnosti vhodné k nadosobní stylizaci než k zachycování každodenních výjevů a událostí. Jedinou výjimkou je snad „reportážní fotografie“ pořízená na Můstku, kde se objevují spěchající chodci. O době, v níž fotografie vznikly, dovíme se vlastně málo, připomene nám ji jen letmo vládní tatrovka stojící na nádvoří Pražského hradu. Neobjeví se ani Stalinův pomník, fotograf se postaví tak, aby ho měl za svými zády. Sudek vzhlíží k vzdálenější Praze, k legendárnímu městu, jímž protéká Smetanova Vltava. Nezapomeňme, že Sudkova Praha vznikala v padesátých letech, v době politického i estetického teroru. Jiné pojetí než klasicistní či klasicizující nebylo ani možné. Pokud se fotograf nechtěl přiklonit k socialistickému 176 [pageend178]realismu a poplatné fotografické žurnalistice, musel zaujmout postoj nezúčastněného svědka. Sudek musí básnit v alexandrínech, aby unikl pochodovým rytmům i líbivým melodiím estrád. Nicméně přes veškeré vznešené cíle má Sudkova kniha i vedlejší význam dokumentární, zaznamenává například stavbu Domu potravin či jiné, už zmizelé objekty. K těm vedlejším dokumentárním záznamům patří koneckonců tak trochu i sníh, kdysi hojně zasypávající Prahu. Není pochyb o tom, že Sudek zasněžené zimní město miloval, jak o tom svědčí jeho pohádkové veduty. Hlavní pozornost fotografa Sudka patří historickému centru, zahradám a parkům, nábřeží a vltavským ostrovům, ulicím uvnitř Prahy. Sud- kovy procházky křižují vnitřní město, ale tím objevy nekončí. Někdy se Sudek vypraví i do vzdálenějších končin pražské periférie, k Michli, za Pankrác, do Bráníka a Podolí. Dnes je už pojem periférie problematický, ale tenkrát zde ještě bývalo autentické prostředí mísící chudobu s pohodou. Sudkův zájem o periférii navazuje na malíře, básníky a fotografy Skupiny 42 a znamená oživení architektonického klasicismu nespoutanými protiklady. Sám Sudek žil tak trochu způsobem člověka z periférie, pracoval a bydlel v malém dřevěném domku na Újezdě. Sudkovo pochopení pro periférii je hlubší, osobní, lidské, takže ani tento strakatý živel neruší rámec Prahy panoramatické. Samozřejmě, že ani v sudkovské periférii nemůže chybět Palmovka, obrovská koule pražského plynojemu, valící se prostorem jako černé slunce. Velké a technicky náročné publikace se dnes vydávají těžce, o to těžší je pak vydat knihu už jednou vydanou. V případě Sudkovy Prahy panoramatické je to ovšem čin pochopitelný, čin hodný nakladatelství s kulturním rozhledem, které knihy jen nevydává, ale také opatruje tradice. Josefa Sudka zná svět, jeho jméno stojí v řadě nejslavnějších fotografů, ale jsou i důvody jiné, naléhavější. Nové vydání Odeonu, přicházející na trh současně s výstavou v Rudolfinu, doplňuje zasvěcené slovo Zdeňka Kirschnera, častého návštěvníka Sudkova ateliéru. Kniha je nejen poctou umělci, ale také připomínkou kulturních tradic v čase všemožných módních experimentů. Hodnoty se nerodí přes noc, tradice zde jsou a působí blahodárně jako podzemní prameny a říčky. Josef Kroutvor 177 Naše adresa: PROSTOR, U Prašné brány 3, Praha 1, 116 29 PIŠTE NÁM! [pageend179]hudba Hudba léčí (Pět úvah o tom, jak neslyšíme, jak málo víme o tom, jak slyšíme, o hudbě sfér a o tom, která hudba léčí a jak s ní pracovat) U“ „Ten, kdo pozná tajemství zvuku, pozná i tajemství Vesmíru.“ (Hazrat Inyat Khan) O tom, že hudba má na nás emoční a duchovní vliv, není sporu. Zážitek z poslechu („new age“) hudby může katarzně změnit náš pohled na svět, naše vědomí, a tím i naši fyzickou „formu“. O tom, že takováto změna je právě dnes nezbytným předpokladem řešení ekologické a lidské krize humanity, také není sporu. Znovuobnovený zájem nejen nadšenců, ale i vědců o starodávné ša- manské a terapeutické techniky práce se zvukem nás přivedl k překvapivému zjištění: vždyť my vlastně nevíme, jak slyšíme. Netušíme, proč hudba vyvolává určité fyziologické efekty. Teprve začínáme odhalovat netušené negativní vlivy rezonancí elektromagnetických polí v blízkosti vysílačů, uprostřed špatně naprojektované a postavené architektury. Začínáme odhalovat, že způsob ladění a sluchové diskriminace (např. matematicky a počítačově „přesným“ laděním syntetizátorů nebo špatnou kvalitou reproduktorových soustav) nás hluboce omezují. Začínají se potvrzovat spisy magiků, alchymistů a učení guruů o tom, že „zvuk je cesta“ nebo že „lidský organismus stejně jako planety je nejen konstruován podle zákonů harmonie, on tak dokonce i funguje“. „Tradičně“ (rozuměj vědecky) zaměřená medicína a muzikoterapie jsou zaměřeny na fyzické tělo, zatímco vědomí je pro ně bezvýznamný faktor. Ale tak, jak prochází určitou revolucí celá naše společnost a celé lidstvo, mění se názory nejen na to, co to vlastně je hudba a jak na člověka působí, ale i na umění léčit zvukem a hudbou. „Tradičně“ (rozuměj vědecky) zaměřená muzikoterapie prostě jen působí na člověka-pacienta vybranou hudbou nebo se ho snaží přemluvit, aby hrál na nějaký hudební nástroj - za účelem odbourání agresivity nebo komunikačních potíží. Avšak takto by fungoval i zvuk rozbíjeného 178 [pageend180]nádobí, a navíc subjektivní prožitky „terapeuta“ jsou zobecňovány. Začínáme být, hlavně ve městech, hlukově zamořeni. V šedesáti procentech v práci a ve čtyřiceti procentech doma žijeme v prostředí, jehož hluk překračuje hygienické normy. Hluchneme a netušíme, co všechno je vnější „disharmonií“ disharmonizováno i v nás samých. Je nejvyšší čas naučit se poslouchat, bránit hluku. Uf. O“ „Čtyři přátelé mniši si slíbili, že budou sedm dní mlčet. Když ale přišla noc, začala lampa blikat. Jeden se neudržel a sykl na sluhu: Sprav tu lampičku! Druhý strnul a napomenul ho: Nesmíme promluvit ani slovo! Hlupáci, ozval se třetí, proč jste promluvili? Tak nakonec já jsem jediný, kdo nepromluvil, uzavřel čtvrtý.“ Svět člověka je světem zvuků. Jak slyšíme? Vědecky jsme změřili, že člověk dokáže vnímat pouze ta kmitání, jejichž frekvence se pohybuje v rozmezí 20 Hz až 20 kHz. Ukázalo se ale, že „slyšíme“ nejen ušima, a že naše tělo vzhledem k tomu, že rezonanční frekvence různých tkání a orgánů leží v rozmezí 2 až 200 Hz, „slyší“ i zvuky z oblasti velmi nízkých frekvencí. Účinky některých infrazvukových kmitočtů pocítí člověk ihned, ale na některé reaguje až po několika minutách. Ucho a sluchový orgán jsou jedním z nejmenších a přitom stavebně nejdokonalejších orgánů našeho těla. Příjem zvuku vzdušnou cestou - přes zvukovod a kmitání bubínku (kladívka, kovadlinky a třmínku) a kmitání tekutin ve složitém labyrintu, přes Cortiho orgán s buňkami, jejichž podráždění je v podobě vzruchů odváděno vlákny gangliových buněk do mozku-se zdál být dostatečně probádán. Při výzkumu slyšení tzv. kostním vedením se ale zjistilo, že rozkmitání lebeční kosti způsobuje pohyb bazi- lární membrány vnitřního ucha, což vede k podráždění vlasových buněk. Cortiho orgán, uložený v kostěném hlemýždi, je úzký proužek, v němž jsou po čtyřech řadách umístěny receptorové buňky, a ty jsou spojeny s nervy vedoucími do mozku. První řadu smyslových buněk tvoří tzv. vnitřní vlasové buňky, kterých má člověk asi tři a půl tisíce. Odděleně od nich ve třech řadách jsou umístěny vnější vláskové buňky (je jich asi patnáct až osmnáct tisíc), které se liší velikostí i tvarem. Výzkum se 179 [pageend181]soustředil na vlastnosti vnějších buněk (je jich třikrát víc, jsou citlivější na poranění a jejich počet se s věkem snižuje), ale asi před dvaceti lety se zjistilo, že vysoký počet vnějších buněk je spojen pouze s pěti procenty dostředivých vláken sluchového nervu, zatímco devadesát pět procent jeho vláken přináší vzruch a informace od vláskových buněk vnitřních. Jaká je tedy skutečná funkce vnějších vláskových buněk? Ukázalo se, že nejsou jen receptory, ale i efektory, tzn. že reagují podobně jako svalové buňky (jsou-li podrážděny, stahují se a smršťují). Proč, to se zatím neví. Značné překvapení vyvolal objev, že ucho si znovu „přehrává“ informaci s určitým zpožděním (0,01 sekundy) - tzv. Kempovo echo. Jako by si chtělo ověřit pravdivost akustické informace. Upanišády starých Indů tvrdí, že zatímco oko hledá a těká, nemusí se tolik koncentrovat, pozorovaný předmět nezmizí, ucho nalézá - musí však být koncentrováno, protože jednou vyslovená informace se třeba již nikdy nezopakuje. Víme velmi málo o tom, jak a proč se koncentruje draslík v endolymfě, která se vyskytuje v těle pouze ve sluchovém a rovnovážném ústrojí a je nezbytná pro převod zvukového vlnění ke sluchovým receptorům. Není-li totiž koncentrace draslíku dostatečná, buňka nefunguje. Víme velmi málo o tom, jak je zvuková informace zpracovávána v tzv. Heschlově závitu a dále až do center sluchu v mozku. To málo, co víme, svědčí o nesmírné složitosti a preciznosti sluchové dráhy, na které se podílí šest částí, v nichž probíhají stovky složitých jevů. Jak vůbec vnímáme základní frekvence zvuku? Jak vnímáme a rozeznáváme řeč, její jednotlivé prvky, samohlásky a souhlásky? Nové poznatky často zásadně mění naše původní představy o tom, jak sluch funguje. Ukazuje se, že arogantní a intolerantní hesla o poroučení větrům a dešťům a schopnosti vědy vyřešit všechny problémy života zablokovala spoustu spojení a vztahů: dosavadní přístupy klasické medicíny a muzikoterapeutů se podobají čtyřem mnichům z citátu - všichni jsou úplně vedle. Och. X“ 99^ „Cílem hudby je nastolit řád mezi časem a člověkem...“ (I. Stravinsky) Má sluch více dimenzí? Co když vnímáme svět špatně? Nejvíc informací získáváme vizuálně, ale oko jako orgán vidění je velmi špatná čočka. Ucho je na tom lépe: slyšíme stereo (kvádro), odrazem od stěn místností, posloucháme daleko víc tělem, než si myslíme. Tělo dokonale vede zvuk, vždyť se skládá ze sedmdesáti procent z vody a voda vede zvuk třikrát lépe než vzduch! 180 [pageend182]Elsyi von Cyon napsal v roce 1908: „Ušní labyrint je orgánem matematického vyjádření prostoru a času. Ucho je náš nejdůležitější orgán.“ Ucho vnímá v určitém rozsahu a působí zároveň jako filtr s odlišnou citlivostí pro jednotlivá kmitočtová pásma. Pozoruhodný je rozsah citlivosti vůči akustickému tlaku, od šramotu až po ránu okolo sta pascalů. Lidské ucho může vnímat zvuk vytvářející tlak pouze 1 x 105 pascalů, což je tlak tak malý, že přemístí blánu hlemýždě pouze o stomiliardtinu centimetru (vzdálenost menší než průměr atomu vodíku)! Britský osteopat Peter Guy Manners pokračoval v pokusech s kyma- tikou (věda o formách rezonancí) a tvrdí, že každý orgán má svou vibrační frekvenci a každá buňka vibruje v harmonických tónech onoho základního tónu. Indové tvrdí už pár tisíc let, že lidské tělo je dokonalý hudební nástroj. Senzibilové pak vidí a slyší nejen více či méně rozladěný akord lidského jedince jako celku, ale jsou schopni rozeznat auru jako harmonické tóny základních frekvencí. Podle mnohých jsou harmonické tóny ty, které zazní, aniž by byly zahrány, duchovním obsahem hudby a vytvářejí pomyslný Jákobův žebřík mezi fyzickým a duchovním tělem. Pythagoras jim říkal hudba sfér. Harmonické tóny převažují při hře na kovové nástroje (gongy, zvony, tibetské mísy) nebo kovové struny (proto jsou tak oblíbené piano, harfa, kytara aj.). Jsou duchovně „čisté“, protože vznikají až interferenčně, nikoliv přímým úderem, a harmonizují nás tak na aurické úrovni. Aristoteles pokládal barvy i tóny za entelechie, jakési neprostorové síly. Ve starém Řecku, ale i v Indii, Egyptě a jinde měla hudba vždy i léčebnou funkci. Západní hudba tuto funkci nejméně od patnáctého století nadobro ztratila: z umění, které bylo jak estetické, tak funkční, se stala pouhá estetika. Ach. ”E“ „Nemoc je jen špatná písnička.“ (Novalis) Indická hudba nezná harmonii. Melodie a rytmus stačí vyjádřit veškeré lidské nálady a emoce. Ještě v gregoriánském chorálu byla melodie základem veškeré evropské duchovní hudby, ale od patnáctého století byla zatlačována do pozadí harmonií. Od téže doby přestávala hudba „léčit“. Harmonie je věcí emocí a v západní hudbě (zvláště po Straussovi a Wag- nerovi) jde především o neustálé proudy a změny harmonií. Neustálé harmonické a následně emoční změny brání tomu, aby se jednotlivé orgány nebo buňky „naladily“, zharmonizovaly. Člověk je tak emočně manipulován: harmonie je podle některých 181 [pageend183]moudrých lidí ego v hudbě - a v procesu léčení nemá ego co dělat. Hudba, která léčí, by měla mít několik základních aspektů: stálé ladění (jako drone v indické hudbě, stálý táhlý tón, který ladí a uvolňuje tělo), opakování různých frází či struktur, (v Indii mantra), aby se tělo a mysl mohly naladit a uvolnit, harmonické tóny, nástrojovou barvu, formu a účel, pro který byla složena či zahrána. Měla by být spíše pomalejší (tempo pod sedmdesát), bez složité harmonie, v co největším rozsahu tónů od nejhlubších basů až po cinkání zvonků nebo činelů. Pokud jde o formu, obvyklé finále běžné západní hudby není příliš léčivé. Daleko efektivnější je skladba, jejíž emoční či obsahový vrchol je asi někde uprostřed nebo ještě lépe trochu za polovinou, ve „zlatém řezu“ a pak se vše postupně ztišuje a zklidňuje až k závěru. Mimochodem, bouřlivý potlesk zdárně ničí pozitivní energii v sále, a tak po koncertech „new age“ hudby nebo po hudebně léčivých seancích netleskáme a alespoň půl hodiny nekomentujeme své dojmy a zážitky. Hudba, která opravdu léčí, tryská jako pramen sama ze sebe. Jako u Mozarta a jiných géniů nebo jako u člověka, který si po tvrdé tvůrčí práci zpívá ve sprše - čím méně záměrů a plánů, čím méně rozvrhující racionality, tím lépe. Nelze si sednout za stůl a rozhodnout se zkomponovat léčivou skladbu. Ehm. I“ 991 „Někteří stoupenci nové školy zavádějí usilovně do hudby vlastní nápěvy, zkracují melodie. Záplava jejich not zatemňuje jednoduché linie, jejich hudba běží a nikdy nespočine, opojuje sluch, ale neléčí duši.“ (papež Jan XXII., 1322) Pět minut denního zpívání samohlásek (ú, ó, á, é, í) s vědomou koncentrací do oblastí čaker (konec páteře, pupek, srdce, krk a střed mezi obočím), tak dlouze a postupně, až člověk uslyší pískavé harmonické tóny, je tím nejléčivějším a nejterapcutičtějším, co pro své duchovní a fyzické zdraví můžeme udělat. Naučme se poslouchat hudbu srdcem, ne rozumem. Vysoké a pronikavé tóny lze v představě nasměrovat do oblastí, kde cítíme bolest nebo kde máme nějaký zdravotní problém: harmonická vibrace si sama najde místo a způsob, jak zharmonizovat ono „rozladěné“. Máte-li čas a prostor, zkuste poslouchat hudbu i tělem. Můžete se 182 [pageend184]kymácet, houpat, pohybovat do rytmu, můžete rukama a dlaněmi ohmatávat a dotýkat se jednotlivých zvuků a barevných tónů. Opačně, představte si, že máte tělo prázdné, a z pozice svědka sledujte, kde a co v těle cinkne, ťukne, a zažijete tak zvukovou lázeň nebo sprchu, kdy každičký úder piana či drnknutí struny ťukne a zahraje na vnitřní strunu harmonie. Lze postupně rozlišit jednotlivé zvukové úrovně poslouchané hudby (např. tělem se soustřeďte na nízké tóny a pomalý rytmus, myslí poslouchejte melodii nebo text písničky, někde nahoře u stropu nechte cinkat činely nebo zvonky) a přitom se vědomě koncentrovat na poslech toho, co vzniká „m e z ï\ Mezi vrstvou basů, středů a výšek. Můžete najednou vypnout a soustředěně naslouchat, jak se zbytky hudby roztříští o strop a spadnou na zem: jakou barvu má ticho? Jak se liší ticho po druhém nebo třetím pokusu? Léčivě lze hudbu vdechovat (levou nebo pravou nosní dírkou), hmatat, vidět barevně. Lze poslouchat symfonii trávy na louce nebo dialog cvrčků, lze slyšet barvu kamenů a skal. Nevěříte? Zkuste si to. Uííí! Vlastimil Marek HORUS Revue pro filosofii, hermetismus a duchovní vědy * soukromé nakladatelství a vydavatelství Martin Mrskoš adresa redakce: Pražákova 9, Brno, 619 00 183 [pageend185]povídka Albrechtův svět * * První kapitola vzpomínkové knihy Ernesta Kolowrata Ty to budeš platiti! (The Price to Pay). Knihu připravuje k vydání nakladatelství Lidové noviny v překladu Josefa Monika. Ukázku pro Prostor přeložila Adriena Borovíčková. Ernest Kolowrat „Ty to budeš platiti! příběh lehkovážné poživačnosti a hříchu na straně jedné a alarmujícího, hlubokého poznání na straně druhé. Osud Albrechta, tradicemi svázaného rakouského šlechtice, se prolíná s osudy lidí, kteří mu způsobují muka jeho matky, jejíž skandály, důsledky idealistických projektů, hýbaly Evropou před desítkami let; jeho dcery princezny Stephanie, jejíž pozemské skutky jsou neméně skandální v přítomnosti; a v Cechách narozeného bratrance, vypravěče, jehož amerikanizované způsoby urážejí Albrechtovo morální cítění. Pozadím děje je Albrechtovo přesvědčení, že dnešní nevázané chování lidstva může mít stejně nevypočitatelné následky, jako byla ztráta ráje pro Adama a Evu. Příběh, odehrávající se v hotelu Palace v St. Moritzi, v rudě vymalovanén mládeneckém apartmá v East Side na Manhattanu nebo v chatě na kalifornském pobřeží, je adresován především těm, kteří povýšili sobecké rozkoše na smysl života. * * * Mám o mnoho let staršího bratrance - řekli byste možná podivína, jak jsem si to sám kdysi myslel. V ústraní svého skromného zámku na úpatí Tyrolských Alp se tento důstojný stříbrovlasý gentleman s vášnivým zanícením snaží zachránit vesmír. Nekonečné hodiny usilovně pracuje: Pokrývá žluté linkované listy papíru, jeden za druhým, znovu a znovu řadami tužkou psaných číslic. Jmenuje se Albrecht, a ačkoliv se stále těší poměrně slušnému tělesnému a duševnímu zdraví, tvrdí, že ho k tomuto úkolu povolal Bůh. Podle Albrechtových výpočtů je času namále. Marnotratné lidstvo propadlo neřestem a svým způsobem života ohrožuje nebesa, myriády jejich hvězd, planet a měsíců seskupených do nespočetných galaxií. Albrecht věří, že již brzy dokáže, co tušil od mládí: že přehnané množství 184 [pageend186]elektřiny, upotřebené k uspokojení frivolních cílů, vede k přílišnému množství spotřebovaných, mrtvých elektronů. Tyto mrtvé elektrony, kupící se na obrovských neviditelných hromadách, již prokazatelně zpomalily pohyb zeměkoule - tak to alespoň ukazují jeho výpočty - a mohly by nakonec narušit harmonické dráhy i v nejvzdálenějších nebeských sférách. Tomuto nezvratnému vesmírnému chaosu chce můj bratranec z otcovy strany zabránit. Jeho cílem není záchrana lidského rodu. Toho se vzdal již před lety a nyní pozoruje prosperující davy industrializovaného světa s namáhavou tolerancí. Zejména ony dobře živené turisty ze sousedního Bavorska, kteří zaparkují své honosné automobily před otevřenými branami jeho zámku a bez ostychu vcházejí dovnitř. Pomalu obcházejí zámek jako veřejně přístupnou památku a svými turistickými holemi, pobitými štítky, si ukazují na architektonické detaily - i na okna, za nimiž Albrecht zápolí se svým posvátným úkolem. Jak jasným důkazem zkažení největšího božího díla Luciferem jsou tito lidé, myslí si Albrecht; jak očividně směřují do pekla a ničí sami sebe, opakujíce s nekonečnými obměnami Adamův a Evin hřích, a chtivě k tomu vynalézajíce stále rafinovanější prostředky. Albrecht nehodlá vynaložit nejmenší námahu na to, aby je zachránil před jejich osudem, i kdyby to bylo v jeho moci, protože jsou sami jeho strůjci. On se neznepokojuje. Ať už bude konečná katastrofa na zemi jakákoli, nepochybně po ní zůstanou ostrůvky lidí, kteří ji přežijí, protože si životem v poslušnosti zasloužili boží milost. Albrecht bude jistě gravitovat k takovému ostrůvku a podaří se mu do něj vklouznout - a zase z něj vyklouznout, až bude svět v bezpečí. A když se to nepodaří, zbude mému bratranci z nedostatku praktičtějších alternativ možnost usadit se v nebi. V malé tyrolské vesnici, kde žije, nikdo nepovažuje Albrechta za podivína. Naopak ho téměř všichni mají ve velké úctě. Paní Kunstová, již více než třicet let jeho hospodyně, oslovuje Albrechta Vaše Milosti. Stejně jako mnoho vesničanů. Těžko říci, zda náklonnost, kterou často slyšíme v jejich hlase, vychází ze srdce; bratrancův titul kníže zde stále působí na jejich city, spjaté s úctou k tradici. Ještě dnes jedna úctyhodná žena žijící v blízkosti zámku ukazuje ve zvláštní vitrínce šálky, talířky a příbory, jichž se tento šlechtic s knížecí hodností kdysi dotýkal při návštěvě v jejím domě. Albrecht není příliš družný ani mezi sobě rovnými. Všechen čas, který mu ponechává jeho nebeský úkol, věnuje správě svého panství s tisíci hektary lesů. Ačkoliv jeho zisky zřídka překročí sto tisíc dolarů za rok, Albrecht nedávno odmítl i jen vzít na vědomí nabídku patnácti miliónů dolarů, a to pouze za pozemky, od německého průmyslníka, který zde chtěl vybudovat luxusní letovisko. Taková drzost, myslí si Albrecht. Nechápe snad ten muž, že Albrechtovou povinností je pečovat o své lesy, i když finanční zisk není příliš uspokojivý? Albrecht osobně zná mnoho 185 [pageend187]svých stromů, zná jich tisíce, hlavně ty větší. Po desítky let je sledoval, jak nabývají svého působivého objemu. Označuje křížkem mohutné jedle, které mají být poraženy pro jeho pilu, a dává přitom zdravé ekologii přednost před lidskými potřebami. V obnošeném zeleném lodenovém plášti a v kožených kalhotách, v nichž se za léta smísily lidské pachy s pachy nasátými z lesů a polí, je Albrecht k nerozeznání od přírody, která ho obklopuje. Mohl by být zaměněn s jedlí, obzvlášť když stojí zpříma v celé své výšce. Když je shrbený po dlouhém vlhkém dni, ve starém loveckém klobouku, kterému daly kapky deště tmavší odstín, odpovídající barvě propocené stuhy, podobá se obrovské, mechem porostlé houbě. Kdyby v přírodě existovala možnost lidského zprostředkování Boha, našla by stěží vhodnější ztělesnění. Jinou Albrechtovou povinností je působit jako jakási božská kontrola porodnosti pro vysokou zvěř volně pobíhající po jeho lesích a polích. Dlouho před svítáním vychází se svým fořtem po jejích stopách a čas od času odstřelí vybraného jelena nebo laň. Žádný není přehlédnut, žádný neunikne. Pozoroval je od narození - jak rostli, prospívali, rozmnožovali se. Teď je nápomocen při výběru nejzdatnějších. Ty, kterým dal požehnání k dlouhému věku a které obzvlášť dobře zná, rád předem varuje, když přijde jejich čas. Albrecht tvrdí, že stačí, aby na to pomyslel, a oni už se to dozvědí. Přesto mu nemohou uniknout, dokonce ani jeho nejvznešenější jeleni. Albrecht kteréhokoliv z nich dokáže celý den stopovat a přesně ví, kde ho nazítří za prvního ranního rozbřesku najde. Prásk! Jedna rána obvykle stačí. * * ♦ Jako velice malý chlapec jsem se s Albrechtem krátce setkal v našem pražském domově, v ošumělém starém paláci s cukrářským krámem v přízemí, v napjatých dnech těsně před vypuknutím války. Neměl jsem tehdy ani ponětí o Nevillu Chamberlainovi a mnichovské dohodě, ani o tom, že Hitlerova armáda byla připravena pochodovat na hlavní město Čech. Ale ve vzduchu bylo nepříjemné napětí a viděl jsem, jak lidé zpevňují okenní tabulky lepícími páskami. I přes svůj tehdejší věk jsem věděl, že hrozí něco strašlivého. Albrecht podnikl riskantní cestu ze sousedního Rakouska, aby se setkal se svou matkou, než budou uzavřeny hranice. Ona sama se odvážila ještě riskantnější cesty z Francie, kde již léta žila odloučena od své rodiny z důvodů, které jsem měl poznat až mnohem později. Albrecht byl zdrženlivý, hubený a vytáhlý mladý muž, který chodil spát v noční košili a noční čepičce. Několikrát jsem ho v tomto oblečení špehoval, když procházel chodbami a zhasínal řadu lamp, které obvykle svítily celou noc. Naléhavost jeho chování pro mne byla záhadou, vždyť jsem neslyšel sirény a zatemnění ještě nebylo nařízeno. Vypadal také 186 [pageend188]neobyčejně ponuře a tomu jsem rozuměl lépe. Nedávno mu zemřel otec a dovedl jsem si představit, že bych se na jeho místě cítil stejně. Albrechtova matka na mne udělala mnohem silnější dojem. Byla to starší sestra mého otce, a tedy má teta. Rozdíl jedné generace mezi mým bratrancem a mnou byl způsoben tím, že Albrecht se narodil, když tetě bylo osmnáct, zatímco můj otec založil rodinu, až když byl dvakrát tak starý. Teta byla mimořádně velká, nosila turban s legračním pštrosím perem a na kulatém límci mčla přišpendlenou nefritovou žábu. Ačkoliv se měla zdržet týden, přivezla si jen malý kufřík, který vypadal ošuměle a pohromadě ho držel starý kožený řemen. Okamžitě jsem si tu dámu oblíbil, protože mě zasypávala laskáním a polibky. Pro svého syna mčla jen povinný letmý polibek na tvář. Chvíli jsem přemýšlel, proč asi. Ještě více jsem byl zmaten, když jsem následující den zastihl matku a syna, jak beze slova stojí na opačných koncích hlavního salónu. Bylo to snad proto, že tam byl i sluha Rudolf, který utíral prach a uklízel? Po léta věrně sloužil rodině, ale s radostí sbíral každý klep, na který mohl při své práci narazit. Chtěl jsem se diskrétně vzdálit, ale teta mě zadržela vznešeným pohybem paže. Obrátila se k Albrechtovi - který právě jako nejstarší syn zdědil rodinné panství - a řekla: „Potřebuji nějaké peníze.“ Neznělo to ani jako žádost, ani jako rozkaz, ale jako prosté prohlášení. Albrecht předstíral, že neslyší. Rozpačitě přešlápl a upřeně se zahleděl na velký goblén, visící na zdi, jako by studoval kresbu té idealizované bukolické scény. Albrechtova matka ještě jednou oznámila, že potřebuje peníze, ale znovu nedostala odpověď. Několika energickými kroky se dostala mezi Albrechta a venkovskou scénu na zdi. Nyní byla v jejím hlase výčitka: „Tři roky jsem neviděla svého syna. Tisíce nevinných lidí budou zabity. Celé armády zaniknou v porážce. Velká loďstva klesnou na dno oceánu. A já jedu tisíc kilometrů vlakem, abych ještě spatřila svého syna, než se ty strašné věci stanou - a to bez lůžkového vozu, prosím - a on mi nemůže splnit jedno směšné přání.“ Albrechtova matka se odmlčela a záměrně obrátila svůj pohled k Rudolfovi. Ten pilně rovnal jakési papíry na těžkém renesančním psacím stole v rohu místnosti. „Nu, jsi-li tak chudý, že nemůžeš poskytnout pár korun své staré matce, která chce jen něco koupit tvému vlastnímu bratranci,“ řekla zvýšeným hlasem, „budu nucena požádat o malou půjčku Rudolfa. O něm alespoň vím, že je to šlechetná duše.“ Albrechtova vyzáblá postava se lehce nahrbila a jeho tvář zkřivil výraz utrpení, jako by byl přibíjen na kříž. „Nu,“ zeptala se s rozhodností jeho matka, „budu muset požádat Rudolfa?“ Nakonec Albrechtova matka dostala pár set korun. „Chci, abys věděl,“ řekla hrdě synovi, když tu skromnou sumu ukládala do odřené 187 [pageend189]krokodýlí peněženky, „že to považuji za půjčku. Zdá se mi, že by nebylo správné, abych ti byla zavázána vděčností, nemyslíš? Koneckonců jsem tvá matka.“ Pak, aniž by se někoho ptala, mne teta rychle odvedla z domu. Táhla mne od obchodu k obchodu a kupovala všechno, co mi podle jejího názoru padlo do oka. Hasičské auto na klíček, parní stroj s dynamem a malou žárovkou, která se rozsvěcovala, a dva živé mloky. Teta měla královské vystupování a prodavači před ní sráželi paty - obsluhovali ji s ochotou hraničící se strachem. V obchodě se zvířaty, kde koupila mloky, chtěla původně koupit opici. Když sejí majitel snažil vysvětlit, že mezinárodní situace přerušila lodní dopravu opic z Indie, řekla, že opice z Afriky poslouží stejně dobře. Pak proplula kolem majitele a prohledala každý kout obchodu, přesvědčená, že opici někde ukrývá. Dokonce vtrhla do přilehlého bytu toho nešťastníka a vzdala se až v jeho kuchyni. Tam sejí přiznal, že ve svém obchodě ani v normálních dobách opice neprodával a nikdy prodávat nebude. „To byste se měl stydět,“ vyčetla mu. „Kdyby bylo po mém, měl by každý malý chlapec opici. Mohl by ji studovat a dívat se na ni jako na svůj obraz. Nejen kvůli špatným věcem, z nichž musí vyrůst, ale kvůli mnoha věcem dobrým, které se může naučit.“ Když jsme se vrátili domů, byl už večer a v dlouhé chodbě se zrcadly byla tma. S rukama plnýma tetiných darů jsem se snažil dosáhnout na vypínač. V tom okamžiku vyšel Rudolfdvcřmi ze svého přilehlého pokoje a rozsvítil. „Takhle se zachází s hosty?“ zeptala se teta kousavě. „Mohli jsme snadno zakopnout a upustit mloky ve skleněné nádobě. Představte si ten malheur! V pořádném foyer mají světla svítit stále.“ „Neuvědomil jsem si... Prosím tisíckrát za prominutí, paní hraběnko,“ koktal Rudolf. „Bylo ještě světlo, když váš syn, kníže, odcházel. Cestou z domu asi...“ Teta ho přerušila: „Ach, můj syn, no ovšem.“ S pochopením pokývala hlavou, pak lehce sešpulila ústa: „Říkal, kdy se vrátí?“ Otcův věrný sluha rozpačitě odpověděl: „Sbalil si všechny věci, paní hraběnko.“ Teta vypadala spíš vítězně než překvapeně nebo zklamaně. Obrátila se ke mně a zasmála se, jako se smějí čarodějnice: „Ha, ha, ha, je to ale zbabělec ten Albrecht! Věděl, že se vrátíme bez haléře.“ Myslel jsem, že to chápu. Rozhodl-li se můj podivný a ponurý bratranec spěšně odjet, znamenalo to zřejmě, že měl strach, aby ho jeho velkolepá matka znovu nepožádala o peníze. Došel jsem tehdy k názoru, že Albrecht je svou povahou šetrný - spíš než lakomý což také vysvětlovalo posedlost, s níž neustále zhasínal světla. Jak jsem měl tehdy poznat, že pracuje na jakési podivné teorii o mrtvých elektronech? Nebo že jeho nádherně zářivá a nezkrotná matka mu kdysi způsobila tak zoufalý zármutek, že setkání s ní bylo pro Albrechta dosud těžko snesitelné? 188 [pageend190]* * * Než jsem se s Albrechtem znovu setkal, uplynulo čtvrt století. Jedním z důvodů tohoto nedostatku komunikace byla skutečnost, že jsme měli kromě biologické příbuznosti málo společného. Nejen proto, že byl o generaci starší, sama moje existence (jak jsem měl později pochopit) urážela jeho názory. Albrecht již v raném mládí rozeznal výstřední šablonu, podle níž se řídilo chování jeho pokrevních příbuzných z matčiny strany. Například proslulý polní maršál rakousko-uherské říše - tetin dědeček a můj i Albrechtův praděd. Tento předek měl opravdu mnoho charakteristických fyzických znaků, které jsem po něm měl zdědit; totéž mírně ubíhající čelo, výrazný nos s mírným hrbolem na kobylce a s náznakem rýhy na špičce, která mu dávala přídech smyslné senzuality a dychtivosti. Jako místodržící Benátek v polovině devatenáctého století urazil císaře, když se bez dovolení oženil s polskou herečkou, která se vyznačovala pozoruhodnou krásou, neměla však ani titul, ani majetek. Byl zbaven svého pohodlného italského postavení a poslán na pomoc vojenskému potlačení povstání v Maďarsku. Ukázalo se, že můj otec, jeho vnuk, byl podobného zaměření, i když v modernější podobě. Jako poslední mužský potomek tisícileté rodové linie cítil obzvlášť silně povinnost otcovství. Přečetl několik knih o nové eugenické vědě - o dědičnosti s jejími dominantními a recesívními geny a rozhodl se, že šlechta již není vhodná pro chov. Šlechtické rodiny, které znal, se po příliš mnoho generací ženily mezi sebou a byly zatíženy genetickým odpadem. Nemohl zapomenout na svého spolužáka z Tereziánského gymnasia ve Vídni, kterému se říkalo „Kačer“, protože měl mezi prsty na nohou blány. A prakticky všechny ty rodiny měly slabomyslného syna nebo příbuzného, kterého se snažily držet v ústraní (ne-li zavřeného v příslovečné hradní věži). Přesto otec nějak podlehl atraktivní emigrantské kněžně z jedné z nejlepších ruských rodin. Ukázalo se, že nemůže mít děti - a že to po celou dobu věděla. Po několika letech manželství a nesčetných slibech odborníků na plodnost se otec rozhodl pro nápravné kroky po svém způsobu. Protože mu chyběl jakýkoliv vědecký základ pro stanovení genetické hodnoty pozorovaného objektu, rozhodl se, že se spolehne na své instinkty. Vycítil-li u některé ženy ono něco, co stimulovalo jeho geny, pak bylo její sledování nejen obhajitelné, ale přímo povinné. To znamenalo, že musel mít stále otevřené oči - na ulicích, v úřadech, na cestách, při odpočinku. Protože kdo mohl říci, kde se slibná šance právě vynoří. A tak se otec seznámil s mou matkou, půvabnou devatenáctiletou dívkou skvělého zdraví, kterou jednou sledoval až do tramvaje, když jela domů na pražské předměstí, kde měli její rodiče řeznický krám. Ten vysoký muž s knírem a poněkud dlouhými vlasy, které mu nedbale padaly na mírně ustupující čelo, stál v tramvaji znepokojivě blízko, když zahájil 189 [pageend191]zjevný průzkum její potenciální plodnosti. Kupodivu jí připadal přitažlivý současněji ale přiváděl do rozpaků. Co dělal ten podivný muž v proužkovaném obleku v tramvaji, přidržuje se koženého poutka? Jak ji na jejím sedadle provrtával očima, až cítila, že se červená, a měla strach, že na ni při každém otřesu rozviklaného vozu v zatáčce může upadnout. Vztah, který následoval, splnil mnoho cílů. Byl zcela ve shodě s otcovými pokrokovými názory, s veřejným zavržením zahálčivých bohatých lidí jeho třídy - a poskytoval žádoucí nenarušené geny. Pro matku to byla možnost dát svému potomstvu nejlepší životní příležitost a současně splnění všech romantických snů. A pro mne znamenal už v útlém dětství seznámení s obyčejným životem. Bydlel jsem u matčiných rodičů v jejich skromném dvourodinném domku, což mi umožnilo v budoucích letech rozumět stejně snadno řezníkům jako hrabatům. Teprve když otcova bezdětná žena zemřela na vleklé následky automobilové nehody, začala situace má a mých sourozenců dostávat normální podobu. „Děkuji své šťastné hvězdě,“ řekl mi v pozdějších letech otec, „že jsem tehdy nebyl za volantem.“ Brzy jsem otce na delší časová období navštěvoval v jeho pražském sídle při takové příležitosti došlo k mému předválečnému setkání s Albrechtem a tetou. Mému bratranci skutečnému knížeti se staletou linií šlechtických předků z obou stran bylo ke cti, že nijak nedal najevo, co si myslí, když viděl, jak mě jeho matka zahrnuje polibky. * * * Na konci války byli již mí rodiče sezdáni a žili jsme v otcově polopalácové rezidenci s cukrárnou v přízemí. Otec byl zřejmě hrdinou. Vláda mu udělila nejrůznější medaile za jeho protinacistický postoj a v novinách vycházely články o jeho odbojové činnosti. Také jsem objevil, že má mnohem větší majetek, než jsem kdy věděl nebo tušil - majetek, který mu byl nyní vrácen, když ho předtím zkonfiskovali nacisté. Byly to kancelářské budovy a vybrané nemovitosti v Praze; rozsáhlé lesy a statky v jiných částech země; moderní pila s továrnou na cenově přístupné prefabrikované domy a konečně uprostřed českých lesů neobyčejně půvabný malý zámek - mnohem spíše francouzský chateau než německý Schloss s cimbuřím a příkopy. Ukázalo se, že jsem skutečně šťastný malý bastard. Otec měl nyní s tou slibnou mladou ženou, kterou objevil v tramvaji, pět dětí. Líbilo se mi, že jsme žili pohromadě jako rodina - i když manželská pouta otcovy zvyky naráz nezměnila. Dále pokračoval v tom, co mu kdysi tak znamenitě posloužilo: kdekoliv se octl, měl oči otevřené pro potenciální matky. Stalo se to pro něj podmíněným reflexem, činností stejně spontánní jako dýchání nebo šněrování střevíců. Dělal to všude a neustále, bez ohledu na okolnosti nebo na společnost, v níž se náhodou octl. Není 190 [pageend192]divu, že jsme ho s mým starším bratrem začali velmi brzo napodobovat. Nebylo neobvyklé, když jsme všichni tři na rušné ulici upírali oči na tutéž ženu. A nezůstali jsme jen u toho. Zatímco otec se omezil na pečlivou prohlídku rysů úzce spjatých s rozením a živením potenciálních dědiců, můj bratr a já jsme se snažili každé setkání korunovat menším nárazem a šťouchnutím. To bylo snadné, když půvabná dáma kráčela na naší straně. Když ale náhodou šla na straně otcově, používali jsme poněkud jiné techniky. V tom případě jsme šťouchali otce, obvykle do nohy. Tak si na náš postup zvykl, že když jsme ho někdy v rozhodujícím okamžiku nešťouchli, stejně to dopadlo tak, že o mimořádně půvabnou ženu zavadil. Nejvíc jsme se s bratrem bavili, když jsme tuto hru začali hrát sami. Jemu bylo dvanáct a mně téměř jedenáct let a právě jsme dostali nové oblečení, které ušil otcův krejčí z látek ukrývaných celou válku. Každý jsme měli několik šedých flanelových obleků s krátkými kalhotami, tvídové sako se vzorem rybí kosti a bělavé hedvábné košile. Úhledně oblečení jsme se procházeli po ulicích a vráželi do přitažlivých dam zprava i zleva. Když se naskytla vhodná inspirace, přecházeli jsme i na protější chodník. Vždy jsme dbali na zdvořilost a říkali jsme Pardon každé dámě, která si nás všimla. Ale jen velmi málo našich kontaktů vyvolalo hněv - byli jsme zřejmě příliš malí kluci. Některé nás dokonce odměnily úsměvem. Bylo vzrušující uvažovat o množství příležitostí, jaké tento přístup skýtá. Mohli jsme vybírat z celého miliónového města bez jakýchkoliv zábran nebo výčitek svědomí z případných následků. A kdo ví, myslel jsem si, teď, když je po válce, může se brzy stát celý svět hřištěm, na kterém bych mohl po libosti pěstovat svůj zvláštní talent. Považoval jsem za svou povinnost k rodové linii využívat možností tréninku, který mi určitě jednou pomůže poznat ideální nevěstu. Tehdy mi ani nenapadlo, že Albrecht by sotva sdílel můj postoj - spíš by ho považoval za další důkaz nešťastného sklonu svých příbuzných z matčiny strany ke špatnému chování. PIŠTE NÁM! Naše adresa: PROSTOR, U Prašné brány 3, Praha 1, 116 29 191 [pageend193]Lit e r á r n í No v in y se vracejí ve své původní podobě jako samostatný týdeník každý čtvrtek 16 stran evropského formátu za 4,50 Kčs Literární recenze a informace o nových knihách; komentáře k novým filmům, divadelním představením, výstavám i koncertům a programu televize; povídky, fejetony, verše; kulturněpolitické úvahy, reportáže, eseje; podrobný kulturní informační servis. Předplatné Vám zajistíme od libovolného čísla. Objednávky zasílejte na adresu: nakladatelství LIDOVÉ NOVINY, odbyt Literárních novin PS 36, Hellichova 5, 118 01 Praha 1 [pageend194]Vážená redakce! Dovolte mi, abych se představil. Jmenuji se Petr Háp (dvacet let) a jsem studentem v Hradci Králové. Velice se mi líbí Vaše publikace, která vychází každé čtvrtletí. Musím se však přiznat, že jsem se Vaším čtenářem stal teprve nedávno. Na Vašem časopise se mi nejvíc líbí jeho obsahová stránka. Dlouho jsem totiž hledal informace, které by se týkaly zejména politologie, vědy, kultury, filosofie a jiných oblastí, a trochu lituji, že jsem tento časopis neobjevil o něco dříve. Pokouším se totiž dostat se na filosofickou fakultu University Karlovy. Z předchozích výtisků jsem se dozvěděl, že se pokoušíte o co největší spolupráci se čtenáři. Proto bych se chtěl zeptat na věc následující. Nedávno jsem poslal svůj příspěvek do jedné studentské soutěže o nejlepší esej. Je zaměřen převážně na filosofii a politiku. Chtěl bych se zeptat, zda takovéto formy příspěvků od svých čtenářů také přijímáte. Na závěr bych Vám chtěl poděkovat za Vaši činnost a zeptat se Vás, zda mi můžete poskytnout některé Vaše výtisky za uplynulý rok. V takovémto zpoždění jsem je totiž už nikde nesehnal ke koupi. Předem Vám děkuji za Vaši odpověd. Petr Háp * * * Vážený pane Hápe, už samotný fakt, že jste si revue Prostor sám objevil, nás velmi těší a povzbuzuje - šiřte dobré jméno revue dál, hlavně mezi svými vrstevníky. Tím našemu časopisu nejvíce pomůžete. Váš příspěvek nás zajímá, zvlášť je-li v něm obsažen jasný a vyhraněný názor. Zařadili bychom jej nejspíše do této rubriky na stejné místo jako úvahu pana Kenia o mladých intelektuálech, kterou si můžete v čísle 21 přečíst. Některá minulá čísla Prostoru Vám zasíláme a těšíme se na Váš příspěvek. Praha 27. července 1992 redakce 193 DOPISY, NÁZORY, POLEMIKY [pageend195]* * * Vážený pane R. Starý! Přečetl jsem si nedávno v Prostoru č. 18 Vaši kritiku několika údajně postmoderních filmů. Přiznám se, že jsem byl zklamán Vašimi názory, pro tuto pozdní dobu přeci jen už zastaralými ve smyslu nepružnosti! Vaše vidění metafory jako něčeho ne-doslovného je jistě správné, ale nechápu, že ji jako takovou už nemůžete najit v současných (osmdesátá léta) postmoderních filmech, jakými jsou např. Tarkovského Oběť či výtečný film Nebe nad Berlínem... Vaše preferování metafory jako jakéhosi tradičního symbolu (viz Visconti) Vám neberu, avšak budete se muset smířit s tím, že vnímáni obraznosti budoucích generací bude jiné, odlišné od Vašeho! To neznamená ovšem, že horší...! S upřímným pozdravem Josef Tulipán (student VŠ, 23 let) * * * Vážený příteli, jsem rád, že mé názory pokládáte v této pozdní době, jak říkáte, za zastaralé. Abych se přiznal, už delší dobu usiluji o to, aby mé názory, pokud jde o symboly, a to se týká především uměleckých děl, byly co nejstarší, protože každý symbol poukazuje k něčemu starému, co zase souvisí s něčím trvalým až věčným. Jsem ovšem natolik skromný, abych věděl, že se mi to může podařit jen zčásti. Jsem toho názoru, že hodnotu čehokoli nového lze posoudit jenom za předpokladu, že je dáme do souvislosti s tímto „věčně starým“, a že jen z takto skloubeného oblouku může vyzařovat to, čemu říkáme význam, smysl či koneckonců i hodnota uměleckého díla. Tak se mi bohužel občas stane, a to i u tak slavných nebo za slavné pokládaných filmů, jako je třeba Tarkovského Oběť, že zmíněný oblouk se mi zhroutí, nebo se mi ho vůbec nepodaří vytušit. Musím samozřejmě počítat s tím, že chyba je na mé straně, a vždy mě mrzí, že jsem přišel o velké umělecké dílo. Ale držím se přitom důsledně toho, že metafora je budpřesná, nebo žádná. Vůbec zjišťuji, že se svým estetickým úsudkem liším od ostatních zejména v tom, že fantazii pokládám za cosi velmi přesného, ve smyslu Goethova pojetí „exaktní fantazie“, kdežto jiní pokládají fantazii téměř za synonymum naprosté libovolnosti až svévolnosti. Myslím si, že je to omyl, sice všeobecně rozšířený, ale v mých očích trochu příliš „nový“. Jestliže totiž Tarkovský natáčí film o oběti, a přitom jej uvádí obrazem (gobelínem) znázorňujícím klanění králů, přinášejících dary novorozenému Králi, nedaří se mi zmíněný významový oblouk sklenout. A když pak hrdina filmu v hys194 [pageend196]terickém rozrušení, ve chvíli, kdy by naopak bylo třeba zachovat klid a rozvahu, zapálí krásný dřevěný dům, místo aby doopravdy něco obětoval, například kus svého teatrálního narcismu, a když i tato sporná oběť (myslím spálený dům) míří jako prázdné gesto do prázdna, je to okamžik, kdy se začnu v kině nudit. Jsem samozřejmě rád, že mi neberete mého Viscontiho a že si svého Tarkovského dovedete vychutnat lépe než já. Na rozdíl od Vás pokládám za zcela přirozené, jestliže každý z nás se pokouší proniknout do uměleckého díla a prožít si ho na svůj nedokonalý, omezený, ale jedině pravý způsob. Pokládám rovněž za samozřejmé, že vkus generace o třicet let mladší je jiný než můj. Jinak bych měl totiž pocit, že jsem svůj život prožil nadarmo. Vycházím jednoduše ze zkušenosti, že stejně jako můj pohled na umění v mých dvaceti mi dnes připadá - abych tak řekl - poněkud „prvotní“, není vyloučeno, že něco podobného se může stát i dnešním dvacetiletým. V jednom jsem si ale docela jist. Myslím si, že dnešní dvacetiletí, místo aby sebevědomě zatracovali pana Starého za jeho zastaralé názory (jako by to nebylo stylové), by měli raději přicházet se svým způsobem vidění, se svým výkladem, se svou apoteózou svých oblíbených filmů. Takové výklady by si rád se zájmem přečetl i Rudolf Starý - jak ho dobře znám. Moc ho totiž baví porovnávat různá vidění téhož světa, jak se nám nabízí v různých podobách. Nebaví ho ale obhajovat svůj úhel pohledu, protože si myslí, že každý máme od přirozenosti svůj vlastní a jenom skrze něj se můžeme více či méně blížit tomu, co je větší a trvalejší než my sami. Pokud to ovšem „pozdní doba“, již se dovoláváte, ještě vůbec připouští! S pozdravem Rudolf Starý * * * Vážená redakce, posílám Vám úvahu, která Vám snad bude vyhovovat. Alexandr Kent Myšlenkové originály či dobře umístěné kopie? aneb čím dnes oslovuje Evropu budoucí elita Dnešní mladí, začínající intelektuálové (myslím tím studující vysokých škol, zvláště humanitního zaměření) se nacházejí v situaci, která pro rozvoj samostatného myšlení není právě nejpříznivější. V nekompromisním tržním hospodářství padají téměř všechny tradiční hodnoty disentu, který určitým způsobem udržoval a snažil se dále rozvíjet národní i středoevropskou kulturní identitu a duchovní kontinuitu. Konkurenční prostředí idejí nutí často 195 [pageend197]mladé nasazovat vědomě či nevědomě intelektuální přetvářku, zvláště chtějí- -li se zúčastnit dnešního bouřlivého procesu, v němž etika a morálka a s nimi spojené hodnoty-ideje dohra, lásky, spravedlnosti už přestávají hrát hlavni roli, postmodernisticky odsouzené k bytí na periférii života, a to na základě historického obviněni z „latentní totality“ a „sémantického terorismu“. Je to pouhá reflexívní obrana koncipovaná jako elegantní, rétorický útěk před skutečnosti, útěk spojovaný s novou tvořivostí, anebo spíš podivuhodná rezignace nesená absencí smyslu, rezignace na hlavní historický úděl lidstva, kterým je hledání obecně závazné pravdy? To ukáže jistě samotná budoucnost. Nicméně už dnes se ukazuje, že disidentská, nadčasová „iluze“ žít pouze v pravdě je pro mnohé již poněkud nemoderní, a hlavně nepohodlná. Neboť právě diktát módy je dnes tím určujícím logem pro mladé a začínající umělce, publicisty, vědce. Nedovedou zatím bezpečně rozlišit ve svých zájmech efemérnost od hodnoty nadčasové. Je to samozřejmě dáno také absenci historického vědomí a svědomí, neboť skrz nás a z nás mluví a jedná stále uzavírající se moderna, která svým způsobem zavrhuje tradici a tradiční myšlení jako něco už dávno překonaného, ústícího maximálně v dekadenci. Postmodern! myšlení opět svým způsobem v tomto trendu pokračuje a rozvíjí ho do zatím netušených rozměrů. Díky častým rozhovorům se svými kolegy-studenty filosofické fakulty (ale i s jinými - z fakulty práv či sociálních věd) nabývám čím dál více dojmu, že došlo k jakémusi zbožštění západního způsobu života, současné západní filosofie, západních mezilidských vztahů (jako by ty naše vztahy za posledních čtyřicet let byly jen poušť a džungle). Mám pocit, že toto někdy až ortodoxní zbožštění, které je zároveň sekularizaci, jakýmsi zpo- vrchněním tajemství bytí, je opět produktem naší národní zakomplexova- nosti. Ta se nyní napravuje pouze tím, že se začíná téměř až pomstychtivě odmítat vlastni národní vědomí a kontinuita a nekriticky se přijímají nejnovější západní myšlenkové výboje s rozporným významem pro budoucnost. Bez vlastních solidních základů a historických zkušeností se ovšem dříve či později každá universální myšlenková stavba zřítí. Na fakultách humanitních věd se ovšem nenacházejí pouze na věčné časy přesvědčení postmodernisté, kteří se tak často živí bezbřehými spekulacemi o rozmanitých, legitimních cestách ke smyslu, nikoliv životem podloženými argumenty o smyslu samotném. Jsou tu i přesvědčení zelení marxisté, kteří spohotovostí, již nelze než ocenit, vykřikují cosi o utlačování a vykořisťování přírody a přirozenosti v nás informačním kapitálem (as ním spolčenou politickou, „vypočítavou“ oligarchií). Řešení opět vidí v jakémsi přerozdělování, v účelných a tentokrát údajně demokratických zásazích tolik potřebného státu. Připojují se k nim i intelektuálně založení anarchisté, kteří ovšem často bez potřebné invence opakují staré myšlenky svých velkých vzorů. Sem tam se mihnou na půdě university většinou černě odění programoví nihilisté, dekadentně přemýšlející o novém životě po životě, po zkáze světa, která prý již přichází a kterou nelze než uvítat s otevřenou náručí. 196 [pageend198]Také se již začíná zatím skromně objevovat duch feminismu, zatím ovšem spíše domácího ražení. Ženské intelektuální výboje zaměňuje za žensky svobodné a nezávislé střídání vzdělaných a intelektuálně schopných partnerů. Rozličné náboženské myšlenky se také čím dál více hlásí o slovo a bojují tak o tajemnou duši studentů. Ovšem nejspíše již vyprázdněný, tradičně metafyzický diskurs křesťanské etiky začíná být slabým konkurentem mystickým a východním myšlenkám a touhám pouze po absolutním poznání. Ovšem největší část studentů má víceméně nevyhraněný postoj (možná i historií daný odpor) k jakýmkoliv světovým názorům; jako by případnou důvěru k nim překrýval pragmaticko-utilitární pocit, nutný pouze k spokojenému přežití všech a všeho. Mnoho ze studentů je také poznamenáno citovou vágností a myšlenkovou průměrností, ačkoliv jsou někteří z nich sociálně velmi pružní a celkem snadno se přizpůsobují novým ekonomickým poměrům. K zlepšení daného stavu nepřispívá ani systém výuky, a tedy ani historické, staré struktury a zestárlé, ale zasloužilé nové struktury (nic nového již nepřinášející) profesorského sboru, které tento systém preferuji často jen kvůli vlastnímu existenčnímu zabezpečení. Učitelé jsou samozřejmě různí, avšak ortodoxní spěch pozdní doby více či méně nivelizuje všechny společně v abstraktní plnitele byrokratických směrnic a nositele neosobních, jen na oko polemizujících názorů. Názorová rozmanitost studentů by byla více potěšující, kdyby nevyvolávala častou netoleranci, leckdy pramenící z prosté nenávisti, závisti a egoismu, který je příznačný ve své intelektuální rovině na mnoha západních universitách, zvláště např. v Cambridge či v USA. Jsou to pouhé pozůstatky totality v nás, anebo již něco nového, módního, něco legitimního, neboť to pochází z příliš nekriticky glorifikovaného Západu?! Západní svět jsou velké otevřené společnosti, které stále pečlivěji a starostlivěji vychovávají indivi- duality-osobnosti uzavřené svým ekonomickým, technickým, informačním, dogmatickým, jen zdánlivě pohyblivým vymezením před přirozeným poselstvím smrti. Naše budoucí duchovni elita začíná ze svých intelektuálních obzorů eliminovat národní a sociální kontinuitu, city, reflexe (jako dějinami zkompromitované pojmy) a bojovně je nahrazuje často pouze slovním zájmem o ochranu přírody, přirozená v nás a zároveň vstřícností, až dojemně liberální, ke konzumnímu způsobu života. Nejčastěji se tento stav interpretuje jako potřebná ztráta zatěžující, již neoslovující tradice (údajně pravdoví- tězící). Dle mého je to další historický, osudový krok k zatím neznámé propasti, kterou nám nejspíše v rámci plurality a demokracie „nabízí“ rozvinutá vědotechnika. Vyprázdněné významy a obsahy slov a vět, které jsme zdědili po minulém režimu, jen napomáhají k posílení atmosféry, kterou cítím jako nepřítomnost smyslu. Možná, že již záhy začne být znovu silně aktuální nadčasová Schauerova 197 [pageend199]otázka po smyslu české státnosti a kultury. Odpověd na ni od mladých intelektuálů je zatím v nedohlednu. Možná, že je to pouze příprava k nějakému historickému zmoudření a vystřízlivění, ne nepodobnému tomu poúnorovému. Mýtus o všemohoucím, velkém bratru je stále živý. Tentokrát jde však o „bratra“, který hospodářsky prosperuje a civilizovaněji vypadá. Praha, 17. července 1992 * * * Vážený pane Kente, Vaše úvaha, v níž shrnujete osobní zkušenost s mladými intelektuály a Vašimi vrstevníky, je cenná svou polemičností, osobním zaujetím a vyhraněným stanoviskem. Doufáme, že vyprovokuje některé Vaše kolegy k debatě o budoucí české elitě a duchu dnešní doby. Takovou polemiku bychom velmi uvítali. Děkujeme za Váš názor a těšíme se na další případnou spolupráci. redakce * * * Vážená redakce, 9 dlouho jsem přemýšlel o Vašem návrhu napsat článek o české šlechtě. Konečně jsem ale dospěl k názoru (rozhoduji se pomalu), že zdaleka nenadešel čas zabývat se otázkou rehabilitace české šlechty. Jisté je, že pro tuto vrstvu národa dvacáté století bylo velice neschůdné, bude ovšem teprve záležet na tom, co právě tato odnož obyvatelstva v příštích letech dokáže pro národ přímo nebo nepřímo udělat. A snad teprve potom a z úst a per jiných by mohla vzejít rehabilitace tohoto údu velice zkoušeného národa. Osobně nemám rád halasné prohlášení a okázalé sebevyzdvihování. Moje přesvědčeni křesťana požaduje spíše naučit se pokoře a poctivou prací pomáhat národu, aby znovu získal svůj morální a občanský profil. Nebude-li česká šlechta na tomto poli vzorem pro lidi, nebude také koho rehabilitovat. Trochu jsem se rozpovídal, chtěl jsem Vám ale vysvětlit, proč nemohu o sobě a svých nejbližších psát. Přitom mě kdekdo napomíná, abych psal paměti, naposledy před několika dny jedna dáma při večeři ve Versailles. To je ale jiná historie. V Paříži dne 23. července 1992, československý konzulát Paříž Hugo Mensdorff-Pouilly 198 [pageend200]SLOVNÍK Nástin vývoje české šlechtické titulatury Milan M. Buben U prvotní šlechty období přemyslovských knížat neshledáváme žádné podstatné rozdíly v titulech nebo osloveních. Jestliže se její příslušníci věnovali válečnictví, nazývali se vojvodové, byli-li úředníky, byli nazýváni kmetové neboli beneficiarii. Rozdíly mezi nimi jako mezi služebníky panujícího knížete byly nepatrné. Poměrně brzy se prosadil princip dědičnosti osobního šlechtictví v šlechtictví rodové, a to především se zřetelem na pozemkový majetek. Tak vznikla zemská šlechta (lat. nobiles), která se tak zásadně začala odlišovat od obecného lidu. V průběhu dvanáctého století se počíná vydělovat v rámci šlechtické obce stav panský (tj. vyšší, s titulem dominus, tj. pán) a stav vladycký (později rytířský) jako stav nižší, s titulem miles (tj. rytíř), případně nobilis. Svou roli zde hrála nejen starobylost a původ rodu, ale nepochybně i velikost majetku. Vyšší šlechtici se začali po způsobu vladaře obklopovat vlastními družiníky a služebnými šlechtici a do pole pak táhli pod vlastní korouhví - proto se též nazývali i pány korouhevními. Příslušníci obou stavů získali postupně od českých panovníků různá stavovská a osobní privilegia, čímž byl započat proces vnitřní diferenciace. Zásadní rozdíl mezi oběma stavy však i nadále spočíval ve velikosti majetku a v postavení u dvora. Ještě ve třináctém a i ve čtrnáctém století se vladyka, který dosáhl některého z nejvyšších úřadů zemských či nabyl značného majetku, mohl považovat za pána. Až do patnáctého století se mohlo stát, že bohatý vladyka postoupil mezi panskou šlechtu a naopak zchudlý pán se propadl mezi vladyky. Avšak od doby vlády Jana Lucemburského se členové panského stavu brání této praxi a počínají si vyhrazovat právo rozhodovat o přijetí případného kandidáta mezi sebe. Tento proces byl uzavřen ve prospěch stavů během vlády Karla IV. a jeho syna Václava IV. Ve dvanáctém století se v Čechách vybudovalo velké množství pevných kamenných hradů k lepší obraně země před nepřítelem a dostalo se jim podle tehdejší módy jmen německých (např. Rosenberg - růžová hora, Löwenberg - lví hora, Sternberg - hvězdná hora, Hasenburg - zaječí hrad apod.). Šlechta 199 [pageend201]přijímá jejich jména a přídomek „z“, „ze“ a „z a na“ se stává vedle erbu známkou šlechtictví a s označením původu nebo majetku tvoří tzv. predikát. Obdobné postupovala i nižší šlechta, která si ovšem mohla stavét pouze tvrze, často uprostřed vsi v sousedství hospodářského dvora. Ani stav panský, ani rytířský neznal titulovou stupnici. Rozdíly a pořadí byly jen v osobním stáří šlechtice nebo ve stáří rodů. Stalo se pravidlem oslovovat příslušníka panského stavu dvakrát „pán“, zatímco příslušníkům stavu rytířského příslušelo oslovení pouze jedním „pán“. Titul „vysoce urozený“ náležel zpočátku pouze vladařům domu Rožmberského, kteří v posledním pokolení, v souvislosti s fiktivním orsiniovským původem, užívali knížecího titulu. Diferenciace stavu rytířského v patnáctém a šestnáctém století a snaha jeho příslušníků odlišit se od tzv. erbovních měšťanů i prostých vladyků, rekrutujících se převážné z řad městského stavu, se projevila i v titulatuře. Zatímco příslušníci rytířského stavu užívali titul urozený a statečný, vladykové pouze urozený, erbovní měšťané užívali titul slovutný a měšťané bez erbu pak titul opatrný. Až do roku 1440 záviselo povyšování do panského stavu jen na králi, ale poté vzrostla stavovská moc tou měrou, že král sice mohl povýšit do panského stavu kohokoliv, ale zasedl-li povýšený skutečně mezi stavy, rozhodoval stav sám až tzv. přijetím do stavu panského, resp. do stavu rytířského. Zejména panský stav nerad přijímal, i když zde byla králova přímluva, nové rody. Tím méně pak měl panský stav zájem na tom, aby král uděloval a zaváděl nové tituly. Proto se české panské rody ani neucházely o tituly udělované ve Svaté říši římské. Roku 1501 stav panský stanovil, že „nechce žádného za pána přijímati, léčby stav svůj vladyčí do čtvrtého kolena před ním provedl“, tedy až pravnuk nobilitovaného nebo přijatého člena rytířského stavu se mohl stát pánem. Při tom se hledělo především na starobylost, neposkvrněnost a na zachovalost cti kandidáta i jeho předků. Podobně se bránil i stav rytířský proti přílivu nových členů, kteří od krále obdrželi erb. Až do českého sněmu v květnu 1497 každý svobodný člověk obdařený erbem mohl užívat zemské desky a být vladykou, avšak na základě usnesení tohoto sněmu se vladykami stávali teprve synové nových erbovníkú a teprve oni mohli svobodně užívat desk zemských jako jiní členové rytířského stavu. Nebylo tedy ještě třeba, aby je stav formálně přijímal mezi sebe. Avšak již v roce 1500 bylo stanoveno, že král může udělit erb komukoliv, ale teprve vnuk obdařeného (tedy ve třetím koleně) se stává „urozeným vladykou“, kdežto obdařený i jeho děti byli pouze „slovutnými panoši“. Od roku 1609 nesměl již nikdo „k erbu a rodu přijmouti“ bez svolení krále a stavu vladyckého. Šlo o tzv. erbovní strýcovství, které uplatňovaly některé rodiny, kterým hrozilo vymření. Tak např. plzeňští měšťané Stehlíci získali erb a predikát „z Čeňkova“ dne 29. května 1598 potvrzením od Rudolfa II. jako erbovní strýci bývalého plzeňského arciděkana Bartoloměje Flavia z Čeňkova a stali se tak erbovními měšťany jako Stehlíkové z Čeňkova. 200 [pageend202]O tom, jak přísné se posuzovalo přijímání do stavu, svědčí i případ synů věhlasného hvězdáře Tychona Brahe, který se těšil nejen velké oblibě Rudolfa II., ale sám byl příslušníkem vysoké dánské šlechty. Protože nebylo zcela jasné, zda byl Tycho Brahe se svou ženou, která byla navíc prostého původu, řádné oddán, a déti byly patrné bastardy, odmítli příslušníci rytířského stavu Království českého přijmout jeho syny přes mnohé panovníkovy urgence do svého stavu. Přijímání do stavu se pochopitelné netýkalo tzv. erbovních měšťanů, kteří nebyli právoplatnými šlechtici, protože nevlastnili zemskodeskové statky, netvořili stav a nezasedali na zemských sněmech. Tito erbovníci v královských městech, kteří získávali majestáty zejména v šestnáctém století, byli jen jakýmisi vyvýšenými měšťany a zpravidla se zabývali tzv. nešlechtickou činností, tj. řemeslem, živností či obchodem. Stávali se jimi vynikající osobnosti své doby jako např. Melantrich z Aventina, Hájek z Hájku, Kolín z Chotěřiny, Škréta ze Závořic, Hollar z Práchně. Aby se takovýto erbovní měšťan stal skutečným a právoplatným šlechticem, bylo nutné, aby byl ještě panovníkem povýšen do šlechtického stavu a aby byl přijat do rytířského stavu. Pak se však již musel zdržet jakékoliv nešlechtické činnosti. K radikální změně ve šlechtické titulatuře došlo v našich zemích po roce 1620, kdy bělohorský vítěz musel odměnit své věrné nejen statky, ale i poctami a hodnostmi. Vydáním Obnoveného zřízení zemského roku 1627 pro Čechy a roku 1628 pro Moravu zrušil Ferdinand II. stará stavovská práva a vyhradil je osobě českého krále a osobě císaře Svaté říše římské. Tak si český král vzal zpět starodávné právo svých předchůdců povyšovat do panského a rytířského stavu. Tak se skončilo období tzv. stavovské monarchie a panovník přestal být jen první mezi sobě rovnými (primus inter pares), ale učinil sebe nejvyšším v celém státě. Šlechtické majestáty uděloval jednak z moci českého krále, jednak z titulu císaře, takže mnoho rodin získalo české statky, aniž jim tituly byly uděleny prostřednictvím české kanceláře. Ferdinand II. si vydáním Obnoveného zřízení zemského vyhradil pro svou osobu i právo udělovat tzv. inkolát (nebo indigenát) bez účasti a součinnosti sněmu. Inkolát představuje starou a důležitou právní instituci v českých zemích, kterou však není možné ztotožňovat s moderním státním občanstvím či státní příslušností. Inkolát si vymohli čeští šlechtici již roku 1310 na Janu Lucemburském, protože jeho udělení povolovalo cizincům zakoupit si v zemi nemovité statky. Teprve na základě držby pozemkového majetku řádně zapsaného v zemských deskách se mohl cizinec, přijatý za obyvatele Českého království, ucházet o nějaký úřad a směl vykonávat svá politická práva. Ferdinand II. tuto praxi upravil tak, že nejprve musel být udělen inkolát, potvrzeno či uděleno šlechtictví, pak následovalo složení přísahy poddanosti a složení reversu u desk zemských. Teprve pak mohl dotyčný šlechtic nabýt deskového statku a stavovství v Čechách a tím i úřadu. Podmínka držby zemskodeskového statku nebyla z hlediska právního samoúčelná. Stát se jí bránil proti případným ne- poctivcúm, protože nemovitý majetek představoval jistou pojistku pro případ 201 [pageend203]deficitního hospodaření takovéhoto státního úředníka. Inkolát se prakticky týkal jen šlechty a jeho funkce zanikla až vydáním tzv. oktrojované ústavy dne 25. dubna 1848, kdy bylo fakticky zrušeno staré stavovské zřízení. Pokud jde o titulaturu, vydal císař dne 25. března 1629 restrikt a roku 1640 jeho novelu, v nichž bylo jednoznačné stanoveno, že důstojenství stavu panského a rytířského nemůže být uděleno nikým jiným než panovníkem a že stavům nenáleží při tomto povyšování spolupúsobnost. Tak došlo k zavedení nové titulatury do Čech a na Moravu, dosud užívané jen v jiných teritoriích Svaté říše římské a pro České království do té doby bezcenné - např. Schlikové byli říšskými hrabaty již od roku 1437. Nový systém zachoval staré rozdělení šlechty na stav panský (tj. vyšší šlechty, k níž náleželi vévodové, knížata, hrabata a svobodní pánové) a na stav rytířský s počátečním stupněm panoše. Brzy však tento titul zmizel, protože na konci vlády Ferdinanda III. se začalo udílet prosté šlechtictví. Rovněž vladyctví a instituce erbovních měšťanů se postupně ztotožňují s prostým šlechtictvím. A tak stav rytířský je tvořen dvěma tituly - rytířským a šlechtickým. Při udělování titulů panovníkem zcela odpadly dřívější neopomenutelné podmínky starobylosti, dokládané generacemi, a záleželo jen na vůli krále a císaře, jak posoudil zásluhy nobilitanta o osobu panovníka, dynastii, vlast a národ. Pravidlem však zůstalo povýšení nejprve do prostého šlechtického stavu a teprve později mohlo dojít k dosažení vyšších stupňů šlechtictví, avšak nikoliv až v dalších předepsaných generacích, ale třeba i u téže osoby. Protože s příchodem mnohé cizí šlechty do země nebylo snadné rozlišovat již nabyté říšské hodnosti, byly udíleny vedle říšských, eventuálně i bez nich, i tituly české, které byly vystavené v české kanceláři. Jelikož nepřevládl v této praxi žádný pevný systém, měly některé rodiny například hraběcí titul jen český, jiné zase jen říšský a některé měly dokonce jak titul říšský, tak i český. Přitom pořadí bývalo různé-Czerninům byl propůjčen nejprve říšský hraběcí stav a pak teprve český, naopak u Magnisů tomu bylo opačně. Konec udílení výslovně českých šlechtických titulů učinila až Marie Terezie, a to zrušením české dvorské kanceláře v roce 1749, a jejich místo nahrazoval inkolát (indigenát). Habsburští panovníci byli nejprve oslovováni jako „Císařská a královská Milost“, později jako „Císařské a královské Veličenstvo“ (K. u. k. Majestát). Z titulu krále uherského pak měli ještě právo užívat titulaturu Apoštolského Veličenstva. Členové arcidomu rakouského mají tituly arcivévodů (Erzherzog) a arcivé- vodkyně (Erzherzogin) a jsou oslovováni jako „Císařská a královská Výsost“ (K. u. k. Hoheit). Nejvyšším šlechtickým titulem v českých zemích je titul knížecí, lat. princeps, titul, který původně označoval prvního občana v seznamu senátorů starého Říma, později pak náčelníka kmenového svazu. U nás byl prvotně užíván jako titul panovníka českého kmene (později českého státu), a to s výjimkou u králů Vratislava II. (1085-1092) a Vladislava II. (1158-1172) až do roku 1198. V dobách stavovské monarchie nebyl u panských rodů důvod ucházet se 202 [pageend204]o knížecí tituly. Výjimku tvořili pouze Rožmberkové, kteří z titulu vladařů svého domu užívali tento titul od roku 1493. Avšak roku 1603 byl potvrzen pražským arcibiskupům knížecí titul pro Svatou říši římskou i pro české žerné a roku 1608 získal český knížecí titul Karel z Liechtensteina, jenž se roku 1613 navíc stal vévodou opavským. Tak byly uděleny poprvé osobám nepanovnického původu knížecí tituly v českých zemích. V téchto případech šlo o tituly propůjčené nedédičně, ad personam. Obdobně takto získal Albrecht z Wald- steina pro Frýdlantsko roku 1623 říšský, roku 1624 český knížecí titul a roku 1625 říšský a roku 1627 český vévodský titul. Do této kategorie lze zařadit i přiznaný knížecí stav význačným církevním hodnostářům, z nichž uveďme alespoň abatyše od sv. Jiří na Pražském hradě s právem korunovat české královny (roku 1348), jejichž klášter byl však roku 1782 zrušen, dále biskupy, resp. arcibiskupy olomoucké (roku 1588), již zmíněné arcibiskupy pražské (roku 1603), abatyše ústavu šlechtičen na Novém Městě pražském (roku 1706), abatyše Tereziánského ústavu šlechtičen na Pražském hradě (roku 1766) s právem korunovat české královny či velmistry (Hoch- und Deutschmeister) řádu Německých rytířů (roku 1805). Mimoto však dochází k postupnému udělování dědičných knížecích titulů podle práva prvorozenství. Z těch nejznámějších uveďme alespoň Liechtensteiny (říšský titul 1608), Lobkowicze (říšský i český roku 1624), Auerspergy (říšský 1653 a český 1746), Schwarzenbergy (říšský 1640 a český 1746) či Kinské (český 1746). Je zajímavé, že i po zrušení české dvorské kanceláře si řada rodů vyžádala udělení vysloveně českého knížecího titulu jako např. Colloredo- -Mannsfeldové (český i říšský roku 1763), Clary-Aldringenové (český i říšský 1767), Kaunitzové (říšský 1764, český 1776), Palm-Guldenfingenové (říšský i český 1783), Trauttmansdorffové (český 1805), Pálffyové (český 1807), Rohanové (český 1808) či Collaltové (český knížecí stav roku 1822). Některé rody, které neměly českého udělení knížecího stavu, však byly obyvateli Českého království a byly v něm usedlé (např. Hohenlohe, Beaufort-Spon- tin, Fürstenberg, Löwenstein-Wertheim, Metternich, Thurn-Taxis a Windisch- grätz). Kníže (Fürst von, Fürst zu) a kněžna (Fürstin von, zu) jsou v oslovení „Jasnosti" (Durchlaucht), zatímco synové jsou princové (Prinz von) nebo hrabata, a to podle majestátu nebo podle zvyku. Neprovdané dcery jsou princezny (Prinzessin von) či hraběnky. Nejstarší syn, dědic a následník knížecího titulu nese titul dědičného prince (Erbprinz von) nebo též titul dědičného hraběte (Erbgraf von). Jako příklad rodin, které, s výjimkou hlavy rodu, užívají titulů princů a princezen, uveďme alespoň Auerspergy, Fürstenbergy, Lobkowicze, Löwensteiny, Liechtensteiny, Metternichy, Rohany, Salmy, Schönburgy, Schwarzenbergy, Thurn-Taxise a Windischgrátze. Naopak mezi rodiny, kde je užíván titul hraběte a hraběnky, patří Clary- -Aldringenové, Collaltové, Colloredo-Mannsfeldové, Kaunitzové, Kinští, Paa- rové, Pálffyové či Thun-Hohensteinové. Některé knížecí rody měly ještě navíc český vévodský titul, který se podobně 203 [pageend205]jako titul knížete vztahoval jen na hlavu rodu (šéfa domu). Podmínkou však bylo, aby dotyčná osoba nebo rod byly skutečnými držiteli svého vévodství. Mimo již zmiňovaného Karla z Liechtensteina a Albrechta z Waldsteina uveďme např. vévodství Münsterberg, které bylo uděleno roku 1462 synům Jiřího z Poděbrad a po vymření jejich rodů je roku 1654 získal Jan kníže z Auersperga. Obdobně vévodství krumlovské bylo zřízeno roku 1625, resp. 1628 pro Jana Oldřicha z Eggenbergu a po vymření jeho rodu bylo obnoveno roku 1723 pro Adama knížete ze Schwarzenbergu. Oproti tomu získal Václav Eusebius kníže z Lobkowicz roku 1646 vévodství zaháňské, ale to bylo roku 1784 prodáno. Proto bylo roku 1786 zřízeno pro Josefa Františka knížete z Lobkowicz vévodství roudnické. Některé větší knížecí rodiny měly tedy více titulů. Tak například kníže z Lobkowicz (von L.), vévoda roudnický (Herzog zu Raudnitz), okněžněný hrabě sternsteinský (gefürsteter Graf ze S.). Obdobně kníže ze Schwarzenbergu (Fürst zu S.) je zároveň vévodou krumlovským (Herzog zu Krummau), oknéž- něným lantkrabětem kleggavským (gefürsteter Landgraf im Kleggau) a hrabětem ze Sulzu (Graf zu S.). Zcela výjimečně užívají některé větve knížecího domu Salmů tituly knížete a starohraběte (Fürst und Altgraf), jiné zase delších titulů Wild- und Rheingraf. Roku 1806 bylo sedmdesát dva říšských knížecích a hrabécích rodů media- tisováno, tj. byly prohlášeny za poddané oněch zeměpánú, na jejichž území se jejich knížectví a hrabství nacházela. Jinými slovy, došlo k tomu, že dosud panující vládce (mezi jinými se to týkalo i Fůrstenbergů, Hohenlohú, Schwar- zenbergů, Schonburgů a Wittgensteinů) byl zbaven vlády a byl podřízen jinému panovníkovi. Tak skončila tzv. vláda mediátní (tzn. prostřední), kdy jistá území byla přímo spravována příslušným knížetem či hrabětem a nepřímo stála pod císařským majestátem, a začala vláda immediátní (tzn. bezprostřední), kdy všichni byli podřízeni přímo jednomu panovníkovi. Tam, kde svrchovanost byla zachována, tam přijali dosavadní vladaři titul vévodů a velkovévodů a jen několik menších zeměpánú si ponechalo titul knížete, jako např. Reuss, Schwarzburg, Lippe, Waldeck, Liechtenstein. Nižším šlechtickým titulem, než je titul knížecí, je důstojenství a stav hraběcí. Hrabě býval původně u germánských národů orgánem panovníkovy provinciální správy a stál v čele území, které se podle něho nazývalo hrabství. Jeho funkce byly stanoveny již Salickým zákonem z přelomu pátého a šestého století, kdy mu byly svěřeny hlavně úkoly policejní a fiskální. Později byla jeho moc rozšiřována i ve směru soudním, politickém a vojenském. Není zcela jasné, zda úřad hraběte je původu germánského či římského, ale nejspíše se vyvíjel v obou oblastech autonomně. Hrabata dosazoval i sesazoval král podle vlastního uvážení. Postupně se stával tento úřad dědičným a lénním a tento faktický stav dostal zákonné potvrzení od Karla Lysého roku 877. Instituce hrabství kvetla až do jedenáctého století, kdy začal její význam klesat, až později zcela zanikla. To bylo způsobeno zvláště rostoucí mocí duchovenstva, které si, spolu s jinými světskými pány, vymohlo výsadu vyjmutí (exempce) z pravomoci hraběcí. 204 [pageend206]V zemích Koruny české nebyl hraběcí titul neznámý, ale vzhledem ke stavovskému rozdělení šlechty byl v podstatě bezvýznamný. Užívaly jej některé rodiny, jako např. Schlikové, kteří získali hraběcí stav Svaté říše římské roku 1437, anebo hrabata z Thurnu, kteří se do Čech přistěhovali, avšak jejich hraběcí titul je neupřednostňoval před jinými panskými rody. Teprve pobělohorské období přineslo změnu a o hraběcí titul se začaly ucházet i nejstarší panské české rody. Časté žádosti o udělení hraběcího titulu vedly k tomu, že byla zavedena i česká hraběcí hodnost. Podnět zavdali páni z Waldsteina, jimž se dostalo hraběcího důstojenství Svaté říše římské dne 25. června 1628 a žádali i potvrzení hraběcího titulu pro České království - a toho se jim dostalo dne 21. října 1628. První rod, kterému byla udělena výslovně česká hraběcí hodnost, byli Thun-Hohensteinové. Ti získali roku 1627 český inkolát, roku 1629 říšský hraběcí titul a dne 8. července 1631 obdrželi i český hraběcí titul. Od té doby se stalo pravidlem, že v Čechách usedlá říšská hrabata žádala dodatečně o přiznání i českého hraběcího titulu. Byly však i výjimky, kdy říšská hrabata nedosáhla českého hraběcího titulu (např. Sternbergové). Naopak zase existuje celá řada hraběcích rodů, které získaly jen český hraběcí titul. Z nich uveďme hrabata z Bubna a Litic (1644), z Kokořova (1680), Larische (1728), Deymy ze Stříteže (1730), Chorinské z Ledské (1761), Radecké z Radče (1764), Mitrowské z Nemyšle (1769). Hrabě (Graf von, zu, von und zu) býval dříve oslovován jako „vysokorodý pán“ (Hochgeboren) nebo jako „hraběcí Milost“. Jeho choť je hraběnka (Gräfin), synové jsou hrabata, neprovdané dcery hraběnky anebo neoficiálně, zvláště familiárně komtesy (Komtesse). Dnes má hrabě právo na oslovení „Excelence“, obdobné jako arcibiskupové, biskupové, ministři, generálové, velvyslanci ap. Bezprostředním hrabatům (u nás např. Harrachově, Neippergové, Pappenheimové, Schönbornové, Stadiónové či Sternbergové) náleží titul „Osvícenosti“ (Erlaucht), avšak výhradně pro hlavu rodu a jeho manželku, nikoliv všem členům rodu. Tyto rodiny byly pokládány za rovnorodé s královskými domy. Některé rody užívají dodnes spojení starého a nového titulu. Tak např. Zie- rotinové a Brandisové jsou „hrabaty a pány“ (Graf und Herr), Waldstein-War- tenbergové jsou zase hrabaty z Waldsteina (Graf von W.), pány z Wartenbergu (Herr von W.). Některé rody mají ještě další tituly, zejména baronské, které zdědily nebo které jim byly uděleny dříve - např. Graf und Herr von Zierotin, Freiherr von Lilgenau anebo Graf und Herr zu Brandis, Freiherr zu Leonburg, Forst und Fahlburg. Nejnižším titulem panského stavu je titul svobodný pán neboli baron. Svobodným pánem býval ve Svaté říši římské původně každý skutečně svobodný člověk, který byl na svém území podřízen toliko panovníkovi. Později se svobodným pánem stal každý vyšší šlechtic panského stavu, kterému se od panovníka nedostalo vyšších titulů kníže nebo hrabě. Svobodný pán (Freiherr von, zu, von und zu) býval dříve oslovován jako „Urozený pán“ nebo „Blahorodý pán“ (Wohlgeboren). Nyní je jim přiznáván 205 [pageend207]jako členům panského stavu titul „Excelence“. Baronova choť je baronka či svobodná paní (Freiin von, Freifrau von), synové jsou baroni či svobodní pánové, neprovdané dcery jsou baronky či svobodné paní anebo neoficiálně, zvláště familiárně baronesy (Freifräulein von). První tituly svobodných pánů v Čechách získali Wratislavové z Mitrowicz, Michnové z Vacínova a Bořitové z Martinic, avšak zanedlouho byli povýšeni do hraběcího stavu, takže jejich baronát zanikl. U některých starších rodů se objevuje odlišný predikát od příjmení (např. Bechinie z Lažan, Hrubý z Gelenj, nebo Hildprandt von und zu Ottenhausen), u původem cizích rodů bývá ponechán i cizí predikát (např. Battaglia di Sop- ramonte e Ponte alto), zatímco u novějších nobilitací bývá zpravidla predikát tvořen bývalým příjmením (např. von Liebig, von Geymüller, von Kraus ap.). Nižší šlechtu, bývalý stav rytířský, tvoří dva stupně - rytířský a šlechtický. Vyšším titulem je rytíř, který původně označoval jízdního bojovníka povinného svému lennímu pánu osobně nebo se svou družinou sloužit v době války. Rytíř (Ritter von) býval dříve oslovován jako „Urozený pán“, jeho manželka je šlechtična (Frau von), synové rytíři a neprovdané dcery šlechtičny (Fräulein von). I u rytířů chybí někdy predikát (např. von Purkinie), jindy je přítomen (např. Bartoň z Dobenína). Nejnižším dědičným šlechtickým titulem v našich zemích je titul šlechtic (Edler von), udílený od dob konce panování Ferdinanda III. (1637-1657) a zvláště užívaný ke konci monarchie pro ocenění zásluh zasloužilých důstojníků, veřejných činitelů či význačných průmyslníků (např. Daněk šlechtic von Esse, spolumajitel firmy Kolben-Daněk). Manželka je „šlechtična z“ (Edle von, Edelfrau von), synové jsou šlechtici a neprovdané dcery pak šlechtičny (Edelfräulein von). Někdy se vypouští titul „šlechtic“ a užívá se jen předložka „z“ (von), a to buď před příjmením (např. von Schebek), nebyl-li predikát udělen, anebo je užita v predikátu (např. Škvor z Horomilu). V dřívějších dobách měl i prostý šlechtic právo na oslovení „Urozený pán“. Dnes se většinou užívá jen oslovení „Pane z ...“. Je třeba si uvědomit, že šlechtický titul, ať vyšší či nižší, je součástí jména, a proto se také musí uvádět mezi jménem křestním a příjmením (např. JUDr. Karel šlechtic Ettel z Horomilu, Jan rytíř Žižka z Trocnova, MUDr. Emanuel svobodný pán Bechinie z Lažan, Maxmilián hrabě Wratislav z Mitrowicz či ing. Jaroslav kníže z Lobkowicz). Jen někdy bývá tento úzus vyhrazen hlavám rodů, zatímco synům a dcerám se klade šlechtický titul před křestní jméno (např. hrabě Jan Czernin z Chudenic). Rovněž je třeba zdůraznit, že šlechtický titul nikdy nebylo možné koupit, jak se neustále mylně, a snad i záměrně, opakuje v nejrůznější literatuře. Šlechtic- tví a některý z titulů bylo možné udělit vždy jen na základě prokazatelných a všeobecně známých zásluh a služeb národu, vlasti, panovníkovi a jeho dynastii na poli válečném, diplomatickém, finančním, uměleckém, vědeckém ap. S tím také souvisí dřívější praxe povyšovat do šlechtického stavu na základě udělení některého z určených řádů. Tak nejvyšší rakouské vojenské vyzna206 [pageend208]menání - Řád Marie Terezie - poskytoval právo, aby vyznamenaný požádal o povýšení do stavu svobodných pánů. Řád sv. Štěpána, nejvyšší řád uherský, udílený jen šlechticům, opravňoval k povýšení do stavu svobodných pánů nebo do hraběcího stavu. Řád Leopoldův a Řád železné koruny mohl vyznamenanému vynést titul rytíře, nebo dokonce titul svobodného pána (ale jen do roku 1884 u obou řádů). Šlechtictví se ovšem s obdržením řádu automaticky nespojovalo, ale ten, jemuž byl řád udělen, měl právo o povýšení do šlechtického stavu nebo do vyššího šlechtického stavu požádat a bylo mu pak vždy vyhověno. Tak např. získal titul svobodného pána na základě udělení Řádu železné koruny II. třídy i přední politik minulého století dr. František Ladislav Rieger. Tímto poněkud inflačním způsobem se značně zvýšil počet šlechtických rodů, ale na druhé straně zase poněkud poklesla jejich společenská vážnost. I když dědičné povýšení do šlechtického stavu nad obecný lid zůstalo zachováno, důstojenství šlechty bylo narušeno skutečností, že již nebylo vázáno na pozemkovou držbu. Proto dochází k dělení šlechty podle stáří na rody staro- štítné nebo starožitné (Uradel) a na rody novoštítné (Briefadel), nazývané někdy i šlechtou papírovou, protože mají na své šlechtictví písemný doklad (královský nebo císařský majestát, diplom), což u nejstarších rodů (Czerninové, Wrati- slavové, Sternbergové, Bubnové ap.) chybí. U těchto rodů jsou písemně do- ložitelná pozdější povýšení, nikoliv však vlastní šlechtický původ. Na rozdíl od Itálie, Španělska, Francie, Portugalska a Velké Británie, kde se ustálil pětistupňový systém vyšší šlechty (baron, vikomt, hrabě, markýz a vévoda) a kde jen nejstarší syn nebo nejbližší mužský dědic následuje v daném důstojenství a ostatní děti se pokládají za nižší šlechtice, v zemích bývalé Svaté říše římské, v Polsku, Rusku a i ve skandinávských zemích se ustálil pouze třístupňový systém vyšší šlechty (baron, hrabě, kníže, popř. vévoda), přičemž s výjimkou knížat a vévodů jsou si všichni synové a dcery svému otci v titulu rovni. Zvláštním privilegiem bylo získání nejvyšších dědičných úřadů v zemích Koruny české. Jejich současný výčet vypadá následovně: Kníže-primas: arcibiskup pražský Hrabě královské kaple: arcibiskup olomoucký Ustavičný kaplan: opat slovanský kláštera emauzského Nejvyšší almužník: opat strahovský (od roku 1791) Nejvyšší hofmistr: hrabě Kinský z Wchynic a Tetowa (od roku 1719) Nejvyšší maršálek: od roku 1706 po vymření pánů z Dubé dědičně neobsazeno Nejvyšší truksas: kníže z Colloredo-Mannsfeldu (od roku 1723) Nejvyšší číšník: hrabě Czernin z Chudenic, vladař domu hradeckého (od roku 1716) Nejvyšší kráječ: hrabě z Waldstein-Wartenbergu (od roku 1716) Nejvyšší kuchmistr: hrabě Wratislav z Mitrowicz (od roku 1723) Nejvyšší pokladník: kníže z Lobkowicz, vévoda roudnický (od roku 1834) Nejvyšší komorník nad stříbry: starohrabě ze Salm-Reifferscheidtu (od roku 1796) 207 [pageend209]Korouhevník stavu panského: hrabě Chorinský z Ledské (od roku 1798) Korouhevník stavu rytířského: rytíř Voříkovský z Kundratic (od roku 1791) Nejvyšší dveřník: baron Mladota ze Solopisk (od roku 1743) Nejvyšší poštmistr: kníže z Paaru (od roku 1628) Nejvyšší lovčí: nebyl udělen dědičně, ale podle potřeby býval tento úřad svěřován jednotlivým šlechticům ad persona. Zajistěte si PŘEDPLATNÉ revue PROSTOR na rok 1993 Nabízíme velkou předplatitelskou slevu: 50% Objednávky zasílejte na adresu: ROVINA, Na Zlaté stezce 138, 383 11 Prachatice tel. a fax: (0338) 22 380 208 [pageend210]Revue Prostor společenskokulturní čtvrtletník konzervativního ladění Vznikl v roce 1982 a vycházel v samizdatu. Přináší široké spektrum témat z oblasti kultury, politiky a filosofie. Uvádí nejen domácí autory, ale i významné západní myslitele, představitele současných duchovních proudů hlásících se k západní kulturní tradici (C. G. Jung, K. R. Popper, P. Johnson ad.). Revue pěstuje esejistický styl psaní a myšlení, usiluje o nekonvenční pohled na aktuální témata a problémy doby. Revue Prostor je intelektuální časopis určený čtenářům, kteří si všímají širších souvislostí společenského života a duchovního rozméru života. Revue Prostor a social-cultural quarterly magazine of a conservative orientation It was established in 1982 and started as a samizdat. It presents a wide specter of topics in the field of culture, politics and philosophy. It publishes both domestic and renowned Western philosophers, representatives of contemporary spiritual trends claiming their allegiance to Western cultural traditions (C. G. Jung, K. R. Popper, P. Johnson etc.). With its essayistical way of writing and thinking, Prostor tries to enforce unconventional approach towards current topics and contemporary issues. The Revue Prostor is an intellectual magazine addressing those readers who perceive broader contexts of social life and life's spiritual dimension. Revue Prostor un trimestriel social et culture! conservateur II est né en 1982, étant publié d’abord sous la forme de samizdate. II apporte un spectre large des thèmes du domaine de la culture, politique et Philosophie. II présente non seulement des auteurs du pays, mais aussi des penseurs importants occidentaux, représentants des tendances actuelles intellectuelles, qui appartien- nent consciemment á la tradition culturelie occidentale (C. G. Jung, K. R. Popper, P. Johnson etc.). Par son style d’essai et sa manière de pensée, la revue aspire á concevoir les thèmes actuels et les problèmes de notre temps d’une manière peu conventionnelle. La revue Prostor est une revue intellectuelIe, destinée pour les lecteurs qui se rendent compte des relations plus larges des événements sociaux et des dimensions culturelles de la vie. Revue Prostor eine gesellschaftlichkulturelle Vierteljahresschrift konservativer Orientation Sie ist 1982 entstanden und zuerst ist als Samisdat erschienen. Die Vierteljahresschrift bringt ein breites Spektrum von Themen aus dem Bereich der Kultur, Politik und Philosophie. Sie präsentiert nicht nur einheimische Autoren, sondern auch wichtige westliche Denker, Repräsentanten aktueller kultureller Strömungen, die sich zu der abendländischen kulturellen Tradition bekennen (C. G. Jung, K. R. Popper, P. Johnson usw.). Mittels ihres essayistischen Stils und ihrer Denkweise strebt die Revue nach einer unkonventionellen Auffassung aktueller Themen und Probleme unserer Zeit. Die Revue Prostor ist eine intelektuelle Zeitschrift, bestimmt für jene Leser, die breitere Zusammenhänge gesellschaftlicher Ereignisse und kulturellen Lebens in Betracht nehmen. [pageend211]21 [pageend212]