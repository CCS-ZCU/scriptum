VĚSTNÍK ČESKOSLOVENSKÉ NÁRODNÍ RADY AMERICKÉ. Číslo 129 Leden 1965 JOSEF FALTA: WINSTON CHURCHILL V této době, kdy vedoucí činitelé demokratického světa jsou na rozcestí a zahrávají si s ilusemi, v Londýně zápasí o každou minutu dalšího života Winston Churchill. Je beze vší pochyby největší postavou moderních světových dějin, a jestliže svět sklouzl do bahna nynější nejistoty, nestatečnosti a chytračení, není to jeho vina. Tento voják, novinář a spisovatel, svérázný politik se vzácným darem předvídavosti a státník, jenž tak houževnatě uplatňoval v praksi pojaté zásady, zůstal i jako civilista věren vojenskému plánování a už za první války i přes gallipolský nezdar dovedl soustředit všechny síly k porážce nepřítele. Od Hitlerova uchváceni moci v Německu byl Churchill svědomím demokratických národů ustavičným připomínáním nacistického nebezpečí. Varoval však právě tak marně, jako dříve varoval před nebezpečím komunismu. Vystihl už napřed až do podrobností, co čeká ten národ, který miluje víc pohodlí než obranu spravedlivé věci, váhá s obranou sebe samého ve chvíli, kdy je naděje na jistý úspěch s malými obětmi: je nakonec zahnán do obrany ve chvíli nejnepříznivější a s malou naději na úspěch, či dokonce do obrany už jen holého života. Proto byl Churchill s několika přáteli v parlamentě rozhodným odpůrcem Chamberlainovy politiky v italském útoku na Habeš a ve zbrojeni a rozpínavosti hitlerovského Německa. Nejdramatičtěji vystoupil proti této politice falešného míru za mnichovské krise. Z té doby bude si každý Čechoslovák pamatovat Churchillovo ponuré proroctví, že okleštění a pak zabrání Československa poruší rovnováhu sil v Evropě a vymstí se na těch, kdo Československo opustili a vydali na pospas Hitlerovi. Nacistickým vpádem do Norska, Dánska, Belgie a Holandska se ostudně zhroutila Chamberlainova politika a rozplynul sen o “míru našeho věku”. A tak byl 10. května 1940 postaven v čelo britské vlády Churchill a v té chvíli vzplály naděje již porobených nebo teprve ohrožených národů. Churchill nesliboval snadné vítězství, nezmenšoval a nezakrýval obtíže, naopak ve svých proslulých řečech s krutou otevřeností varoval, že anglický národ může zatím očekávat jen pot a slzy a krev. Ale když pak v nebezpečí německé invase prohlásil, že Angličané budou bojovat o každý pahorek, o každou ves, o každý dům a každý plot, a že nebude-li zbyti, povedou dále boj třeba z Kanady a z držav a neustanou, dokud nezvítězí, tehdy každý z jeho dychtivých posluchačů po všem světě nabyl jistoty, že osa bude poražena. Dva vztyčené prsty Churchillovy, znamení V, t. j. vítězství, stalo se znamením demokratů ve všech zemích. A vskutku vítězství spojenců bylo založeno už tím, když Anglie v nejkritičtějších chvílích vydržela doma i v Africe, když i únik z Dunguerque se proměnil v předzvěst vítězství a když Anglie, třebaže vlastně celá pevninská Evropa byla v Hitlerově moci, nepřestala se bránit a útočit, až konečné mohly do války vstoupit i Spojené státy, arsenál demokracie, jak říkal Franklin D. Roosevelt. Prapríčina poválečných sporů a nynějších zmatků jevi se nám čím dál jasněji v tom, že uprostřed postupimské konference v červenci a srpnu 1945 byl Churchill odvolán, když jeho strana prohrála parlamentní volby. Následky byly horši než výsledek schůzky teheránské a jaltské — tenkrát se ještě válčilo, nyní však aspoň v Evropě bylo již po válce. Churchill byl v Postupimi jediný, kdo měl přesnou a pravdivou představu o Stalinovi a bolševických cílech, byl jediný, kdo by byl dovedl s náležitým důrazem čelit Stalinovu chytráctví a sovětskému imperialismu, kdo by se dovedl vzepřít a vymoci platné záruky. Ještě dvakrát udeřil Churchill do svědomí demokratického světa: když přijel do Spojených států a 6. března 1946 mluvil ve Fultonu, Mo. Tam po prvé užil termínu "železná opona”, burcoval k obraně proti komunistickému náporu a varoval před usmiřováním komunistů. Tehdy také ještě označil Československo za jedinou demokratickou slovanskou zemi. Potom 31. března v Bostonu, Mass, už důtklivě připomínal, že Sovětský svaz chce celému světu připravit takový osud, jaký připravil demokratickému Československu, uváděl nebezpečí komunistické páté kolony a vyzýval k jednotě demokratických národů, ba naznačil tak těsné souručenství Velké Britanie se Spojenými státy, že rozvíjel myšlenku společného občanství. Také Churchillovy šestisvazkové válečné paměti, podrobné a bohatě doložené, nesou se tímto duchem nekompromisní obrany svobody. Churchill v nich klidně, ale přece srozumitelně charakterisuje bláhovou bohorovnost Chamber- lainovu a jeho ješitnou snahu stát se zachráncem světového míru. Tak jako nevybíraje slov břitce odsoudil Churchill v rozhlasové řeči italské “zákeřné přepadení Francie”, tak se v dokumentech uveřejněných v Pamětech vypořádává se zločinem sovětské vlády, která v době varšavského povstání v srpnu 1944 odmítla žádost spojenců o pomoc Polákům, a naopak nařídila své armádě ústup od Varšavy. O Československu a presidentu Benešovi mluví Churchill v Pamětech s uznáním a úctou, a s obdivuhodným smyslem pro skutečnost a s bystrým postřehem zmiňuje se o vzniku a o pravé podstatě t. zv. slovenského štátu. A jako by osudný rok 1938 promítal již do budoucnosti dokonce poválečné, píše o zvráceném optimismu lidí, kteří se pokládají za spasitele světa a zatím svou nerozhodnosti a neuváženými činy vedou svět z risika do risika. A tak v hodinách, kdy Churchillova života je už namále, je vhodné citovat jeho rozhlasový projev z 13. května 1945. Byl to projev o vítězství a o tom, co je opravdu umožnilo, projev díků tém, kdo neochvějně stáli při myšlence obrany vlasti a jejich stěžejních zásad. Churchill řekl: “Musíme zabezpečit, aby prosté a čestné úmysly, s kterými jsme šli do války, nebyly teď po našem vítězství od- [pageend1]VESTN I K JANUARY 1965 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois VESTNÍK LEDEN 1965 Orgán Československé národní rady americké Vychází měsíčně (s výjimkou dvojčísla v červenci-srpnu) Predplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 strčeny nebo přehlíženy, a aby nebyl překroucen pravý smysl slov “svoboda”, “demokracie” a “osvobození”. Bylo by málo platné trestat hitlerovce za zločiny, kdyby nevládlo právo a spravedlnost a kdyby na mista německých vetřelců dosedly jiné vlády totalitární a policejní. Nechceme pro sebe nic, ale jsme povinni zajistit, aby to, zač jsme bojovali, bylo uznáno při mírovém vyjednáváni v slově i skutkem, a nade- všecko musíme usilovat, aby zakládaná světová organisace Spojených národů nestala se jenom prázdným názvem, nestala se záštitou silných a pouhým přeludem pro slabé. Tedy kupředu, neústupně, vytrvale a neochvějně, dokud neni skončen celý úkol a dokud celý svět neni bezpečen a očištěn.” To je stále živý odkaz Winstona Churchilla nám i budoucím generacím. DR. FRANTISEK SCHWARZENBERG: BILANCE MINULÉHO ROKU. První predsednícka schůze "Československé národní rady -americké v novém roce se zdá být vhodnou příležitostí k tomu, abychom stručně zvážili svoji činnost a uvědomili si svoje úspěchy i neúspěchy. Všech svých cílů jsme zajisté nedosáhli. Ale s dávkou odměřeného uspokojení si snad můžeme říci, že jsme zůstali, věrni sami sobě, svým úkolům a svým zásadám. I v uplynulém roce jsme jednali na základě poznání, že: 1) ČSNRA jest vrcholnou organisaci AMERICKÉ větve československého lidu, nikoliv vrcholnou organisaci politického exilu; 2) ČSNRA jest organisaci, jejímž společným jmenovatelem jest československý původ, nikoliv příslušnost k té či oné politické straně či politickému hnutí; 3) ČSNRA jest organisaci zásadně protikomunistickou; 4) ČSNRA jest ochotna spolupracovat se všemi jednotlivci i skupinami, bojujícími proti komunismu a pro demokratické Československo. Obraťme dnes svou pozornost pouze k těmto čtyřem bodům. Ad 1) Prvým úkolem ČSNRA je starost o blaho americké větve československého lidu a o dobro Spojených států. Tento úkol jest trvalý. Druhým úkolem jest péče o lid v Československu. Tento druhý úkol se stává naléhavým pouze v době, kdy toho jest zapotřebí — jak tomu bylo za nacistické okupace a jak tomu zas je dnes, za komunistické nadvlády. Tento druhý úkol dnes zajisté vyžaduje mnohem většího úsilí, než onen úkol prvý, který však přesto zůstává úkolem PRVÝM. Tak to má být. Leč mnozí z nás, politických exulantů, jsme při vši úctě, lásce a vděčnosti k Americe zůstali srdcem doma, v Československu. A tak by se při značném počtu exulantů, kteří se zapojili do práce Rady mohlo naším vlivem snadno stát, že by se Rada chtěla ujmout úkolů, které jí nejsou vlastní a přetvořit se ve vrcholnou organisaci politického exilu. V tom případě by se Rada zpronevěřila svému prvnímu úkolu a tím by ztratila oporu široké krajanské veřejnosti. A bez opory krajan2 • VĚSTNÍK ské veřejnosti by nemohla Rada sloužit ani americké větvi československého lidu, ani zájmům lidu v Československu. Tomuto nebezpečí jsme se vyhnuli; vidíme s radosti, že získáváme stále větší spolupráci krajanů a že náš hlas se stává stále mocnějším a slyšitelnějším. Ad 2) ČSNRA sdružuje americké občany čsl. původu, bez rozdílu politické příslušnosti. Ve volebním roce, jakým byl rok minulý, stává zvýšené nebezpečí, že by se Rada mohla projevit jako nástroj té či oné politické strany. Tomuto pokušeni jsme nepodlehli. Jasně jsme vyložili svému členstvu i oběma politickým stranám, co od příští vlády očekáváme v zájmu osvobození porobených národů. Přenechali jsme však svým členům, aby si sami rozhodli, od které z obou politických stran mohou spíše očekávat splnění těchto požadavků. Kdybychom jednali jinak, ztratili bychom svůj charakter organisace celonárodní, odradili bychom tu či onu část svého členstva a zahodili bychom svoji užitečnost, protože bychom byli prospěšnými pouze v době, kdy je u vlády jedna byli hynbnm- bezmocnými v době, kdy je U vlády strana druhá. Ad 3) Přes změněnou náladu, při jímá jici t. zv. gradua- lismus, zůstali jsme jednou z mála organisaci, odmítajících ZÁSADNĚ komunismus jako vhodnou formu pro uspořádáni politických, hospodářských a sociálních poměrů v Československu. Nepodlehli jsme dosti obecnému nátlaku, vyrovnat se s liberalisovaným (prý) komunismem. Trvali jsme a trváme na zásadě, že jedině svobodné volby pod mezinárodním dohledem mohou v Československu přivodit stav, který by odpovídal vůli lidu a byl nám proto přijatelným. Neznáme žádnou nahrážku za svobodné volby. Ad 4) Vždy jsme zachovali ochotu k spolupráci s jednotlivci a skupinami, hlásícími se k zásadě svobodného, demokratického a samostatného Československa a k boji proti komunismu, i když jsme se názorově rozcházeli v otázkách méně důležitých. Tuto ochotu jsme projevovali, i když tyto jiné organisace byly někdy stiženy svými vlastními obtížemi — ať již ztrátou representativního charakteru úbytkem členů, ať již nejasností některých formulací, ať již omyly politického úsudku jednotlivých činitelů. Neztratili jsme s očí skutečnost, že v zásadních otázkách stojíme v jediném šiku a nepodlehli jsme pokušení, zanechat boje proti komunismu a pustit se do boje proti vlastním lidem. Naše ruka zůstává vždy napřažena ku spolupráci. Všech svých cílů jsme nedosáhli. Osvobození Československa nebylo dosud označeno za přední cil americké zahraniční politiky, jak tomu jest s osvobozením Východního Německa. Naše základna, která se stále rozšiřuje mezi starousedlíky i mezi exulanty, však umožnila, že náš hlas doléhá stále výše i dále, že náš hlas je dnes slyšen jak ve vládě (State Department), tak mezi představiteli obou politických stran v obou sněmovnách, tak ve veřejnosti českosloveuské i americké. Ač jsme ve všem neuspěli, přec si můžeme říci, že jsme na správné cestě, se které jsme se ani v uplynulém roce neuchýlili. [pageend2]AMERICKÉ ODKAZY ČS. DĚDICŮM. Článek tento uvedeme upozorněním, že Československá národní rada americká již po léta sleduje komunistické vykořisťováni československých dědiců, okrádání chudých čs. občanů komunistickou vládou, která se zmocňuje a ponechává si větší část dědictví odkázaného americkými příbuznými. Je to smutná kapitola, poněvadž se jedná o těžce nastřádané dolary, které by znamenaly velmi mnoho pro staré, ožebračené rodiny v Československu, takto příbuzní dostanou jen malou část amerického dědictví, hrají jen trpnou úlohu v celém jednáni, a musí se spokojit s málem. Ostatně zvykli si za šestnáct let komunismu, že nemají žádná práva rozhodovat o svém osudu a říkají si “lepší něco než nic”. My američtí občané se však s tím nespokojíme, poněvadž my máme možnost rozhodovat, kdo co dostane z našich peněz. Československá národní rada americká po léta články ve Věstníku, American Bulletinu a v krajanském tisku upozorňuje na okrádání právoplatných čs. dědiců. Člen předsednictva ČSNRA Dr. Karel L. Kohler- Rausch podal výklad a v několika případech podal i svědectví u soudu. Okamžitě komunističtí našeptávači napovídají souputníkům, aby šířili o Československé národní radě americké pověst, že nepřeje čs. lidu, že “pracuje proti svému vlastnímu lidu”. Kdokoli však sleduje činnost Rady, kdokoli čte Věstník — na př. dnes tento článek — uzná, že je to právě Československá národní rada americká, která bojuje za československý lid, upozorňuje na příkoří a nespravedlnost proti němu páchanou a každým svým činem pracuje v jeho prospěch, k odstranění nespravedlností, pokud je to vůbec v naší moci něco podnikat. V případě dědictví, bojujeme za to, aby čs. dědici skutečně dostali co jim patří, aby se nemuseli spokojit s pakatelem jim komunisty vypláceným. Čs. komunistický režim, dle sovětského vzoru, má zde dobře zavedený aparát; jeho agenti sledují úmrtní oznámení a zjišťují dědice; čs. vláda pak využívá každé možnosti prostřednictvím vyslanectví, pomocí poradců a amerických právníků, k vymáhání amerického dědictví. Někdy se jedná o poměrně velké dědictví a pak jim věru to stojí za námahu a výlohy se dědictví zmocnit. Během let mnohé státy Unie se ohradily zákony proti tomuto vykořisťování dědiců a rozhodující soudce probát- ního soudu má za povinnost zjistit, zda americký odkaz se skutečně dostane dědicům určeným v poslední vůli. Čs. režim prohrál několik případů, nedávno na př. v okrese Hamilton, Ohio, kde soud rozhodl, že se zřetelem k stávajícím zákonům v Československu, v zemi za t. zv. železnou oponou, není možno vykonávatelům poslední vůle vyplatit přímo odkaz dle přání zesnulé ... a proto se odkaz zadržuje. Touto dobou probíhá v Chicagu klasický případ amerického dědictví, který výborně objasňuje celý problém. Státní návladní Gerald J. Mannix z úřadu The Hon. Daniel Ward povolal si za svědka Dr. Ottu Ulče, jehož svědectví je proto důležité, že vystudoval práva za komunistů r. 1953 a byl soudcem u okresního soudu v Plzni až do svého útěku r. 1959. JAK BYL OBJEVEN DR. ULČ? To je otázka zajímavá a důležitá. Dr. Ulč byl již nějakou dobu ve Spojených státech když v Cincinnati byl zahájen spor o dědictví. Zástupci čs. dědiců, aby obdrželi uvolnění dědictví do Československa, přivedli k soudu znaleckého svědka o poměrech v Československu, který vypověděl, že čs. dědici dostávají v Československu svoje dědické podíly z Ameriky v plných částkách a hodnotách. Tento svědek se odvolal, pokud jde o prameny svých znalostí, zejména na americký State Department a na Dr. Ulče, který tou dobou byl krátko v Americe a do svého opuštění Československa byl tam soudcem. Právní zástupce amerických dědiců, se svým znalcem Dr. Karlem L. Kohler Rauschern, pokládali toto svědectví za podivné. A skutečně State Department, na písemný dotaz, svědectví úplně vyvrátil. Daleko větší překvapení čekalo právního zástupce v odpovědi na dopis, který poslal Dr. Ulčovi. Dr. Ulč kategoricky popřel, že by znaleckému svědkovi čs. dědiců kdy byl jen naznačil, že by českoslovenští dědici dostávali svoje dědické podíly z Ameriky v plné částce a hodnotě. Prohlásil, že opak je pravdou a že je ochoten o tom kdekoli a kdykoli vydat plné svědectví. Bylo to nečekané štěstí, že zástupci se o Dr. Ulčovi zmínili, poněvadž se konečné podařilo najiti svědka, který mohl vypovidati nejen jako znalec a o tom co od druhých se doslechnul, ale jako očitý svědek z vlastni zkušenosti, to znamená co sám viděl a slyšel a to dokonce jako odborný soudce. A ze všeho nejdůležitější je to, že měl tolik odvahy svědectví vydat, které tak poškozuje komunistické snahy dědictví se zmocnit. SVĚDECTVÍ DR. ULČE. Prohlásil, že se příčilo jeho svědomí udělovat rozsudky dle příkazu komunistické strany. “Dařilo se mi osobně dobře, ale po čtyřech letech, když jsem nemohl jednat jako samostatný soudce, ale musel se podrobovat prvnímu sekretáři komunistické strany v okrese, nechal jsem toho. Každý týden byli jsme povoláni k němu a on zasahoval do mnohých našich rozsudků.” Dr. Ulč utekl z východního do západního Berlína. Do Nového Yorku se dostal r. 1960, vystudoval práva na Kolumbijské universitě, dosáhnuv doktorátu r. 1961 a titulu Ph.D., doktorátu filosofie v oboru politických věd v lednu 1964. Touto dobou je profesorem politických věd na New York State University. Ve své disertační práci se věnoval sociální nespravedlnosti v Československu za komunismu: “The Social Injustices of Czechoslovakia and the Impact of .the Soviet Pattern”. Na otázku státního návladního p. Mannixe, aby soudu vysvětlil rozdíl mezi osobním a privátním majetkem, jaký existuje dnes v Československu, pravil: “Osobní majetek je chráněn konstitucí, privátní je v očích komunistů opovrhovanou kapitalistickou formou, stále ještě se vyskytující po celé zemi. Tato forma vlastnictví není chráněna konstituci. Co je osobní a co je privátní, o tom rozhodují dvě věci: za prvé hospodářské používání onoho majetku a za druhé sociální a politické pozadí majitele. Tak na př. používá-li hospodyňka jehly ke spravování kalhot svého muže, jehla je osobním majetkem. Kdyby této jehly používal krejčí k šití kalhot pro nedovoleného zákazníka, jehla se stává privátním (nechráněným) majetkem.” “Když se jednalo o majetek,” pokračuje býv. soudce Ulč, “musel jsem poslat dotazník okresnímu národnímu výboru, bylo mi sděleno o jakou osobu se jedná a o jaký majetek. Politické autority z politického obvodu pak rozhodly. Každá plná moc do zahraničí musí být napřed schválena ministerstvem financí a očíslována k patřičnému řízení.” (Soubor zákonů čís. 6, ze dne 2. ledna 1963.) Podotýkáme, že to, že snad nadějný dědic podepsal pro formu zplnomocnění na americkém vyslanectví v Praze nic na věci nemění. Čs. občan podléhá tomuto zákonu, ve své věci nemá žádného práva rozhodování, i když se s ním sehraje komedie v přítomnosti amerického konsula. Dle zákona z ledna 1963, čl. XI., par. 2, čs. občané, kteří by chtěli vystavit zplnomocnění příbuznému ve Spojených státech museli by si nejdříve obstarat povolení z ministerstva spravedlnosti. Ministerstvo spravedlnosti, Publikace čís. 3, ze dne 15. února 1963 výslovně prohlašuje: čs. dědic se často pokusí dát plnou moc osobě žijící v zahraničí, aby mu vymáhala jeho dědictví. Stát má za povinnost oznámit, že k takovéVÉSTNÍK • 3 [pageend3]muto kroku je nutno nejprve získat povolení čs. ministerstva financí. Tak káže čs. zákon. K tomu býv. soudce Ulč dodává, že dle jeho osobní zkušenosti bylo zakázáno ministerstvem financí a ministerstvem spravedlnosti, pod trestem, zasílat do zahraničí plnou moc. Známe případ, kdy americký vykonavatel poslední vůle, na přání zesnulého se vydal do Československa pro plnou moc, byl však komunistickými úřady zadržen. Dokument však již u sebe neměl. To ovšem neznamená, že komunistické úřady dědice nepronásledovaly. Ještě dva další důležité body si nutno zapamatovat. Při každém jednání a rozhodování komunistických úřadů rozhodující je politická minulost a stav žadatele. Tuto skutečnost doložil Dr. Ulč doklady, když americký právník hájící zájmy čs. režimu namítal, že býv. soudce Ulč odešel z Československa r. 1959. Chtěl tím naznačit, že nemůže znát dnešní poměry a teď v Československu je to možná docela jiné. Dr. Ulč se mohl okamžité odvolat na vládní nařízení čís. 120 ze dne 24. června 19G4 v otázce stanovení pensí: Okresní lidové výbory (tedy místní komunistické úřady) jsou oprávněny snížit pense osobám zaujímajicím kdysi nějaké politické nebo hospodářské postavení z před-komunistické doby, tak zvaným vykořisťovatelům a utlačovatelům, a v článku II. toto snížení pense se vztahuje též na další členy rodiny po zesnulých rodičích a na pozůstalé. Komunistické zákony mluví tedy jasně o politické diskriminaci, o pronásledování členů rodin kdysi zámožných, bývalých úředníků čs. vlády, členů jiných politických stran, atd. Je tedy úplně v rukou komunistických vládců zda vyplatí čs. dědicům dědictví a kolik vyplatí. Dědictví je sice v dolarech, ale dolary si nechává komunistický režim. A teď jsme u druhého bodu: i když komunistický úřad obyčejně vyplatí malé dědictví několika set dolarů, i na tom vydělává. Po všechna léta vyplácel režim 7 kčs. za dolar, loni slíbil, že to zvýší na 14 kčs. za dolar a to jedině proto, že byl přitlačen ke zdi, že prohrál něko-, lik případů u amerických soudů. Byl tedy donucen k prvnímu ústupu. I to však je vydřidušství, poněvadž hodnota koruny je přibližně 35 kčs. za dolar. Známe případ, že z dědictví 320,000 komunistický režim blahosklonně dal šesti dědicům po tisíci dolarech k zakoupení auta v ČSR. a několik tisíc korun k tomu. Dědici byli sice rádi, že dostali po autu, ve skutečnosti však vláda si nechala šedesát procent dědictví, takže těžce vydřené a ušetřené peníze amerického příbuzného se dostaly místo toho do pokladny utiskovatele čs. lidu. Proto znovu varujeme americké občany, aby si zabezpečili svůj odkaz jasnou, dobře koncipovanou poslední vůlí, tak aby byly chráněny zájmy čs. dědiců a komunistická vláda se nemohla odkazu zmocnit. Připomínky z administrace. Prosíme, hlaste nám včas změnu adresy. Každá nedodaná zásilka nás stojí 10 centů. Laskavě udejte zip code. Poplatky: Každý přímý člen (kde neexistuje odbočka) platí do Chicaga roční členský příspěvek $3.00, v čemž je zahrnuto předplatné jednoho časopisu, buď Věstníku nebo American Bulletinu. Členové odboček platí ročně členství odbočce $3.00, v čemž je zahrnut zdarma jeden časopis. Přeje-li si člen oba časopisy, zaplatí další $2.00, celkem $5.00. Jsou-li manželé oba členy, platí odbočce $6.00 a dostanou oba časopisy zdarma. Roční předplatné Věstníku ............................................ $2.00 Roční předplatné American Bulletinu též ................... $2.00 Šeky laskavě vypisujte na Czechoslovak National Council nebo Československá národní rada americká. 4 • VĚSTNÍK ŽIVOT V ČESKOSLOVENSKU. OTÂZKY a o d po v ě d i. Často čteme v komunistickém tisku o tom, jak se v Československu staví, žc lékařská péče, nemocniční léčení je zadarmo atd. V pražských časopisech se setkáváme s neznámými názvy, na př. bytová svépomoc, panelové domy atd. Na lednové schůzi odbočky Česká Kalifornie ČSNRA měli jsme příležitost klást otázky nově-přijetému, kterému se loni podařilo uprchnout z Československa. STAVEBNICTVÍ. Je sice pravda, že se v Praze i jiných městech budují velké obytné domy s mnoha byty, ale bytů je stále velký nedostatek ještě dvacet let po válce, ač Praha nebyla těžce bombardována, jako na př. Vídeň, kde se mnohem lépe postarali o bytovou výstavbu. Ptáme se, jak to přijde, že v Československu jsou tak pozadu ve stavebnictví, že i komunistický tisk to teď přiznává. Po všechna léta komunisté se chlubili nízkým nájemným, ale nepočítali s udržováním domů. Bylo jednoduché vyvlastnil činžovní domy majitelům, vystěhovat je, udělat z nich neplacené správce, nedat jim peníze na opravy. Dnes jsou domy zchátralé, sešlé. Ač tak mnoho původních majitelů bylo vystěhováno do pokroví nebo do pohraničí, nevyřešilo to bytový nedostatek a zpravidla novomanželé se musí nastěhovat k rodičům buď nevěsty nebo ženicha, takže v malém bytě nebo vilce žijí dvé až tři rodiny místo jedné. A stále je bytů nedostatek. Lidé chtějí za každou cenu bydlet a proto šetři jak se jen dá; ti šťastnější z nich si pořídí družstevní byt. Ceny těchto se pohybují za garsoniérku (obývací pokoj s příslušenstvím) od 15,000 kčs.; větší byty od 2 do 4 pokojů za 30,000 kčs. Z toho nájemník zaplatí třetinu hotově, stát druhou třetinu, nájemné se pak propočítá. Je-li to dům cihlový nebo jenom panelový, za koupelnu, záchod, balkon atd. jsou přirážky. Družstevní byt se dá vyměnit, ale nemůže se dědit jako majetek a ovšem tak jako ve všem, i zde rozhoduje stát. Státní byty jsou jenom pro zaměstnance u strany, kteří neplatí za byt, jenom nájemné. Pro lidi, kteří nemají peněz na družstevní byt zbývá “bytová svépomoc’’, to znamená, že rodina sama pracuje na stavbě s jedním, dvěma placenými odborníky z povolání. Je to neodborná, zdlouhavá práce trvající dva, tři roky, poněvadž se pracuje o prázdninách, week-endech atd. a když k tomu připočítáme čekací dobu od zadání žádosti uplyne pět let než se rodina nastěhuje. KDO MŮŽE STUDOVAT? Studující vyplní dotazník na vysokou školu. Zkoušky nejsou těžké, za to na kádrování komunistickou stranou mnohý ztroskotá. Dělnický původ zaručuje přijetí, jinak je to stále ještě těžké dostat se na vysokou školu. Jak se to provádí dokazuje případ děkana university, jemuž bylo dovoleno studovat, poněvadž jeho otec byl dělníkem, vnuk však se na universitu nedostal, poněvadž jeho otec nebyl dělnického původu. Kdo chce studovat na vysoké škole musí splnit různé podmínky. Režim často předpisuje napřed rok na zemědělství (kde je velký nedostatek pracovních sil, poněvadž rolníci byli vypuzeni ze svých farem), nebo hornictví. Po dokončení studia, začáteční plat se pohybuje kolem tisíc korun měsíčně, méně než plat neodborníka nebo dělníka. Tyto podmínky a těžké pracovní začátky odradily mnoho mladých lidí od studia. Proč to jde od šesti k pěti? Náš informátor soudí, že odborníci by byli, ale organi • sace je nemožná a na tom ztroskotává celé čs hospodářství. PLES CHICAGSKÉ OBLASTI 20. ÚNORA SOKOL H A VLÍČEK-TYRš [pageend4]NEMOCNIČNÍ a l é k a ř s k á pé č e . Krajané si zvykli opakovat komunistickou propagandu, že léčeni v Československu je zadarmo. Není tomu tak. Každému se strhuje z platu nejen na pensi (social security), ale i nemocniční a jsou to vysoké měsíční poplatky. Ani lázně nejsou zadarmo, pracující platí jedno procento ze svého platu. Léčení v lázních je se souhlasem závodních výborů. Uvažuje se teď o tom povolit soukromou praksi zubním lékařům, až by si každý odpracoval své povinné hodiny pro stát, nejsou však známy podmínky. Stát, který vzal lékařům jejich dobře zařízené ordinace, nyní byl přinucen okolnostmi uznat, že zubní péče nevyhovuje. Lékař, zvláště tak zv. střediskový lékař, je přepracovaný a nemůže se věnovat pacientům, jak by případ vyžadoval, pro nával pacientů na jednoho doktora. Střediskový lékař je špatně placený a jsou tresty za přijímání úplatků za důkladnější prohlídku nebo větší péči. Závodní lékař je postrach nemocných, poněvadž je odměňován podle malého počtu absencí, nechce proto uznat dělníka za práce neschopného. NEJVĚTŠÍ STAROSTÍ NÁKUP POTRAVIN. Nejožehavějším problémem jsou potraviny, zásobováni často selhává, hospodyně nikdy neví co bude k dostání a proto se ztratí mnoho hodin sháněním a stáním ve frontách. Ceny potravin jsou v poměru k přijmu vysoké. Chlubí-li se režim nízkým nájemným (obyčejně za špatný byt) selhává úplně v této životní otázce, takže větší část příjmu rodiny jde na jídlo, a proto nezbývá na ošacení. Počítáme-li že po srážkách průměrný plat je tisíc korun měsíčně (často bývá nižší, zvláště u žen) za 200 pracovních hodin, kilo vepřového za 30 kčs. stojí 6 hodin práce (ve Spojených státech ani ne půl hodiny) ; kilo hovězího 25 kčs, 5 hodin práce; půl libry másla 2 hodiny práce; 10 deka špatné kávy 9 až 13 kčs. (za necelé 4 unce kávy se pracuje nejméně 2 hodiny, ve Spojených státech celá libra nestojí ani hodinu práce) atd. A tak bychom mohli pokračovat s předkládáním dokladů o drahotě v Československu dvacet let po válce, za šestnáct let komunismu, který měl přinést rozkvět celé zemi. Prozatím vzal těm, co něco měli a nedal nikomu nic, jen bídu, s výjimkou vladařské třídy, pro které neplatí starosti o byt, ani se sháněním potravin. PRACOVNÍ TRESTNÍ TÁBORY. Ptali jsme se též, zda existují ještě trestné tábory a vězení pro nekomunisty. Ač od r. 1960, po vyhlášení amnestie, postupně bylo propuštěno tisíce politických vězňů, z nichž někteří si odpykali tresty až patnáct let za nespáchané hříchy, existují nadále tábory vězňů na Jachymovsku, Příbramsku, i jinde. Trestním táborům se však úředně říká dnes jinak: jsou to "ústavy právního zřízení”, v lidové mluvě ale jsou to stále koncentráky. Odsouzenci pracují na velkostavbách obehnanými dráty a hlídáni stráží. STUDENTSKÁ DEMONSTRACE 1. MÁJE. Dověděli jsme se též podrobnosti o studentské manifestaci na Petříně, jak ostře postupuje česká komunistická policie proti lidu. Museli však být povoláni vojáci se psy, abv zdolali manifestující dav, který sice se rozprchl na Petříně, ale shromáždil se zase na Václavském nám. Nálada lidu je výbušná a policie z velkého strachu z rozezleného davu krůtě tříská hlava nehlava i mladé ženy. K ČEMU SE PŘIZNÁVAJÍ KOMUNISTÉ? Kdo sleduje komunistický tisk dočte se často přiznání nezdaru. Mladší komunisté začínají kritizovat staré neodborné vedeni. Nepriznávaj! sice, že za komunismu jinak ani být nemůže, ale hledají záchranu v kapitalistických methodách nedávno zavrhovaných. Dnes uznávají, že o hospodářství, jak v průmyslu, zahraničním obchodě, zemědělství atd. rozhodovali neodborníci, jejichž jedinou kvalifikaci byla komunistická spolehlivost a snaha vykonávat tehdá nejpotřeb- nějši úkol (to jest: vyhladit dosavadní majitele a zničit všechno, co stálo komunismu v cestě). Toho bylo dosaženo a proto je třeba teď přistoupit k určité nápravě, po stáru to již déle nejde. Jozef Luc v Pravdě ze dne 25. listopadu na př. udává, že vědomosti lidi ve vysokém postavení nestačí na svěřené jim úkoly. Před patnácti lety bylo jistě správné, aby zastávali úřad ředitele továrny neodborníci, poněvadž tam museli být lidé naprosto spolehliví. Svůj úkol splnili a komunistická strana je jim jistě vděčna za vše co vykonali, ale tito lidé jsou stále ještě na vysokých odpovědných místech. Soudruh Luc navrhuje, že je na čase je odstranit a dokazuje, že jenom 13 procent ředitelů velkých podniků má odborné nebo universitní vzdělání, kdežto 32 procent má jenom obecnou školu. Ještě horší prý je to u ředitelů výrobních podniků, kde 45 procent nemá ani střední školu. Z toho prý je vidět, že Československo zůstává pozadu ve vědeckém a technologickém pokroku. V dnešním světě pokroku není již tak snadné dělat ředitele jako kdysi, nestačí vysoké zásady, technická znalost se jimi nahradit nedá. Chyba byla také v tom ,že lidé na nejvyššich místech dávali jenom rozkazy ředitelům podniků a když rozhodovali nerozumně, nebylo možno vyvinout osobni iniciativu nebo hledat zlepšení. Stručně bychom to za soudruha Luce shrnuli do jedné krátké věty: Komunisté byli povoláni, aby ničili, ale naprosto nestačili na budování něčeho lepšího. Hospodářské noviny čis. 44 poukazuji na to, že školeni odborníci nejsou lépe placeni a dokonce se stává zaměstnancům, že po vyškolení mají menší plat než před školením. Teď prý bude záležet na lidech ve vedoucích místech, aby byli též učiteli a psychology a dovedli nadchnout pracovníky ke zdolání dnešních nesnází. Marné volání, soudruzi, mladé lidi jste nezískali pro komunismus a nadšení mnohých skalních komunistů vyprchalo, když poznali komunismus, jak se provádí. ' . Oto Fulop ve Smene ze dne 21. listopadu má podobné starosti. Vyčítá, že v éře osobního kultu lidé bez vzdělání o sobě říkali "jsem člověk prakse” a když se jim nechtělo studovat oháněli se vysvědčením spolehlivosti ve straně. Svatopluk Pekárek v Literárních novinách a jiní a jiní se věnují podobné kritice. Dalo by se to shrnout v několika větách: Komunistická vláda násilně odstranila odborníky, mnohdy dokonce je trestala přeškolením v trestních pracovních táborech, po propuštění jim dala kopat studně a kácet stromy. I to je práce záslužná a potřebná, jenomže fysicky nemohli být dobrými dřevorubci, tak jako dřevorubec se špatně vyjímal u ředitelského stolu. Komunisté byli odměňováni za úsilí, s jakou horlivostí vyhlazovali “třídního nepřítele”. Nepřítel už dávno není a pokrok odešel s ním. Jak smutný je život bývalých odborníků vystihuje krátká zpráva cyklostylovaného listu vydávaného skupinou inženýrů žijících dnes roztroušeně v Africe. Je to historie jejich kolegy, kterému se nepodařilo utéci. Jedná se o národohospodáře s bohatou zkušeností v zahraničí v mezinárodním bankovnictví. “Během druhé světové války unikl o vlas Gestapu. Neměl to štěstí uniknout po druhé a při přechodu hranic r. 1949 byl komunisty chycen, a zavřen 6 měsíců za trest. Pak se “učil” porážet stromy na Šumavě, kopat studně, vozit a uskladňovat cement, asfalt, cihly a stavební materiál; pak pobyl dalších sedm měsíců v base, kde se “přiučil” roztloukání kamení v lomu. Mezitím jeho rodina byla vystěhována z vlastního domu v Praze, zařízení a cenná knihovna bylv uskladněny ve sklepě, kde byl majetek rozkraden a zničen vlhkem, zatím co sám s rodinou žil po léta ve sklepě v horské dědině. Tak se odměnili komunisté nadanému, vlasteneckému synu, podobně jako i jiným, zatím co sami slepé sledujíce přežilé recepty nebožtíka dědečka Marxe z minulého století, ničí čs. národ hospodářsky.” VĚSTNÍK • . 5 [pageend5]Z POSLEDNÍCH UDÁLOSTÍ V ČESKOSLOVENSKU. VÁNOCE. I když se komunistický režim snažil zásobit trh větším množstvím zboží, byla nespokojenost na všech stranách, neboť lidé po dlouhém čekání ve frontách nedostali co chtěli. Nestálo se jen na zboží, ale i u pokladny, balení, prostě všude. Je to po dvaceti letech od skončení války smutný obraz, zvláště když porovnáme životní úroveň se zeměmi, které válku prohrály. Všimněme si však co o tom říkají komunisté sami. Předseda Slovenské odborové rady Vojtěch Daubner měl v bratislavském rozhlase předvánoční úvahu, při které se též obíral problémy čs. hospodářství. Je nutné zvýšit kvalitu lidi, hlavně na vedoucích místech. Narazí prý se na desetitisíce neschopných vedoucích, jejichž jedinou kvalifikací při klíčových posicích byla legitimace komunistické strany, proletářský původ a psovská oddanost každému, kdo se právě xyškrábal na špičku komunistické pyramidy. K vánočním svátkům Daubner dodává: “Dovezli jsme maso, ryby, banány, citrony, pomeranče, i průmyslové výrobky. Jsou kratší fronty, a více zboží. Státní banka však hovoří o překročených úsporách obyvatelstva a národohospodáři to vysvětlují tím, že není dosti zboží k utrácení peněz. Stále jsou však ještě slyšet nepříjemná slova: nemáme.” Při shánění vánočních dárků se Mladá fronta vypravila na pražskou celnici, kde se sešly baličky z celého světa, aby se dostaly pod vánoční stromek, které však se tam pro byrokratický postup celních úřadů prý nedostanou. Každý stát prý si zakazuje dovážet některé druhy zboží, ale Čechoslováci jsou na tom dobře, těm se zakazuje pouze dovoz hermeticky uzavřených konserv a obnošeného šatstva. Obsah konserv se nedá kontrolovat a u šatů se stávalo, že je příbuzní kupovali u vetešníka — hlavně v USA. Cizí léky se vydávají občanům jen když jsou v ČSR vyzkoušené. Lidé se však pokoušejí celní předpisy obcházet. Zasílají zlato v podpatcích, nebo v medu, nylonky mezi dvojitým dnem, bankovky v rýži atd. Nevime, proč by stát utrpěl škodu, kdyby občan dostal obnošené šaty — třeba z druhé ruky koupené — dobré jakosti, jak tomu bývá u věci z Ameriky, kde je zboží nadbytek. Příčina je jiná: čs. občan nemá dostávat dary ze země, kde pracující musí tak těžce zápasit o živobytí — jak komunisté tvrdí. Jestliže však obdarovaný přece něco dostane, musí z toho zaplatit tolik, aby ho přešla chuť na přijímání dalších dárků. Na příklad za balíček v ceně 15 U.S. dolarů zaplatí 350 kčs. poplatků, to je za hodnotu 1 pracovního dne v USA zaplatí nejméně hodnotou 1 pracovního týdne v ČSR. Obnošené šatstvo se zakázalo zasílat proto, aby američtí krajané byli donuceni zasílat dolary přes TUZEX. Jinak čs. komunisté se vzdali snahy vnucovat národu studeného dědu mráze náhražkou za křesťanskou vánoční tradici, a dokonce zařadili do radiového a televisního programu vánoční koledy, náboženské písně a filmy, jako na přiklad Král králů. Smutnou kapitolou posledních vánoc však byl přepad kostela Sv. Jakuba, kde asi 150 hulákajících výtržníků s láhvemi od lihovin vtrhlo při bohoslužbách na Štědrý večer do kostela a začalo ničit lavice a rozbíjet okna. Přivolaná policie výtržníky vytlačila z kostela ven, ale tito se odmítli vzdálit a muselo být přivoláno dalších 5 policejních hlídkových vozů. I když víme, že mládež je vychovávána protinábožensky, nápad přepadnout kostel na Štědrý večer při bohoslužbách nevyšel náhodou z hlavy nějakého podnapilého mladíka, tím méně aby jich bylo 150. Je nám jasné, že i demonstrace barevných studentů proti americkému vyslanectví v Praze před několika měsíci nebyly jenom tak, na základě zpráv o záchranné akci bělochů v Kongu. Bylo až nápadné, že tyto demonstrace se odbývaly současně ve všech hlavních městech komunistického bloku, i když to bylo proti vůli místních obyvatel. Čs. režim až příliš ochotně zdůrazňoval, že nahradí všechny způsobené škody, ač jinak se snaží obrat čs. občana o poslední americký cent. PO STÁRU SE ŽÍT NEDÁ. Toto heslo zůstane nesmrtelné spjaté s Antonínem Zápo ■ tockým, druhým komunistickým presidentem ČSR, kterému by bylo dnes 80 let. Zápotocký byl jediný, který měl bližší vztah k lidu a jeho starostem, a vysloužil si jakousi populární přezdívku "táta Zápotonda”. Pražský tisk a rozhlas vzpomněl jeho narozenin, a aby příliš nenaznačil rozdíl mezi nim a dnešním studeným Antonínem Novotným, hrdinou socialistické práce vyznamenaným Zlatou hvězdou k jeho 60. narozeninám, přičetl Zápotockému též několik omylů z doby kultu osobnosti. Jinak prý však byla moudrost Zápotockého moudrostí zdravého rozumu a dobrého srdce, nebyl však theoretik a v tom byla jeho slabost. Vystihl, že mezi revolucionáři jsou různé typy lidí. Jsou takoví, které žene hlavně nenávist, sice spravedlivá a historicky oprávněná, ale to je málo. Ostře se obořil proti těm, kteří chtěli uspat revoluci, ale i proti těm, kteří si pletli spravedlnost s pomstou. Neměl rád ultraradikalismus, ale obával se, aby neupadl do osidel shovívavosti. Nelíbila se mu nikdy, jak se sám svěřil, neblahá poučka o stálém zostřování třídního boje. Neuměl ji však theoreticky čelit a své pochyby považoval za slabost. Přesto že se ještě stále čs. lidu připomíná, že za svoji svobodu vděčí Velké říjnové revoluci, i dnešní hrdina socialistické práce Novotný přiznal, že po stáru se žít nedá. V novoročním projevu prohlásil, že vůle komunistické strany bude prosazena ve všech oblastech života, že však také vhodní nestraníci dostanou odpovědná místa. Kritizoval byrokracii a administrativní chyby a upozorňoval, že požadavek kvalifikace spolu s politickou spolehlivostí bude teď rozhodujícím činitelem při výběru vedoucích hospodářských pracovníků. VÝKUP SPLNĚN NA 120%, ALE VEJCE NEJSOU. Bratislavský rozhlas vysílal komentář o kalamitě plánovaného výkupu vajec. Ať už v Bratislavě, Trenčíně nebo jinde někdo požaduje čerstvá vejce — nejsou Pouze naložená ve vápně. Z těchto obyčejně bývají 3—4 zkažené — zapáchají. Na dotaz v Jednotném zemědělském družstvu jak to vypadá s vejci v odprodeji nákupnímu závodu, soudružka ochotně vysvětluje: do dnešního dne máme na skladě 5,000 vajec, ale výkupní závod jich nevykoupil. Okresní polnohospodářská správa sdělila, že od 10. prosince až do konce roku se vajíčka nebudou vykupovat, neboť okres splnil plán výkupu vajec na 120% již 30. listopadu. V prosinci vajíčka vykupovat nebudou, nechají si to až na leden 1965. Od 10. prosince do konce roku přibude dalších 6—7 tisíc vajec, pro které nebude uskladnění, družstvo nedostane finanční prostředky na vypláceni odpracovaných jednotek jednotlivcům . . . Tak vypadá kolotoč plánovaného hospodářství. 6 • VĚSTNÍK [pageend6]KAREL L. KOHLER-RAUSCH: ÚVAHA O RISI KU CESTOVÁNÍ DO ČESKOSLOVENSKA. V poslední době se opět hodně mluví a píše o tom, zda cestování do Československa je bezpečné. Američtí občané bývali v zemích za železnou oponou zadržováni, zatýkáni, žalářování a sem tam z nich se někdo i beze stopy ztratil. V posledních letech se nám však tvrdí, že poměry se naprosto změnily, že se nic takového už neděje a že tedy, zejména pokud jde o Československo, každý, kdo dostane do svého cestovního pasu československé visum, je v Československu naprosto bezpečný. Poukazuje se při tom na to, že Československo uznává platnost americko-československé smlouvy z roku 1928, podle níž československý občan naturalisací ve Spojených státech stává se americkým občanem aniž by nadále zůstával československým občanem. Znamená to, že v takovém případě naturalisovaný americký občan je automaticky propuštěn z československého státního svazku a že tedy nemůže dojiti ku dvojímu občanství, t. j. k případu, kdy naturalisovaný americký občan zůstává i nadále československým občanem se všemi občanskými povinnostmi vůči československému státu. Poukazuje se dále i na amnestii vyhlášenou v roce 1960, podle které uprchlíkům z Československa po únoru roku 1948 bylo prominuto stihání či trest za útěk, t. j. opuštění Československa bez úředního povolení. Ptáme se proto, jak za těchto okolností může stále ještě docházet! k aférám, jako je případ Aloise Veselého, o němž právě mnoho slyšíme a čteme v krajanském i americkém tisku? Alois Veselý uprchnul z Československa po komunistickém puči roku 1948. Na konec se dostal do Chicaga, kde se usadil a kde se v roce 1957 stal naturalisovaným americkým občanem. V listopadu minulého roku si vyjel do svého rodiště v Československu, t. j. letadlem do Prahy a odtud najatým autem do své rodné vísky na Moravě. Se svými příbuznými pobyl až do 21. listopadu, kdy se s nimi rozloučil a vracel se do Prahy za účelem odletu do Chicaga. Cestou, t. j. na silnici, ho však zastavila policie, odebrala mu auto a odvezla ho do Brna do vazby. Odvoláváni se na americké občanství se žádosti o vyrozuměni amerického konsula, na právní předpisy a zejména na amnestii, o které jsem se shora zmínil, mu nepomohlo. Ve dne v noci byl týrán usilovnými výslechy a teprve po třech týdnech s ním byla sehrána fraška, pozůstávající v tom, že ho zbavili československého občanství a pak ho “vyhostili” na západo-němec- kou hranici. Tohle neukazuje na cestovní bezpečí osob s československým visem v pasu. Ukazuje to spíše na to, že právní jistota v Československu dosud neexistuje. To je samozřejmé. Právní jistota existuje jen v právním státu, ale nikoliv v komunistické diktatuře. Tam panuje jen svévůle policejních orgánů komunistické partaje, proti které není ani pomoci, ani odvolání a jakékoliv právní předpisy či mezinárodní úmluvy jsou naprosto bezvýznamné. Americký State Department při vydávání cestovních pasů do zemí za železnou oponou upozorňuje, že nemůže posky- tovati ochranu svým občanům, kteří se narodili v těchto zemích. Po pravdě řečeno, za železnou oponou se nedá pomoci nikomu a nic se nezměnilo na tom, že každý, kdo tam jede, bere svůj osud do vlastních rukou. Za železnou oponou neplatí dosud žádné jiné právo než vůle komunistické strany. Proto došlo k případu Veselého a dochází i k jiným, které nedostávají publicity, neboť postiženi se bojí renresalii proti svým příbuzným v Československu. Hlavně však vidíte z případu Veselého, jak se lidé za železnou oponou stále ještě mohou ztráceti beze stopy. Všimněte si dobře, že Veselý nebyl zatčen u svých příbuzných, či v hotelu, na letišti anebo vůbec někde, kde by byli svědci. Podle klasického vzoru sovětské tajné policie byl zaskočen policii na prázdné silnici. Mohl tak beze stopy a navždy zmizet! v propadlišti komunistických žalářů. Komunisté by ho pak byli mohli, jako jiné před nim, prohlásit! za úředně nezvěstného. Alois Veselý si může gratulovat, že se vůbec z Československa vrátil. (Projev na rozhlase ČSNRA dne 12. ledna 1965. Vyslechněte si každé úterý náš rozhlas od 7 hod. do 7:15 hod. večer na hodince redaktora Falty na stanici Denemarkově. ) MINISTERSTVO VNITRA POŠTOVNÍ ÚŘAD PRAHA _____ Č. NV-57/9604/4-64 Při odpovědi uvoďte vždy toto číslo jednací v Pr a z e dne 10. prosince 1964 Pan Alois Veselý 2325 — So Lombard ave Cicero Illinois — USA Přílohy: Ministerstvo vnitra Vám odmíná československé státní občanství podle par. 7 odst. 1 zákona č. 194/49 Sb. ve znění zák. č. 72/1958 Sb. Toto rozhodnutí je konečné. Vedoucí vnitřní správy NV: Hanák PEČEŤ “Ministerstvo vnitra Československé socialistické republiky” Drama Občanské války. Známý autor Jaroslav Chmelíček, redaktor orgánu ČSA, sepsal drama Občanské války “Meč tak břitký, srdce tak křehké”, k uctění památky padlých českých dobrovolníků k stoletému výročí. Vlastenecká hra o třech bratrech z rodiny českých přistěhovalců vystihuje tragedii Občanské války, kdy bratr proti bratru bojoval, líčí osudy válečných obětí a utrpení celé rozvrácené země. Premiéra vále ného drama bude dávána v sokolovně Hav- líček-Tyrš v neděli odpoledne, dne 21. března, začátek ve 2 hod. Představení sehraje ČSA divadelní sbor, který loni se zavděčil obecenstvu divadelní hrou o mladém Lincolnovi, od téhož autora. Oba pěvecké sbory ČSA budou účinkovat. O slavnostní představení se jeví velký zájem a proto se doporučuje zakoupit si vstupenky v předprodeji u ČSA Drama Club, c/o ČSA Office, 2138 South 61st Court, Cicero, Ill. 60650. Cena $1.00 včetně daně. Autor podložil hru pečlivou přípravou. Vzal i za úkol théma zanedbané, zasluhující si našeho zájmu, i historického studia. Shodou okolností historik Dr. Jiří Švejda z amerického musea v New Yorku upozorňuje na tuto málo známou kapitolu krajanské historie ve svém nedávném dopise (viz str. 12). VĚSTNÍK • 7 [pageend7]VRATISLAV BUŠEK: k r aj an é a Čec h o s l o v ác i s e n av š t ěv u j í. V New Yorku byla otevřena cestovní kancelář “Czechoslovak Travel Bureau ČEDOK”. Leckterá cestovní kancelář newyorská spláče nyní nad výdělkem, který shrábne ČEDOK. Turistický ruch mezi ČSSR a USA v posledních letech stoupá. Americké dolary jsou dnes velmi žádoucí “tvrdá valuta” v zemích za železnou oponou. Podle dosažitelných statistik navštívilo v roce 1962 Československo 12,000 Američanů, z toho 7,200 krajanů, Američanů československého původu. V roce 1964 navštívilo Československo na 30,000 Američanů, z toho 9,000 krajanů. V roce 1965 se očekává v Československu návštěva asi 40,000 Američanů, z toho asi 11,000 krajanů. Ti všichni přinášejí do komunistického Československa nemálo dolarů. Krajany omlouvá sentimentální touha spatřit ještě jednou před smrtí svou starou vlast a své příbuzné a také tak trochu blýsknout se před nimi svými dolary a využit výhodného kursu. V Československu se zjevně ujal názor, že každý krajan v Americe je milionář, a že je jeho svátou povinností podporovat své “chudé” příbuzné v Československu. Domnívají se, že nic není pro ně lehčího než posílat do Československa Tuzexové bony. Ti, kdo se ještě před rokem 1962 báli napsat i jen několik nevinných řádek svým příbuzným v Americe, ti, kdo své příbuzné v Americe zapírali před úřady a kádrováky, jmenovitě když to byli “utečenci” po roku 1948 — a my jim to tu ani nevyčítáme — najednou se rozepsali a píší do Ameriky, že by měli být do Ameriky pozváni. Na útraty svých příbuzných, ovšem, poněvadž by jim jinak československé úřady cestu nepovolily. Nemluvíme tu o úředně povolených, vybraných a pečlivě hlídaných delegacích, vysílaných v rámci t. zv. kulturní výměny, t. j. většinou vědecké, kulturní a průmyslové špionáže. Normální Čechoslovák musí mít nějakého strýčka v Americe, který by mu zaplatil cestovné do Ameriky, asi 300 dolarů a hradil mu pobyt v Americe i s nákupy. Taková návštěva z Československa přijde zdejšího krajana asi na 1,000 dolarů. V roce 1964 si takový výlet do Ameriky mohlo dovolit — na útraty amerických příbuzných — na 4,000 Čechoslováků, to znamená, že američtí krajané vydali na návštěvy z Československa asi 4,000,000 dolarů. Co je to na nás Američany? Pakatel. Není žádné tajemství, že leckterý krajan, a jmenovitě uprchlík po roce 1948, který přišel do Ameriky bez krejcaru, ještě nezaplatil splátky na svůj domek, auto, pojistky pro případ stáří, úrazu a nemoci, na výchovu dětí na koleji, atd., atd., se takovou návštěvou z Československa tak říkajíc vykrvácel. Zvláště když návštěvník si pletl, že jeden dolar a jedna koruna jedno jsou, a “laciné” dolary hostitelů bez rozpaků utrácel. A ne vždvcky v plném uznáni. Mne na přiklad nejvíc zaujala návštěva jednoho mladíka z Československa, kterému se tady v Americe ale vůbec nic nelíbilo a na cestě na přič Amerikou chtěl přenocovat jen v luxusních motelech v ceně od 20 dolarů výše. Nad lacinějšími ohrnoval nos. Je asi z Československa zvyklý jen na to nejlepší a až na ty luxusní motely tam všecko má Jistě ne všichni američtí hostitelé byli svými návštěvami z Československa zklamáni a přivedeni do rozpaků. Chceme věřit, že většinou byla radost vzájemná a stála i za ty výlohy s tím spojené. Ale, řekněme rovnou, že v mnohých případech si hostitelé své případné zklamání sami zavinili. Jak mnozí asi líčili své poměry v Americe v přehnaných barvách. V očích pozvaných museli vypadat jako milionáři. Jistě jim líčili svůj domeček (s nezaplacenou ještě mortgage), jako “villu”, chlubili se autem, Cadillac při nejmen- ším, televizí, pračkou, ledničkou, atd., atd. Proč ale byla zklamána tak, že ani své povolení k pobytu nevyčerpala, jedna paní, která bydlí v Praze v suterénu, s polovičním oknem na ulici, pěkným a dokonale zařízeným domkem svého dobře si stojícího syna v krásné Kalifornii, do smrti asi nepochopím. Pochopím ovšem plně plačící českou maminku, která se tu nedomluvila se svou snachou, Litevkou či Estonkou, v uprchlickém táboře seznanou, jen německy mluvící. Nedomluvila se se svými vnoučaty, které mluví jen anglicky a zlobí se na rodiče, že mají špatný přízvuk. A na ulici ovšem už byla dobrá česká maminka ztracená docela. A takový případ nebyl jediný. To spíše nepochopím, proč si sem syn maminku pozval, proč ty české děti už vůbec doma nemluví česky. Je přece řada případů, kde se doma pěkně mluví česky nebo slovensky a venku anglicky. Toto, až podivně rychlé odnárodňování mezi utečenci, je smutná a zbytečná kapitola. Nechceme generalisovat a činit předčasné závěry. Jedno však je už dnes jisté. Amerika nemusí každého ohromit, jak si tak leckdo myslí a k vůli tomu, že tu máme A & P nebo Food Fair nebo Alexandera a Gimbelse nebo Macyho, ne každý návštěvník tu musí chtít zůstat. Je známo, že v roce 1964 cestovalo na 1,500,000 Maďarů za hranice a z těch co šli na Západ, jen 40 jich tam zůstalo. Z těch Čechoslováků, kteří v roce 1964 cestovali za hranice, zůstalo za hranicemi daleko větší promille než Maďarů. To však nic neznamená proti těm 14 milionům, kteří zůstávají v Československu a kteří rozhodnou o svém národním osudu. My dnes víme téměř všecko o poměrech v Československu a stále více Čechoslováků ví o poměrech v Americe a ve svobodném světě. Nic jim tam doma nechceme namlouvat, tím méně pak za jejich krátkého pobytu zde a nechtějme nic namoluvat ani sami sobě. Komunismus neporazí iluse ani jednotlivé případy. VYSTŘIHNĚTE! - OBJEDNEJTE! Czechoslovak National Council of America 4125 West 26th Street, Chicao, III. 60623 OBJEDNÁVÁM Sl: _______ Archů, 50 známek v archu, po 82.50 ................................. $__________ -----------obálek prvního dne vydání (first day covers) s 5c známkou po 25 centech ............................. 8 obálek s 2 známkami po 5c, po 30 centech ...................................... 8__________ _______ Tři pamětní obálky bez známek (35c za tři) ................... 8 pamětních pohlednic s 5c známkou po 20 centech ................................. 8__________ Přikládám celkem ......................... 8 Poštovné ........................................ 8 Bratři a sestry, OBJEDNEJTE Sl U NÁS roční zásobu známek! S touto objednávkou zašlete nám příslušný obnos a připočítejte 25 centů za poštovné při objednávce do 10.00 a 50 centů při objednávce do 8100.00. Přejete-li si zásilku doporučeně (registered mail) připočítejte dalších 60 centů do výše 810.00 a 75 centů do 8100.00. Poštovní známky budou vydány 15. února. Je důležité, aby Američané československého původu projevili zájem o tuto známku, aby známku používali na dopisech a tak šířili vědomost o krajanských zásluhách ve Spojených státech amerických. 8 • VĚSTNÍK [pageend8]V NOVÝ ŽIVOT Zase velmi dôležitý krok ku zjednotení Slovákov a Čechov. Ako je širšej verejnosti známe, boly urobené kroky na severnej strane Chicaga za účeľom založenia odbočky Československej národnej rady. Zrno padlo na veľmi užitečnú pôdu, lebo už na druhej schôdzi, ktorá bola vybavená dňa 15. januára 1965 v Sokolovni na severnej Elston Avenue, zišlo sa toľko dobrých národovcov, že bolo možné nielen rozhodnúť o založenie odbočky Československej národnej rady americkej, ale bolo veľmi ľahko umožnené aj zvoliť potrebných činiteľov tejto novej odbočky. Všetci prítomní túto myšlienku založiť odbočku veľmi oduševnene prijali a skutočne na tejto schôdzi bolo zrejmé, že americkí Slováci majú na srdci zvelaďovanie myšlienky československej vzájomnosti. Na tejto schôdzi bol zvolený za predsedu brat Ján R. Janáč, za I. podpredsedu Štefan Papánek, za II. podpredsedu Ján Mižialko, za pokladníka-účtovnika brat Štefan Kopecký, za jednateľa-zapisovateľa brat Milan Sarvadi a za členov výboru Katerina Hrobár, Jozef Vandlik, Juraj Silný a Ján Závodný. Za zpravodajcu tejto novej odbočky bol zvolený Juraj Červeň. — Už toto zloženie novej odbočky Československej národnej rady zaručuje nielen udržanie odbočky pri živote, ale aj jej zveľadenie, a jestvuje všeobecné presvedčenie, že táto odbočka nesúca meno slávneho slovenského básnika Jána Kollára stane sa postupom času jednou z najmohutnejších odbočiek Československej národnej rady americkej. J. Červeň. Zpráva z předsednictva ČSNRA. Pravidelná měsíční schůze se konala dne 11. ledna v chicagské úradovne. Omluveni: br. prof. Bušek, Cierný. Krákora, Hruška a ses. Welclová-Růžičková. Předsedali: ses. Vlasta Vrázová a br. Dr. Ferjenčík. Zapisoval br. Chalupa. Za úřadovnu připravil zprávu br. Frank Kratochvil a k účetní zprávě br. Karla Glasra podal výklad k finančnímu stavu k 1. lednu. Rok 1964 byl dobrý, nejen že byly kryty veškeré výlohy a zakoupen z druhé ruky adresograf pro kancelář, bylo před koncem roku uloženo $5,000 na činnost v nastávajícím roce. Je to výsledek pilné práce v úřadovně, pořádání různých podniků za pomoci odboček a členstva, v prvé řadě Československého dne v Plzeňském parku, plesu, bazáru Holiday Folk Fair, prodeje kuchařek (na 3,000 výtisků), prodeje nálepek “Czechoslovakia Shall Be Free Again”, výprav, a přímých příspěvků do pokladny oblasti a odboček. Plánovaly se nové podniky pro rok 1965, m. j. mezisjez- dová schůze výkonného výboru, která se bude konat na jaře v Chicagu. Br. Dr. Vlastislav Chalupa podal zprávu organisační, jak se vyvíji rozsáhlá přípravná práce k zakládání odboček. Jsou rozesílány výzvy jednotlivcům a posílána ukázková čísla Věstníku a American Bulletinu. Br. Dr. František Schwarzenberg nastínil ideový program ČSNRA (viz str. 2). Bylo odhlasováno, aby byl uveřejněn v krajanském tisku, poněvadž vyjadřuje cíle organisace a smysl naši práce. Ses. Vrázová podala zprávu o jednání s Department of State m. j. v záležitosti p. Louise Veselého (str. 7) a o některých dalších událostech v Československu; dále referovala o rozhovoru s Ass’t. State’s Attorney Gerald J. Mannix o případu amerického dědictví (str 3); o různých or- ganisačních záležitostech, na př. cestě br. Špánka na schůzi nově zvoleného výboru odbočky v Los Angeles, o zprávě br. Buška z New Yorku atd. Dále předložila objednací listiny k zakoupení sokolské známky. Bylo rozhodnuto zakoupit za úřadovnu větší zásobu známek a pokračovat v akci v odbočkách dle zkušeností s Masarykovou známkou. Na oslavu do Washingtonu pojedou ses. Vrázová a br. Břetislav Vaněk z Chicaga a ses. Welclová-Růžičková z Miami. (Cestovné si hradí sami.) Referovalo se též o jednotlivých případech čs. uprchlíků a co bylo učiněno v jejich prospěch. Schůze zahájena v 8 hod. večer, skončena v 11:30 hod. Z OBLASTÍ a o d bo č ek . ODB. T. G. MASARYK V LOS ANGELES. Odbočka Československé národní rady americké, T. G. Masaryk v Los Angeles měla v prosinci valnou hromadu, na které byl zvolen nový výbor v tomto složení: V. Růžička, předseda, E. Nekuda, místopředseda, J. Mikl, tajemník a tiskový referát, R. Rysová, pokladní a účetní, L. Ne- kudová, zapisovatelka, V. Salák, organisační referát, R. Raděj, zábavní referát, a J. Hodek, výběrčí příspěvků. Výbor zahájil svou práci na své první schůzi konané dne 8. ledna 1965 a pro letošní údobí vytýčil si dva hlavní programové body: intensivni pronikání s našimi ideemi mezi americkou veřejnost a velkou náborovou akci nových členů. V neděli 10. ledna 1965 seznámilo se pak členstvo s novým výborem na první členské schůzi. Zástupce ústředí bratr Jiří Spánek promluvil na této schůzi k shromáždění o zásadách a postupu práce pro naši Národní radu jakož i odbočku v Los Angeles. Veselohra “Ryba a host" z repertoiru Vlasty Buriana byla ještě v prosinci předvedena s takovým úspěchem, že se bude dne 17. ledna 1965 opakovat. Podrobnosti a kritiku zašleme příště. Náš známý hudební skladatel — a také cestovatel — Eduard Ingriš, připravil na 17. ledna 1965 zájezd do San Bernardína, kde našim členům a krajanům předvede filmy ze svých dobrodružných výprav na voru přes Pacifický oceán. ■ Spolu s Ingrišem zavítá mezi naše krajany taky organisační referent Václav Salák, který s nimi při této příležitosti chce připravit půdu k založení nové odbočky v San Bernardinu. Jerry J. Mikl. ODBOČKA YORKVILLE, NEW YORK. Odbočka Yorkville, ČSNRA v New Yorku zakončila svou činnost v roce 1964 filmovým večerem, který pořádala ve čtvrtek, 17. prosince, v jídelně T. J. Sokolovny na východní 71. ulici v Manhattanu. Byly promítány barevné zvukové filmy 16mm o krásách Československa, které opatřil místopředseda odbočky Yorkville br. John Gašparec. Úvodní slova pronesl br. Vladimír Walzel, předseda odbočky Yorkville. Filmy promítal na svém promítacím přístroji náš host, br. Jaroslav Šabat, předseda odbočky Manhattan. V druhé části večera odbočka Yorkville oslavila šedesátiny svého člena, spisovatele a režiséra Jana Snížka. Přání jubilantovi vtipně přednesla sestra Jarmila Uhlířová, pokladní odbočky Yorkville. Zlatým hřebem druhé části večera byla “překvapenka" pro bratra Snížka a všechny přítomné. Bez předchozího ujednání dostavil se na večírek známý a oblíbený newyorský kouzelník, bratr Horák, se svou manželkou a kouzelnickým náčiním. Přítomni se živě bavili jeho kouzelnickým uměním a po zásluze odměnili jeho vystoupení dlouhým potleskem. Výbor odbočky Yorkville vyslovuje touto cestou svůj dík bratru Horákovi, že tak skvělým způsobem přispěl k oslavení narozenin našeho bratra Snižka a současně děkuje bratru Šabatovi za jeho velkou ochotu, s jakou se ujal promítání filmů. Přítomní na závěr zazpívali jubilantovi Snížkovi “Mnoga Ijeta” za vedeni a dirigování našeho místopředsedy br. Vladimíra Žejglice, známého primáše cymbálové kapely Národopisné besedy. VĚSTNÍK • 9 [pageend9]Odbočka Yorkville, ČSNRA přeje všem členům Československé národní rady americké af všem čtenářům “Věstníku” do nového roku 1965 pevné zdraví, spokojenost a hodné úspěchu. Jarmila S. Walzelová, tajemnice. ODBOČKA WASHINGTON, D. C. Valná hromada se koná v neděli, dne 17. ledna, ve 3 hod. v Alliance Room, All Souls Church, 16. ul. a Harvard N.W. Po projednáni pořadu bude promítán film z vánočního bazáru, který pořídil br. M. Neumann. Dr. Juraj Slávik, předseda. Josef Kučera, jednatel. Z ČINNOSTI KRAJANSKÉHO VÝBORU. Krajanský výbor v Clevelandu, Ohio, zúčastnil se “Parade of Progress", kterou pořádalo město Cleveland u příležitosti otevření nových výstavních a konvenčních místností. Zásluhou obětavých sester a bratří naše účast skončila úspěšně jak po stránce morální tak finanční. Druhým podnikem byla tradiční vzpomínka výročí 28. října, která byla uspořádána v neděli, dne 23. října 1964, v České národní siní na Broadway za velké účasti krajanské veřejnosti. Slavnostním řečníkem byl bývalý plukovník a čsl. konsul v Clevelandu Emanuel J. Hajný a jeho projev byl přijat s nadšeným souhlasem. Bohatý program byl pečlivě sestaven ze zpěvních a hudebních čísel a spoluúčinkovala kapela Sokola Tyrš. Také tento podnik byl úspěšný i finančně a bratr předseda poděkoval všem, kteří se přičinili o úspěch obou podniků. Dále bylo přečteno poselství od Československé národní rady americké, které bylo vyslechnuto přítomnými s velkým zájmem a uspokojením. Zejména byl projeven souhlas se všemi požadavky, které Národní rada bude prosazovati v případě vyjednávání mezi vládou Spojených států a Československem o uzavření nových obchodních a kulturních smluv. Jako důkaz ocenění všestranné a účinné práce Národní rady bylo poté ' jednomyslně odhlasováno zasiati naši vrcholné organisaci částku $300.00 jako mimořádný dar a příspěvek k podpoře její záslužné činnosti. Rovněž bylo odhlasováno zasiati obvyklý vánoční dar ve prospěch uprchlíků v Německu, kteří pro vysoký věk nebo nemoc nemají možnost vyemigrovati do jiné země. Krajanský výbor vstupuje do Nového roku s předsevzetím zvýšit svoje úsilí. Rudolf Peřina, tajemník. Z CHICAGSKÉ OBLASTI. Měsíc leden byl ve znamení volby nových úředníků Oblastního výboru a voleb pracovních výborů. Výroční schůze se konala po uzávěrce tohoto listu, v neděli 31. ledna, a proto výsledek voleb bude oznámen až v únorovém Věstníku. Od skončení vánočních svátků přípravný výbor pod vedením br. Franka Kratochvíla pracuje pilně na přípravách 14. tradičního plesu Oblastního výboru ČSNRA v Chicagu, který se bude konat v sobotu 20. února v sále sokolovny Havlíček- Tyrš na Lawndale Ave. a 26. ulici. Byly již rozeslány pozvánky a vstupenky se žádostí, aby příjemci se stali spon- sory. Jejich jména budou uvedena v programu plesu. Prosíme za prominutí v případě, že někomu nebyla pozvánka nedopatřením doručena, a zájemce laskavě žádáme, aby zavolal úřadovnu Rady LA 1-7953 a zajistil si vstupenky i místa. Pro občerstvení bude jako vždy mimo nápojů chutná česká kuchyně, a o zpestření programu se postará taneční skupina mládeže Čs. ženské národní rady v exilu. Vyzýváme členy odboček a zapojených organisaci, aby vyslali své bratry a sestry do plesového výboru a ujali se úkolů, bez kterých by ples nemohl být konán. Je to práce dobrovolná, a bude dobře když jich bude vysláno více, aby se mohli v práci střídat. Ples je našim prvním podnikem v roce, a proto se vynasnažme, aby bv] jak společensky tak finančně úspěšný, neboť k činnosti ČSNRA potřebujeme jak obětavých pracovníků, tak i finančních prostředků. NA SHLE10 • VĚSTNÍK DANOU V SOBOTU 20. ÚNORA V SOKOLOVNĚ HAV- LÍČEK-TYRŠ NA 14. PLESU OBLASTNÍHO VÝBORU ČSNRA. Zprávy odboček a organisaci: Odbočka Česká Kalifornie při poslední schůzi uspořádala též přednášku. Promluvil stavební architekt Petr Fechtner o dnešních poměrech v Československu. Přednáška byla o to zajímavější, že Fechtner vyrostl a vystudoval již za komunistického režimu, a mohl nám podat přehled o tom, jaký poměr ke komunismu má dnešní mládež. Br. předseda Karel Glaser promluvil o úkolech ČSNRA, o účasti členů odbočky na činnosti Oblastního výboru a nakonec poděkoval sestrám účetní a pokladní Rose Brodecké a Julií Špi- rochové a tajemníku A. Heringovi za jejich obětavé staráni se o vedení odbočky. Během uplynulého roku odbočka při schůzích promítala několik pěkných filmů, a br. dr. Karel Rausch přednášel o účasti Čechoslováků v II. odboji v Anglii, na Blízkém východě a jinde. Odbočka Mistr Jan Hus ve výroční schůzi zvolila stejný výbor jako roku minulého. Zástupci do oblasti a pracovního výboru budou jmenováni dodatečně. Před ukončením schůze br. Tesař vzpomněl pochodu smrti z nacistického koncentračního tábora za poslední války. Odbočka 28. Říjen konala výroční schůzi — ve výboru nenastalo změn. Na měsíc únor se připravuje kulturní večer společně s Klubem svobodné kultury. Během uplynulého roku odbočka uspořádala několik přednášek a filmových večerů za spolupráce jiných organisaci. Odbočka Jan Masaryk konala výroční schůzi. Do výboru byli zvoleni: předseda Jiří Lippert, místopředseda dr. Míro Haviár, jednatelka Anna Faltusová, pokladník S. Hoeschlo- vá, zapisovatel dr. V. Chalupa. Za referenty zvoleni, kulturní — Petr Šalamoun, tiskový — dr. F. Lukeš, zájezdový — Zdeněk Svrček. Byl podán přehled vykonané práce za uplynulý rok a pro nové období bylo přijato několik návrhů: podpora některých přestárlých uprchlíků v Evropě, pomoc při emigraci nových uprchlíků, hlavně z mladé generace, kterým se během minulého roku podařilo uprchnout z ČSR a na konec zvýšení činnosti mezi americkou veřejnosti v informování o nebezpečí komunismu; pořádáni “československých večerů” s kulturní, uměleckou a hlavně politickou náplní. — Důležitou částí činnosti odbočky byly dopisy psané (za svou osobu) ses. tajemnicí Faltusovou a dalšími členy, kteří reagovali na události týkající se komunismu, Československa, na články v americkém tisku, projevy uveřejněné v Congressional Record senátorů a kon- gresniků. Mohou se vykázat řadou zajímavých odpovědí od amerických žurnalistů a členů kongresu. Bylo by dobře, kdyby na sta podobných individuelních dopisů bylo psáno do místních amerických novin, čtenářské rubriky “Voice of the People” atd. Odbočka Gen. M. R. Štefánik. Odbočka skončila první rok své činnosti. Roztroušena po velké části severozápadního Chicaga, zvýšila počet členstva během roku ze 30 na 42. Ve své činnosti spolupracovala s Oblastním výborem, sledovala a reagovala na denní tisk, obzvláště v případě prodeje obilí zemím komunistického bloku. Scházela se pravidelně na schůzkách, promítala filmy a předváděla pásma zpěvů, hudby a nejnovějších divadelních satyr. Tento první rok činnosti byl jakýmsi rokem seznamovacím, a příští rok přinese již větší díl konstruktivní práce a pomoci na úkolech Rady. Spolek šumavan při své výroční schůzi vzpomněl smrti chodského hrdiny Jana Koziny-Sladkého. Dále bylo vzpomenuto výročí úmrtí presidenta J. F. Kennedyho, J. Holuba — zasloužilého ruského legionáře námořní služby a významného lékaře Dr. Pelnaře. Byl též zaslán dopis na Federální německou vládu v Bonnu o poskytnutí politického asylu mladým čs. uprchlíkům, na který dostali kladnou odpověď. [pageend10]Klub československo-amerických inženýrů uspořádal vánoční nadílku. Jeden ze členů předváděl filmy z cesty po Sovětském svazu, které mu byly po několikaměsíčním zadržení vráceny sovětskými úřady. Br. Vojtěch Svoboda se na schůzi zmínil o memorandum ČSNRA zaslaném do Washingtonu, D. C., jež požaduje, aby podmínkou při uzavírání obchodních smluv s Československem byly požadovány úlevy pro čs. lid ve staré vlasti. Na schůzi Svobodné obce měl zajímavou přednášku br. Jaroslav Chmelíček. Do nominačního výboru pro volby úředníků do Oblastního výboru na rok 1965 byli zvoleni: bratři V. Kubíček, Anton Smunt, Jan Prochotský a K. Valenta. A. Šalomoun, tajemník. MASARYKOVO SDRUŽENÍ, ODBOČKA V DETROIT, MICHIGAN, Schůze dne 15. ledna se zúčastnilo málo členů, ač to byla schůze výroční, což by nenasvědčovalo velkému zájmu o národní a kulturní činnost a spolupráci s ostatní krajanskou Amerikou. Pokračovat však budeme a věříme, že se v ■ budoucnu, s pomocí všech našich lidí zde, organisace vykáže dobrými výsledky. Za tajemníka získán mladý, schopný a nadějný pracovník, bratr Jaroslav Rozum, který rád se opuštěného úřadu ujme. Za předsedu znovuzvolen byl br. Jan Sklenář, místopředsedu br. Vladimír Bezděk, účetníka-pokladnika br. August Zemene a zástupce do Oblastního výboru br. a ses. Zemenovi a ses. Magda Heřmanová. Tím úřady na rok 1965 jsou opět obsazeny a měsíční, pravidelné schůze určí pak další plány. Věříme, že takto bude pokračováno zdárně. Schůze vyslechla více zpráv jak z úřadovny Národní rady v Chicagu, tak i místní zprávy činnosti. Sbírka dárků pro děti čsl. uprchlíků v Evropě dosáhla celkem $182.00. Posledně chybou neuvedeno jméno br. Johna Moulise $2.00, dále manž. Paul Petříček darovali $1.00. Další jména dárců: br. Rudolph Heřman $10.00, manž. A. Zemene $5.00, manž. Št. Zemčík $5.00, manž. Karel Mareš $5.00 a manž. John Sklenář $5.00. Peníze byly zaslány na American Fund, New York. Dále přijaty byly dary k uctění památky zemřelého bratra Rudolfa Heřmana, kterému schůze vzdala čestnou vzpomínku, ocenění jeho veliké práce a vyslovila soucitné projevy jeho rodině, ses. A. Heřmanové, vdově, ses. Magdě Heřmanové a jejím dětem. Masarykovo Sdružení pociťuje velikou ztrátu a bol. Místo květin darováno bylo: Mrs. Alice Sturm $15.00; po $10.00: pí. A. Heřmanová, br. a ses. J. Rozum, pí. Marion Mathews, pí. Bernice Dostál, manž. A. Benesh; po $5.00: manž. Karel Mareš, ses. Lill. Smith, manž. Frank Tursic, manž. A. Zemene; ses. B. Eisnerova $2.00. Dále k uctěni památky zemřelé sestry Emmy Šťastné, manž. Jar. Černý zaslali dar $5.00. Manž. J. Sklenářovi za Masarykovo Sdružení koupili nádherný koš květin s čsl. stuhou při pohřbu bratra Heřmana dne 3. ledna. Všem dárcům srdečné díky. Schůze zasílá všechny tyto dary Národní radě k poctě našich zemřelých, ku posílení národní věci. Příští schůze v únoru bude svolána novým tajemníkem br. Rozumem, kterému přejeme mnoho zdaru. — S pozdravy, A. Benesh. ODBOČKA “JAMES HOVORKA”, ST. PETERSBURG, FLA. Vstupujeme do nového roku s plnou důvěrou ve své členstvo a krajany, zdejší návštěvníky, že nám pomohou udržet! náš čs. stánek v St. Petersburgu, náš i váš druhý domov. Neúnavnou společnou prací členů, za podpory přátel a příznivců jsme vybudovali středisko upřímného přátelství. Zábavy jsou vždy pěkné, jídlo chutné, hudba manželů Janáčkových rozveseluje. Přijďte a přesvědčte se, scházíme se každou druhou a čtvrtou neděli, v 6 hod. večer, v Letter Carriers Hall, 314 — 15th Ave. South. Starý rok jsme zakončili velice zdařilým posvícením dne 22. listopadu a v prosinci jaternicovými hody. V lednu se sejdqpie dne 10. a 24.; v únoru dne 14. a 28. v neděli večer. Děkujeme za dary: Mr. and Mrs. J. Štěrba, Fox Lake, Ill., $10.00; Mrs. Helen Hovorka, $5.00; Mrs. Emily Fullerton k uctění památky své matky, $5.00; Mrs. Selma Abbey z Minn., $8.00. S bolem oznamujeme, že zemřela nám spolupracovnice ses. Trvazníková. K uctění její památky darovali odbočce: ses. Kalabzová st. $10.00, ses. Helena Hovorková $10.00, Rose Pihrtová $2.00, ses. Maliva $2.00. K uctění památky svého manžela, člena odbočky, Josefa Pihrta, darovala ses. Rose Pihrtová $5.00. Vánoční dar odbočce $100.00 darovali naši štědří manželé Albert Kalabza se ženou. Díky všem za jejich dary. Těšíme se na shledání s Vámi. Irene Sedletzová. Valné shromáždění SVU v Chicagu. První schůze SVU Chicago v letošním roce se opět konala za tradičně nepříznivého počasí. Vzdor velké sněhové bouři se dostavilo 14 členů a byla provedena volba předsedy na rok 1965. Na návrh dosavadního předsedy Dr. Čady byl jednohlasně zvolen Ing. Jan Micka. Tajemnice prof. Helena Hrabíková navrhla z podnětu ústředí SVU, aby příští Valné shromáždění SVU se konalo v září letošního roku v Chicagu. Návrh byl jednomyslně přijat a došlo k zvolení přípravného výboru, jehož členy jsou prof. Hrabíková, sl. Vrázová, Dr. Laška, Karel Prchal, Ing. Krno, Ing. Micka a M. Zvára. Do přípravného výboru bude ještě přizván prof. Jirák, který se vzhledem k nepříznivému počasí nemohl schůze zúčastnit. SVU Chicago spolu s Klubem Svobodné Kultury uspořádá v sobotu 6. února odpoledne v Chicago Art Institute přednášku prof. Hrabíkové na téma “Jak se dívat na obrazy”. Hosté vítáni! Připravuje se také cestopisný večírek s Dr. Čadou, který předvede krásné filmy a slides ze svých cest po světě. M. Z. Pocta svobodných Čechů a Slováků americkému lékaři, prof. Ruskovi Společnost pro vědy a umění — SVU (Czechoslovak Society of Arts and Sciences in America) uspořádala v New Yorku dne 11. prosince 1964 přátelský večer, na kterém byl odevzdán diplom čestného členství Dr. Howardu Ruskovi, profesoru lékařství na Newyorské universitě. Jeho věhlas zdaleka přesahuje oblast Spojených států: Dr. Rusk byl pozván přednášet do mnoha cizích států, ba i do Moskvy a Varšavy, a dvakráte navštívil Prahu. Je právem pokládán za jednoho z největších lékařů. Ruskova autorita se opírá o nový lékařský obor, rehabilitaci; sám je přednostou velkého lékařského střediska, rehabilitačního centra, jehož rozsáhlá budova je ozdobou Prvé Avenue v New Yorku, v sousedství universitní nemocnice. Dr. Rusk čestné členství přijal a byl jím velmi potěšen. Nebylo mu však možno, aby převzal diplom již na sjezdu společnosti v září m. r., protože tehdy právě přednášel na pařížské Sorbonně. Společnost pro vědy a umění proto zvolila pozdější datum a uspořádala v hotelu Americana na počest Dr. Ruska večeři, kde mu byl odevzdán diplom čestného členství, umělecké dílo grafika Ladislava Sutnara. Po úvodních slovech předsedy SVU, profesora Dr. René Wellka, promluvila paní Jarmila Novotná o posláni českého a slovenského vzdělance ve světě. Ve své odpovědi Howard Rusk, dojat poctou, vzpomněl své vědecké spolupráce v začátcích rehabilitačního hnutí, kdy mezi jeho prvními asistenty byli dva čeští lékaři. Vzpomněl i svých cest do Československa a udivil přítomné svou znalostí poměrů a dnešního vývoje československého lékařství. VĚSTNÍK • 11 [pageend11]Americké museum u Sochy svobody. Stavba amerického musea k zvěčnění přínosu přistěhovalců této zemi pokročila natolik, že se v krátké době začne s výstavbou hlavního vchodu, nádvoří a promenády a doufá se, že do konce r. 1966 bude práce hotová uvnitř, i instalace předmětů. American Museum of Immigration bude z nejzajimavějších historických památek ve Spojených státech. Celkem bude 39 stálých výstav a dějiny přistěhovalců budou podány celkově (nikoli v etnografických skupinách). Naváže se na původní obyvatele Ameriky, Indiány, bude se obrazně líčit postupně příchod přistěhovaleckých proudů a jejich vliv na americký život. Vystavené předměty, vesměs dary jednotlivců, byly přivezeny ze země původu přistěhovalce a slouží jako doklad jejich přínosu této zemi. Ač českoslovenští přistěhovalci nikdy se nemohli početné rovnat, na př. irské, italské, polské národnosti, přece jenom svou vyspělosti přispěli ke kultuře a duchovnímu vývinu. Tento jejich přínos má být zvěčněn v museu. Historik musea Dr. Jiří Švejda děkuje Československé národní radě americké, ústředí, redakci Věstníku a American Bulletinu a v New Yorku prof. Vratislavu Buškovi za poskytnutou pomoc. Odezva na naše výzvy byla rychlá a účinná. (Podotýkáme k tomu, že ČSNRA se účastnila od prvopočátku snahy získat nejen předměty, ale i peníze na výstavy, a že se nám dostalo diplomu Special Award a jmenování “group founder”.) Potěšila nás zpráva Dr. Švejdy, který se obrátil na nás s další žádosti o památky, tentokráte českých účastníků Občanské války. Podotýká, že mnohem vice Čechů sloužilo v severní armádě než se původně soudilo. Historik Tomáš Čapek se domníval, že nejvíce Čechů sloužilo ve vojenských kapelách, ale z různých historických pramenů se zjistilo, že mnoho Čechů sloužilo v mnohých regimentech ve státech Illinois, Michigan, Iowa, New York, Maryland, Missouri, Wisconsin, Massachusetts atd. Dr. Švejda žádá rodiny, které by měly památku po svých předcích z Občanské války, buď dopisy, část uniformy, hudební nástroj atd., aby laskavě mu dopsali přímo na jeho adresu: Dr. George J. Švejda, Historian, American Museum of Immigration, U.S. Dept, of the Interior, National Park Service, 28 East 20th Street, New York, N. Y. VÝPRAVY ČSNRA. ZÁJEZD NA FLORIDU. Výprava vyjíždí z Chicaga dne 24. února a je vyprodána. Z Chicaga doprovází cestující pí. Božena Janoušová. Účastníci výpravy se ubytují v Hotel Patricia po dobu svého pobytu v Miami. Jedna skupina zůstane na místě se ses. Ja- noušovou, bude busem podnikat výlety a zúčastní se různých krajanských podniků, pikniků, koncertů atd. Několik členů pojede na třídenní výlet lodí se zastávkou na Bahamských ostrovech a třetí skupina, doprovázena ses. Welclovou-Růžičkovou, která zimní měsíce až do 1. dubna tráví v Miami, pojede na týdenní výlet lodí Princess Viking se zastávkami na Puerto Riku a Virginských ostrovech. Výprava pak společně opouští Miami dne 13. března a jede vlastním busem do Tampa, kde po dva dny bude ubytována ve Slovenském sokolském domově, aby v neděli, dne 14. března, navštívila St. Petersburg a večírek naší odbočky “James Hovorka” v Letter Carriers Hall. V pondělí nastoupí zpáteční cestu a dojede do Chicaga ve středu, dne 17. března. WASHINGTON—NEW YOR K—N I AGAR A. Po loňském velkém úspěchu ČSNRA opět uspořádá na jaře (pravděpodobné koncem dubna nebo počátkem května) zájezd do Washingtonu v době květů, odtamtud na newyorskou výstavu, do Hyde Parku a domů napříč státem New York se zastávkou u Niagarských vodopádů. Vyžádejte si včas bližší informaci o zájezdu. DETROIT, MICHIGAN. Bratr Rudolf Heřman zemřel. Právě na Nový rok dotrpěl v nemocnici Oakwood br. Heřman po šesti týdnech po vážné operaci žaludeční. Pohřeb se konal v pondělí dne 4. ledna na hřbitov Grand Lawn, kde byl za četné účasti pochován nedaleko br. Martina Kovaříka. Poslední rozloučení, jak v kapli McFarland ústavu, tak na hřbitově pronesl pisatel A. Benesh a reverendi Norman Dewire a Robert Willoughby. Rudolf Heřman narodil se dne 20. března 1892 v Československu, dosáhl tedy 73 let. Zanechává tu manželku Augustu, vnoučata John a Marion, snachu Magdu Heřmanovou, bratra George Heřmana s rodinou a mnoho přátel, jak mezi krajany tak Američany. Bydlil se ženou po léta ve svém pěkném domku v čis. 7233 Barrie St., Dearborn, Mich. Br. Heřman byl velice činný a úspěšný pracovník našeho národního života, také ve vzdělavatelském oboru města Detroit. Vedl po léta diskuse na programu “Great Decision”, vyučoval třídy ve škole i na universitě, a již ve staré vlasti byl činný v mezinárodní společnosti Rotarians. Jeho životni dílo bylo veliké: v Československu byl vedoucím automobilové továrny; stává se pak konsulem Československé republiky, slouží nejprve v Evropě, později na Dálném východě až do druhé světové války. Do Detroit přichází kol r. 1942 a od té doby bvl mezi námi činný. Uplatnil se v Sokole Detroit, kde zastával úřad vzdělavatele, byl úspěšný i v uváděni klasických her čs. tvorby před americkou veřejnost, jako bylo představení Rusalky r. 1947 Metropolitní operou. Byl zakladatelem Amerického sdruženi Masaryk, odbočky ČSNRA v Detroit a od počátku jejím úředníkem. Budeme ho velice postrádat. Br. Heřman zanechává tu velikou světlou památku své práce, svého snažení, své bystré mysle a je nám lito, že osud mu 'nedopřál být nadále mezi námi, mezi přáteli a rodinou. Čest jeho památce. A. Benesh. IN MEMORIAM K uctění památky Marie Homolkové a Josephine Karáskové věnuje Mrs. Rose Bohdan, Denver, Colo. . . .$12.00 K uctění památky John Novotný věnuje manželka Mrs. Marie Novotná, Berwyn, Ill................................ 10.00 K uctění památky strýce J. V. Welcla věnuje neteř Miss Martha Peppel, New York ................................. 10.00 K uctění památky br. Rudolpha Heřmana věnuje Mrs. Leslie F. Šťastný, East Lansing, Mich........................ 10.00 K uctění památky Marie Tomanové z Oak Park věnuje Banner Cleaners & Dyers, Inc., Chicago .......... 1 0 00 K uctění památky Elizabeth Špatný věnují sousedé z Yorkville, Illinois ..................................................... 7.00 K uctění památky br. Waltra Bukvy věnuje Dr. V. Chalupa .......................................................................... 5.00 K uctění památky manžela věnuje manželka Mrs. Theresa Praja. Chicago ............................................ 2.00 STYKY S ČESKOSLOVENSKEM. DOPIS KRAJANA. Komunisté nám posílají krásné barevné filmy. Potěšíme se pohledem na krásné panorama Hradčan, barokové Prahy v rámci rozkvětlých stromů, a podivíme se výkladům obchodním, umělecky upraveným, plných zboží. Lid na ulicích je dobře oblečen, v restauracích a pivnicích plno jídla. Pak zahlédneme přírodní krásy, horské bystřiny, vinobraní na Moravském Slovácku, atd. Co nám však film neukazuje je železná opona, hranice Československa obehnané ostnatým drátem, nabitým elektrickým proudem, a ozbrojené hlídky. Tisíce mladých chlapů hlídá veliký československý kriminál než by raději dělali užitečnější práci. Také nikde nevidíme ve filmu dlouhé fronty unavených lidí, výsledek smutného a nelidského života za komunismu. Konečně loni pustili k nám nejen filmy, ale i návštěvy 12 • VĚSTNÍK [pageend12]našich drahých. Všichni se podivují vyspělé technice, v Novém Yorku světové výstavě, přeplněným obchodům, ohromnému množství čerstvého ovoce, vše každému cenově přístupné. Shodují se v tom, že je Amerika nad očekávání překvapila, a ani se tím netají, nakonec přiznávají, že krásnější než ten blahobyt, co tady máme, a co nám závidí, je volnost a svoboda. Není tu strach, který prolíná celým nevlídným a smutným životem tam u nás doma. Ten přátelský styk mezi námi, to naše srdečné “haló”. A teď konkrétní případ. Vracel se nedávno československý občan z několika měsíční návštěvy příbuzného, starý pensista. Přátelé mu naplnili dvě velká ruční zavazadla, aby měl pro každého něco doma, svetr, kousek látky, šátečky, nějaký pár punčoch, čokoládu a podobné, nějaké obnošené věci, něco nového. Toho nového bylo za $78.00. V Chebu, při vstupu domů jeho i ostatní turisty vysadili z vlaku, jak dlouho museli čekat na příští vlak není známo, pak celnici všechno důkladné prohlédli a dotyčnému návštěvníku Ameriky nasolili několik tisíc korun cla. Těch něco dolarů, které mu příbuzní dali na cestu ovšem na to nestačilo, a jeho pense nečiní ani 500 kčs. měsíčné. Tedy všechny ty dárky, na které se těšili vnuci, synovci a celá rodina, že jim strejda z Ameriky přiveze, zůstaly na celnici. Nikdo z toho nic nedostal. To mi nikdo nevysvětlí, že je nutné vydírat na vlastních nemajetných občanech takové vysoké konfiskační clo. Režim se chlubí, co vše dělá pro pracující lid, ale v praksi se chová jako loupežníci za starých časů. Při tom nás lákají k návštěvě staré vlasti. Nenechte se, krajané, klamat až vás budou okázale vítat a až vám budou vyhrávat. Já nikam nepojedu, počkám si až zase jako před léty budeme pořádat velké společné výpravy na sokolský slet do svobodného Československa! SOKOLSKÝ DOMOV NA FLORIDĚ Sokol Retirement and Vacation Club Toto krásné lázeňské sídlo již zahájilo pilnou zimní sezónu. Členové Sokola, i nečlenové, všichni přátelé Sokola, jsou srdečně zváni, aby prožili týden, měsíc, rok, jak dlouho jim libo, nebo jenom přenocovali mezi přáteli. Nalézá se na Route 60 na cestě do Clearwater, u zálivu Tampa. Basén v místě a různé zábavy venku i v budově. Dobrá domácí kuchyně, na př. pečená kachna, vepřová s knedlíkem a zelím. Napište si pro podrobnější informaci a brožuru na ředitelku : Ann Bukva Sokol Retirement and Vacation Club 7616 West Columbus Drive Courtney Campbell Causeway (Rt. 60) Tampa, Florida 33607 Telefonujte: 877-8395 — Area Code 813 DARY NA ČINNOST. Mr. & Mrs. Jaroslav Skala, Tolleson, Arizona ..........$ 50.00 Mrs. Kateřina Tyrpekl, Cicero, Hl................................ 100.00 Mr. Anthony Juliš, San Carlos, Calif........................... 30.00 Charlotte G. Masaryk Society, New York ................. 25.00 Dr. Jan Karolčík, Uniontown, Pa.................................. 25.00 Mrs. Teresa Sokol-Novák, Riverside, Dl...................... 25.00 Mr. J. Klasna, Chicago .................................................. 20.00 Dr. Joe Malik, Tucson, Arizona ................................... 16.00 Miss Libuše Kalivoda, Oak Park, Ill............................ 10.00 Mr. Jan Kubíček, Chicago ............................................ 10.00 Mr. & Mrs. Joseph Šnajder, Chicago ......................... 10.00 Lukeš Sisters, Ord, Nebr................................................ 10.00 Mr. & Mrs. Anthony Kužel, Chicago ......................... 10.00 Mrs. Christine Faigl, Wisconsin Rapids, Wis............. 8.00 American-Czechoslovak Engineers Society, Chicago. . 6.00 Mrs. Mary Císař, Brookfield, DI.................................... 6.00 Mr. Zdeněk Václavík, Berwyn, DI................................ 6.00 Dr. Karel L. Kohler-Rausch, Chicago ......................... 5.00 Mr. George 4 Kvidera, Broadview, Ill......................... 5.00 Mr. Karel Erba, Chicago .............................................. 5.00 Mr. James Baštář, Berwyn, Ill...................................... 5.00 Mr. August Medvědík, Paterson, N. J........................ 5.00 Mrs. Blanka Glos, San Antonio, Texas ....................... 5.00 Mr. Adolph Whitney, Chino, Calif................................ 4.00 Mrs. Marie Stoeff, Tallahassee, Fla.............................. 4.00 Mr. Joe Jira Sr., Rush Center, Kans............................ 4.00 Mr. Votja Majer, Chicago ............................................ 3.00 Mr. Matthew M. Surak, Parma Heights, Ohio .......... 3.00 Mr. & Mrs. Z. Zemánek, Blythe, Calif......................... 3.00 Mrs. Anna Machek, Wilmington, Ill............................ 3.00 Mrs. Kateřina Hrachovský, Niles, Ill............................ 3.00 Mr. Anton Šourek, San Diego, Calif............................ 3.00 Mr. John Kostiva, St. Petersburg, Fla........................ 3.00 Mr. John Markvart, Berwyn, Ill.................................... 3.00 Mr. Jaroslav Matela, Cicero, Ill.................................... 2.00 Mr. Bohumil Chvátal, Lansing, Iowa......................... 2.00 Mrs. Agnes Zadražil, Los Angeles, Calif..................... 2.00 ZDRAVÍ V ZIMĚ OCHRAŇUJE ZDRAVI-TAMIN na 5 týdnů ......................................$3.98 ZDRAVI-TAMIN na 10 týdnů jen ............................. 6.98 BOL-VEN čtyřlék tablety ........................................... 2.90 MORAVSKÉ MAZÁNÍ na 1 pint .............................. 3.00 MORAVSKÉ MAZANÍ na 1 kvart ........................... 5.50 DANUBE—Herb Laxative tablety na měsíc ........... 1.30 DANUBE—Herb Laxative tablety na 3 měsíce jen. . 2.98 Vše pod zárukou a obratem pošty! TAKÉ DO KANADY A ČSR JE POSÍLÁM. Přiložte cash, money order, šek anebo C.O.D. EUROPEAN DRUGS Břetislav Jelínek, čsl. lékárník 3255 — 10th W. SEATTLE, WASH. 98119 Věnujte svým vnukům pojistku. Dovolte, drazí přátelé, abychom vám položili jednu velmi naléhavou otázku, která se týká vašeho plného pojištění. Jak daleko pokročil každý z vás v doplňování svého pojištění? Nezmeškali jste žádnou příležitost k získávání nových druhů pojistek, které nám v tak hojné míře poskytuje jednota ČSA? Radíme vám všem, abyste věnovali plnou pozornost skutečnosti, že ČSA nabízí vám možnost dokonalého moderního životního pojištění, přizpůsobeného vaší naléhavé osobni potřebě pojištění, které bude dobrým ochráncem vašich zájmů. Již přes sto let uplatňuje Jednota ČSA osvědčenou pojišťovací službu a je hrda na to, že je právem nazývána průkopníkem bratrského pojištění. Také dnes předkládáme návrh našim čtenářům, babičkám a dědečkům, kteří uvažují o vhodném dárku pro svá vnoučata a radíme: "Dejte svým vnukům pojistku, která bude splatná právě v době, kdy budou vstupovat na vyšší kolej nebo na universitu.” Dáte jim tím nejvýhodnější dárek, umožní-li jim vzdělání, které se od každého hocha i dívky žádá, aby pomohli vybudovat velikou a silnou Ameriku a umožnili sami sobě dobrou existenci. Dobré a spolehlivé informace o tomto velmi vítaném druhu pojištění, dodá vám ochotně kterýkoliv organisátor ve vašem okolí aneb pište přímo na Jednotu ČESKOSLOVENSKÉ SPOLKY V AMERICE 2138 S. 61st Court Cicero, Illinois 60650 VĚSTNÍK • 13 [pageend13]CAPITOL FEDERAL SAVINBS 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj, státu do $10,000. Ústav Capitol Federal Savings and Loan Association byl založen r. 1907. CHARLES T. SALAK, předseda NABÍZÍME TYTO KNIHY: DĚTSTVÍ A MLÁDÍ, vzpomínky Dr. Alice Masarykové. CSNRA má výhradní prodej této krásné knížky. Kupte k vánocům .......................................... $2.50, poštou $2.75 SONGS OF THE DESERT, básně Josefa Martínka $3.00, poštou $3.25 TEACH YOURSELF CZECH, W. R. and Z. Lee Poštou $3.00 Z VLÁDY DOMA DO VLÁDY V EXILU, Dr. Ladislav Feierabend ......................................... $2.50, poštou $2.75 LEDY SE HNULY, československý kulturní a politický kvas, Vojtěch N. Duben ............... $2.00, poštou $2.20 CZECHOSLOVAK PRIZE PASTRY RECIPES .90, poštou $1.00 Této populární kuchařky jsme prodali již 2,000. Doporučeno americkým hlasatelem Howard Mil- lerem na stanici WIND v Chicagu. Tištěná knižka zahrnuje cukrářské recepty vyznamenané cenou na Československém dnu v Plzeňském parku. BOHEMIAN SPECIALTIES (anglicky, mimeografované vydání) ............................................................. 65, poštou .75 CSNRA • 4125 W. 26th Street, Chicago, Illinois 60623 í Advertisement) ANNUAL DANCE FEBRUARY 20, 1965 Sokol Havlicek-Tyrs Holi Lawndale and 26th Street Chicago 23 SECOND CLASS POSTAGE PAID at Chicago, Illinois "------ VĚSTNÍK -------- 4125 West 26th Street Chicago, Illinois 60623 43t RETURN REQUESTED [pageend14]