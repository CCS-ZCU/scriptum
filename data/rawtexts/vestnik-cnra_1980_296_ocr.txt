VĚSTNÍK ČESKOSLOVENSKÉ NÁRODNÍ RADY AMERICKÉ Čís. 296 Březen 1980 Dr. Mikuláš Ferjenčík: HOVORÍME O ŠTEFÁNIKOVI III. Osobnosť - Charakterové vlastnosti. Charakterové vlastnosti gen. Milana R. Štefánika boli zformované jednak zdedenou dispozíciou, jednak vplyvom výchovy a okolia v ktorom vyrastal. Narodil sa na luteránskej fare, kde okrem chudoby panovala viera v Boha a láska k národu. Kde jeho otec, farár, žil ako prenásledovaný pansláv a kde prebýval duch dvoch statočných Slovákov Vilka a Jána Šuleka, strýkov to Milanových, popravených Maďarmi. Kraj, kde v roku 1848, pod vedením Miloslava Hurbana, po prvýkrát vyšľahol plameň ozbrojeného odporu proti maďarskému útlaku. Kostolík, fara, škola a malé chudobné domčeky roztrúsené po úpatí Bradla, to boli Košariská, rodisko Štefánika. Kraj to prekrásny. Veniec hor, spojujúci nížinu moravskú s Považím. S výhľadmi do diaľav s kvitnúcimi lúkami a tmavou zeleňou hor. Príroda tu krásami nešetrila, akoly chcela nahradiť to, čo sa tu nedostávalo na chlebe, svojou veľkoleposťou a dať tak zabudnúť na tvrdosť a chudobu denného života. Tvrdé mozole a od roboty ohnuté chrbáty boli znakmi kopeničiarov zpod Bradla. Zato však boli bližšie k slnku a k Bohu, kde božie prikázanie stálo nad ľudmi i nad zákonmi. Rodina bola tu zväzkom večným, ako je večným život spojený s prírodou. Biblia bola tu knihou kníh. Čítaná aj počúvaná. Toto prostredie dalo svoj nezmeniteľný základ povahy aj života gen. Štefánika. Tvrdá a vytrvalá borba o denný chlieb a blízkosť Boha. To mu dala domovina a to v ňom ostalo až do jeho tragického konca. Boh, rodina a domovina. Tieto tri zázračné slová usmerňovali a vyplňovali jeho celý život. Doma na fare si osvojil základy náuky kresťanskej. Prostredníctvom Kralickej biblie a Tranoscia sa naučil milovať Boha a svoj národ. Toto domáce prostredia na malej evanjelickej fare, kde okrem viery a kresťanskej lásky, vládlo hlboké národné povedomie, dalo mu aj značnú dávku romantizmu. Svoje okolie strhoval svojou citovosťou a zdôrazňovaním mravnej stránky ľudskej duše, ľudskej dôstojnosti a cti. Mál přecitlivělý nervový systém. Tato hyperesthesia sa zvyšovala fyzickou únavou a zlým zdravotným stavom a bola hlavnou příčinou jeho občasných nedorozumení v niektorých otázkach vnútornej, alebo zahraničnej politiky. Praktický dosah týchto nedorozumení bol, na šťastie len nepatrný a krátkodobý. Väčšinou išlo o plány do budúcna. Mal, ako hovoria o ňom niektorí jeho súčasníci, dušu plamennú, hrdú, ctižiadostivú a s ohľadom na jeho nervový a chorobný stav, pociťoval prudko, často až prehnane, každý odpor. Vedel hlboko milovať, ale ako človek citový aj hlboko nenávidieť a to často inštinktívne. Mal povahu intuitívnu, svoj pomer k ľudom si utváral na prvý pohľad. Relativizmus a schopnosť prenikavej analýzy intelektu, ktoré získal štúdiom matematiky a astronómie, spojoval s osobitnou romantikou vole a srdca a to sposobom podivuhodným, čo ho robilou osobnosťou zvláštnou a silnou. Ako vedec, Štefánik bol typom vedca umelca, vedca-básníka, vedca-romantika. Nemal pochopenie pre dlhé, suché vedecké práce písomné. Podnikal dlhé cesty pri ktorých nadobúdal nevšedných skúseností a objavil aj celý rad vecí nových, ale sotva čo o nich napísal. Vedel pútavo vyprávať, ale mal priam idiosynkráziu k písaniu. Aj úradné správy podával zriedkakedy a aj to len telegraficky. Dával prednosť osobnému sdeleniu a osobným intervenciám. Žil mnoho vo spoločnosti. S obľubou vyhľadával spoločnosť aristokratov. Nachodil uspokojenie v elegantnej spoločnosti. Mal vcelku náhľady konzervatívnejšie než ostatní naši vedúci prvého odboja. V pokroku videl ohrozenie stávajúceho spoločenského poriadku. Nenávidel komunizmus o ktorom sa vyjadril “že nie je systémom, len prostým násilím. Že je požiarom, ktorý ohrozuje svet” a varoval pred ním. Bol relativistom i v posudzovaní činov ľudí a vôbec v názore na filozofiu histórie. Hovorieval, že história nie je pravdivá, a že nikdy nie je schopné spontánne vystihnúť, ako a čo kto vykonal. Zdôrazňoval svoje Slovanstvo, ale vskutku silne kritizoval všetkých Slovanov. Podliehal v tom náhľadom európskeho západu. Slovák Štefánik hájil termín a názov “Conseil National des Pays Tcheques.” Nechcel so zreteľom neznalosti vecí slovenských v krajinách spojencov “komplikovať” náš politický boj. Obával sa, že by tomu neporozumeli. Na počiatku vojny on sám nikdy nehovoril o otázke československej, ale len o českej, hovoril vždy len o Čechoch a rozumel pod tým tiež Slovákov. Videl, že Slováci sú vo svete ešte menej známi, ako Česi. Vedel, že akýkoľvek spor uškodí celkovej našej akcii a že Slováci bez Čechov boli by Spojencami úplné opustení. Bol presvedčený, že ani v budúcnosti by sa Slováci bez Čechov neudržali, nepriateľskému tlaku by podľahli. Maďarské nebezpečie ani pre budúci samostatný štát nepodceňoval. Z dovodov vecných i taktických bol pre najužšiu jednotu. To je ten duchovný obraz gen. Milana Rastislava Štefánika, legendárneho hrdinu, zázračného sna, ako ho ospevuje Ján Smrek v jeho básni. Človek vzrastom malý a chudý, ktorý však oslňoval rozumom a bystrosťou úsudku. Razil si cestu cez všetky prekážky sám. Pre nás dnes pri tomto skutočne smrteľnom zápase dvoch svetov, sveta svetla a tmy, sveta dobra a zla, lásky a nenávisti, slobody a otroctva je jasným, bohužial málo napodobovaným majákom a ukazovateľom cesty, kterou by sme sa mali uberať. 100. výročí narození gen. Milana Štefánika oslaví Československá národní rada americká v nedeli odpoledne 8. června slavnostním programem s obědem v hotelu O’Hare Marriott. [pageend1]VĚSTNÍK March 1980 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 VĚSTNÍK Březen 1980 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 So. Lombard Avenue, Cicero, Illinois 60650 Telefon: 656-1117 Olympijské hry v Moskvě Otevřený dopis Vladimíra Škutiny presidentu MOV Lordu Killaninovi Vážený pane presidente, nahý král v Andersenově pohádce jede ulicemi a všichni předstírají, že obdivují císařovy nové šaty. Mají totiž strach vykřiknout, že král je nahatý. Vy - stejně jako Andersenův císař - voláte do světa, že sport je nepolitický a chcete, aby to svět volal s vámi. Přidělili jste uspořádání olympijských her 1980 sovětské Moskvě, třeba že jste dobře věděli, že právě komunistické samoděržaví učinilo ze sportu nejen politikum, ale dokonce zbraň proti ostatnímu civilizovanému světu. Pocházím z Československa, malé, Sověty okupované země v srdci Evropy. Žiji nyní už rok jako emigrant ve Švýcarsku, když jsem předtím strávil skoro pět let v komunistickém vězení jako politický vězeň. Stejně jako dalších dvacet milionů emigrantů z komunistických států Evropy s hrůzou sleduji, jak SSSR postupně okupuje další země naší modré planety. Naposledy Afghánistán. A Mezinárodní olympijský výbor pojede v létě do Moskvy a bude vzdávat hold rudému caru Leonidu Prvnímu (anebo Iljiěovi Druhému) - jak chcete) a bude předstírat, že je to nepolitické gesto. Musíte trpět ztrátou paměti, když vám neční před očima rok 1936, kdy vaši předchůdci “heilovali” a potřásali pravicí hromadnému vrahovi Adolfu Hitlerovi. V těchto dnech, pane presidente, je tomu právě třicet let, kdy těsně před odletem na mistrovství světa v hokeji 1950 do Londýna bylo zatčeno celé Československé reprezentační mužstvo a odsouzeno k dlouholetému vězení. Víte proč? Sovětský svaz se právě chystal vstoupit do světové hokejové arény. Československo bylo stávajícím mistrem světa a Evropy. Sověti nemohli připustit, aby jeho "sborná”, aby “Stalinovi molodci” prohráli se satelitem. S kolonií. Proto přikázali československé Státní bezpečnosti, aby celé hokejové mužstvo poslala do Gulagu. Aby všechny hokejisty zavřeli. Důvod zavření ponechali na laskavém rozhodnutí československým orgánům. V této maličkosti se nevměšovali do “vnitřních” záležitostí. Když se po mnoha létech českoslovenští hokejisté vrátili z kriminálu s podlomeným zdravím, byli rehabilitováni. Sport přece není politikum a nikdo nemůže zavřít sportovce jen proto, že umí hrát lépe hokej než sovětský sportovec! Vám, pane presidente, nikdo neřekl, že hrdinka mexické olympiády Věra Čáslavská byla umlčena, nesměla závodit jen proto, že nebyla členkou Komunistické strany? Vy nevíte, že tisíce a statisíce nadaných sportovců v komunistických státech nesmí sportovat jen proto, že si to totalitní režim nepřeje? Vám nevadí, že část letní olympiády má probíhat v Talinu, hlavním městě Estonska, které je spolu s Litvou a Lotyšskem od roku 1939 okupováno Sovětským svazem, kde bylo zavražděno nebo odvlečeno na Sibiř přes 5 milionů obyvatel? Nevíte to skutečně nebo jen jako Andersenův císař předstíráte, že nevíte? Anebo vám to nevadí? Sport je přece nepolitický, jak voláte do světa. Šedivý je strom teorie a možná, že se vám to bude zdát nesmyslné, ale teoreticky se může stát, že vy a ostatní pánové z Mezinárodního olympijského výboru přijedete do Moskvy a zatím co vás Leonid Iljič Brežněv bude líbat, obstoupí vás sovětští policisté oblečení do sportovních úborů a uvězní vás. Prohlásí vás za rukojmí. A budou vydírat. A co myslíte, že v takové chvíli udělá svět? Řekne, že sport není politika a že nebude zanášet politické manýry do sportovního dění. A vaše uvěznění by přece bylo čistě sportovní záležitostí . . . Bylo by to v rámci sportovního zápolení. Nebo ne? Nezlobte se, pane presidente, ale připomínáte mi vegetariána, který pozve k obědu lidožrouta a předloží mu na talíř zeleninovou mísu, aby ho přesvědčil, že zelenina je zdravější než lidské maso. Víte, co udělal lidožrout? Napřed v pohodě snědl zeleninovou mísu, pak poděkoval a zakousl to svým hostitelem. A pak prohlásil, že skutečně je zelenina zdravější než lidské maso! Vladimír Škutina, držitel zlaté olympijské medaile za literaturu z Mexika 1968. Curych, únor 1980 Stanovisko k olympijských hrám i ke Spartakiádě vyjádřila ČSNRA v lednovém čísle a v několika článcích v American Bulletinu. Konference v Bílém Domě Třetího března t.r. byla v Bílém Dome zahájena serie konferencí se zástupci etnických skupin, na kterých budou probírány záležitosti týkající se domácí a zahraniční politiky. Konferenci zahájil Dr. Stephen R. Aiello, asistent Presidenta Cartera pro etnické záležitosti. Celkový přehled o zahraniční politice podal Dr. Zbigniew Brzezinski, presidentův poradce pro otázky národní bezpečnosti. Mr. Marshall Brement, specialista pro otázky mezinárodních vztahů mezi východem a západem a spolupracovník Dr. Brzezinského, mluvil o přípravách na konferenci o Evropské spolupráci a bezpečnosti (CSCE), která se bude konat v Madridu v listopadu t.r. Přehled o domácí politice podal Mr. David Rubenstein, Deputy Assistant for Domestic Affairs and Policy. Dalším řečníkem byl Mr. John Carr, výkonný ředitel t.zv. “White House Conference on Families”. O přípravách na sčítání lidu v r. 1980 promluvili Mr. Earle Gerson a Miss Nampeo McKenny z Bureau of Census. Mr. Larry Koziarz. ředitel Ethnic Studies Program na min. školství, seznámil přítomné s tím, jaký pokrok byl učiněn v etnických studiích. K účastníkům konference promluvil také vice-president Walter Mondale. Poté následovala diskuse o proti-inflačních opatřeních a o jiných problémech domácí a zahraniční politiky. Diskuse, které se zúčastnili všichni přítomní, trvala půldruhé hodiny. Za Československou národní radu americkou byli pozváni její washingtonští zástupci Anna Faltusová a Dr. Josef Hašek. ČSNRA - afa. * * * 2 - Věstník [pageend2]Schůzka zástupců etnických organizací s poslancem Dante B. Fascellem, předsedou “Helsinské Komise” Dne 18. března t.r. se zástupci deseti etnických organizací, které mají vztah ke střední a východní Evropě, sešli na soukromé schůzce s poslancem Dante B. Fascellem, předsedou Helsinské Komise, za účelem rozpravy o přípravách na konferenci o Evropské Bezpečnosti a Spolupráci (CSCE), která se bude konat v listopadu t.r. v Madridu. Schůzky se také zúčastnila Mrs. Meg Donavan, Staff Assistant, která má na starosti různé programy Komise. Poslanec Fascell seznámil přítomné s tím, jak pokračují přípravy na konferenci v Madridu, i s průběhem konference nazvané “Scientific Forum”, která se konala v Hamburgu v únoru t.r. Tato konference byla plánovaná již v Bělehradě v r. 1978 a zúčastnili se jí vědci všech 35 států, které podepsaly Helsinskou Dohodu. Americkou delegaci vedl Dr. Phillip Handler, President U.S. National Academy of Sciences. Dokumentaci pro tuto konferenci o pronásledování československých vědců Helsinské Komisi a State Departmentu dodala Československá národní rada americká. Pod tlakem veřejného mínění, pokud se týká sovětské invase do Afghánistánu a isolování Andreje Sakharova v Gorki, Sovětská delegace tentokrát souhlasila - poprvé od podepsání Helsinské Dohody - s tím, aby v závěrečném prohlášení konference byla zmínka o lidských právech. Schůzky s posl. Fascellem se za Československou národní radu americkou zúčastnili její washingtonští zástupci Anna Faltusová a Dr. Josef Hašek. ČSNRA - afa. Sedmý březen v Lánech u příležitosti 130. výročí narozenin T. G. Masaryka V patek dne 7. března 1980, položil americký velvyslanec v Československu, Francis Meehan, věnec na hrob Tomáše G. Masaryka. Slavnostního obřadu se zúčastnili také další úředníci velvyslanectví. Velvyslanec Meehan při té příležitosti prohlásil: “Přišel jsem sem dnes, abych vzdal úctu Tomáši Garrigue Masarykovi, filozofovi, státníkovi a příteli Spojených států. Tímto slavnostním aktem pokračuji jako velvyslanec Spojených států v dávné tradici, kterou zde zavedli moji předchůdci. Památka vlastence, který měl víc než všichni ostatní zásluhy o utvoření nezávislého, jednotného československého státu, žije stále v srdci amerického lidu. A v jeho jméně tu dnes kladu s úctou věnec v den 130. narozenin Tomáše Masaryka”. * * * Congressional Record, Wash, uveřejnil 6. března oslavný článek kongr. Edwarda Derwinského (R.-111.). Vzpomíná jeho zásluh za první světové války a za jeho presidentství. “Vzpomínky žijí věčně v srdci jeho lidu, kterému věnoval celý svůj život. Stal se symbolem inspirace každému, kdo cení si svobodu a opravdovou národní samostatnost.”. Vysílání Věstníku a American Bulletinu 1. poštovní třídou Po dvě desetiletí byly časopisy ČSNRA Věstník a American Bulletin rozesílány předplatitelům zlevněnou 2. poštovní třídou. V poslední době docházelo v doručování pošty 2. třídy často k prodlení. CSNRA se proto rozhodla vysílat oba časopisy rychlou 1. třídou - jako dopisy - za sazbu 15c za 1 oz. Předplatné časopisů je po léta pouze $2.00 ročně. - Nezvyšiyeme předplatné, ale prosíme předplatitele Věstníku a American Bulletinu, aby nám dobrovolným příspěvkem pomohli uhradit vyšší náklady poštovného. - Budeme vděčni za pochopení. Redakce časopisů Mistr Jan Hus Filmový večer Odbočka Československé národní rady americké “Západní předměstí” společně s chicagskou místní skupinou SVU (Společnost pro vědy a umění) pořádala večer mimořádné hodnoty, který byl oceněn nadšenými posluchači v auditoriu Havlíčkovy školy v Berwynu v pátek dne 14. března. Filmu předcházela krátká úvaha F. Svejkovského, která chtěla ukázat M. Jana Husa (1469 nebo 1471 - 1415) jako osobnost, jejíž historická role vzešla ze setkání jedince s konkrétní historickou situací. Hus žil v době, která byla značně zjitřená problémy veřejného života, a to jak v měřítku evropském, tak domácím. Byla to předně doba nejistoty a napětí v životě náboženském, který tehdy tvořil základ vztahu všech lidí k životu a ke světu. Projevy materiálních zájmů a vnitřní spory narušovaly rovnováhu v církvi. Dosáhly dokonce až k stupňům nejvyšším, k papežskému stolci, když tenkrát tuto hodnost representovaly dvě, ba načas i tři osoby. Jaký div, že taková situace vzněcovala různé pokusy o reformy. - A zároveň, ve světských sférách života, se projevovaly v českém království ohlasy rozmanitých veřejných, politických problémů Evropy i vnitřních snah, jak orientovat další běh řádů v zemi. Charakteristickou podobu tomu dal vývoj událostí mezi mocnými tehdejšího světa, mezi králem Václavem IV. a českou či moravskou šlechtou, a mezi tímto králem a jeho bratrem Zikmundem, který se tehdy stal císařem německým a snažil se prosazovat svou váhu v běhu evropských dějin. Hus se zpočátku octl uprostřed tohoto dění jako jeden z těch, kdo přihlíželi, ale zároveň silně prožívali to, co se kolem dálo. Záhy se však z této účasti počala zvedat aktivita a s ní i osobnost, která zanedlouho zasáhla podstatně do různých stránek veřejného života. To je místo, kam ho postavil tento život, když ho zavedl do prostředí vzdělanosti - university, a zároveň do centra veřejného dění - do Prahy. Svými schopnostmi i myšlenkami počal Hus poutat pozornost jak v dění akademickém, tak církevním a veřejném. Získal si respect arcibiskupův, takže byl zván k účasti na závažných krocích konaných v zájmu církve. Na universitě tehdy postupoval nejen po stupních učitelských, ale zasahoval i do celkového chodu této instituce, hlavně když se podílel na prosazování práv pro domácí kruhy proti cizincům, šlo-li o řízení a práci university. Není proto divu, že se stal dokonce jejím rektorem. Konečně, dostalo se mu i zvláštní pozornosti ve veřejném životě, když byl povolán za kazatele ve staroměstské Betlémské kapli. Tím se uzavřel významný okruh: učený Mistr se dostal za hranice universitního života a vědeckého dění - a spojil se zároveň těsně s každodenností města i jeho lidí. Pak se začala cesta, která už nešla ústraním, ale naopak středem života Prahy, českého království - a vyústila nakonec (ovšem neobvykle) až na jednom z míst, které se načas stalo fórem světovým, na koncilu kostnickém. Tehdy se už ovšem jeho postavení vzdělance, theologa a kazatele podstatně proměnilo . . Husovo rozhodnutí nevyhnout se nakonec ani hrozbě smrti upálením, bude-li to nutné, nebylo strohým gestem odporu, ale projevem úporného vnitřního vyrovnání se s hledáním pravdy i možnosti nalézt porozumění. Proto do jeho úvah, obhajob i odkazů posílaných domů zaléhaly i lidsky pochopitelné ozvuky strachu před smrtí na hranici, jak o tom svědčí jeho dopisy z vězení. Ale vnitřní hlas byl silnější - Hus vstoupil v onom roce 1415 do plamenů smrti. Věstník - 3 [pageend3]- Zatímco theologická stránka jeho názorů nadále oživuje zájem theologů a vede k rozdílným stanoviskům dokonce i v kruzích katolické církve, udivuje Hus zároveň všechny právě tím, co z pozic dneška vyslovil mezi jinými i kardinál J. Beran, - tím obecně lidským postojem k problému, který má své věčné varianty: k hledání jistoty a pravdy, k snaze zachraňovat podle svého nejlepšího svědomí ty hodnoty, v které člověk věří, když stojí tváří v tvář těm největším nebo nejmocnějším autoritám - a zároveň svému vlastnímu svědomí. Výklad prof. Svejkovského, úř. místopředsedy SVU, byl důležitým úvodem k filmu a plně oceněn posluchači. Film byl pořízen společností Gateway a popisuje Husův boj o pravdu a reformaci církve, jeho uvěznění, soud v Kostnici a upálení. Vlasta Vrázová, předsedkyně odbočky “Západní předměstí”, podala anglicky stručné vysvětlivky k filmu a uvedla dnešní význam námětu pro Československou národní radu americkou. - Tenkráte jednalo se o pravdu a lidská práva. V dnešní době byl český národ opět připraven o svobodu náboženského vyznání a o práva svobodných občanů. Sjezd ČSNRA se koná v sobotu a neděli 7. a 8. června 1980 v hotelu Marriott. Zahájení v 9 hod. dopoledne. Sjezd bude zasedat po celý den v sobotu. K získání času pro sjezdové jednání bylo rozhodnuto ustoupit od čtení zpráv úředníků, zpráv výborů a delegátů na sjezdu. Předsednictvo ČSNRA prosí, aby zprávy úředníků, zprávy oblastí či odboček nesdružených v oblastních výborech a zprávy pracovních výborů předsednictva za uplynulé období byly zaslány úřadovně do 12. května 1980. Úřadovna zprávy rozmnoží a texty vyšle sjezdovým delegátům k prostudování 27. května. Vraťte proto co nejdříve poverovací listinu s jménem zvoleného delegáta. Stanovy Čs. národní rady americké: “Hlava V. - Řádný sjezd. Článek 1. Řádný sjezd Národní rady se koná každým druhým rokem, a to v létech sudých čísel, v místě určeném předešlým sjezdem. Sestává ze zástupců volených dle následujících pravidel: a) každá celonárodní organizace, mající členství v Národní radě, je oprávněna ku dvěma zástupcům; b) každá odbočka Národní rady je oprávněna k jednomu zástupci za každých 50 pravoplatných členů a ku dvěma zástupcům, přesahuje-li zbývající počet 25; tak odbočky s členstvem do 75 členů mají právo na jednoho delegáta; od 76 do 125 na dva delegáty; od 126 do 175 na tři delegáty; přes 175 na čtyři delegáty. c) každé sdružení spolupracující jako členská složka Národní rady dle ustanovení těchto stanov je oprávněno ku dvěma zástupcům; d) oblastní výbory Národní rady volí ze zástupců přičleněných organizací vedle těch, kdo zastupují přímé odbočky Národní rady, dva zástupce, kteří budou zastupovat takový oblastní výbor; e) členové předsednictva jsou ex officio řádnými zástupci na sjezdu. Článek 2. Za zástupce na sjezdu dle výše uvedených ustanovení mohou být voleni pouze členové Národní rady dobré pověsti.” JOSEF MARTINEK - IN MEMORIAM Z Tucsonu došla zpráva o úmrtí br. Josefa Martinka, novináře, bojovníka za lidská práva a za svobodné Československo v prvé i druhé světové válce. Bylo mu právě 91 let. Odešel, jak si vždy přál, nezávislý a statečný, ač po léta mu zrak nesloužil a ke konci života byl téměř slepý. Narodil se 23. března r. 1889 v Poděbradech u Prahy. Od r. 1909 žil ve Spojených státech, až na několikaletý pobyt v Praze v redakci Práva lidu, od r. 1934 do 1939, kdy byl nucen opustit Československo a vrátit se do Spojených států. Prvá léta v Americe působil v Clevelandu, kde byl spoluzakladatelem družstva DTJ v osadě Tábor a kde byl průbojným členem dělnického hnutí. V prvním odboji byl činný v Českém národním sdružení a při zakládání Československé národní rady americké. Koncem války byl členem americké krajanské delegace vyslané k legionářům na Sibiři. Za druhé světové války stal se výkonným tajemníkem Československé národní rady. Podílel se na velkých akcích, na největší krajanské manifestaci v Udicích, 111., na vydávání News Flashes from Czechoslovakia, vysílaných počtem 100,000 každý měsíc, na vydávání různých publikací. Navštěvoval odbočky Českého národního sdružení po celých Spojených státech a neúnavně agitoval k většímu úsilí. Od roku 1947 žil ze zdravotních důvodů na pokraji pouště v Tucson, Arizoně, ale i z této vzdálenosti nevzdal se redakčních povinností a působil další dlouhá léta v Amerických listech. Psal články a vydával knížky. Napsal historii ČSNRA, rozsáhlé dílo o ČSA a o založení krajanských podpůrných organizací. S nadšením básníka opěvoval krásy pouště a dočkal se toho, že jeho anglické básně byly uznány americkou kritikou. I ve vysokém věku zachoval si základní rysy své povahy, víru v lepšího člověka a radost ze života. Československá národní rada americká je mu vděčna za mnoho let nesobecké práce za ideálem svobodného Československa a lepší budoucnost lidstva. Jeho odchodu želí syn Josef v Kalifornii a dcera Hana, provdaná za p. J. Irwinga, bytem 728 No. First Avenue, Tucson, Arizona 85719. Z oblastí a odboček Oblast v Detroit Rok 1980 v našej národnej činnosti vo štáte Michigan bol otvorený schôdzou Oblastného výboru dňa 10. febr. v Kultúrnom stredisku Sokola Detroit. Schôdza bola zahájena br. Antonínom Čechom, našim novým predsedom o 2.30 h. popol, za dosť pohnutej situácie, pretože otázka amerických rukojmí v Teheráne je stále ešte nevyriešená, ba naopak stáva sa viacej komplikovaná zhoršenou svetovou situáciou. Priznania Presidenta Cartera, že v dobe posledných dvoch týždňov poučil sa o pravej tváry sovietskeho komunizmu a moskovského Politbira v podstate viacej než za celú minulú dobu jeho administratívy, sú pre nás nielen mravným zadostiučiněním, ale bohužial aj smutným dokazom nevšímavosti zodpovedných činiteľov pravých skutočností vládnucich svetom. S trpkosťou konštatujeme, že si takéto poučenie nevzal k srdcu bývalý náš President Lyndon Johnson predtým, než vyjadril svoj mlčký súhlas Sovietom obsadiť Československo v roku 1968. Je to priamo neuveriteľné, aká 4 - Věstník [pageend4]nezodpovedná politika bola vedená našimi vládami po celý čas po Druhej Svetovej Vojne v Amerike. Na tejto schodzy došlo k všeobecnému názoru plne stáť za americkú vládu v jej terajšom úsilí čeliť novému národnému nebezpečiu. V tomto smere boly urobené kroky aj u našich sesterských krajanských organizácií a hlavne Amerického Sokola a jeho jednot, aby nepěstovaly vzťahy s československými komunistickými kultúrnými podnikmi a rozhodne vyhýbaly sa zájazdom na Spartakiády, propagačné to vystúpenia čsl. komunistickej fyskultúry, ktorá nemá nič spoločného s duchom slobody potlačeného Csl. Sokola. Okrem tejto činnosti obraciame našu pozornosť otázke novodošlých immigrantov po stránke ich pracovného uplatnenia a začiatočného materiálneho zaopatrenia. Miroslav Vojta, 20 ročný mládenec uprchlý z Československa teší sa plne našej sociálnej starostlivosti. Bratovi J. Šrámkovi, G. Durkynovi a K. Pondelovi vyslovujeme naše uznanie za ich úsilie v tomto smere. Podobná vďaka patrí aj bratovi a sestre Čechovým za ich akcie pre novodošlých v Owossu. Naše rozhodnutie zapojiť sa do tohoročných festivalových osláv poriadaných spoločne so Sokolom Detroit v mesiaci júli t.r. bolo prijaté s radosťou a všeobecným uspokojením u Detroitských Sokolov. Predsedkyňou Prípravného Výboru Sokola pre tieto oslavy stáva sa tentokrát ses. Anna Eisnerova. Našimi delegátmi do tohoto výboru menujeme br. Jana Šrámka, ses. Mariu Šamšiňákovu a br. Petra Vlčka. Pri tejto príležitosti vyzývame všetky naše odbočky a spolupracujúce krajanské organizácie, aby nás v tomto úsilí podorovaly ochotne a zapojily sa do našej práce od začiatku, bez akéhokoľvek nátlaku iba s radosťou. Za občerstvenie na tejto schodzy, o ktoré sa postarali ses. Štěpánka Čechova a Marie Šamšiňákova, vyslovujeme našu úprimnú vďaku, pretože bez ochotných a pracovitých sestier by život’ našich organizácií bol nemožný. Petr Vičko, tajomník Zpráva Štefánikova Sdružení, Detroit, Mich. První schůze našeho sdružení v roce 1980 se konala 17. února v budově Sokola Detroit. Schůzi zahájil předseda br. Peter Vičko pozdravením všech a výzvou k povstání, aby se krátkým tichem vzdala smuteční poslední pocta zesnulému bratru Otto Kraftovi. V osobě zesnulého bratra ztrácíme člena oddaného myšlence svobody a nezávislosti naší porobené vlasti a poctivého pracovníka. Schůze sice nebyla početně navštívena, ale sešel se dostatečný počet, aby mohly být provedeny volby úředníků na rok 1980. Předsedou zůstává i nadále br. Peter Vičko; 1. místopředseda, br. Gary Durkin, 2. místopředseda br. Jan Šrámek, tajemnice Marie Samšiňáková, pokladníkem zůstává br. Lojza Mika. revisoři účtů br. Joseph Samšinák a novězvolený br. Jan Gulas. Delegáti do Oblastního výboru jsou ses. Marie Samšiňáková a br. Lojza Mika. Na sjezdu v Chicagu bude odbočku zastupovat předseda Sdružení br. Peter Vičko. Přítomní členové vyjádřili ochotu spolupráce na Čsl. americkém festivalu, pořádaném v polovině července t.r. ve Wyandotte. Další detaily budou prodiskutovány se Sokolem. Oslava narozenin Gen. M. R. Štefánika bude se konat v rámci kulturního večera v říjnu t.r. Právě před uzavřením této zprávy, dovídáme se o smrti našeho dalšího bratra Magistra Pharmacie Mikloše Foltýna, který byl v tomto čase na návštěvě u své dcery v Kalifornii. Bratr Foltýn byl oddaným členem našeho Sdaižení a patří mu náš velký dík za jeho účast na založení Sdružení v květnu 1978. Bylo to právě jeho přičiněním, že bratři a sestry židovského vyznání vstoupili do našich řad. aby nás podporovali. Jejich československé cítění je vyjádřené solidaritou a úsilím. Nechť i tomuto bratru v jeho věčném odpočinku stane se americká zem lehkou. O občerstvení na schůzi se postarali ses. Georgina Vlčková a br. Jan Šrámek. Upřímné díky nás všech za tuto pozornost a všem členům za jejich účast. Marie Samšiňáková. Oblastní výbor ČSNRA Michigan zaslal dle usnesení své schůze z 10. února 1980 dopis Sokolu a Sokolicím Detroit, v němž objasnil své stanovisko ku Spartakiáde připravované komunistickým režimem a k příp. výpravám amerických Čechoslováků na tuto “podívanou”. Oblastní výbor uvedl, že na Spartakiáde budou cvičit atleti, kterým se v rámci československé celostátní fysické zdatnosti dostává školení nejen v oboru cvičení a atletiky, ale rovněž v používání armádních zbraní k hájení režimu. Účast na spartakiádním cvičení je v Československu vynucována - na rozdíl od americké zásady svobodné volby, nehledě k tomu, že úspěch spartakiádních režimních cvičenců je postaven na zničení demokratických organizací v Československu, k nimž patřil též SOKOL, jehož členové a vedoucí jsou dnešním čs. režimem až dodnes pronásledováni. Oblastní výbor Michigan v listě též jasně vyjádřil, že se distancuje od jakéhokoli podporování soukromých zájmů jednotlivců, kteří pořádáním zájezdů na Spartakiádu sledují svůj osobní obchodní prospěch. Detroit, Michigan Oblastní výbor ČSNRA Michigan zaslal dle usnesení své schůze z 10. února 1980 dopis Sokolu a Sokolicím Detroit, v němž objasnil své stanovisko ku Spartakiádě připravované komunistickým režimem a k příp. výpravám amerických Čechoslováků na tuto “podívanou”. Oblastní výbor uvedl, že na Spartakiádě budou cvičit atleti, kterým se v rámci československé celostátní fysické zdatnosti dostává školení nejen v oboru cvičení a atletiky, ale rovněž v používání armádních zbraní k hájení režimu. Účast na spartakiádním cvičení je v Československu vynucována - na rozdíl od americké zásady svobodné volby, nehledě k tomu, že úspěch spartakiádních režimních cvičenců je postaven na zničení demokratických organizací v Československu, k nimž patřil též SOKOL, jehož členové a vedoucí jsou dnešním čs. režimem až dodnes pronásledováni. Oblastní výbor Michigan v listě též jasně vyjádřil, že se distancuje od jakéhokoli podporování soukromých zájmů jednotlivců, kteří pořádáním zájezdů na Spartakiádu sledují svůj osobní obchodní prospěch. Detroit, Michigan V kalendáři krajanských událostí, který řídí br. Jan Šrámek, bylo uveřejněno toto oznámení: University of Michigan připravuje na leden, únor a březen příštího roku východo-evropský festival. Je jistě v našem zájmu, abychom byli dobře zastoupeni. Br. Šrámek vyzývá zájemce, každého kdo by byl ochoten spolupracovat, aby se přihlásil u br. Šrámka, tel. 781-4107, nebo přímo na universitě, tel. 764-0351, Mrs. Martha Mehta. Festival má zahrnovat hudbu, tanec, drama, lidové umění, výstavu předmětů, filmy, přednášky, etc. V kalendáři byla též výzva za pronásledované chartisty. V mnohých případech byla jim odňata základní práva na zaměstnání, někteří jsou dokonce i vězněni. Proto je každá finanční podpora jejich rodinám nutná, aby mohli přežít tuto tragickou dobu. Ve světě se zrodila akce na pomoc chartistům. Br. Šrámek uveřejňuje výzvu časopisu “Západ”. Vážení přátelé, současná, stále se zhoršující situace v Československu způsobuje, že doslova stovky českých a slovenských intelektuálů a jejich rodin je vězněno, pronásledováno, propuštěno z práce a ze škol. Jsou to novináři, spisovatelé, herci, umělci, vysokoškolští učitelé, vědci, kněží. studenti, i mnozí dělníci. V březnu 1979 z podnětu signatářů Charty 77 byl založen Fond občanské pomoci. Mluvčí a správci fondu pověřili prof. Františka Janoucha ze Švédska, aby spravoval tento fond v zahraničí. Záruky, že s fondem bude řádně nakládáno, dává správní výbor fondu, jehož členy jsou: prezident mezinárodního PEN-klubu Per Wastberg. profesor František Janouch, ředitel švédského filmu Kenne Fant, novinář Lars Persson, právník Aake Svensson a redaktor Peter Larsson. Vzkazy a zprávy z domova svědčí o tom. že zvláště nyní bude peněz potřeba velice mnoho: vzhledem k novým politickým Věstník - 5 Věstník - 5 [pageend5]procesům, pro rodiny zatčených a propuštěných z práce, jejich děti, na uhrazení soudních procesů, právníků, atd. Víme, že převážná část z nás, žijících ve svobodném světě, žije spokojeným, finančně prosperujícím životem. Obracíme se na Vás, jménem našich postižených krajanů v Československu o finanční pomoc, podle Vašich možností. Uvítáme také, když na účel finanční podpory iniciativně upozorníte své přátele, krajany, spolupracovníky a veřejné činitele, ať již formou organizované sbírky, nebo při veřejné či soukromé příležitosti (obdobné akce přinesly ve Švédsku velmi dobré výsledky). Děkujeme Vám za vyjádření Vaší solidarity a podporu. Váš Západ P.S.: Finanční pomoc je možno zaslat na tyto adresy: Swedish POST-GIRO, Account No. 19 41 64 - 0 (Charta 77). ČSNRA přispívá na chartisty. Dávají jednotlivci, odbočky konají sbírky, např. chicagská oblast odevzdala p. Vladimíru Škutinovi $600. na chartisty. Hledají se různé cesty, jak pomoci uvězněným a jejich rodinám. Je jasné, že se nemůže a nesmí posílat pomoc přímo na členy Charty. CHICAGO Úspěch loňského výročního plesu Oblastního výboru ČSNRA se letos opakoval! Loňského roku poprvé byl výroční ples Oblastního výboru ČSNRA pořádán v plesové síni Wellington Continental Plaza v Chicagu. Po jeho loňském velkém úspěchu bylo rozhodnuto, že výroční ples v r. 1980 bude opět pořádán v tomto plesovém sále ve středu Chicaga. Nejen místo plesu, ale i jeho rozvržení zůstalo až na malé odchylky - stejné. V sobotu 9. února '80 jsme se tedy opět sešli v příjemné plesové síni Wellington hotelu Continental Plaza, abychom strávili společně příjemný večer. I po zkušenostech, získaných z loňského plesu, jeho letošní příprava dala mnoho práce. Spočívala většinou na předsedkyni plesu Vlastě Vrázové, tajemnici Marii Langové, místopředsedovi Emanuelu Látovi, na členech plesového výboru, dobrovolných pracovnicích - na choreografovi dr. Mojmíru Viktorinovi a jeho asistentce Cynthii Machové a na tanečních skupinách. Po zahájení plesu státními hymnami, naší a americkou, přivítala přítomné krátkým výstižným proslovem předsedkyně plesu Vlasta Vrázová. K poučení a k potěšení všech i letos uspořádala poučnou památkovou programovou knížku, jejímž témátem je přínos Čechů a Slováků Spojeným státům. Grafika Milana Košaře jednotlivé kapitoly výstižně doplňuje. Letošní uvedení debutantek zahajovaly čtyři “postdebutantky” z loňského roku se svými tanečníky. Letošní debutantky, které za hudby Studentského pochodu Bedřicha Smetany uvedli do sálu jejich otcové, představila společnosti “Mistress of Ceremonies” Judy Baar Topinková. Byly to: Adéla Blumová z N. Riverside, Charlene Kotýnková a Cynthia Rusková z Riverside, Jennifer Hrubá z Berwynu, Sylvia Rose Martinová z Western Springs, Hana Manová, Annette Valentová a Pavlína Vedralová ze Cicera. Debutantky pak se svými tanečníky hezky předvedly líbivou polonézu Josefa Flégla, nacvičenou dr. Mojmírem Viktorinem za pomoci Cynthie Machové. Vynikající taneční orchestr “F. Benteler Royal Strings” sklidil u přítomných velký úspěch a potlesk při svém samostatném programu - zvlášť při sólovém zahrání Dvořákovy “Humoresky”. F. Benteler se svým orchestrem doprovázel potom i taneční vystoupení tří krojovaných skupin - Besedy, Klubu Domov a Moravské kulturní společnosti, které později zatančily Dvořákův Slovanský tanec č. 3. Tanec nacvičili: Tomáš Kuchválek, Zdeněk Martínek a Jan Uhlíř. Na konci svého vystoupení bylo 12 párů jmenovaných skupin odměněno dlouhotrvajícím potleskem, který je dokonce přinutil vrátit se a opakovat poslední taneční část. Potlesk ten měl být jistě nejen odměnou za výkon tohoto večera, ale i uznáním a poděkováním této mladé generaci, která se snaží udržovat tradici a krásu našich národních krojů a tanců. Všem tanečníkům a tanečnicím, poněvadž je nemůžeme pro nedostatek místa jmenovat jednotlivě, alespoň tímto způsobem děkujeme za jejich obětavé docházení na zkoušky a přípravu našich malebných národních krojů pro vystoupení. - Stejně tak děkujeme tanečníkům, kteří doprovázeli naše letošní debutantky při předtančení polonézy. Celý večer nám zpříjemňovala vybraná taneční hudba Ben- telerova orchestru. Ples byl pořádán za čestného předsednictví senátorů Charles H. Percyho a Adlai F. Stevensona a členů Kongresu Spojených států Frank Annunzia, Edwarda J. Derwinského, Henry J. Hydea; dr. J. Papánka, posledního velvyslance svobodného Československa u OSN; předsedy Čs. národní rady americké dr. M. Ferjenčíka a paní M. Feijenčí- kové; místopředsedy Cs.národní rady americké prof. dr. Františka Schwarzenberga a paní A. Schwarzenbergové. Přítomen z čestných předsedů byl člen Kongresu Spojených států Henry J. Hyde a předseda Cs. národní rady americké dr. M. Ferjenčík s paní M. Feijenčíkovou; ostatní poslali pozdravné telegramy. My pak poslali alespoň pozdrav po přítomném synu Janovi dr. Františku Schwarzenbergovi a jeho paní, které jsme tohoto večera zvláště postrádali. Judy Baar Topinková se svého úkolu “Mistress of Ceremonies” - s jistotou svého přirozeného vystupování - zhostila úspěšně jako vždy. Potěšujícím úkazem letošního plesu byla i ta okolnost, že jsme se na něm sešli s novými tvářemi. Byly to sice tváře známé, ale loňského roku jsme je na výročním plesu neviděli. Věříme, že je to náznakem i důkazem toho, že způsob pořádání tří posledních výročních plesů Oblastního výboru ČSNRA nabývá onoho významu, pro který je v této formě pořádáme a dosahuje cíle, který jsme mu vytkli: aby byl representační událostí našeho zdejšího veřejného života pro naši krajanskou větev, a aby zároveň seznamoval a propagoval naši etnickou společenskou tradici jak u Cechoameričanů již zde narozených, tak i u Američanů. Nakonec ať přijmou naše upřímné srdečné poděkování všichni, kteří se jakýmkoliv způsobem o úspěch letošního plesu zasloužili. Za tiskový výbor Oblastního výboru ČSNRA - F.U. Odbočka Long Island, N.Y. Dlouholetý člen br. Frank Havlík želí odchodu zakádajících členů této odbočky: odešli předseda prof. Vratislav Bušek, tajemník Hanuš Lexa, jeho žena Alice, br. Maras a jeho žena. “Pro mne to byla těžká rána a dlouho jsem se nemohl vzpamatovat. Doufám, že se nám podaří odbočku obnovit”. Přikládá dar $250. k uctění památky své zesnulé, milované Nanynky. 6 - Věstník [pageend6]Odbočka T.G.M., Los Angeles Letošního roku nemohla naše odbočka uspořádat oslavy narozenin TGM v neděli odpoledne v hale sokolovny, poněvadž zvýšené nájemné za propůjčení sálu je pro odbočku neúnosné a tak se nás sešlo v pátek večer dne 7. března přes 50 návštěvníků v klubovně sokolovny, kde jsme si diapositivy a americkým filmem o Československu před II. světovou válkou připomněli tento významný den v historii našeho státu. Na tomto večeru přivítali jsme velmi milého hosta redaktora pana Josefa Jostena z Londýna s jeho manželkou, kteří v těchto dnech dleli na návštěvě v Los Angeles. Pochopitelně zájem všech přítomných tohoto večera soustředil se na p. Jostena, který vyprávěl o své práci v Evropě a co všechno je možno dělat k docílení svobody v okupovaných sovětských státech. Odbočka “Portland - Oregon” Jednou z významných událostí letních měsíců v oregonském Portlandu je “Neighborfair” a jeho, dnes už neoddělitelnou součástí a možno říci hlavní atrakcí je “Folkfest”. Více jak padesát etnických skupin, spolků či organizací jsou členy Folkfestu, který dodává slavnostem jakýsi mezinárodní nádech a tak se stalo že oproti 75000 návštěvníků prvního Neighborfair, přišlo druhým rokem 150 tisíc a třetím a čtvrtým rokem již kolem 300 tisíc lidí. Folkfest je veden skupinou obětavých dobrovolných pracovníků, mezi nimiž je i naše předsedkyně Giny Jacksonová. Úzce spolupracuje též s World Affairs Council”, pro který má k dispozici tlumočníky a zúčastňuje se akcí “Portland American Council”, mimo jiné asistencí při naturalizování nových přistěhovalců a exulantů z celého světa. Celý rok je vyplněn nejrůznějšími akcemi, jejichž hlavním úkolem a přínosem je sbližování občanů a lepší porozumění našeho společného kulturního dědictví. Pravidelně měsíčně se schází vedení na zasedáních, na která jsou pozváni zástupci všech skupin, které se střídají v organizování občerstvení a zábavy. Naše odbočka ČSNRA je velmi činným členem “Folkfestu” a byla hostitelem minulého zasedání. Členové to vzali jako vhodnou příležitost ukázat něco z našeho národního, kulturního bohatství. Připravili jsme malou výstavku československých národních krojů, výšivek, broušeného skla, obrazů našich historických míst a malebnosti československé přírody. Předsedkyně Giny Jackson ve své přednášce spojené s promítáním diapositivů v krátkosti obeznámila hosty s hlavními a často smutnými událostmi našich bohatých dějin, od “Praotce Čecha” až po sovětskou okupaci. Připomněla Tomáše Masaryka a jeho přátelství s pres. Wilsonem a nezapomněla ani na úspěchy našich umělců Dvořáka, Destinovou, Kubelíka, na jejich přínos a vliv na hudební tvorbu a projev zde, v USA. V historické části naší výstavky, vedle našich dvou, jediných presidentů, byl praporek, československý praporek s černým pruhem přes dolní pravý roh. Pohled na tuto vlajku vzbuzuje v mnohých z nás přesmutné vzpomínky na rok 1968 a symbolizuje status republiky, zvláště za posledních 32 let. O přestávce za mnou přišel ukrajinský uprchlík a řekl mi, že velmi dobře rozumí významu této smuteční pásky a že má velmi dobré vzpomínky na Čechoslováky, kteří mu pomáhali při jeho útěku ze sovětské Ukrajiny. Celý večer byl nadmíru úspěšný. I kdybychom pominuli projevy uznání a chvály účastníků, jejich neskrývaný obdiv a zájem byly pro nás dostačujícím důkazem úspěchu. - A to ještě ani nemluvím o občerstvení, které připravily, jako obvykle, naše ženy. České koláče a bratislavské rohlíčky byly pro naše hosty skutečnou pochoutkou. Všichni odcházeli s bohatými dojmy a my navíc s pocitem hrdosti k příslušnosti k národu, který přece jen má své čestné místo v historii kulturního světa. Vlastimil Obereigner Portland, Oregon IN MEMORIAM: Březen 1980 zesnulého br. Otty Krafty, věnuje odb. ČSNRA Gen. M. R. Štefánik v Michigan $10.00 zesnulého br. Karla Bárty, věnují manž. Eduard a Marie Dellinovi, IL 20.00 zesnulého br. Čeňka Torna, věnují Miloš a Růžena Hajných, IL 40.00 zesnulého zasloužilého vlastence Čeňka Torna, věnuje rodina Augustina Heringa, IL 20.00 Alice Pachner, IL 10.00 Mr. Richard Pur, s chotí 10.00 zesnulé Libuše Kalivodové věnují manž. Smuntovi, IL 20.00 NA ČINNOST ČSNRA: Československá ženská nár. rada v exilu, IL 300.00 Československá taneční skupina, Owosso, MI 200.00 Masarykovo sdružení, Odb. ČSNRA Owosso, MI 100.00 George S. Mičan, IL 50.00 Antonie D. Bílý, GA 16.40 Joseph F. Faltus, GA 16.20 Bohumil Polata, CA 15.00 Masaryk Club of Boston, MA 12.00 Mrs. B. H. Bohrer, CA 10.00 Mrs. Jana Duffek, IL 10.00 Anthony Dušek, IL 6.20 A. K. Wenzbauer, Canada 5.00 James A. Melichar, IA 5.00 Na fond pro čs. disidenty: Andrej Foltýn, člen odb. Gen M. R. Štefánik v Mich. 10.00 Peter Vičko, člen odb. Gen. M. R. Štefánik v Michigan 15.00 Kalendář V neděli odpol. 8. června - v hotelu Marriott, Chicago O’Hare, oslava 100. výročí narození gen. Štefánika. V pátek 29. února se konala druhá schůze přípravného výboru pro pořádání oslavy v budově slovenského evangelického kostela sv. Trojice v Chicagu. Hudební program si vzal na starost p. Josef E. Bukový, ředitel slovenského pěveckého souboru Zora. 19. dubna: Jarní věneček Čs. ženské národní rady v Elk Klubu, Berwyn. Vystoupení taneční skupiny Beseda. 10. května: Majáles Klubu Domov v chicagském Velehradě. 7. června: Sjezd Čs. národní rady v hotelu Chicago O’Hare Marriott, od 9. hod. ráno. - Večer sjezdová večeře v hotelu. 8. června: dopoledne sjezdové zasedání (viz shora). 8. června: Slavnostní odpoledne s programem (a obědem) k oslavě 100. výročí narození gen. Milana R. Štefánika, v hotelu Chicago O’Hare Marriott. 15. června: Piknik Čs. ženské národní rady na farmě Temple. Věstník - 7 [pageend7]i i í í i i i í i i i í i t i í i í i i í i i i i í I O. S. A. Nejstarší bratrská a sesterská podpůrná jednota v Americe jest připravená poskytnouti Vám nejvýhodnéjší druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA "Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 1 věst ník (USPS 658-460) CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 ADDRESS CORRECTION REQUESTED .«üfß*.;, 4.16 [pageend8]