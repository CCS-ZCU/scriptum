HAŇŤA PRESS ČÍSLO 8 PROSINEC 90 ZPRAVODAJ SPOLEČNOSTI BOHUMILA HRABALA Filosof Zdeněk Neubauer přichází přednášet týden po začátku revoluce 1989 a všichni jsme zvědaví, co řekne, má oblek tmavší než jindy a kravatu méně fialovou než jindy, na klopě trikolóru, Zdeněk Neubauer přichází a říká - dámy a pánové, seděli jsme napjatě v roce 1967, když přednášel Jan Patočka prvně po dvaceti letech na fakultě, a byli jsme zvědaví, co řekne. Řekl - dámy a pánové, kde jsme to minule přestali? u Aristotelovy Poetiky. MICHAL JŮZA (1989) [pageend1]OBSAH Michal Jůza: FILOSOF ZDENĚK NEUBAUER... 1 Bohumil Hrabal: PŘÍTEL Z KERSKÉHO POLESÍ 3 E. Bondy: KOŘENY ČESKÉHO LITERÁRNÍHO UNDERGROUNDU V LETECH 1949-1953 5 Tomáš Mazal: HONZA KREJCAROVÁ /Jana Černá/ 10 Bibliografie edice Půlnoc 13 Salón odmítnutých Václav Cílek: BOŽENA NĚMCOVÁ O SLOVENSKÉ NÁRODNÍ POVAZE 14 Václav Kadlec: ZPRÁVA O PŘESTAVBĚ 16 Pokusy o Hrabala Michael Špirit: NOTNĚ OSAHANÁ RUKOVĚŤ 17 Susanna Roth: DICHTUNG ODER WAHRHEIT? 27 Recenze knihy DEN VESELÉHO SMUTKU 37 Bohumil Hrabal - cizojazyčná vydání .1989-1990 38 Tiskové opravy k 3. svazku Díla Egona Bondyho 39 Jaroslav Vávra: PAN MARYSKO TO VĚDĚL 40 HAŇŤA PRESS č. 8. Redakční rada: Václav Cílek, Karel Dostál, Jan Hýsek, Václav Kadlec, Tomáš Mazal a Zdeněk Rfižek. Vydává PRAŽSKÁ IMAGINACE. Uzávěrka čísla: 12.12.1990 [pageend2]Bohumil Hrabal: PŘÍTEL Z KERSKÉHO POLESÍ Se Zdeňkem Frolíkem jsme se tu a tam setkávali, když byla tenisová sezóna. Se svými přáteli hrával zápasy na život a smrt, do úplného vyčerpání, až do setméní. Tak se vracel na bicyklu pomalu domů, aby na cestě se stavil v Há- jence, na sklenici piva a potom tu ruskou vodku. A kouřil pak na verandě jednu cigaretu za druhou, už se stmívalo, seděli jsme proti sobě, už bylo tak šero, a přesto v dubiskovém lese zářily štíhlé kmeny bříz, na stole zářily dvě tenisové rakety, na cementové podlaze byla jedna bílá tenisová botička Frolíkova, a druhá se vznášela a pohoupávala tak, jak určoval rytmus pohybujícího se kolena, přes záda měl přehozený bílý pulovr a z opálených lýtek přesahovaly bílé tenisové kalhoty. A já jsem býval mluvný a Frolík tichý, měl oči jako syn rabína z Belzu a jeho slaměný vlasy se leskly ještě potem a bílá cigareta se vznášela k jeho rtům... byl Zdeněk Frolík, číslo. A maličko přikrčený, pořád připravený ke skoku směřujícímu k šifře, nebo ke skoku po bílém marném míčku. Já jsem jej často sledoval, když hrál tenis... i pro něj to byla hra, ludibrionismus, ta šílená boží hra, titěrná a blbá... jak jsem častokrát musel přeříkat teorii ludibrionismu od Ladislava Klímy. A tak, dívaje se na úpornost boje o každý míček, jsem jistil, že jistě je nějaká podzemní říčka, která spojuje tenisovou hru pana Frolíka s diktátem jeho Bytí... aplikovanou matematikou... Frolík svoje míčky i míčky protivníka sledoval jako víření neutronů v atomovém jádru... Míval rád větu Ladislava Klímy... Vypořádat se jen s jediným problémem, značí poznat vše, být vševědoucí... Říkalo se o něm v Kersku, že jako vědec je jednička v celém světě aplikované matematiky, ale že někde u Kanady má ostrůvek, na kterém má tenisový kurt... A přitom je tak prostý, že jezdí do Kerska autobusem, že ale na autobus musí nejdřív jet na bicyklu, kde má před sebou jedno dítě, za sebou druhé dítě... a na zádech ohromný ruksak... A tak vypadal, když jsme seděli na verandě Hájenky a dívali se, jak v temném lese dubisek září štíhlé kmeny bříz... tak tu chvíli se Frolík podobal... lyrickému pěvci tragických chvil lidského žití. Vymýšlel jsem, čím bych jej donutil k hovoru, ale marně. Kouřil, upíjel moskevskou vodku a zíral na ty jak kouř stoupající k nebi... štíhlé kmeny bříz... Hele, povídám, Zdeňku... Coincidentia oppositorum... A co takhle, povídám, docta ignorantia? A usmál se, usmál se a jen mávnul mezi prsty cigaretou... Jindy jsem chtěl 3 [pageend3]začít hovor - povídám: Víš, že nad athénskou školou filozofů bylo napsáno... A usmál se, usmál se a jen mávnul něžně cigaretou, uhlík se rozzářil... a Zdeněk řekl tiše... Nevstupuj bez znalosti matematiky... A to byl se Zdeňkem Frolíkem krásný podvečer a seděli jsme v přítmí na verandě a otevřenými dveřmi z hospody v šikmém tunelu světla zazníval nevázaný ženský smích, cinkání sklenic, tlumený hovor, někdy zpěv s kytarou... Tu a tam si Zdeněk něco poznamenal na útržek novin... a dál řetězově kouřil a dál lehce popíjel ruskou voděnku a dál měl posunuté oko směrem k nekonečnu a věčnosti tak, jak to měli vrozené synové rabínů z Haliče, jak secesní slečny... Tak Zdeněk Frolík byl zdobností a ozdobou kerského polesí, byl přirozený jak neotesané dřevo a ticfyý jak kvetoucí střemcha. Každý jej tady měl rád... a jistě teď sídlí ve středu rovnostranného trojúhelníku a je naplněn tenisovou lirou Boží, aplikovanou matematikou a prostornou prostotou, která mu byla vlastní, dokud ještě byl tady s námi, ve světě jevů... V Kersku, velikonoce 1990 Druhý svazek Spisů Bohumila Hrabala ŽIDOVSKÝ SVÍCEN byl dán do. výroby a vyjde v dubnu 1991 jako první kniha celého projektu. Svazek obsahuje tyto texty (číslování je konstruováno jednotně pro celé spisy): 22 LICHOBĚŽNÍK ČÍSLO DVĚ 23 DŮM, KTERÝ SE OSVĚŽOVAL BLESKEM 2.4 FILIPOJAKUBSKÝ DEN 23 FARIZEJOVÉ A ZÁKONÍCI 2.6 NELZE UTÉCI 2.7 SLAVNÁ WANTOCHOVA LEGENDA 2.8 VELIKÝ ŽIVOT 2.9 UTRPENÍ STARÉHO WERTHERA 2.10 MRTVOMAT 2.11 BAMBINO Dl PRAGA 2.12 AKADEMICKÁ KANTÁTA 2.13 BARVOTISKY 2.14 KRÁSNÁ POLDI 4 [pageend4]E. Bondy: KOŘENY ČESKÉHO LITERÁRNÍHO UNDERGROUNDU V LETECH 1949-1953 Čs. underground 70. a 80. let byl významnou složkou neoficiální kultury a v jejím rámci měl mnoho prvků vyslovené kontrakultury.Víc než v jiných zemích východního bloku byl však proudem umělecky vysoce aktivním, a to od rocku až po výtvarné umění, ba dokonce se v jeho rámci realizovaly takové projekty jako dnes už 14svazkové dějiny světové filosofie, jejichž vznik si prostě vynutila situace, kdy po více než 40 let nebylo na trhu prakticky nic z tohoto oboru. Stejně tak se rozvinula i překladatelská činnost. Vznikla i periodika s mezinárodně srovnatelnou úrovní. Vliv kultury undergroundu zasahoval široké vrstvy mládeže, nezůstával omezen na centra a už vůbec ne na intelektuálské kruhy, nýbrž byl recipován zejména dělnickou mládeží. Rychlý rozkvět v 1.1972/3 byl mj. umožněn tím, že se mladí mohli obrátit k dílům, která již o víc jak dvacet let předcházela. Nyní je nacházeli, přetiskovali si je, recitovali, zhudebňovali a inspirovali se jimi. A tak sahají kořeny čs. undergroundu až do let 1949/53, tedy do doby, kdy ještě pojem undegroundu nebyl ražen - nicméně, jak ukážeme, jde o díla, na něž je možno vztahovat tento pojem právem, což je ve východním bloku unikátní případ. K tomu je třeba poznamenat, že české umění mezi válkami bylo integrální komponentou světového moderního umění daleko více než v kterékoli středoevropské či východoevropské zemi a že po nástupu fašismu v Německu se Praha stala přímo druhým hlavním městem světového moderního umění po Paříži. To podmínilo i vznik undergroundu. V r. 1950 se od čs. surrealistické skupiny, tehdy již v ilegalitě, odtrhli někteří mladí členové, kteří si uvědomovali, že klasická surrealistická estetika nestačí na reflektování skutečnosti, v níž jsme se tehdy ocitli. Že to nebyla jen akademická otázka, ale otázka celého životního postoje a stylu, bude dokumentováno dále. Odtržená skupina byla poměrně početná, vesměs jsme měli kolem dvaceti let, ale časem přetrvalo pochopitelně jen dílo Několika. Jsou to zejména Honza Krejcarová, Ivo Vodseďálek, Egon Bondy, Vladimír Boudník, přičemž v 1.1951 - 1954 jsme mezi sebe počítali i generačně staršího Bohumila Hrabala. Od r. 1949 cca do r. 1954 jsme vydávali samizdatovou edici Půlnoc, v níž vyšlo celkem 43 menších i objemnějších svazků. Dílo protagonistů skupiny mělo různé osudy. Honza Krejcarová, dcera Mileny Jesenské, byla nejhůře postižena policejními raziemi. Z jejího díla zůstává torzo kratičkého souboru básní tehdy zcela ojedinělého "hard sex" ražení, sbírka tzv. "básní z terapie", založená na využívání psychoanalytické symboliky, a krátká erotická próza. V 50. a 60. 5 [pageend5]letech publikovala oficiálně komerční literaturu pro obživu. Ivo Vodseďálek psal s odmlkami celý život a zůstal nejvěrnější původním teoretickým a estetickým východiskům skupiny. Po r. 1953 odmítal zásadně publikovat i v samizdatu a uvolnil své dílo k samizdatovému vydání teprve v létě r. 1989, neboť až do té doby s ním stále nebyl spokojen. Až jeho dílo, jež se vejde do jednoho tlustšího svazku, nyní vyjde, bude to, na to upozorňuju, znamenat významnou korekci v pohledu na historii české literatury posledních čtyřiceti let. Egon Bondy je poměrně plodný autor, který též přímo stál u zrodu undergroundu let sedmdesátých. V důsledku toho je jeho dílo v Československu mezi mládeží dobře známo. Tito tři autoři na rozdíl od Bohumila Hrabala odmítli kategoricky publikaci nějakých zkomolených výborů ze svého díla v letech šedesátých, o desítiletích následujících vůbec nemluvě. Přitom je však nutno upozornit, že jedině Bondy k tomu měl důvody politické, jeho tvorba je totiž v tomto ohledu velmi explicitní. S čím jsme tehdy přicházeli a co jsme dělali? Říci, že jsme z jednoho dne na druhý začali po únoru 48 žít v orwellovském světě, je com m on plače. Šok však byl ještě zmnohonásobován extenzívní stalinistickou propagandou. Velkoměsto bylo celé polepeno plakáty výtvarně soc. realistického provedení a všudypřítomně okrášleno transparenty s myšlenkově i jazykově absurdními hesly. Že analogicky vypadal všechen tisk, film a vysílání rozhlasu, dodávám jen pro úplnost obrazu. Tomuto útoku nebylo možno odolat, většina se mu nedokázala ani bránit, neboť byl naprosto nečekaný a jeho masivnost byla i po zkušenostech s nacistickou propagandou bezprecedentní. Účinek také na sebe nedal dlouho čekat. Nadšení pro stalinismus se stalo zejména mezi mládeží v 1. 1948-1954 masovým. Např. mnozí z mých kolegů zde přítomných prodělali toto období v aktivní spoluúčasti na stalinistické politice a propagandě. Pamatují se zajisté, jak často docházela hysterie zbožňování Stalina a stalinského budovatelského programu až k paroxysmu, kdy masy mládežníků nejen kolektivně jásaly a zpívaly a tančily a budovaly, ale plakaly, proklínaly, nenáviděly atd. Věřím, že tehdy neviděli, že doba má i svou odvrácenou tvář rychle zřizovaných koncentráků, masového zatýkání atd. - ačkoli popravy a politické procesy měly nejširší publicitu právě z důvodů propagandistických. Tak či onak, pro nás, mladé básníky a umělce, to byla situace, kdy jsme museli hledat uměleckou odpověď na to, co se kolem nás dálo, a to pokud možno odpověď ofenzivní. Byli jsme, zaplaťpánbůh, příliš mladí na to, abychom se uzavřeli jen do vnitřní emigrace. To, k čemu jsme došli, byla estetická teorie tzv. trapné poesie a totálního realismu. Trapné v nejvlastnějším slova smyslu, totální ve vší hluboké . 'i V ’ 7 o * ť ; 7 ■■ . *' ' >e ' ‘ « 'v " -A ’ * p , ' v 6 [pageend6]ambivalenci smyslu tohoto slova. Objevili a realizovali jsme možnost využít pseudoestetiky stalinistické mytologie k jejímu vlastnímu popření. Neuchylovali jsme se k ironizaci, tím méně k antipropagandě, využili jsme např. frazeologie hesel tak, že jsme je esteticky ozvláštmli podobně jako to kdysi udělal Duchamp se svými ready-m ades. Emocionální náboj stalinistické umělecké produkce jsme nepodceňovali ani nezpochybňovali, my jsme jej potencovali až k závratnosti a ad absurdum. Naše básně z tohoto období jsou někdy budovány jako zdánlivě naivní, zdánlivě nezdařený pokus o nápodobu stalinské estetiky, kde to jen škobrtá v metru nebo v rýmu, či je použita "nezdařená" metafora, která není ironická, nýbrž právě jen trapná. Někdy jsou tyto básně psány jako prostý výsek z reportáže, nebo shrnují realitu do lapidárně totálního výrazu, kdy na ploše šesti-sedmi veršů se bez komentáře konstatuje, jak se milujeme, a pouliční rozhlas vysílá současně zprávy o popravách a přesný čas. V této poetice byla striktně vyloučena nejen didaktiČnost či moralizování, ale i jakákoli pointa a vtip ("esprit"). Oběma jsme se cílevědomě bránili a ubránili. Je ovšem těžko zpřístupnit tyto otázky bez uvedení textového materiálu. K tomu v rámci mého referátu není čas, ale samizdaty té doby jsem přivezl a mimo průběh zasedání je možno do nich udělat překladatelskou sondáž. Uvedu však ještě citát ze vzpomínkové stati Ivo Vodseďálka: "Viděli jsme gigantické sovětské perspektivy radosti a hrdosti v uměleckých dílech. To nebyl odraz reality, jak se nám tehdy snažili namluvit teoretikové umění. To byl svébytný systém komplexní mytologie, jež dovedla stanovit hodnoty mravní i estetické... Před těmito díly se naše bývalé ideály jevily zkompromitované a nežádoucí. Začali jsme chápat obecnou nepotřebnost svobody, která dosud stávala na vrcholu hierarchie hodnot. Byla to zcela absudní situace." Samozřejmě, že náš styl se vyvíjel, ostatně už od počátku tu vznikala i rozsáhlá díla, ať už novela či epos. Pro dějiny Čs. undergroundu však je významné a příznačné, že na počátku let sedmdesátých sáhl přímo do literatury, kterou jsme psali v 1. 1949-1953 a pochopil ji doslova jako svoji vlastní. Od té doby pak se nejen tato literární díla, ale i jejich specifická poetika rozšířily v mladé generaci do té míry, že básníkům let osmdesátých se rádoby posměšně říkalo Bondyho generace (Jan Placák, Petr Placák, Jáchym Topol, Krchovský aj.). To nejinteresantnější a z hlediska literární komparatistiky nejdůležitější však chci říci teprve teď. Nepochybně díky tomu, že české umění mělo - jak jsem už uvedl - zcela vyrovnaný krok s vývojem světového moderního umění, došlo ve skupině kolem edice Půlnoc v 1. 1949 - 1953 k pozoruhodným jevům. K tomu, že zde byla vytvořena prakticky přímá 7 [pageend7]analogie literatury americké beat-generation - a to s několikaletým předstihem - a že zde byly zřetelně a dokumentovatelně anticipovány další vývojové trendy ve směru k pop-artu a hyperrealismu. Vůbec mi nejde v žádném případě o žádnou deklaraci časové priority, nýbrž jen o vývojovou synchronnost danou silou živé tradice .českého moderního umění. Autoři skupiny Půlnoc žili na pozadí nezměrně krutějším a nebezpečnějším, než byl život, který známe ze životopisů i z díla beat-generation. Neustále ve stínu války, ale i ve stínu pracovních táborů a masové politické persekuce, jsme žili způsobem, jehož styčné body s beatniky byly be-bop (nejpřísněji ovšem zakázaný a trestaný), hard-sex (s výjimkou homosexuality), vagabondage, krádež, žebrota a antispolečenská aktivita všeho druhu, jen místo aut - která tu prostě nebyla - jsme kradli vůbec co se dalo. Potulovali jsme se bez přístřeší jako tuláci, ba přímo v tehdejší politické situaci jako doslovní psanci. (V době pracovní povinnosti jsme nepracovali, v důsledku toho nedostávali potravinové lístky, v době totální evidence obyvatelstva jsme byli bez pracovních knížek, ba i bez občanských průkazů.) Místo drog jsme měli ovšem jen ovocný vermut, ale místo projíždění se Státy jsme chodili přes státní hranice pod palbou tam i zpět kvůli pašování nylonek z Rakouska a místo zenbuddhismu jsme měli paramystického (ale ne křesťanského) českého filosofa začátku století Ladislava Klímu (o němž, myslím, zde bude též referováno) a (nebo) Trockého. To vše byl projev a způsob instinktivní obrany vůči totalitnímu establišmentu. Z tohoto životního stylu vyplýval ovšem i odpovídající životní pocit, který našel vyjádření v umělecké rovině stejně otevřeně, jako tomu je u Kvílení za Salomona nebo u On the Road. Opět lze prostým způsobem doložit na textech. Tato naše životní etapa obsáhla léta 1949 - 1952. Zbytky eposu Egona Bondyho jsou psány v r. 1954, ztracené prózy, které tehdy excitovaly Hrabala, jsou z let 1952-1953, retrospektivní Kádrový dotazník z r. 1961, Kvílení v r. 1953, On the Road 1957. A při tomto způsobu života jsme poznali alespoň stejně tolik, co poznali beatnici v USA, a splynuli jsme s onou odvrácenou tváří tehdejší oficiální skutečnosti, o níž nevěděli začínající literáti státních časopisů. S těmi jsme neudržovali žádné kontakty ani tehdy - kdy nás ti z nich, kdo nás znali, prohlašovali za "společenskou škodnou" a udávali nás Bezpečnosti - ani v pozdějších desítiletích, kdy se jejich postoje několikrát proměňovaly. Příznačné však je, že jsme se vůbec nesnažili ani o kontakty se starší básnickou generací (Seifert, Hrubín, Holan atd.). Antiautoritářství, které bylo základem naší životní revolty, bylo již tehdy provázeno antielitářstvím v rovině intelektuální. I do těchto stop vstoupil underground sedmdesátých let. 8 [pageend8]Nebudu analogu "skupina Půlnoc - beat generation" dále rozebírat, neboť to, co bylo tehdy napsáno, mluví samo za sebe. Obrátím se k druhému bodu. Estetická teorie i praxe trapné poesie a totálního realismu anticipovala estetiku i uměleckou tvorbu pop-artu a hyperrealismu. Došli jsme v teorii i v praxi až k tomu, že banalita jako estetická kategorie se začíná překrývat se zrůdností jako estetickou kategorií - s mezistupni absurdního a skurilního. Agresivita triviálního, jež na nás útočí obrazem i slovem z komerčních reklam a konzumního zboží, byla esteticky využita pop-artem a stejně tak jsme my využili agresivitu triviality let 1949-1953 v CSR, jež spočívala ve všudypřítomnosti stalinistických fetišů a sloganů (cituji Vodseďálka: "Snad zde vede přímá cesta od Bretonovy křečovitosti. Cítili jsme tento jev ve všech oblastech života, v politice, v sexu i v umění. Cílem bylo trapnost glorifikovat. Netušili jsme, jak se náš program vyplní televizním vysíláním"). Momenty mytologična, jež jsou obsaženy v uhran- čivosti konzumních symbolů a jejich snových hrdinů, byly nám dobře známy v analogické rovině politické manipulace vědomí. Ozvláštění typických případů od roviny fotografického dokumentu až po nejbanálnější a nejběžnější zboží nám bylo dobře známo a bylo námi vědomě využíváno. (Takovým fotografickým dokumentem byla např. nekonečná řada portrétů státníka na zdi nebo symbol blahobytu: salám, často se objevující na plakátě ve fetišistickém smyslu.) Uvedu i jen jako příklad, že když v téže době Mikuláš Medek procházel rovněž krizí rozchodu se surrealismem, doporučovali jsme mu, aby namaloval např. normální tramvaj (ať už veristicky nebo naivisticky) a napsal pod to na obraz prostě "tramvaj" apod. Medkovi to připadalo naprosto neúnosné a volil cestu k abstrakci. Závěrem jen tolik: kořeny čs. undergroundu sahají k edici Půlnoc z let 1949-1953, stejně jako kořeny amerického undergroundu ke generaci beatniků. Naprostá časová synchronnost je velmi pozoruhodná. Někteří představitelé skupiny Půlnoc byli - podobně jako v USA třeba autor Kvílení - i osobně účasni při "oficiálním" vzniku undergroundu v Československu. Dodnes je tento svazek živý z obou stran, a to přes to, že např. Egon Bondy je všeobecně znám jako levicový marxista. Určitou specifikou Čs. undergroundu je jeho neustálý filosofický podtext (Stankovič, Jan Placák, Topol, ale i básník tak postrádající jakékoli vzdělání jako Fanda Pánek) a svébytné propojení tvrdého reálu s lyrickým snem - pozdní dědictví po surrealistických prarodičích. Obojí dodává literatuře českého undergroundu velkou čtenářskou atraktivnost, jež mu umožňuje pronikat do nejširších vrstev mládeže. Dějiny čs. undergroundu pak rozhodně nekončí, ale rozvíjejí se dále i při proměně establišmentu. leden 1990, pro N.Y.C. 9 [pageend9]Tomáš Mazal: HONZA KREJCAROVÁ (Jana Černá) "Patrně málokdo měl již od nejútlejšího dětství tak těžký život jako Honza Krejcarová. Věru, že by si zasloužila svého životopisce a svoji monografii a komerce by si pochutnala na zfilmování jejího životopisu. Leč to vše se zřejmě nikdy neuskuteční, neboť jako tolik jiných obdivuhodných lidí nezanechala po sobě nic než nepatrné fragmenty (odhlédneme-li od literatury výdělečné). A přece byla pro generaci začínající na samém sklonku čtyřicátých let postavou uhrančivou - pro jedny v pozitivním, pro jiné v negativním smyslu", píše Egon Bondy, dlouholetý přítel Krejcarové. I v jeho básnické tvorbě lze nalézt verše Honze věnované či jí ovlivněné. Je tomu tak ve sbírce "Karibské moře" (1949-51), později v "Kádrovém dotazníku", ale hlavně v "Apendixu" (1962). Jana Krejcarová se narodila 14. srpna 1928 v Praze jako dcera publicistky Mileny Jesenské a architekta Jaromíra Krejcara. Po několika letech však manželství ztroskotalo. Milena se nastěhovala s dcerou do malého bytu a teprve tehdy se začal mezi oběma vytvářet skutečný vztah dcery a matky. V roce 1939 však gestapo Milenu pro odbojovou činnost zatklo a jedenáctiletá Honza se dostala do výchovy k cholerickému dědečkovi, známému profesorovi zubního lékařství, Janu Jesenskému. Osud je však nemilosrdný. V roce 1944 umírá v koncentračním táboře Rawensbrúck Milena a záhy na to roku 1945 Jan Jesenský. Sedmnáctiletá Jana je prakticky odkázána sama na sebe. Po dědečkovi sice zdědila něco kolem jednoho miliónu korun a vilu, ale do roka vše utratila. K tomu jí samozřejmě pomohli i její přátelé, pro které pořádala nákladné večírky a oslavy. Někteří u ní i bydleli. (Občas objednala i taxi, které stálo celý den přede dveřmi, kdyby je někdo potřeboval.) Utratit peníze bylo na druhé straně to nejlepší, co mohla s dědictvím udělat. Po následném únoru 1948 by jí nezůstalo stejně nic. Ivo Vodseďálek na onu dobu vzpomíná: "V prosinci 1948 mne volal (E. Bondy - pozn. editora), abych ihned přijel do Slavie. V prázdné kavárně seděl s neupravenou mladou ženou, oblečenou v utahaném svetru a pánských kalhotách (což bylo v té době zcela nepochopitelné). S mírně šilhající Janou Krejcarovou. Honza, vysoce inteligentní žena, měla neobyčejný dar každého, s kým hovořila, přesvědčit. Její plány byly sice • krásné, ale především nerealizovatelné. Byla nepochopitelně nepraktická a žila většinou v nepředstavitelné sociální bídě. Samozřejmě zbytečně... Přinesla do naší malé společnosti nový pohled nejen na moderní umění, ale prakticky na všechny hodnoty. Obrátila naši pozornost na Daliho, především na jeho princip mystifikace a urážky. Její vyprávění bylo magické. Její schopnost uvádět do omylu byla geniální. I 10 [pageend10]úplně zřejmým lžím jsme bezmezné věřili. Její život demonstroval zoufalství i radost současně. Naučili jsme se navzájem bolestně zraňovat. Seděli jsme kolem stolu nazí a hráli na pravdu. Otázky byly opravdu kruté a vždy pravdivě zodpovězené. Otvírali jsme si bránu pekel i nebes současně. Bez nejmenší stopy cynismu. Crévelova věta "cynismus pro cynismus je cynismem proti pravdě" byla v nás živá. Nemuseli jsme šiji připomínat..." Po měnové reformě v roce 1953 byli ti, co spořili a skromně žili, ošizeni komunisty znovu. Takové starosti Honza už nepoznala. Jako dcera komunistky, leč komunistky dané do klatby (viz "Adresát Milena Jesenská"), již jasně viděla obavy své matky a zrádnost totality. V roce 1949 se poprvé provdala, brzy však její muž odešel do Izraele. V roce 1950 se poznala se svým druhým manželem, Milošem Černým. Z tohoto manželství vzešly tři děti, čtvrté Černý přijal, ačkoliv mu bylo jasné, že není jeho. Rozpad manželství v roce 1960 znamená pro její děti dětské domovy a rozptýlení po celé republice. V těchto letech Honza prakticky neustále měnila své zaměstnání, dá-li se to tak vůbec nazvat při jejím nespoutaném bohémském životě. Příležitostně a vždy krátce pracovala jako uklízečka, průvodčí tramvaje, pomocnice v kuchyni atd. Krom toho si přivydělávala i psaním. Pár povídek vyšlo v několika časopisech, dvě knížky "Nebyly to moje děti" (krátké povídky dětských osudů) a "Hrdinství je povinné" (příběhy mladíka na stavební brigádě) zapadly v běžné produkci. Po několika letech si Honza vzala k sobě dvě ze svých dětí z dětského domova. Ale bylo to opravdu jen nakrátko. Chyběla kontinuita citového vztahu a děti byly celé dny i noci ponechány samy sobě. Pečovatelské právo bylo tedy přiřčeno otci. V roce 1961 se Honza znovu vdává (Ladislav Lipanský) a porodí další dítě. Záhy je však syn úřady přiřčen pěstounům a Honza odsouzena najeden rok (1963-64) odnětí svobody pro hrubé porušení povinné péče. Až teprve v rozmezí let 1968 - 69 začala Honza znovu psát a publikovat. V časopise "Divoké víno” vycházejí její povídky, tamtéž vychází i knížka vzpomínek na matku "Adresát Milena Jesenská" (Divoké víno, 1969). Znovu se provdává v roce 1973 za výtvarníka Daniela Ladmana. Zdá se, že to byla její nejklidnější a vnitřně vyrovnaná léta. Netrvala však dlouho. Její komplikovaná životní pouť končí tragicky 6. ledna 1981, kdy umírá na následky automobilové nehody. Z prací Honzy Krejcarové (vyjma knížky "Adresát Milena Jesenská") je nejcennější a zároveň nejproblematičtěší vůči veřejnosti její raná tvorba. Torzo básní datované 21. 12. 1948 "V zahrádce otce mého" a kratší próza "Clarissa" z roku 1951. 11 [pageend11]"Všechny další věci, zejména ty, jež publikovala, byly psány Honzou výslovně a uvědoměle jen pro peníze, a proto se co nejotročtěji snažily vyjít vstříc vkusu doby, což se jim též podařilo. Jen některé, jako črty z pobytu ve věznici, otiskované v Divokém víně koncem šedesátých let, jsou psány bez ohledu na pouhé zpeněžení," píše Egon Bondy a pokračuje: "Sbírečka V zahrádce otce m ého... nás všechny, kteří jsme se s Honzou seznámili v posledních dnech roku 1948, přímo fascinovala. Bylo to poprvé v české literatuře, co byla napsána ženskou rukou poezie tohoto typu. Jakkoli od té doby pohyb české poezie, zejména poezie undergroundu, dospěl k nebývalým polohám, přesto dodnes působí tato sbírka Honzy Krejcarové dost šokink. Před málem pětatřiceti lety působila přiměřeně víc. Clarissa je biografickým dokumentem, který situaci, jež byla ve skutečnosti dokonale otřesná zejména v historických podmínkách přelomu let čtyřicátých a padesátých, líčí s jakýmsi nostalgicko-erotickým nadhledem, jehož hluboká poezie je sice narušena určitou formální nepropracovaností, ale je trvalou konstantou textu. Formální nepropracovanost pak je prostě dána tím, že text vznikl (či vznikal) za nepředstavitelně těžkých životních podmínek společenského psance, jenž bez bytu, bez potravinových lístků, bez zaměstnání a bez koruny se prakticky pohyboval mezi jednotlivými krátkodobými vazbami a přespáváním po kanálech a půdách (event. postelích za patřičnou protislužbu). Významná je ale i quasifilosofická rovina textu, která vyjadřuje nejen sen párii, ale i velmi pozoruhodnou reakci levicového intelektuála na rozkvět stalinismu v Čechách. Obhájení svobody jedince na stanovisku proklamativně dekadentním (zde ovšem nejvíc zprostředkovaném reflektovaným studiem markýze de Sada) se od té doby objevilo v podmínkách stalinismu vícekráte a bude nepochybně i v současnosti a blízké budoucnosti ještě častěji proklamováno." (E. Bondy) Smrtí Krejcarové-Černé její jméno zcela zmizelo. Období normalizace vykonalo své a jen tehdy samizdatová Revolver revue přinesla v roce 1987 fragment sbírky "V zahrádce otce mého". Teprve nyní se prostřednictvím soukromého nakladatelství Concordia dostává čtenářům do ruky ucelenější knížka s titulem "Clarissa a jiné texty", která kromě legendární "Zahrádky" a "Clarissy" přináší i unikátní dopis Krejcarové z roku 1963, který na mnoha stránkách dokresluje a nejlépe vystihuje její povahu. Knížka je opatřena předmluvou Egona Bondyho (viz citace v textu), ediční poznámkou Ivo Vodseďálka a doslovem Bohumila Hrabala nazvaným "Černá lyra", z něhož závěrem citujeme: "...svým životem a svými básněnii a texty je Honza prokletou básnířkou a Praha musí být hrdá na to, že její Osud, osud Honzy Krejcarové, je spjat se srdcem Evropy, Prahou." 12 [pageend12]Bibliografie edice PŮLNOC (podle Ivo Vodseďálka) Egon Bondy Pavel Svoboda Fragmenty prvotin (b, 1948) 2.000 (p, 1949) Churavý výtvor (b, 1950) Kněz dívkám (k, 1950, z) Povídky o lásce (p, 1950) Sloužíme lidu (k, 1950, z) Totální realismus (b, 1951) Diktatura proletariátu (e, 1951, z) Pražský život (b, 1951) Karibské moře (b, 1951) Dagmara aneb nademocionalita (b, 1951) Fiir Bondy*s unbekannte Geliebte (b, 1951) Šibeniční písně Ch. M. (t, 1952) Velká kniha (b, 1952) Malá kniha (b, 1953) Krajina a nemravnost (b, 1954) Zbytky eposu (b, 1955) Poesie i prózy (b, 1951) Trapná poesie (k, 1951) Kniha koláží (k, 1951) Jana Krejcarová Clarissa (p, 1952) Bohumil Hrabal Co je poesie (b, 1952) Vladimír Boudník Loď (b, 1952) /přetištěno z edice Explosionalismus/ Ivo Vodseďálek Oidipova břitva (b, 1949) Trapná poezie (b, 1950, část. z) Hle, čarovný politický román (k, 1950) Kvetoucí Ukrajina (b, 1950) Smrt vtipu (b, 1951) Politováníhodný sebevrah (b, 1951) Pilot a oráč (b, 1951) Jsem šťasten, Sylvie bude rodit (k, 1951) Cesta na Riviéru (b, 1951, Část. z) Trapná poezie (b, 2. vydání s ilustracemi Bom-Jelínek, 1952) Krajina a mravnost (b, 1953) Americké básně (b, 1953) Dobytí ¡iracionality (e, 1954, z) Kalvárie (p, 1954) Kompensace (p, 1955) Osamění (b, 1955) Bom - Jelínek Urajt (p, 1951) Bom - Jelínek - Bondy Korespondenční román (p, z) Sborník Mythy (b, 1950) Legenda: b = básnické texty p = próza k = koláže e = eseje z = ztraceno t = překlad 13 [pageend13]SALÓN ODMÍTNUTÝCH Svoboda slova, jíž se již přes rok těšíme, jistě neznamená, že každému otisknou kdekoliv cokoliv. Často však jsou rozhodnutí redaktorů pozoruhodná a stojí za zaznamenání. Následující historický příspěvek odmítla redakce časopisu Lidé a země tímto průvodním listem: Vážený pane doktore, váš článek o B. Němcové a slovenské národní povaze je jistě velmi zajímavý, ale v našem časopise by jistě vyvolal velký ohlas od Slováku. Nelze jej v této podobě otisknout. S pozdravem Jiřina Kadeřávková Nezbývá než dodat, že HAŇTA PRESS tiskne tento článek s nevšední chutí. BOŽENA NĚMCOVÁ O SLOVENSKÉ NÁRODNÍ POVAZE Božena Němcová, největší česká spisovatelka 19. století, navštívila v letech 1851-54 Slovensko celkem čtyřikrát. Pobývala ve Zvolenu, Banské Bystrici a Štiavnici, Tisovci, Čiemom Balogu, Sliači a na mnoha dalších místech. Její nejdelší (třetí) pobyt trval pět měsíců. Němcová následující svého věčně překládaného muže se tehdy domnívala, že na Slovensko odjíždí natrvalo. Měla zde celou řadu plánů. Vedla si cestovní deníky, zapisovala lidové pohádky a písně, plánovala nedokončený povídkový cyklus. Pracovala s vážným úmyslem "odvalit kameny nedorozumění mezi Čechy a Slováky", což bylo podezřelé už v té době. O "panslávské rejdy”paní spisovatelky se horlivě zajímala policie. Slováci vymaňující se z češtiny, jež na Slovensku bývala spisovným jazykem, se na vše české dívali s podezřením. A Češi reagovali charakteristicky: "Co nám je do Slováků, my je nepotřebujeme, ale oni nás. " S uznáním se na práci Němcové dívala jen malá skupina slovenských a českých přátel. Črta "Povaha lidu" vyšla roku 1858 v Časopisu Českého muzea. A ž do nedávné doby patřila např. s Havlíčkovými zápisky z Ruska k poněkud ožehavým tématům naší literatury. Přetiskujeme ji v původním znění, prosíme však přemýšlivého čtenáře, aby si byl vědom toho, že přenášet 150 let starý pohled zkušené pozorovatelky lidských duši na současné Slováky - a Maďary - může být stejně tak podnětné jako zavádějící. V. Cüek Povaha lidu Jak Slovák štíhlým vysokým tělem svým, jasným okem a přívětivou tváří od Maďara nevelkého, zavalitého, poěerné, zasmušilé tváře se liší, tak liší se i povahou. Maďar zabývá se nejraději jen chovem dobytka a hospodářstvím, a mimo to je husarem, a když se mu poštěstí, pánem. Slovák zná chovati dobytek, zná i hospodařit, zná řemesla, je obchodníkem, je horníkem, je &. , 14 [pageend14]polníkem, vozkou, dřevařem, voják je neohrožený, pána dělati také dovede, zkťátka hodí se do vozu i do kočáru. Maďar pohodlí milující vydrží celého půl dne ležet na zápraží, dohán kouřit a na nic nemyslit. Slovák pohyblivý, chvíli nevydrží, aby se něčím nezaměstnával. Maďar nerad mnoho pracuje a jen co se mu líbí. Slovák rád a mnoho pracuje, a když nemá doma co robit, jde si hledat robotu mimo dům. Maďar z místa nerad se hne, dokonce pěší, Slovák daleko do světa cestuje i s těžkým břemenem na zádech. Slovák rád rozpráví s lidmi, s domácím dobytkem i přírodou, když potkáš Slováka, pozdraví tě, pak se tě zeptá, odkud jsi a kam jdeš, a když mu povíš, přeje ti na rozchod dobrého zdraví. Maďar se na tebe podívá anebo si tě ani nevšimne a jde svou cestou dále. Hostinský je Maďar i Slovák, s tím jedině rozdílem, že Slovák, byť ho i Turek o kus chleba poprosil, s přívětivostí mu ho dá, třebas mu slova nerozuměl, kdežto Maďar byť i štědřeji uhostil, přece jen tenkráte i srdečným a vlídným hostitelem se ukáže, když ho v jeho řeči oslovíš. Slovák je rád veselý, miluje zpěv, tanec, hudbu, kterou i rád provozuje. Maďara rozveselí jedině hudba cikánská, při té jen tančí zamilovaný čardáš, při té jen zpívá zádumčivé svoje písně, tou rozhárán do pekla půjde. Vášnivost ta ale nemá u něho trvání a záhy ochabne. Slovák se hned tak nezbrkne, je chladnější, ale když pro něco zahoří, nevykouří se mu to hned tak z hlavy, ani ze srdce. Také lehko popuděn je Maďar: "Psa za chvost a Maďara za bajúz (tj. kníry - pozn. red.) nělapaj, oba ťa uhryznú", říká Slovák. Maďar vyčítá Slovákům opilství, ale v temnicích na doleních krajích o mnoho více Maďarů sedí pro bitky v opilství spáchané, než Slováků, to je dokázaná věc. Slovák když se opije, zpívá nebo mlčí a jde spát. Maďar kleje a pere se hned do krve. Tak teremtovat a bassamovat (tj. klít - pozn. red.) nezná Slovák jako Maďar. On si také rád zahřeší, ale on posílá jen Paroma a sto hřmených do matěri, co nikomu neuškodí. Maďar když krade, krade rád koně a voly a nedělá si z toho žádný hřích. Když se za čas některému Slováku zachce na beraně cizého stáda si pochutnat, upřímně si řekne: Vzdychaj, duša - tělo puojdě krásť! Přece uznává, že nesprávně jedná. Maďar je velmi zdvořilý a užívá rád mnoho titulů v řeči. Slovák mluví prostě, ale uctivě, zvlášť s pány, cizinci a starými lidmi. S těmi mluví obyčejně v třetí osobě, a přijde-li řeč na krávy nebo ošípané, zajisté nevysloví ani jedno ani druhé slovo dříve, dokud by se nebyl omluvil: prepytujem ich poctivů hlavu! Stojí-li druhý u stolu, dodá: i ten poctivý stuol, čo na ňom boží dar leží! 15 [pageend15]Maďar miluje nápadný šat, šperky, zlato, barvy ale temné, tak i Maďarka. Slovák miluje barvy veselé, modrou, bílou, červenou, místo péra kytku za kloboukem, místo prymů zlatých pěkné vyšívání, a milou svou když vidí přistrojenou, zazpívá si: "Ani tá kalina nie taká červená, ako moje milá, keď je připravená." Maďar má rád tlusté ženské, Slovák driečnou, štíhlou jako jedla, a třebas i neměla zrna, jen když se nosí jako srna. Maďarka nemá ráda mnoho dětí, Slovenka ale říká: Viac otčenášov, viac chleba, a má raději více dětí, než aby bezdětnou byla. Ačkoliv je staré přísloví: Němcom zelina, Uhrom slanina a Slovákom kaša s mliekom, není pravdivé: Slovák rád i zeleninu i guláš i slaninku a pohár jágerského aneb budínského také rád vypije, jakož i Maďar zase nepovrhne haluškami s bryndzou, ani kaší s medem, ani sýrem se salšů klenovských - a víno lépe mu chutná se slatinskou štiavicí (tj. kyselkou pozn. red.). Co zasluhuje chvály u Maďarů, je národní jejich hrdost, jakoužto ctností aby se každý národ honosil, přáti by bylo, avšak bez ukřivdění druhému národu, neboť tím zatemní se všecek lesk takovéto ctnosti. "Každému je svůj jazyk milý a mně můj," měl by si každý pomyslet a nežádat od jiného, co sám za špatné uznává. A přece se dost Maďarů poslovenčilo a Slováků pomaďařilo. Srb povídá: "Horší jeden poturčenec, než deset Turků!" Zkušenost nás učí, že je to pravdivé přísloví. Studentské listy otiskly (v č. 21, listopad 1990) rozhovor Karafiát-Kadlec (ze září 1990), z něhož (jistě z prostorových důvodů) vynechali závěrečnou pasáž: Ty jsi úplný básník. N echceš tu na závěr otisknout nějakou svou báseň? Já tě vezmu za slovo. Chci. A jestli to unesete, tak bych rád jednu, kterou jsem napsal v roce 1987 do nějakého sborníku, ale ona nějak je pořád aktuální: ZPRÁVA O PŘESTAVBĚ Samozřejmě, že lze děravé spodky zakrývati svrchníkem naruby a naopak. Samozřejmě, že lze přenášeti škatule ze sklepa na půdu a naopak. Samozřejmě, že lze staré chyby nazývati novým myšlením a naopak. V žádném případě však nelze dělati z volů lidi. A naopak. 16 [pageend16]POKUSY O HRABALA Michael Špirit: NOTNĚ OSAHANÁ RUKOVĚŤ aneb K poetice a k úbytku jednoho textu Přestože Bohumil Hrabal vyhlazování kultury zažil během svého života už několikrát, události za protektorátu a likvidace duchovních hodnot po komunistickém únorovém puči ho nezasáhly tak těsně, jako důsledky normalizační politiky brežněvovských místodržitelů: do stoupy putovaly dvě jeho nejnovější knihy ("Domácí úkoly" a "Poupata"), svazky z druhé poloviny šedesátých let byly dány na index zakázané literatury, stejně jako filmy natočené podle jeho povídek, organizace spisovatelů, jejímž byl členem, byla rozprášena a možnost další publikace naprosto vyloučena. Je snad však přímo v logice Hrabalova díla, jež můžeme sledovat až do druhé poloviny třicátých let, že pády bývají pro člověka a spisovatele jeho formátu alespoň příležitostí k vzestupům. Z jeho konkrétní situace můžeme přímo konstatovat, že z téměř desetileté tvůrčí pauzy (v šedesátých letech, kromě "Inzerátu na dům, ve kterém už nechci bydlet", nenapsal vlastně nic nového či původního - spoustu příležitostných projevů, glos a rozhovorů nepočítejme), neradostných osobních (smrt rodičů a strýce Pepina) a společenských skutečností, z tušení blízké smrti (podepřené špatným zdravotním stavem) a tedy "nebezpečí z prodlení' vzešla v první polovině sedmdesátých let díla, která neomezena ohledy na cenzuru a možnosti publikace představují v jeho tvorbě zcela novou kvalitu. Na počátku této řady stojí "Rukověť pábitelského učně", nedlouhý text, jenž pozoruhodným způsobem shrnuje základní stylotvorné principy tvorby let padesátých (přepracované a publikované v letech šedesátých) a zároveň předznamenává etapu budoucí, vzpomínkové, pohádkově-baladické a meditativní texty nesoucí se novým, obrozeným způsobem vypravování. "Rukověť pábitelského učně" (dále jen "Rukověť") byla napsána v Kersku, v srpnu 1970, jako předmluva k americkému vydání výboru z povídek, jenž vyšel po delších průtazích v New Yorku v roce 1973 (The Death of Mr. Baltisberger, blížeji o těchto potížích viz K. Hvížďala, České rozhovory ve světě, Kolín n. Rýnem, Index 1981, rozhovor s J. Škvoreckým, s. 186-188). Protože naším úkolem není jen prozkoumání poetických kvalit textu, nýbrž i zjištění rozdílů mezi několika jeho variantami, podívejme se nejprve v jakých a kolika podobách "Rukověť" existuje. Tento výčet nemusí být jistě vyčerpávající, ale domnívám se, že postihuje alespoň klíčové podoby textu. 17 [pageend17]Při zjišťování výskytu "Rukověti" jsem vycházel ze tří základních pramenů. Prvním byl poměrně obsáhlý soupis Hrabalovy literatury v knize Susanny Rothové /Laute Einsamkeit und betteres Glück, Bern 1986/ druhým studie Václava Kadlece /Bázlivý hrdina Bohumil Hrabal, Praha, PI 1989/ a třetím fond rukopisů Bohumila Hrabala v archívu Památníku nár. písemnictví v Praze. Originální znění textu je obsaženo v šestistránkovém rukopisu s datací "Kersko, srpen 1970", jenž je otištěn ve zmíněné práci S. Rothové. V literárním archívu je k dispozici nedatovaný čtyřstránkový strojopis. Dále se "Rukověť" objevuje ve strojopisném svazku "Čtyři texty, Konfrontáž literatury a života" s vročením "Praha 1970". Obsahuje texty "Peruť imbecility", "Legenda psaná na prahu posedlosti", "Morytát psaný na prahu věčnosti" a "Rukověť" o celkovém rozsahu 61 stránky. (Rothová ve svém soupisu Hrabalových děl uvádí jiné pořadí textů - Rukověť - Legenda - Morytát - Peruť - i odlišný údaj "Praha 1972"). Potřetí nacházíme "Rukověť" ve strojopisném svazku "Postřižiny /1970/" datovaném "Kersko 1973" a obsahujícím tyto prózy: "Družička*1 /alternativní podoba "Perutě imbecility"/, "Postřižiny", "Na prahu věčnosti" /upravený "Morytát na prahu věčnosti"/, "Variace na téma jedné slečny" a "Rukověť" v celkovém rozsahu 134 stránky. Oba svazky ("Čtyři texty" a "Postřižiny /1970/") jsou uloženy v literárním archívu. S. Rothová ve svém seznamu literatury strojopis "Postřižiny /1970/" neuvádí, zato se zmiňuje o souboru "Pět povídek" (o stejném obsahu próz jako "Postřižiny /1970/" a ve stejném jejich pořadí) o 206 stránkách s vročením "Kersko 1972". Tyto údaje se tedy od "Postřižin /1970/" liší. "Pět povídek" jsem v ruce neměl, ve fondu literárního archívu nejsou, a tak jsem neměl možnost ověřit si jednotlivé podoby textů. Vzhledem ke stejnému složení obou souborů se však domnívám, že mezi nimi přílišné odchylky nebudou. "Postřižiny /1970/" byly pravděpodobně podkladem pro vydání stejnojmenného svazku a obsahu v Edici Petlice v roce 1974 o 257 stránkách /EP 015/. V roce 1975 je "Rukověť" poprvé oficiálně publikována, a to v týdeníku Tvorba /8. 1. 1975, s. XIII přílohy LUK/, společně se známým a tolik diskutovaným interview, jež bylo vykládáno jako sebekritika nebo pokání. V roce 1976 vychází "Rukověť" ve Svědectví č. 51 (společně se studií Václava Černého "Za hádankami Bohumila Hrabala"). Dále je "Rukověť' otištěna v programu k inscenaci Divadla Na zábradlí "Bambini di Fraga" v roce 1978 a v brožuře vydané svazem spisovatelů k 70. narozeninám autora, "Domácí úkol z poetiky" /1984/. Knižně vychází "Rukověť" v roce 1986 v "Životu bez smokingu" a v roce 1989 ve výboru "Můj svět". 18 [pageend18]Při rozboru textu jsem vycházel z jeho publikace ve zmiňované práci S. Rothové, čtyřstránkového nedatovaného rukopisu, "Čtyř textů", "Postřižin /1970/" z roku 1973, "petličního" vydání, otisku ve Svědectví, Tvorby a obou vydání knižních. Podoba "Rukověti" v programu k představení Divadla Na zábradlí a v "Domácím úkolu z poetiky" je identická se zněním v Tvorbě, uvádí Susanna Rothová /s. 199/. "Rukověť pábitelského učně" se skládá ze dvou částí. Vlastního textu, jedné dlouhé věty taktované čárkami a zakončené tečkou, s douškou "Pane vrchní, nebyl by tam ještě jeden gulášek?" /celkem 945 slov/, a P. S., jež osvětluje genezi "Rukověti" a přiznává užité prameny /163 slov/. "Rukověť" by tak na první pohled mohla připomínat "Taneční hodiny pro starší a pokročilé" (jež postrádají i onu tečku na závěr - končí tečkami třemi), je to však asociace příliš zkratkovitá: jednotlivá pojmenování, reflexe a popisy "Rukověti" jsou neseny ve zcela jiném duchu a rytmu než vzpomínky stárnoucího vypravěče Tanečních hodin". Spojuje je skutečnost, že každý výrok "Rukověti" je variací na jedno téma: kdo jsem, jak jsem myšlenkovitě ustrojen, jak jednám. Post scriptum jako součást textu není u Hrabala novinkou. Jeho funkci plnila douška na vysvětlenou tištěná od druhého vydání "Tanečních hodin", charakter dovětku mělo i autorovo slovo na zadní straně obálky "Inzerátu na dům, ve kterém už nechci bydlet".V "Morytátech a legendách" je post scriptum jako "P. S." už pojmenováno a připojeno ke každému textu. P. S. o genezi textu obsahuje i "Obsluhoval jsem anglického krále" a je jím opatřena i většina z "dopisů Dubence". Text "Rukověti" je nepřetržitou litanií obrácenou k sobě samému, není zde místo na hovory, epizody, příběhy, jsou to reflexe a průměty do 74 různých představ, obrazů a přirovnání, které jsou k sobě přiřazeny a odděleny čárkami a jež sémanticky spojuje osoba vypravěče: je to vrstvení jednoho přívlastku na druhý, z nichž každý by mohl být mottem k příběhu, tvorbě a osudu Bohumila Hrabala. Na poměrně malém prostoru se koncentruje velký počet variací, text je tedy založen na kategorii, která je jedním z nejvýznačnějších aspektů Hrabalova díla, jehož úděl jako by "Rukověť" personifikovala: existuje v několika podobách (podobně jako prózy a eposy "Bambino di Praga" - "Kafkárna" a "Krásná Poldi", nebo texty "Jarmilka" - "Majitelka hutí" - "Jarmilka" a "Klub poezie" /1978/ - "Kluby poezie" /1981/) a její téma je odstíněno v nesčetných variacích (viz tři variace "Příliš hlučné samoty" nebo sedm /či více?/ variací "Adagia lamentosa"). Hrabalovu zálibu v obměňování, v posedlosti jistými obraty, spojeními a pojmenováními dokládá "Rukověť" ve vrchovaté míře. Výrazně se zde 19 [pageend19]uplatňuje podvědomý sklon vzdělávat čtenáře "proti jeho vůli" prostřednictvím parafrází různých výroků, jejichž původ přiznává v post scriptu ("Musím vyjmenovat autory a jejich věty, které mne od té doby, kdy jsem je přečetl, fascinují natolik, že lituji, že jsem je nevymyslel sám."). Jsou to výroky uzpůsobené vlastnímu jazyku a rytmu, takže čtenář vstřebává kromě autorova textu i myšlenky spisovatelů a filozofů, jejichž dílo by třeba nevzal nikdy do ruky. Toto "nevědomé vzdělávání' vrcholí v "Příliš hlučné samotě", a protože Hrabalovo zjištění, že "Nebesa nejsou humánní', je zřejmě nezvratné, udržuje se záchrana vzácných myšlenek v jeho díle dodnes. Jedním z mnoha pramenů je ovšem i jeho vlastní tvorba, výroky a myšlenky, které si vyrobil sám: ...dělá chybné výkony a vrávorá... /viz též Domácí úkoly z pilnosti, s. 142/ ...z tak krásných začátků, tak krásné konce... /viz parafráze v Poupatech, s. 237/ ...pořád jsem v prodlení... /viz Příliš hlučná samota, s. 14/ ...bezcenné zprávy považuji za možný preambul ke své ústavě... /viz Domácí úkoly, s. 69/ ...aniž bych dosáhl vrcholu prázdnoty..: /viz Listopadový uragán, s. 5/ Jsem ctitel slunce... /viz Domácí úkoly, s. 70/ Poslední citát se vztahuje k textu "Pocta Vladimíru Boudmkovi", který byl sepsán nedlouho před "Rukovětí'. Při srovnání obou textů je zřejmé, že vzpomínka za zesnulým přítelem iniciovala téma, jazyk, kompozici, zkrátka celkovou atmosféru "Rukověti". "Pocta Vladimíru Boudnácovi", to jsou nesčetné variace na Vladimíra Boudníka, nové a nové obrazy vrstvené na jeho počest, jazyk plný přirovnání, kontrastů a odkazů na jiné Hrabalovy texty, resp. výroků užitých i v jiných dílech. Text je sice rozdělen na několik dlouhých souvětí zakončených tečkou, avšak jejich výstavba založená na prostém přiřazení jednotlivých výroků na "Rukověť" jasně upozorňuje: Často vidím Vladimíra, naklání se nad tišinami přístavů a zátok pražských navigací, zdobených mléčnými drahami mrtvých ptáčků a krys a zátek a dřevíček a jiných drahocenných věcí, vidím jej, kterak naložen do šťáv imaginace zapaluje si matičními sirkami vlasy a pak po hlavě skáče do stojatých tůní, jak prolétá vnitřnostmi macerovaného hafana a navléká si je na sebe jako trombón... Od první /"Jsem ctitel slunce v zahradních restauracích..."/ až po poslední promluvu /"...jsem smíchem odkrvený býk, kterému kdosi jí lžičkou mozek jako zmrzlinu."/ nacházíme téměř v každé variaci kontrast, dva vzájemně konfrontované jevy nebo předměty unášené v rytmu neobyčejně básnivé a plodné obraznosti /"...nejkřehčí klokočí určuje sílu mé 20 [pageend20]marnotratné imaginace..."/: ...zalívám květiny, když prší, v parném červenci táhnu za sebou prosincové sáňky... ...jsem negativní génius... ...heroj myslícího nerozumu... ...neurastenik těšící se ohromnému zdraví... ...mládím těhotný stárnoucí pán... Tyto konfrontace jsou neseny v podivuhodně zklidněném proudu vypravování /oproti textům z padesátých a šedesátých let/: rytmus výpovědi před námi vytane stejně výrazně jako nečekané obrazy a obraty, "Rukověť" by mohla být docela přepsaná do veršů - kdyby autor sám nevěděl, že větší intenzity dosáhne jeho dílo v próze, která je podmíněna vnitřním napětím mezi jednotlivými pojmenováními, jež chápány jako celek nabývají další dimenze: zvláště v podobě, kterou naposledy zachovává "Rukověť" v "Postřižinách /1970/" z roku 1973. Petliční a další verze totiž stírají osm odstavců, na něž je text rozčleněn. Odstavce pravděpodobně odrážejí ony "nepravidelné pauzy mezi štípáním dříví a sekáním trávy", během nichž byl text napsán. V nich klíčí autorovy tendence, jež označuje jako "psaní proudem" /viz M. Jankovič, Text jako proud, Haňťa press č. 5/. Podíváme-li se na jednotlivé odstavce, které se - když je jako odstavce najednou uvidíme - jeví vnitřně sevřenější a koncíznější, a na švy mezi nimi, zřetelnější a viditelnější, lze tyto stylové tendence do jisté míry vysledovat. První odstavec lze přečíst takřka na jedno nadechnutí: šestkrát je v něm vysloveno slovo související s pitím, hospodou /"zahradní restaurace", "piják", "střízlivá", "protéká hrdlem", "pohostinství' a "důvod k napití'/, avšak pokaždé ve vztahu k něčemu jinému, než alkoholickému opilství: zmíněná slova jsou přehrnuta poetizujícím filozofickým krédem a místo jednotlivých slov dominuje dojem uceleného autorova duchovního ustrojení. V zahradní restauraci je vypravěč ctitelem slunce, nápojem pijáka je odraz měsíce na vlhkém dláždění, střízlivá je jeho manželka, ale ona je tou, kdo se motá, zatímco vypravěč má krok jistý, hrdlem mu protéká zlehčená parafráze Hérakleitova slavného výroku, pohostinství není jen putyka, ale místo, kde se obrábí jazyk a řeč a důvodem k napití je nejen polatinštělá výzva "pamatuj na smrt", ale i pražské chmurné reálie - hřbitov, věznice a policajtůra. A to vše navíc "pod zorným úhlem věčnosti"! Podobně je to v ostatních částech textu: existence na světě jako úděl, který jsme si nevybrali, cena každého okamžiku je v jeho neopakovatelnosti, k milostnému prožitku je nutno být vždy připraven, až po přihlášení se k duchovním otcům: Dionýsovi, Sokratovi a Haškovi. 21 [pageend21]Mohlo by se zdát, že tato hluboká výpověď o sobě samém, oproštěná od čehokoliv přízemního, co by mohlo jakéhokoliv úředníčka dráždit, protože výsostně poetická, se nesetká s nijakými potížemi ze strany dohlížitelů na správnost všeho oficiálně tištěného. Avšak vzhledem k tomu, co se s textem dělo, se domnívám, že normalizátorům po chuti nebyl. Nemusel by se jmenovat ani "Rukověť pábitelského učně", aby nepoznali, že v něm jde o cosi zásadního, že je autorovou standartou, konfesí, závětí, mementem. Zasahoval-li do textu sám Hrabal, šlo o nepodstatné úpravy a změny a hlavně - provedl si je sám. Spojení "rákosu i dubu" změnil na "rákosu a dubu", z "vlnivého stínu" udělal "vlnitý stín", z "hrobů zarostlých travičkou" "hroby travičkou obrostlé", změny v interpunkci (vesměs doplnění čárek) apod. Za znění "autorovy poslední ruky" lze považovat "Postřižiny /1970/" z roku 1973, jednalo se o nově sestavený svazek opatřený navíc autorovým podpisem a formulí "V.z.d.o.r.". Zde došlo ke dvěma významnějším změnám, které lze stále ještě přičíst autorovi. Ve spojení: ...tvářím se někdy, jako bych nadějně Čichal k miliónu, ač dobře vím, že vyhraju sm ějící se hovno...bylo "hovno" nahrazeno "nulou", což lze snad vysvětlit neobvyklostí, novostí výrazu (oproti "vyhrát hovno", které je velmi, velmi běžné). Druhou důležitou změnou je vypuštění 9 slov v úryvku: ...objektivita u mne nabývá kram i subjektivity, kterou považuji za přírůstek přírody i společenských věd... Z prostého pojmenování bez vztahu k předcházejícímu nebo následujícímu výroku se stává další reflexe sama: ...jsem pevný zvon imbecility naprasklý bleskem poznání, objektivita přírody i společenských věd... Těžko lze odhalovat Hrabalovu (?) motivaci (velcí tvůrci své činy navíc zřídkakdy umějí pojmenovat - prostě to tak cítí). S přihlédnutím k maximální hutnosti a relativní krátkosti textu bychom mohli soudit, že Hrabal snad považoval tuto výpověď za zbytečně upovídanou (určitou, rolí mohla být i existence dvojice "subjektivní-objektivnf, hojně se vyskytující ve všelijakých projevech, analýzách a poučeních, jedna z berliček oné všude šířené dialektiky) a rozhodl se ji zkrátit. Její smysl pak dokonce posunul mezi mnohavrstevné metaforické obraty ("...jsem velká přítom nost malých očekávání... /.../...jse m dogm atik alergie ve stavu fluidním ... /.../...to jsem já, plamen, do kterého se vracejí věrné vosy, aby uhořely i s ostatním i v hořícím hnízdě...*). "Rukověť" otištěná v "petličním" vydání a ve Svědectví je totožná s touto podobou, kromě toho, že jsou všechny odstavce zrušeny a text zcelen v útvar, jehož rytmus taktují pouze čárky za slovy. Zajímá-li nás však Hrabalův akt psaní, domnívám se, že je tento zásah textu na škodu - stírá okamžiky, kdy autor k textu usedal a zase odcházel pryč, kdy byla jeho 22 [pageend22]imaginace přece jen trochu posunuta o kousek dál. Tyto posuny jsou však tak nepatrné, že rozeznávat je v kompaktním textu by bylo jen spekulací - přesto se domnívám, že odstavce měly být zachovány: právě pro osvětlení autorovy tvůrčí metody a rovněž jako dokument procesu nasycené/neukojené Hrabalovy obraznosti. Další část textu bude nyní věnována podobám "Rukověti" v oficiálním tisku. Soudě podle postojů Bohumila Hrabala k jeho vlastním hotovým a ukončeným textům a podle svévole nakladatelů, kteří jej ke změnám nutili a tam, kde bylo třeba, upravovali text sami, jsem toho názoru, že všechny další změny v textu "Rukověti" patří připsat na jejich konto. Text v Tvorbě samozřejmě respektuje změny, k nimž došlo už mezi "Čtyřmi texty" a "Postřižinami /1970/" a přidává k nim eliminaci více než stovky dalších slov. Redaktoři reagovali bystře na vše, co souviselo s reáliemi ("...olšanské hřbitovy, pankrácká věznice, Bartolomějská ulice zrovna tak..." - jsou důvodem k napití), co by mohlo vyvolat "nevhodné a ošklivé" asociace (...jsem pevný zvon im becility naprasktý bleskem poznání.../... /... věčný am atér a diletant debility a pom ografíe..X zareagovali přirozeně na mysticko-erotické obrazy: ...srdce přírody je dostupný stav Buddhy, ve kterém lze v duchu m ilovat vzpurnou a tvrdošíjnou vagínu, zabalenou do těch nejkrásnějších křivek masa, verbum caro factum e s t... i na vysloveně "zvrácené a pesimistické" životní postoje: ...inter urinas et faeces nascimur a naše m atky jako by nás obkročm o rodily do kremačních pecí, či travičkou obrostlých hrobů... a vypustili vše (tam, kde uvádím delší úryvky, padla za Oběť všechna slova, pokud byly vypuštěny jen jednotlivé výrazy, vyznačil jsem ie podtržením }. Díky jejich ostražitým zákrokům byl text připraven nejen o pouhá slova, ale o celý jeden rozměr, vyvolaný šťavnatými metaforami, obrazy naplněnými magickým kouzlem napětí z nekonečného množství asociací. Na stránce, kde byla "Rukověť* s "Rozhovorem s Bohumilem Hrabalem" otištěna, není uvedeno ani jméno redaktora, ani zkratka či šifra. V tiráži Tvorby jsou dvě jména: šéfredaktora dr. Jiřího Hájka a jeho zástupce dr. Františka Ouředníka. Odpovědnost za řezničinu provedenou na textu tedy padá na jejich hlavu. Kdo pravděpodobně tu drobnou mravenčí práci vykonal, o tom se zmíním za chvíli. Čtenář by si pomyslel, že "Rukověť" už netřeba dále "upravovat": ostří hoši z Tvorby v polovině sedmdesátých let by si sotva nechali uniknout vadu na kráse textu a upravili by jej. A přece: v roce 1986, kdy "Rukověť pábitelského učně" vycházela poprvé knižně (v edičně neujasněném a špatně sestaveném svazku "co dům dal", v "Životu bez smokingu"), dochází k dalším změnám. Oproti zásahům v Tvorbě, které byly spolehlivě cíleny na 23 [pageend23]1 "závadné" výrazy, zdají se být zmény v "Životu bez smokingu" projevem rozmaru, nahodilosti, až jakési neukojené tvůrčí ctižádosti příslušného redaktora (pod knihou je podepsána Věra Pašková). Bylo vypuštěno dalších 31 "zbytečných" slov (...dogm atik alergie ve stavu fluidním .../.../...za fešnou tvářičkou lze pom ilovat veselou kmotřičku Sm rt.../../...pisatelem výhružných anonymních dopisů... apod), sedmkrát byl změněn Hrabalův slovosled, a to způsobem tak diletantským a hloupým, že by bylo možno pochybovat o odborné (tj. jazykové) způsobilosti redaktora: ...táhnu za sebou sáňky prosincové...(m. prosincové sáňky) ...jaká to rozkoš mladé proutí na starém kmeni (m. na starém kmeni m ladé proutí) ...který trpělivě se dává do rozhovoru... (m. který se trpělivé dává do rozhovoru) ...chce jíst namazaný krajíc máslem nekonečna...(m. krajíc namazaný máslem nekonečna) Potměšilost oficiální nakladatelské politiky lze sledovat na úvodních slovech post scripta: Když analyzuji tento text, který m á býti předm luvou k výboru povídek z mých knížek, text, který jsem napsal... Tato věta byla v Tvorbě ještě zachována: Hrabala a čtenáře utvrzovala v tom, že se chystá výbor povídek, jejž bude uvádět "Rukověť". V nakladatelství už byly určitě "Postřižiny" (vyšly v roce 1976), možná měly vyjít v podobě "Postřižin /1970/" ze samizdatu. Jisté je, že s "Rukovětí" Hrabal počítal do svazku "Slavnosti sněženek", kniha nakonec vyšla /1978/, ovšem ve zcela jiné formě. Její filozofický dosah byl zdušen a nahrazen "zklidněnými" žánrovými obrázky z Kerska. Pochopitelně, kromě sedmi jiných povídek, se do souboru nedostala ani "Rukověť’ (viz zmiňovaná studie V. Kadlece). V roce 1986 bylo tedy nutno větu škrtnout, čtenáři by si jí mohli povšimnout: K dyž analyzuji tento text, který jsem napsal... Vyvrcholením absurdních zásahů do textu "Rukověti” v "Životu bez smokingu" jsou dvě slovní náhražky, ve spojení: ...jsem plachý srnec na mýtince drzého očekávání, jsem pevný zvon naprasklý betonem poznání... bylo "poznání' nahrazeno "očekáváním". Výrok (pokřivený už vypuštěním "imbecility" v Tvorbě /viz výše/) tak dostal zcela jiný - nesmysl. Působí rušivě už na první pohled, protože v "Rukověti" takto opakovaně Hrabal slova nepoužívá. Druhá změna je natolik iracionální, že by ji bylo lze odůvodnit snad jen nesvéprávností toho, kdo ji provedl. V úryvku z P. S.: ...text, který jsem napsal za p ět hodin v nepravidelných pauzách m ezi štípáním dříví a sekáním trávy, text, který m á zvolněný tep vertikální sekyry a horizontálního sečení rakouské kosy... byla "kosa" nahrazena "pilou". Ovšem 24 [pageend24]v jistém smyslu to má logiku. Chodit s pilou na trávu je stejné pošetilé, jako pokoušet se realizovat v Hrabalově textu. Trávu pilou neposečeš. A posečeš-li... Celkově tedy můžeme říci, že okleštěná podoba "Rukověti" z Tvorby byla v "Životu bez smokingu" znetvořena ještě více: další vynechávání slov, změny v jejich pořádku, nahrazování výrazů jinými a nezanedbatelné pravopisné a tiskové chyby (půllitr m. půllitry žargon m. žargon, smích listí sotva zrozeného m. sm ích listí sotva ¡rozených, objektivity m. objektivita) nejenže text ještě více oslabily v jeho intenzitě, košatosti a nezkrotnosti, ale znejasnilyjej. Podoba "Rukověti" ve výboru "Můj svět" (odpovědná redaktorka opět Věra Pásková) zachovala text z "Života bez smokingu" s tím, že odstranila některé nesmysly napáchané v něm (krajíc nam azaný m áslem m. namazaný krajíc máslem, půllitr m. půllitr), ovšem jen jejich nepatrný zlomek. Zato další tvůrčí výboj si neodpustila. Ve spojení:... jsem sm íchem odkrvený býky kterému kdosi jí lžičkou m ozek jako zm rzlinu... byl "mozek" nahrazen "mozečkem" - snad když je to potrava... Dalších zákroků třeba nebylo, dílo zkázy dokonal doslov pořadatele a editora výboru, Vítězslava Rzounka (viz můj článek "Hrabala půl miliónu", Obrys 1 /1990/). Pro úplnost uveďme tabulku s výčtem veškerých změn v textu "Rukověti": vynechaná nahrazená změny změny změny slova Rukověť Čtyři texty 0 slova slovosledu interpunkce pravopisu 3 1 0 5 Postřižiny /1970/ -9 /9/ Petlice 3/6/ 0 /1 / 4/4/ 2/7/ (+Svědectví) 0 /9 / Tvorba (+program 0/6/ 0 /1 / 0 /4 / 2/9/ +DÚP) -103/112/ Život bez 0/6/ 0 /1 / 2/6/ +1-2 /8/ smokingu -31 /143/ 2 /8 / 7 /8 / 1/7/ 9/17/ Můj svět 0 /143/ 1/9/ -1/7/ -1/6/ -2/15/ od originálu 143 9 7 6 15 od znění "poslední ruky" 134 6 6 4 8 25 [pageend25]Odečteme-li zásahy do pravopisu, které jsou podmíněny vývojem jazyka, zjistíme, že do textu o 1108 slovech bylo 165krát svévolně zasaženo. Dívám se na zdochýňaný text, ale nemohu si pomoci: přestože přišel o více než 10% své zásoby, přestože byla jeho výpověď na několika místech nepochopitelně zpřeházena a pozměněna, jeho poselství zůstalo nezměněno. Čím to? Jeho kvality nejsou založeny na účinku několika slovíček, která škrtnuta změní jeho tvář k nepoznání. Spontánnost proudu slov nahrčených do stroje, jejich tenounké a přece pevné vzájemné vazby, jemné intertextuální vztahy k jiným autorům a k jiným svým dílům, to vše stojí proti tupým redaktorským zásahům. Musela by být seškrtána jedna každá variace na téma "kdo jsem", musela by být zmírněna intenzita každého kontrastu, musel by být vygumován celý text, aby se jeho výpověď mohla zamlčet. Normalizátorům toto Hrabalovo desatero nedávalo spát od doby jeho vzniku. 19 let postupně text ohlodávali a žvanili o konsolidaci a posléze přestavbě poměrů. "Rukověť" se scvrkávala a nechtěl bych vidět její další vydání. Neklid, nespoutanost, veselí, moudrost, nezávislost (viz Hrabalova "svátá Trojice" v textu - Dionýsos, Sokrates a Hašek) jakoby provokovaly k dalším a dalším represím. Poslední slovo lidí, kteří měli glejt na literaturu, je jen zákonitým završením jejich ubohých praktik. V roce 1988 napsal Květoslav Chvatík v článku "Rozpolcená literatura" (Listy 5/1988) toto: "Roku 1975 uveřejnil týdeník Tvorba Hrabalovu sebekritiku: stylová analýza tohoto textu, kterou podala S. Roth ve své hrabalovské monografii /.../ prokázala, že jen polovinu napsal autor: druhá polovina byla dopsána redakcí. Od té doby smí publikovat část svého díla v Praze, avšak v podobě k nepoznání okleštěné cenzurou a autocenzurou." O půl roku později, v Kmenu (12/1989), v rozhovoru u kulatého stolu (Blahynka, Hájek, Hrzalová, Chaloupka, Matějka, Peterka, Plůdek, Rzounek, Skála, Sýs a Misař) nazvaném "Posilovat vědomí kontinuity" Chvatíkova článku zneužil Karel Sýs, tehdy už nějaký čas odvážně rozdávající rány lidem, kteří neměli možnost se veřejně bránit, a proslovil: "Je třeba také vidět, že někdy sami autoři nechtějí vystupovat. Rád bych uvedl několik příkladů z minulosti. Když jsem jako mladý redaktor nastoupil do Tvorby, jeden z prvních úkolů, jímž mě J. Hájek pověřil, bylo zatelefonovat J. Seifertovi. Chtěli jsme otisknout několik básní z Morového sloupu. Ještě dnes slyším Seifertův rozezlený hlas: "Otiskněte to všechno, nebo nic!" Přirozeně, Tvorba mohla otisknout 3-4 básně, a kdybychom je byli otiskli, osud knížky by byl jistě příznivě uspíšen. Jindy jsem zase navštívil s tehdejším kolegou J. Pelcem B. Hrabala. Hrabal neodmítl, napsal krásný původní text, který v Tvorbě vyšel. Nu a loni v létě jsem dostal do rukou 26 [pageend26]emigrantské Listy a tam se pan Chvatík zmiňuje i o tomto textu. Tvrdí, že není autentický, že si ho redakce vymyslela a že jazykový rozbor prokázal, že od Hrabala v něm nepochází vlastně ani slovo. To tedy byl jiný příklad a jiná metoda obrátit něčí dobrou vůli naruby jako rukavici." Srovnejme si datování "Rukověti" /1970/ s rokem, kdy se Hrabal objevil na stránkách Tvorby /1975/: všimněme si, že K. Chvatík o "Rukověti" vůbec nemluví a všimněme si, o čem mluví K. Sýs. Dalšího komentáře, myslím, netřeba. Hrabalova příručka "Rukověť pábitelského učně" odráží zkušenost, kdy "sklepy vyletěly vzhůru a stropy padaly dolů", tedy zkušenost, kdy vše (pokolikáté už?) ztratilo své přirozené místo, zkušenost, která živí právě ony hrabalovské konfrontace, tak štědře obsažené v textu "Rukověti". Jejich mimořádná koncentrace v "Rukověti pábitelského učně" odpovídá chaotické době, v níž vznikla. Chápejme tento text tedy jako vykročení na další kus cesty, krokem zkušeným, zachovávajícím osobitou poetiku kontrastů a variací, a zároveň krokem osvěženým, nesoucím se v novém tempu litanické meditace, krokem výrazně rytmovaným, majícím možná svůj vrchol už za sebou, ale přesto dodnes naštěstí neumdlévajícún. A v příštích dějinách literatury by část věnovaná Bohumilu Hrabalovi měla vypadat takhle: Bohumil Hrabal je český spisovatel, ctitel slunce v zahradních restauracích, piják luny zrcadlící se ve vlhké dlažbě... Susanna Roth: DICHTUNG ODER WAHRHEIT? (Dodatky Dubence) 1. dopis, slovenský Milá Dubenko, ptáš se ve svém dopise, zda je to pravda, že jsem Tě tak často posílala do prdele. Ta otázka mě dosti překvapila, protože jsi z těch dopisů musela poznat, že se jedná o velice divný tvar - položme si tedy otázku: co vůbec představují? Jsou to snad vzpomínky na Ameriku, spojené s kronikou pražských událostí minulého roku? Je to pábení nebo cestopis? Podle mého je to všechno dohromady a nic z toho. Abys měla ještě jiný pohled na to turné, které jsi tak obětavě organizovala, pokusím se dát dohromady několik vzpomínek, a to s více než ročním odstupem. O tom, co ty dopisy, které Hrabal Ti napsal, pro něho znamenají, mluvil vlastně už v New Yorku, když jsme byli na návštěvě u Susan Sontag. Řekl jí, že vždy obdivoval Ringa Lardnera a Hemingwaye pro to, že pracovali i jako 27 [pageend27]žurnalisté a byli tak v mnohem těsnějším kontaktu se svými čtenáři. Považuje Kouzelnou flétnu (která je podle mne nejlepší z posledních textů) za první žurnalistickou práci, za "lyrickou reportáž", tedy za první příklad svého "literárního žurnalismu". Ten tvar prý vznikl z přesvědčení, že realita je nakonec důležitější než literatura a že opravdový spisovatel by měl být natolik odvážný a statečný, aby vyslovil na náměstí veřejně a nahlas to, co by nejraději prozradil jen úzkému kruhu přátel. To znělo skoro, jako by se chtěl vrátit k počátkům, k poetice skupiny 42, že by zase chtěl být "očitým svědkem událostí1, což tak skvěle dokázal v textech jako například Jarmilka (myslím tu první verzi, M ajitelka hutí z Poupat, a ne tu kratší a krotší povídku ze souboru Pábitelé). Vyprávěl paní Susaně taky o tom, jak pracuje: nikdy si nedělá poznámky, ale nashromáždí všechen materiál v hlavě, vypravuje a převypravuje svoje historky mnohokrát (převážně v hospodě), než pak naklepá ty obrazy spontánně do psacího stroje, v momentě, když "je to ve mně jako v koze" (výborný výrok pro překlad!) - . Všechno znělo velice dobře, jenže, milá Dubenko, když čteme ty dopisy, které napsal krátce po návratu z Ameriky, a když vidíme, kolik je tam výmyslů, ba i nesmyslů, tak musíme začít zpochybňovat všechny takzvané "autobiografické" spisy, které napsal s mnohem větším odstupem. (Mluvím o faktologii a ne o uměleckých kvalitách.) Často na to myslím, když teď překládám tu trilogii Svatby v dom ě, co by tomu asi řekla Eliška, kdyby to před smrtí ještě četla! Milá Dubenko, žurnalistika to tedy v žádném případě není, takového žurnalistu, který se nestará ani o jména a názvy, natož o fakta, by vyhodili ze všech novin. A děti ve škole by propadly z dějepisu, kdyby zopakovaly to, co píše slavný spisovatel ve Veřejné sebevraždě třeba o Habánech a švýcarské reformaci. Nemám ale vůbec v úmyslu korigovat fakta, a myslím si dokonce, že někteří lidé budou rádi, že jejich jména byla tak zkomolena, že se nedají poznat. Ale i tak, kdyby byl americkým spisovatelem, tak bychom ho mohli přivést na mizinu: všichni bychom ho mohli žalovat pro urážky na cti, jak je to tam u Vás zvykem. - Nechci Ti tedy poslat korekturu, ale spíš takové doplnění. A to jenom o věcech, na které si přesně pamatuji nebo o čem mám ještě záznamy z cesty. Milá Dubenko, tu cestu do Ameriky Ti Hrabal líčil po svém, je v tom kus pravdy, ale bylo toho mnohem víc a hodně toho bylo úplně jinak. Když jsem ho viděla, jak na frankfurtském letišti vystoupil z autobusu, roztrhané kalhoty, krvavé oko, prakticky bez zavazadla, tak jsem se pořádně lekla. Vyprávěl mi, jak ho porazil pes, když ráno vyšel před dům, aby ho odvezli na letiště do Ruzyně. Museli jsme dlouho čekat na odlet, tak jsme seděli v kavárně a pili jsme pivo, a mně vůbec nedošlo, že on už je - nebo lépe řečeno ještě je - opilý. To se dá docela těžko poznat, a zrána Ti to ani 28 [pageend28]nenapadne. Po chvilce se přiznal, že upadl sám a že ten pes se přiřítil až potom, že první vyprávění byla jeho básnická licence. - V letadle bylo rodeo. Nepochopil, že už nesedí v Lufthanse a že letušky v Pan Am nerozumějí německy. Pil ještě chvilku dál, přitom mi nejméně půl hodiny četl básně Jesenina, a pak začal příšerně křičet, že musí kvůli mně do té Ameriky. Bránila jsem se, že to zorganizovala všechno ta Dubenka a že ho akorát doprovodím, aby mohl absolvovat ty univerzity, ale on dále tvrdil, že mám na tom vinu já s švagrovou a že chce zase domů. A to okamžitě. Chtěl dokonce vystoupit z letadla, strašně řádil, steward pak dal jemu kyslíkovou masku a mně dělal (slušné) výčitky, jak to, že neumím dát pozor na starého pána před takovou cestou. Musela jsem Hrabalovi slíbit, že se hned druhý den vrátíme zpátky do Evropy, takže se nakonec uklidnil a pochopil, že letadlo musí nejdříve přistát, že jednou přespíme a vzdáme to. Když jsme konečně přistáli ve Washingtonu, nebyl už vůbec schopen stát na nohou, dali mi kolečkovou židli a tak jsem ho tlačila jako invalidu přes immigration. Tam už stál Arnošt Lustig se svým synem, to bylo veliké hurá a Hrabal viditelně ožil. Arnošt mi vzal tu židli a tlačil ji sám k autu, když tu se vedle mne objevil pán, který prohlásil, že je z ambasády a že dostal telegram z Prahy, ptal se, kdy že pan Hrabal bude mít čas přijít na recepci. Pokusila jsem se ho zbavit, mohl přece vidět, že mistr je nemocný na nohy, ale on stále cupital vedle mne a nakonec odešel s tím, že se ozve. A opravdu, pán zavolal paní Mládkové, která ho přísně odbyla, ale pak šel k telefonu autor osobně, stál tam v pozoru, poslouchal a nakonec přisvědčil, že tam přijdeme na oběd. Já jsem řekla, že na žádnou ambasádu nejdu a že považuji návštěvu za zbytečnou, ať si tam jde sám, že tlumočníka nepotřebuje. Paní Mládková ten malý spor však velice moudře uzavřela s tím, že by bylo lepší tam jít ve dvou: za prvé bychom pak od nich měli klid, a za druhé by si nemohli na něho moc dovolovat před cizím státním příslušníkem. V prvním bodu se bohužel zmýlila, ve druhém snad měla pravdu. U toho oběda ve veliké jídelně jsem si připadala jako v nějakém filmu od Buňuela, byli jsme tam jen pan ambasador, Hrabal a já, ten kulturní attaché z letiště, který si pro nás přijel ve veliké limuzíně s šoférem, musel zřejmě jíst jinde. Oba se ale domluvili, že si budou hrát na to, jako že vůbec nevědí, kdo jsme, takže mi připadali dosti komičtí. Když jsem pak na chvilku osaměla s velvyslancem, ptal se, jestli znám Otu Šiká a jestli ten ještě působí ve Švýcarsku... Jinak se pánové bavili hlavně o Nymburku a o amerických teniskách. Doma pan Hrabal zjistil, že mu chybí ta nákupní taška, ve které měl brýle a "další důležité věci". Nastal veliký poplach, byla jsem si jistá, že ta 29 [pageend29]taška zůstala na opěradle kolečkové židle na parkovišti, Hrabal ovšem o ní nevěděl a Lustig ji zřejmě neviděl. Taška se opravdu našla, ležela už v úschovně jiného letiště, takže jsme s paní Mládkovou dlouho jezdili, než šťastný Hrabal ji zase mohl držet v ruce. Nic nechybělo, brýle v ní byly, takže veřejné čtení bylo zachráněno, a jako další poklady tam pan Hrabal měl staré, ošmudlané, vlněné rukavice, krásnou zelenou kravatu, kterou dostal v Itálii od půvabné Italky (která má co dělat s Fellinim), a několik výtisků brožurky, kterou vydal Československý spisovatel k jeho narozeninám. Hlavně ale tam měl ty čtyři knihy, který si vzal s sebou z Prahy na to dlouhé putování: básně Jesenina (ze kterých mi četl nad oceánem); knihu od Jamese Stewarda "Rátsel um Ulysses", teda o Joyceovi; Rilkeho Zápisky Malta Lauridse Briggeho; a svého věčného Rolanda Barthese. Další věc, která ve Washingtonu chyběla, byly knihy od Škvoreckých, tedy ta "autobiografická trilogie" Svatby v domě. Nevím, čí to byl nápad - asi Zdenin - aby na promítání Postřižin byly představeny i ty knížky. Asi třikrát jsme s Lustigem jeli na nějaké autobusové nádraží, až nakonec tam čekal veliký balík. Po představení Arnošt oznámil, že tady jsou ty knihy, lidé se přihrnuli, Hrabal a Lustig zmizeli a já tam stála sama před kupou knih. Jen jsem si myslela, že to nemůžou jen tak rozebrat, pak někdo viděl, že ceny jsou natištěné na knížkách, takže nic už nestálo v cestě, aby si diváci ty svazky mohli koupit... a tak jsem tam prodala ty trilogie - poslední tři exempláře tomu kulturnímu attaché. Když jsme pak seděli v autě, pan Hrabal křičel, tak to začíná dobře, to abych rovnou jel domů do blázince... a pak tiše dodal, byla to ale nádhera, jak jsme prodávali exilovou literaturu... To jsem vlastně předběhla, protože ještě předtím bylo čtení s diskusí ve Woodrow Wilson Center. Vzpomínám si na pána, prý amerického senátora, který řekl, že byl v Praze a mluvil tam s Václavem Havlem. Prý se ho ptal, čím by mohl pomoci lidem v Československu, a Havel odpověděl, že s informacemi: knihy, časopisy, noviny. Pan senátor položil Hrabalovi stejnou otázku. Odpověď zněla: "Úplně s panem Havlem souhlasím, ale to platí pro mladé lidi, pro děti mých přátel. Mně je 75 let, ještě jsem pořádně nepřečetl ani Ulyssese, ani bibli, já už žádné informace nepotřebuji." Pro další průběh cesty tam bylo ještě důležité, že pan Hrabal si stále stěžoval na srdce a že jsme jeli k doktorovi Absolonovi. Ten ho prohlédl a pak mi řekl, což mi potvrdili potom všichni doktoři nebo lépe doktorky, které jsme v různých městech viděli: na svůj věk je v docela dobrém stavu, akorát ten alkohol... Absolon mu prostě zakázal s okamžitou platností pít. To by pochopitelně nešlo tak radikálně, ale velice si to vzal k srdci, a za celých těch šest týdnů už nebyl ani jednou opilý. A nevykouřil ani jednu cigaretu, což bylo docela jednoduché, protože v Americe v takzvaných lepších kruzích už si stejně 30 [pageend30]nikdo nezapálí. Tomu doktorovi jsem dodnes vděčná za to, že Hrabala tak vylekal. Pak jsme jeli vlakem do New Yorku, i když Hrabal řekl, že už si u Mládků zvykl a že by tam nej radši ještě pár dní zůstal a pak zase jel domů - už se totiž probral z šoku prvního výstupu v té vile, který Ti docela věrně líčil: jak se tam zranil o cenné sochy a málem podpálil dům pro hosty. V New Yorku "slavil” svoje 75. narozeniny: skoro celý den jsme strávili na výstavě Andy Warhola, chtěl, abych ho tam vyfotila s obrazy i s plakáty před museem, a představ si, že mi ten film nezabral a já jsem šestatřicetkrát cvakla a tam nebylo nic. Pěkné nadělení. Večer pak Hanka korunovala tu oslavu vlažným japonským pivem, což Ti už popsal sám a po svém. - Na čtení v New York University se jeden posluchač ptal, co má rád z české poezie. Odpověděl, že Jaroslav Seifert byl král české poezie a Jan Skácel je korunním princem. (To jistě víš, že ani korunní princ už není naživu.) Pak dodal, že miluje Halase, mladého Nezvala, hlavně Básně noci a Podivuhodného kouzelníka, především ale Jiřího Koláře a Egona Bondyho, a končil citátem z raného Bondyho: Dnes včera v neděli / všecko je v prděli / jedině filmy sovětský / ty jsou vědecký. Jinak ohledně literatury byl párkrát tázán na Karla Čapka. Ten měl zrovna výročí a tak se bohemisté všech universit jím zabývali. Řekl, že ho četl v mládí, hlavně cestopisy. Dnes ho prý obdivuje za to, jak se uměl tenkrát galantně chovat a hezky oblékat. Že ale byl a je mu duchem cizí: Čapek byl oficiálním spisovatelem, který svým dílem chtěl přiblížit českému národu humanistické ideály. Čapek chtěl ten národ zlepšit, kdežto Hrabal miloval a miluje stále "prokleté básníky", teda z českých hlavně Klímu, Demla a Weinera. V New Yorku předčítal taky ještě před ’krajanským* publikem, v nějaké sokolovně. Tam jsem si poprvé všimla, že Slováci jsou zřejmě velice citliví na některé věci a nemají tolik smysl pro humor jako Češi. Někdo se tam ptal na jeho vztah k Slovensku a on se rozpovídal o krásném Ladislavu Mňačkovi a o holkách, a za mnou lidé vstali, řekli pohoršené, že takto se o Slovensku mluvit nedá a opustili sál. Teď se, jak asi víš, ten problém zvětšil, ale mně se zdá, že právě ti největší slovenští nacionalisté či šovinisté žijí v Americe nebo Kanadě. Tady na Slovensku mluvím denně s "normálními" lidmi, a ti mají většinou zcela rozumné názory. V Americe prý jsou i royalisté, ale vím, jak si to představují se slovenským králem. Jak už je Ti známo z Hrabalova dopisu, oblíbil si tam v Manhattanu White Horše Tavern. Tam jsme strávili jeden poklidný večer bez dalších lidí, což se stalo během té cesty málokdy, a já jsem se ho mohla vyptat na pár věcí, kterým vlastně dodnes nerozumím: Proč bylo organizováno ve 31 [pageend31]stejné dobé, přesněji pro poslední dva týdny naší cesty, přednáškové tourné po Německu? Jako kdyby se Hrabal mohl rozdvojit a být jednou polovinou v Kalifornii a druhou v Kolíně. Ten pán, který to tam zorganizoval, prý tvrdil, že to má z nejvyšších míst potvrzeno a že pan Hrabal se vrátí včas a pojede určitě do Německa. Mně to připadalo, že ho sice pustili do Ameriky, ale v první řadě kvůli mezinárodní prestiži: měli špatnou pověst jako režim utlačující intelektuály a umělce, kteří měli jiné názory než "oni". Jelikož Havel zase jednou seděl ve vězení, pustili Hrabala, aby bylo vidno, jací jsou liberálové. Z nějakých důvodů se jim ta cesta však zdála dlouhá, tak ji chtěli zkrátit, a asi se jim dvakrát nelíbilo, že pan Hrabal putuje s příslušníkem kapitalistické ciziny. On mi odpověděl, že celá ta záležitost je mu taky záhada a že na ní je krásně vidět, s jakou "sebrankou" to doma musí vydržet. Že by stejně emigroval a zůstal v Americe, kdyby byl o patnáct let mladší. To tvrdil už ve Washingtonu a opakoval to u různých příležitostí během celé cesty. Řekla jsem mu na to, že je to částečně i jeho vlastní vina: neměl vstoupit do toho Svazu spisovatelů, nic pozitivního z toho nemá, akorát mu teď zbytečně zkomplikovali život. Dokonce mi dal za pravdu... Do Ithaky jsme jeli Greyhoundem; bylo to tam velice krásné, pan Gibian nás vozil po přírodě k jezerům, a i čtení a diskuse dopadly taky dobře. Někdo se ptal (i tahle otázka byla položena vícekrát), jestli jsou v Československu nějaké slibné mladé talenty, co soudí o nových autorech. Na to odpověděl, že ti mladí talenti zatím napsali "jen dobrá" díla, a že se dá pozorovat, jak od toho momentu, kdy vstoupili do Svazu a přijali funkce, začali psát horší literaturu než v době, kdy byli například ještě zapojeni do "normálního" pracovního procesu. Že jim chybí především kompetentní kritika. Mladí autoři, kteří publikují (to prý se týče i samizdatu), by potřebovali takového přísného "klovajícího orla", jak on ho měl tenkrát na začátku své umělecké kariéry v osobě Jiřího Koláře. - Nejkrásnější pro Hrabala v Ithace ale bylo, že tam z Toronta přijeli Josef a Zdena Škvorečtí. Neviděli se dvacet let, těšili se a pochopitelně si mysleli, že se vidí naposledy v životě: to ještě nikdo netušil, co se stane před koncem roku, že vypukne ten "listopadový uragán". - Ještě jsme tam viděli zajímavou výstavu Joany Mitchell, a tak jsme si v pohodlí odpočinuli od velkoměsta, kde bylo i hodně rozruchu kolem Anglického krále, který právě vyšel v anglickém překladu. Hrabal většinou četl z tohoto románu, a to bylo pro mne veliké překvapení, že řekl docela udiveně, že je přece špatně napsaný. Že to asi má něco do sebe pilovat texty tak, jak to dělá Kundera a jak on sám to dělal s Příliš hlučnou samotou, že to "alla prima" asi není pro všechny případy ideální. Doma na to zase změnil názor, ty dopisy Tobě jsou taky "un premier mouvement" - podle mého je to ale škoda, že je odmítá přepracovat. Ale 32 [pageend32]takové ’literárněvědné’ otázky sem nepatří a já stejně o těch dopisech s ním mluvit nemohu. On si totiž dělá ze mne legraci: "Zuzaně se ty dopisy nelíbí, protože jsem psal, že plavala nahá a ve skutečnosti měla plavky’’... Z Ithaky jsme letěli do Detroitu a bydleli jsme v Troy u Sámalů. To se panu Hrabalovi moc líbilo, nejen proto, že to jsou prima lidi, ale že Maruščin manžel je lékař a že se zase mohl bavit o svém zdraví. Ten večer na universitě v Ann Arbor byl snad jeden z nejlepších, ale byl tam také jeden velice konzervativní emigrant, pro kterého byly zřejmě všichni, kteří po roce 1948 ještě dělali dokoliv v komunistickém Československu, inkarnace zla. Hrabal se z toho podivuhodně dobře dostal - vůbec se ho pochopitelně často ptali na politiku, i když se ohradil, že je tu jako spisovatel. Nejčastěji snad na Havla, o tom Ti ale sám napsal dost, a pak taky na význam glasnosti a perestrojky pro něho osobně a pro celý ten národ. (Jak jsi si jistě všimla ve Stanfordu, Hrabal nikdy neodpovídá přímo na otázky. Částečně je to snad lest, protože se mu nechce, snad se z toho ale už stal zvyk nebo spíš zlozvyk. Hlavně nenávidí, když ho někdo přeruší nebo mu skočí do řeči, což znamená, že je ještě mnohem obtížnější ho tlumočit než ho překládat.) Odpověděl, že glastnost a perestrojka nejsou pro české intelektuály nic nového, že je to známý fenomén šedesátých let: literatura se po roce 1968 rozvinula dál jako ponorná říčka, která se teď zase prodírá na povrch. Zase se mluví a píše o autorech, kteří takřka už nepatřili do české literatury, protože emigrovali skutečně nebo do vlastního nitra. Že si myslí (teda na jaře 1989), že situace bude brzy normální a že se nebude rozlišovat mezi oficiální, emigrantskou a samizdatovou, ale mezi dobrou a špatnou literaturou. Nikdo tenkrát nedoufal, že se situace změní tak rychle, a mám za to, že on velice přecenil lidi, kteří tenkrát dělali "Kmen", a že pak vyjádřil typicky český postoj k věcem: bez Gorbačova by totiž Havel dnes nebyl prezidentem, a i ty "ponorné říčky" by nadobro vyschly, protože těch pár disidentů by to nemohlo vůbec dotáhnout. Společnost byla apatická, veliká část mládeže už ani nevěděla, že kdysi existovala nějaká první republika a kdo to byl Masaryk, a taky se vzbudila až díky studentům a po Rumunsku. Když teď s lidma mluvíš, tak ty změny pomalu každý předvídal nebo dokonce pro to něco udělal, což mi připomíná výrok Heinricha Bólla, za pět minut po válce nebyl v Německu už ani jeden nacista. - Jeden večer jsme byli u Zdeny Brodské, kde jsme i připravili Kouzelnou flétnu do tisku pro Proměny. Na ten text je Hrabal docela hrdý a vyprávěl nám, že to odevzdal ve Spisovateli a tím udělal svou povinnost (podivné představy o povinnostech), že mu to ale v Praze stejně nevydají. Vůbec jsem měla pocit, že z něho pomalu odpadla nervozita a že myslel čím dál míň na Prahu, s výjimkou ovšem svých koček v Kersku. 33 [pageend33]1 ij Díky nám mnoho lidí poznalo, kde je v jejich vlastním městě nádraží. Kdo by taky v Americe cestoval vlakem, a kdo to kdy viděl, takovou divnou dvojici z Evropy: že ten starší pán už neřídí, protože radši pije pivo, je pochopitelné, ale zdravá mladší žena bez řidičáku? Asi jsem jim připadala jako relikt ze středověku. Nejlíp to nádraží vypadalo v Detroitu. Obrovská ošuntělá budova k ničemu a vedle dřevěný baráček, kde čekalo pár černochů na vlak. O té cestě Ti napsal, ale zase to bylo trochu jiné. Vypůjčil si totiž od Marušky pár knížek: Život je jinde a Knihu smíchu a zapomnění od Kundery, Hrob pro Borise Davidoviče od Danila Kiše a Pražské orgie od Philipa Rotha. No, a začal číst v tom vlaku do Chicaga, jako vždy jsem nesměla na něho mluvit, a kdybych ho neupozornila, že vlak zastavil v Kalamazoo, tak by si toho ani nevšiml, protože strkal celou cestu nos do Kundery. Velice byl nadšen tou Knihou smíchu a potom četl jedním tahem i Život je jinde, a řekl, že je to vynikající román. I Kis byl pro něho objev, přinesla jsem mu pak do Prahy ještě německý překlad další knihy. Ta kniha od Philipa Rotha se Hrabalovi líbila míň než jiná, kterou četl v Praze a která se prý jmenuje Elév - snad je to The Ghostwriter. Když jsme přijeli do Chicaga, tak pan Kyncl pochopitelně nebyl na nádraží, protože ho musel taky nejdříve hledat. Pak nás ale našel a odvezl do Lake Forest. Jak víš lépe než já, v Chicagu byly další problémy spojené snad s ambasádou nebo co, každopádně přednáška na tamější universitě byla zrušena, prý kvůli mně. To už byla doba, kdy by se Hrabal měl vrátit do Evropy, ale on na to už vůbec nemyslel, nebo alespoň se o tom nezmínil. - Jeho veliké přání bylo vidět co nejvíce grotesek s Chaplinem, takže pan • Kyncl jel do videotéky a dívali jsme se večer na Charlieho. Už v New Yorku jsme chtěli do kina, s Hrabalovou nakladatelkou Drenkou Willen. Dávali tam jednoho Chaplina, ale když jsme přijeli taxíkem k tomu kinu, byla změna programu a předváděli sovětské dokumentární filmy. "A zase jednou mi ty Rusové všechno posrali," říkal pobaveně. U Kynclů jsme se dlouho dohadovali, jak a jestli pokračujeme v té cestě, bylo to na něho přece jen moc. Ivan Passer nás pozval do Los Angeles a Hrabal řekl, že by ho strašně rád ještě jednou v životě viděl. Nejdříve chtěl jet vlakem z Chicaga do Kalifornie, to trvá asi dva dny, dokonce jsme už měli jízdenky, žádal, abych odřekla Texas a Nebrasku, ale jak víš, tak jsme nakonec přece jen letěli do Lincolnu, jako že Ti to nemůže udělat, aby nejel do Tvého rodného města. A udělali jsme dobře. Bylo to fascinující nejen ve Wilber, kde žije mnoho potomků starých českých emigrantů z minulého století, ale i na universitě a vůbec. Zase jednou nás na letišti nikdo nečekal, a zase jednou jsem nevěděla, kde budeme bydlet... Ale nakonec přijel Dan s krásným cowboyským kloboukem, a cestou autem se mi ptal, co to je za blázinec, že 34 [pageend34]měl už nejméně deset telefonátů, z Prahy, z Washingtonu, z Německa, že Hrabal má prý být už zase v Evropě. Myslela jsem si, že mě trefí šlak. On mne uklidnil, že nikomu neprozradil, kde budeme bydlet, domluvili jsme se, že Hrabalovi zatím nic neřekneme, abychom mu nepokazili večer. Když jsme se pro půlnoci vrátili do penziónu, měla jsem tam vzkaz od neznámé dámy, že ji mám ihned zavolat, prý bude čekat do dvou. S řízly se bavit nebudu, řekla jsem si a šli jsme si lehnout. - Ráno před snídáním jsem řekla paní majitelce, aby vyřídila všem, že jsme už odjeli do města. Promptně ta noční paní volala a velice nadávala, jak to, že jsem se neozvala... Hrabal byl velice spokojený, že ještě máme tři hodiny volno, než nás vyzvednou, takže v mohl pokračovat v tom Kunderovi. Dan přijel naštvaně, že ho zase otravovali v noci, že toho má dost a že udělá skandál. Řekla jsem panu Hrabalovi, že se bude muset spojit s velvyslanectvím, že ho hledali. Na začátku rozhovoru si Dan velice resolutně stěžoval jménem university, pak šel k telefonu Hrabal, zase tam stál v pozoru, a místo toho, aby poslal toho attaché do prdele, vysvětlil mu, že bude pokračovat v cestě podle původního plánu a pak ještě něco dodal o zdravotních potížích - kterých měl ale čím dál tím míň, jelikož už měsíc málo pil, nekouřil a pořádně jedl. Z toho pak vznikla fáma, že mistr je nemocný (to asi tvrdili v Německu lidem, kterým museli vrátit lístky), dokonce zavolal pan Tigrid z Paříže, jestli neumírá. To ale byl vrchol té nesmyslné honičky, pak byl klid. Možná jen proto, že jsme jim odbočili s tím Los Angeles z původní trasy. V Nebrascfe bylo další překvapení na diskusi po promítání Postřižin. Jinak, abych řekla pravdu, byly diskuse pro mne spíš nudné, lidé se všude na světě ptají na totéž, takže prakticky všechny výroky jsem už vícekrát slyšela nebo četla. Po té americké zkušenosti mimochodem dobře rozumím Kunderovi, že s tím jednou provždy skončil. Člověk si připadá jako opice s tím odpovídáním. Ale v tom Lincolnu byla legrace, o které Ti asi Tvoje matka a Tvá sestra vyprávěly: jedna žena se po filmu pohoršené ptala, jak to, že Fráncin na konci bije svou manželku hadičkou od pumpičky bicyklu, jestli v Československu nebo jinde v Evropě ženy neprotestovaly proti takovému podání. Štěpánka to tlumočila - Hrabal tomu nerozuměl. Ne že by Štěpánka špatně přeložila, ale takový feministický způsob myšlení je mu naprosto cizí. Nakonec ale pochopil, že ta dáma je rozčilená, a tak se jí pokusil vysvětlit, že s Jiřím Menzlem chtěli natočit pohádku o prvním roku šťastného manželství. Že ten mladý pár se má rád, a pokud se lidé milují a dělají to z lásky, jsou všechny nehoráznosti dovolené. Když vznikají zvyk a zdvořilost, umírá láska. Že oň žije ve společnosti, kde často dá manžel manželce facku - anebo obráceně - a kde občas se taky perou, aby to manželství potom pokračovalo na kvalitativně vyšší úrovni. Pak tu dámu 35 [pageend35]ujistil, že k žádným manifestacím proti tomu filmu nedošlo a omluvil se pro případ, že by urazil její city. Přísahal, že s Menzlem dělali ten film bona fide. To si umíš představit, jaké názory ty tamější feministky teď mají o emancipaci žen ve Střední Evropě! Večer mi pak ještě vysvětlil, že Kundera a Menzel mají vlastně mnoho společného, nějakou chlapeckou nevinnost, a že oba používají kýč a banalitu, aby se dostali do těsné blízkosti podstaty. On sám že se pokouší o totéž, ale s pocitem hanby. Pak jsme letěli do Los Angeles, bylo to nádherné, krásně byly vidět Rocky Mountains z letadla, a to teplo po té zimě na severu! Čekal nás Jirka Planner, který má ženu nejen velice krásnou, ale hlavně lékařku, takže pan doktor Hrabal si s paní doktorkou zase s rozkoší popovídal o svých potížích... Po návratu do Prahy pak ale tvrdil, že ti američtí lékaři si protiřečili, a že on tím pádem zase bude brát svoje staré české léky. Vůbec, Dubenko, já se divím, že se ještě omylem neotrávil nějakým koktajlem z léků, míchaným třeba borovičkou. To bys měla vidět, v Kersku má toho jedu celý koš! Jednou během té cesty mě bolela hlava, poprosila jsem ho o prášek, a víš, co mi dal? Valium! Když jsem mu řekla, že je to na uklidnění, chytal se za hlavu a křičel: "To jsem vůl! Bral jsem to dnes ráno, proto jsem celý den tak ospalý!" Aby se člověk s ním nezbláznil! K Plannerům ještě přišli Ivan Passer a Karla Chadimová, Jan Tříska byl zrovna s americkým divadlem v Rusku, taky dobrý, do Prahy tenkrát ještě nesměl, ale už hrál v Moskvě... Hrabal dostal knížku Ivana Blatného, Pomocnou školu v Brixley, četl ji nadšeně a dokonce ji vzal sebou domů, kdežto ostatní emigrantské knížky jako třeba Danila Kiše a Striptease Chicago Jana Nováka jsem mu přivezla až potom. Byli jsme spolu s Ivanem a s Karlou ještě na výstavě Georgie o’Keeffe, takže jsme celkem viděli tři, a nejvíce se mu určitě líbil ten Warhol v New Yorku. Hrabal se už moc těšil, že na konci všech těch námah a radostí konečně uvidí Tebe. Ve vlaku jsem mu podél břehu Pacifiku přečetla z knihy, kterou nám půjčila Karla, a sice dlouhý interview s Třískou, ve kterém líčil, jak mu policajti otravovali život a proč emigroval. Hrabal byl z toho velice sklíčen a řekl, že nemá nejmenší chuť se vrátit zpátky k té "sebrance". - A zase jednou na nádraží nikdo nebyl, když jsme po té kouzelné cestě přijeli do San Franciska, ale ten konec už znáš a můžeš to sama srovnat s tím, co Ti napsal. Doufám, že jsem - velikou oklikou - odpověděla na Tvoji otázku v P. S.: to víš, že jsem občas nadávala, i na Tebe, hlavně když jsme v San Francisku museli tři hodiny na Tebe čekat bez snídaně, ale ze mne Xantipu a z Tebe Ariadnu udělal až doma, jako si i přibásnil spoustu jiných detailů až dodatečně. 36 [pageend36]Já jsem tedy odletěla dříve na pohřeb svého otce do Švýcarska, kdežto Hrabal, určitě i pod dojmem té nečekané smrti, se rozhodl zůstat ještě pár dní ve Washingtonu, aby se znovu sešel se Škvoreckým. Ihned po návratu ovšem v Praze udělal pěknou blbovinu, za kterou se teď zřejmě stydí: dali mu ’zasloužilého umělce’ a on tu ’čest’ přijal! A to v době, kdy Havel ještě seděl ve vězení! To prý bylo mnoho lidí zklamaných a rozzlobených, hlavně když ho viděli v televizi, jak za to zdvořile poděkoval nějakému ministrovi. Ty víš, kdybych na něho měla jen minimální vliv, tak bych tomu zabránila a ten titul by si soudruzi strčili do vlastních prděli! Trenčianské Teplice, květen 1990 RECENZE Tiše, nenápadně, skromně. Jako autor chová se i jeho knížka. A že to je knížka! Ovšem pozor, nebezpečí z prodlení! Běžte rychle ke knihkupci, protože se může stát, že ji už neseženete... Vladimír Sainer drahně let vydává pro přátele v malých nákladech nesmírně pečlivě vypravené knížečky, které už dnes jsou k nesehnání. Jeho NEJMENŠÍ NEZÁVISLÉ NAKLADATELSTVÍ je určitě z těch, které musí přežít. To je věc nás všech. Rozmezím let 1956-1978 datuje autor své texty, které právě vyšly pod i názvem Den veselého smutku. Nikterak nezapírá svou tvůrčí inspiraci - Bohumila Hrabala. A ten, v závěrečném dopise z roku 1986, vůbec ne nadneseně deklaruje Vladimíra Sainera následníkem štafety, kterou sám převzal od strýce Pepina. Každý, kdo rád čte Bohumila Hrabala, zamiluje si i Vladimíra Sainera. A bude si přát číst další osudy kolotoče života, který tak jednoduše a přitom s přehledem i nadhledem autor čtenářům daroval. Netřeba více slov - Den veselého smutku je letos první kniha, kterou jsem s chutí dočetl. A mohu k ní dodat jen to, co pan Sainer předeslal jako motto: Člověk dožije svá léta, odejde a stane se legendou... vk, 10.12.1990 [ [ Vladimír Sainer: D E N VESELÉHO SM UTKU. Vydalo Středočeské \ nakladatelství a knihkupectví. 1. vydání, 8750 výtisků, 256 stran, 15 Kčs.] [pageend37]Bohumil Hrabal - cizojazyčná vydání 1989-1990 titul překladatel(ka) rok místo vydání ISBN Ich habe den englischen König... Eu Serví o Rei da Inglaterra Przerwy w zabudowie Wesela w domu Zbyt glosna samotnosc Vita nuova Zbyt glosna samotnosc * I Served The King of England Vends maison ou je ne veux plus... Die Schur Schöntrauer Harlekins Millionen Hommage a Hrabal Yo gue he servido al rey dejo he servit el rei d’Anglaterra Anuncio una casa donde ya no... Una solitud massa sorollosa Sluíio sam engleskoga kralja Adagio Lamentoso Veres torténetek és legendák Eu que Servi o Rei de Inglaterra Too Loud a Solitude Closely Observed Trains Closely Watched Trains Schneeglöckchenfeste Ich habe den englischen König... Die Zauberflöte Obslugiwalem angielskiego króla Legenda o pieknej Julei Obslugiwalem angielskiego króla Una soledad demasiado ruidosa Jeg har setveret for den engel... Treni strettamente sorvegliati Alcune parole Ik heb de koning van engeland... Jähn, Karl-Heinz Cavallari, M.T. Heartman, Pawel Heartman, Pawel Heartman, Pawel Heartman, Pawel Heartman, Pawel Wilson, P. Ancelot, Claudia Künzel, F. P. Künzel, F. P. Šimon, P. + Rohr, M. Roth, Susanna Mlejnková+ Ortiz Zgustová, Monika Janés, C. + Stancel, J. Zgustová, Monika Čolič, Milan Mercks, Kees Varga, G. a kol Dismanová+ Gomez 1989 Wien; Zug (SCH) 1989 Sao Paulo 1989 Warszawa 1989 Warszawa 1989 Warszawa 1989 Warszawa 1989 Gdynia 1989 New York 1989 Paris 1989 Frankfurt a. M. 1989 Frankfurt a. M. 1989 Frankfurt a. M. 1989 Frankfurt a. M. 1989 Barcelona 1989 Barcelona .1989 Barcelona 1989 Barcelona 1989 Beograd 1989 Amsterdam 1989 Budapest 1989 Lisboa 0-15-145745-X •2-221-05494-6 3-518-38113-X 3-518-38114-8 3-518-38115-6 3-518-40166-1 84-233-1718-8 84-233-1722-6 84-297-2977-1 84-297-2987-9 86-367-0198-8 90-72914-01-5 963-07-4755-3 972-36-0205-9 Heim, Michael H. Pargeter, Edith Pargeter, Edith Jähn, Karl-Heinz Jähn, Karl-Heinz Roth, Susanna Stachowski, Jan Czibor-Piotrowski Bielaszewski,F. Zgustovä, Monika Jacobsen, D. + P. Corduas, Sergio Kläda, B. I. Mercks, Kees 1990 1990 1990 1990 1990 1990 1990 1990 1990 1990 1990 1990 Roma 1990 Roma 1990 Amsterdam 83-06-01922-9 83-08-02221-9 83- 7020-083-4 84- 233-1854-0 87- 583-0527-0 88- 7641-084-8 88-85824-30-7 90-351-0813-2 Orlando.Florida 0-15-190491-X London Evanston, 111. Berlin Berlin Frankfurt a. M. Warszawa Kraków Czeladž Barcelona 0-349-10125-6 0-8101-0857-7 3-353-00526-9 3-353-00541-2 3-518-40228-5 Trufe ros barbaros Harlekin milliói Zsuzsa, V. Detre Combo is Rigorosamente ... Sabler, António Inserzione per una casa in cui non...Ripellino, Ela 1990 Athény 1990 Budapest 1990 Lisboa ???? Torino 960-7290-14-3 963-07-5016-3 972-21-0080-7 88-06-59370-6 Poznámka: Tento seznam je parciální výpis databáze bibliografie Bohumila Hrabala, jejíž průběžná aktualizace a doplňování je jedním z hlavních úkolů SBH. Prosím proto každého, kdo může tyto informace doplnit, upřesnit či opravit, aby tak učinil. Děkuji. V. Kadlec 38 [pageend38]TISKOVÉ OPRAVY ; k 1. vydání 3. svazku Básnického díla Egona Bondyho Překročit vlastní stín samizdatu se ukazuje nebýt snadné. Dojemnou konjunkcí chybných výkonů autora, editora, vydavatele a tiskárny došlo ke kouzlu nechtěného - ač míněna jako kniha, vznikla publikace, která je ještě stále samizdatem (dokonce velmi pěkným samizdatem, jak pravil Francesco Brignole). A tak si, prosím, zcela v duchu hesla Karla Matýska Staňte se aktivním i čtenáři, opravte následující chyby. Děkuji. vk strana řádek má být 4 2. sh. včera 5 poslední dva verše patří na následující stranu 6 1. sh. domů místo strojů 12 7. sh. hřeje 0 23 7. zd. listí lítá slunce bliká 32 9. sh. v sluchu harmonie 34 6. sh. v podpaží 38 1. zd. vzduchem 46 10. sh. škrtnout celý verš (cpu jim skráně ...) 47 1. a 2. řádek tvoří jeden verš 47 3. sh. a kdyby šijí 49 7. až 9. řádek tvoří jeden verš 51 6. a 7. řádek tvoří jeden verš 63 15. sh. klam je jedinou skutečností a pravdou a dále doplnit bez mezery: A kloním se k tomu že pod skutečností klamu není ani žádné skutečnosti bez klamu 83 poslední tři verše patří na následující stranu 96 7. sh. pro toto 97 6. sh. důvěru v 104 mezi 2. a 3. řádkem zdola je ještě verš: předmětem touhy je touha 111 15. sh. i oním světem 117 poslední verš patří na následující stranu 119 6. sh. nebo vina? 120 7. zd. než o sobě 129 6. sh. čarodějnicím 132 12. zd. Neboť kdo nepracuje 144 6. sh. zmazanou 147 6. zd. předstírá 154 10. zd. od tebe 163 poslední řádek patří na další stranu (titul básně) 169 mezi 12. a 13. řádek patří ještě verš: jako jedinec 169 11. zd. rekreací 39 [pageend39]Pan Marysko to věděl. Ta nesrozumitelná prolhaná lidskost, výkřik pro nic za nic, je oním duchem přirozenosti, kterou lze jen těžko odmítnout. Co ale pan Marysko nevěděl je, že právě jeho poezii budou číst lidé, kterým bude cizí. Vzdálená. Přesto stále otáčejí listy, čekajíce na malichernost, na podání ruky z neznáma. * * * Ale přesto jsem panu Maryskovi vděčen, za dlouhé hodiny zkoumání jeho nálad. Bylo to potřebné, abych pochopil. Obraz a za ním tečka. Konec světa. Jaroslav Vávra (1983) 40 [pageend40]