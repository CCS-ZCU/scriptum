ČESKOSLOVENSKÉ NOVINY LIST ČECHŮ, SLOVÁKŮ A PODKARPATSKÝCH RUSÍNŮ ROČ. Il ČERVEN 1956 C. 6. Proč spolupráce? F. PAVEL UHLÍŘ Rozprava o včlenění mladé generace exilu do vedení zahraniční akce se pozvolna přesouvá na pole, jež s původním předmětem nemá mnoho společného. Lze na příklad rozvíjet filosofii generačního problému, ba lze i rozepisovat politický program pro národ. Lze také dumat o obecnostech psychologie lidí, kteří přišli na svět v ranných letech dvacátých. Ale to nepřispěje k řešení otázky, o kterou tu běží, neboť podstata této otázky je daleko prostší, jednodušší a má všechny rysy časovosti. Diskuse o mladé generaci vznikla tím, že jí byla učiněna nabídka zapojit se pracovně do vedení zahraniční akce. Již při odpovědi na tuto nabídku vyšlo najevo, jak různorodé jsou názory mladých lidí. Na schůzkách se zástupci Pracovního sboru byli přítomni ti, kdo po léta organisují vlastní zájmové skupiny. Byli tam i lidé, kteří sice neorganisují, ale nicméně vytrvale representují zájmové skupiny. Byli přítomni profesionálové - zaměstnanci rozhlasu a tisku Svobodné Evropy. Byli přítomni zatvrzelí individualisté, a byli přítomni intelektuálové stejně jako jednotlivci, kteří jen poslouchali. Této schůzce, jež může být konečně považována za representativní vzorek mladé generace v exilu, byla tedy učiněna nabídka Pracovním sborem. Schůzka měla naznačit, na kterých pracovních polích by mladí byli ochotni účastnit se zahraniční akce. Bylo řečeno, že této účasti by se dostalo “prostředků a megafonů”, aby činnost měla předpoklady většího úspěchu. To byl rámcový návrh. Vedle toho byl učiněn návrh jiný -— formální: že by snad bylo dobré, aby se mladá generace nějak zorganisovala a vytvořila těleso, jež by sloužilo mezinárodním stykům s mladými občany zemí demokratického světa. Tato malá historická exkurse do minulého podzimka je základem otázky, o kterou nyní jde. Tu je hrst stanovisek, jež se vynořila: Individualisté projevili odpor k organisaci. Intelektuálové byli zděšeni pomyšlením na stanovy. Funkcionáři zájmových organisaci si řekli : je tu nebezpečí, že by nám pak někdo chtěl zasahovat do našich vhodně stabilisovaných skupin. Profesionálové uvažovali : proč organisace, má-li se pracovat? A tak došlo poprvé k jednomyslnému téměř odmítnutí námětu, že by se mladá generace měla sdružit. Nyní několik poznámek k návrhu druhému, k pracovnímu zařazení do zahraniční akce. Intelektuálové doporučovali důraz na věci politicko-kulturní. Profesionálové měli na srdci hlavně to, aby činnost byla efektivní, plodná, a zaměřili se na dosud nejvíce zanedbávané pole: na informační službu o Československu, na publicitu československé věci v zahraničí. Studijní skupiny měly na mysli výzkum a studium základních problémů programových a akčních. Někteří funkcionáři však prohlásili : my s politiky vedení zahraniční akce spolupracovat .nemůžeme, protože jsme k nim vždy měli kritické stanovisko. To ovšem nebylo poslední slovo. Bylo totiž jasné, že i když nikdo z přítomných mladých není ochoten skládat ódy a velebit politické vedení za jeho chyby, přece je mezi nimi dosti těch, kdo mají zájem na práci jako práci. S hlediska těch kdo spolupráci odmítli, tu tedy bylo nebezpečí, že se sami vyřadí, protože jejich nezávislí kolegové nemají “kritická stanoviska” tam, kde nyní běží o prohru věci československé svobody. Porady se totiž konaly v mezidobí ženevských konferencí. Na třetí schůzce mladých vyšel proto z řad funkcionářů “zájmových skupin” pozoruhodný návrh: je zcela nezbytné, aby byla vytvořena “střechová organisace mladých”, jejímž základem by se staly právě ony “zájmové skupiny”. Tato střecha by zastupovala a representovala práci. Argument za [pageend1]STRANA 2 ČESKOSLOVENSKÉ NOVINY ČERVEN 1956 tímto zvratem byl ještě pozoruhodnější: přicházejí-li nyní starší za mladšími a žádají je o spolupráci, nečiní tak z vlastní vůle. Na mladších mají zřejmě zájem “Američané”, protože vidí, že to se starými nikam nevede. Není tedy posláním mladých podporovat starý systém, nýbrž se ustavit a čekat, až to ti staří prohrají docela. Spíše jim k tomu pomoci a pak převzít otěže. Někdo tomu může říkat generační problém. Snad slova “pracovní stávka za osobním cílem” jsou přiléhavější. A jelikož se mezi mladými našlo dost těch, kteří nejsou ochotni stávkovat, mají-li volit mezi úspěchem československé zahraniční akce či úspěchem osobním, schůzky mladých v exilu byly přerušeny. Jak to bylo vyjádřeno v jednom proslulém článku: část mladých řekla “hurá, dáme se zmobilizovat”. Škoda, že onen článek neprozradil, co ve skutečnosti řekli ti druzí. Diskuse o mládeži už mohla být odbyta. * * * Oč tedy ve veřejné rozpravě o exilové mládeži jde, je otázka, zda se má v zájmu osobních politických požadavků pracovně stávkovat, či zda se nemá pracovně stávkovat, když druhá strana spolupráci nabízí. V tom- a v tomto' jediném punktu je nadhozená otázka otázkou mravní. I tu je však rozdíl v psychologii této mravnosti. Kolegové, kteří nechtějí spolupracovat, tvrdí o těch druhých, že se dali koupit. Kolegové, kteří jsou ochotni pracovat, pracují proto, že považují za nutné, aby v dnešní mimořádně nepříznivé situaci byla československá otázka držena a podporována co největším počtem hlav a rukou. Každá stávka má nějaký cíl, protože jinak by byla jen hysterií. I ta stávka, o které hovoříme, musí mít jakési požadavky. V nej jednodušší formě zní tyto požadavky tak, jak je nedávno na veřejné schůzce formulovala mladá dáma se špatnou češtinou : vy starší už máte dvě třetiny života za sebou. Tak od toho' jděte a pusťte nás tam! Někteří mladí mužové, předstihujíce něžné pokolení v důraznosti, se snaží generační vývoj v čase urychlit. Odtud pak pramení úsilí zlikvidovat politické vedení našich starších politiků tak rychle, aby nedočkavost dlouho potlačovaných ambicí mohla být ukojena ještě dříve nežli jejich mladí nositelé dostanou rozum. V exilu se vytvořila jakási mylná představa, že věci lze napravit tím, když se vymění jména politických lidí ve vedení. Omyl tkví v předpokladu, že ta instituce, jež je representací exilu — ať již její jméno je jakékoliv — má váhu sama o sobě, že tudíž je možno vyměňovat jména, ale prestiž instituce zůstane. Nevím, zdali zastánci tohoto názoru pročítají články předních západních žurnalistů, kteří píší o tom, že dnes nastal “konec emigrací” ve smyslu politickém. Tito žurnalisté mají totiž pravdu v jedné věci, ať se nám již líbí či ne: Rady, výbory, dvory a exilové vlády nemají dnes za mák politického vlivu. Tím pošetileji ovšem vypadají ti, kdo vidí sen svého života v členství či v o- vládnutí takové instituce. Vliv mají jednotlivci. Mají jej dík svým osobním známostem a dík tomu, že jsou politiky. Vedení zahraničního odboje by se mohlo od minuty totálně “ozdravět” mladou krví, a kromě několika jásavých článků v exilových novinách bychom na tom jako celek byli hůř. Jediný daný kapitál politické povahy, který v zahraničí máme, a jehož se přes všechny hádky účinně používá, jsou známosti a kredit našich “starších” politiků jako jednotlivců. My mladší se můžeme škodolibě dívat na to, jak jim ubíhají léta, můžeme odmítat jejich pozdě rozpoznanou snahu nás “zaučovat”. Ale tyto naše osobní pocity nezmění ničeho na skutečnosti, že nebudeme-li se ani chtít dát uvést, ztratíme jednou drahocenný politický kapitál a budeme tu stát jako náhrobní kameny. Snad je tato zjednodušená pasáž i ve své zranitelnosti jasná: kdo si myslí, Že se ničemu již nemůže naučit, nechť se neučí. Kdo si myslí, že již rozřešil beze zbytku všechny problémy exilové práce, ať si svůj názor ponechá. Není také řídké v historii, že lidé vzplanou politickým mesiáš- stvím. Ale nechť ani ten ani onen nepohrdá člověkem, tím, co může být odkázáno a co snad dnes ve své samolibosti ani nedovede ocenit. Tento článek si patrně vyslouží distinkci tím, že bude prvním a jediným, jenž byl kdy napsán na obranu našich “starých” politiků. Píše se snadno proto, že mnoho věcí je samozřejmých, a taky proto, že je jasno, kde bychom nerozumně mohli vylít dítě s vaničkou. Věru lehko se píše. Přesto však to neznamená hájení statu quo. Až sem šlo především o to, aby bylo jasno, Že jakýkoli generační boj, jenž —- snadno — může býti rozpoután, nezpůsobí jinou porážku než porážku československé věci, s velkou veřejnou ostudou a lety nekonečných zápasů. Generační boj je směšný také proto, že v exilu máme jakýmsi řízením osudu ještě jednu generaci — tu, která je mezi třiceti a šedesáti: mnoho lidí schopných, vzdělaných, politicky zkušených a slušných. Nyní tedy zbývá povědět: když integrace exilových sil, když spolupráce, tedy jaká, kde a za jakých podmínek. * * * Od doby, kdy byla formulována základní poučka o rozdělení mocí v demokracii, uplynulo mnoho let. Nicméně si exil z tohoto zákona nevzal poučení. Když pomineme moc “soudní” (jež by asi přináležela exilové veřejnosti), zůstanou nám moc “zákonodárná” a “výkonná”, jež dosud v exilovém vedení byly z neznámých důvodů směšovány. Všichni se hrnuli do zákonodárného, politického sboru — ať již to byla Rada či Zastupitelstvo — v mylné naději, že si přidají na své osobní důstojnosti. Moc výkonná, která je daleko, daleko, daleko nej důležitější v naší situaci, zakrněla. Exil to zve [pageend2]ČERVEN 1956 ČESKOSLOVENSKÉ NOVINY STRANA 3 jednoduše slovy: Rada nic nedělá. My jsme za první republiky také mívali vlády, které se položily. Život se proto nezastavil, protože výkonný aparát fungoval dále. Nechtějme napravovat nenapravitelné, nesnažme se nenapravitelné nahrazovat jinými, kteří by s největší pravděpodobností upadli do stejné nenapravitelnosti. Nemá to smyslu, protože v exilu není pořádacích principů, podle nichž bychom mohli rozhodnout. Snažme se o jinou věc: o vybudování silné a účinné exekutivy. Nikdy v historii to nebyla vláda nebp sbor politických zástupců, které by vykonávaly samy o sobě administrativní, správní, informační a veřejné funkce. Vždy to byl aparát. Problém vedení exilu není v tom, kdo bude předsedou či jak bude složeno Zastupitelstvo. Na tom, jak se prokázalo, málo záleží. Co je důležité, je to, aby zahraniční akce měla na příklad informační službu, která Američanům, Francouzům, Angličanům, Němcům a jiným bude s to “prodat” československou věc alespoň tak dobře, jak místní továrníci prodávají zubní pastu. Tedy — přesvědčit naše přátele, že je v jejich zájmu, aby ji “koupili”. Je stejně důležité, aby byla systematicky a všemi informačními prostředky udržována ve veřejném mínění Západu inteligentní koncepce svobody Československa. Je neméně důležité, aby exil měl sbor, který by se ve spolupráci s jinými staral o paralysování “mírové koexistenční ofen- sivy” našich komunistů ve svobodném světě. Exil potřebuje těleso, jež se bude věnovat veřejným stykům vnitro-exilovým, a podobné těleso, jež se bude starat o styky s našimi krajany. Potřebuje mnoho dalších praktických profesionálních výkonných útvarů (a ne amatérské funkcionářské schůze), jimž jsou však společné tyto vlastnosti: jelikož si nemůžeme dovolit vnucovat naši vůli těm cizincům, kteří nám mají pomáhat, musíme věci dělat tak, abychom se pracovně sžili s psychologií, metho- dami a životem zemí, v nichž působíme. Musíme tedy věci dělat po americkú, po anglicku, po francouzsku, po němečku atd. Má-li dnes někdo v exilovém vedení ještě trochu rozumu, bude pro tuto práci hledat lidi, kteří jsou pro ni predisponováni. A to jsou ti, kteří, se stali výchovou i existenčními zkušenostmi součástí životů těch zemí, v nichž dnes máme působit, kteří mají dnes kvalifikace domácích občanů oněch zemí. Řekněme, že toto je celý smysl snahy o zařazení mladé generace do práce ve vedení zahraniční akce a nabídky, jež mladým byla loni učiněna. Tato práce musí být alespoň částečně prováděna profesionálně, full-time. Tato práce to je, která nakonec rozhoduje, která jedině efektivně překračuje hranice naši domácí exilové kuchyně, a v kteréžto práci mohou být naši mladí uváděni staršími do těch dveří, jež jsou nám ještě dnes otevřeny. Ale znovu si uvědomme: ačkoli mladí mají tyto přirozené výhody, nejsou osobnostmi, které si tykají se západními politiky a členy vlád. Na druhé straně ti naši, kter si s nimi tykají, asi nevědí, jak se provádí market research nebo inserční kampaň. Myslím, že je jasné, proč spolupráce je odpovědí, i když mnozí mají vrtochy. * * * Tato úvaha je snad málo “bojovná”. Snad tím blíže je politické realitě. PROROK BĚSŮ Jako velehora nad hladinou moře ční postava F. M. Dostojevského ve světové literatuře. Nehledejme v krátké poznámce víc, než připomínku o Dostojevského aktuálnosti, palčivější v našem zmateném století den ode dne. Proroc- kost Michaila Feodoroviče nadrůstá všechno, co bylo do jeho doby i po ní přineseno dušezpytnou literaturou do života. Dostojevský se obrací k člověku jako se k němu obracel Shakespeare či Balzac, třídí emocionální roviny proudící ze všech zákrutů lidských tajemství, úzkostí, nadějí a beznadějí, víry a marnosti, třídí je s intelektuální a nekompromisní silou a s nejhlubším básnickým viděním. Dostojevský je samo svědomí světa a svědomí je to, jež se stává meta- fysickou základnou jeho díla, jeho zdánlivého pesimismu a nihilismu. A zdánlivého destruktivísmu. Velký analytik nemůže nevidět a zastírat proměny lidských zlomů a zvratů, je první kdo se jimi zabývá hlouběji a důsledněji na cestě za pravdou a vyšší realitou. Dostojevský nechce lhát, přikrašlovat, přebarvovat, romantisovat. Literatura sama je pro něho svědomím a svědectvím o něm, jeho ideál je universální a plný víry, ale víry nedogmatické, nepověrčivé, ne- programové. Není absolutní zlo jako není absolutní dobro. Člověk je pole boží, na němž je stálý zápas světla a stínu. Zápas větší či menší podle charakteru postavy. Starý Karamazov či Foma Fomič Opiskin jsou v podstatě malí lidé a proto i jejich vnitřní zápas — byť sebe intensivnější je vlastně malým zápasem. Souboj Raskolnikovùv s komisařem, je už boj gigantičtější stejně jako Myškinův zápas se společností a Stavoroginův se sebou samým. Dostojevský není destruktivní už proto, že je, jak opakuji , m u ž víry. Neříká, že v člověku vítězí Dobro s velkým D, ale to lepší v něm. Jeho ideál dobra není platonický a zabstraktnělý, formulovaný pro filosofy a teoretiky, jeho ideál je prostým vodítkem života o hygieně svědomí. Nemá pokoru Tolsto- jovu (často zdánlivou) ani úsměšek Gogolův, či Čechovův lyrism, kritisuje plněji a tvárněji v měřítku širším. Básník úzkosti a běsů je i básníkem božím v pantheistickém smyslu slova. Sověty zatratily Dostojevského a jen s rozpaky dnes vydávají censurované ukázky z jeho díla. Geniální individualista nemohl se stát modlou systému, kde člověka proměnili v číslo jako v “Zápiscích z mrtvého domu.” Prorokoval-li Dostojevský Běsy, kteří dnes znásilnili jeho vlastní zemi a část lidstva s ní, prorokoval i jejich zánik. Proto zůstává vůdcem v myšlení i naději. M. T. [pageend3]STRANA 4 ČESKOSLOVENSKÉ NOVINY ČERVEN 1956 CELŸ SVĚT ÚČASTEN A V POHNUTÍ Vzbouření československého studentstva F. KLÁTIL Velké věci se dějí v naší zemi. Komunistická strana se zachvívá v základech, vlivem událostí vnějších a v nárazu sil, probuzených k životu. Revolta československého studentstva, rozsahem a významem připomínající vzbouření dělnictva před třemi lety — to je symptom trvalé krise a manifestační důkaz, že dobrodružná, národem nezvolená vláda, není vláda lidu, ale vláda proti lidu, že to není vláda národa, ale vláda nad národem, poslušná vůle, přání a rozkazu cizí moci. Instinkt lidu, tak neklamný, uchopil svou hodinu, neboť zaslechl její tlukot. SPISOVATELSKÁ PŘEDEHRA V režimu, který má zatím bodáky, věznice a udavače na své straně, nebylo možno očekávat, že by spisovatelé rázem mohli svrhnout smečku, jejíž bezectnost představují jména Drda, Nezval, Hoffmeister, Kubka, Majerová. Ale na tom jejich dubnovém sjezdu už promluvilo podzemí, přítomné i nepřítomné, to — až do teraz mlčící a umlčené. Vzpoura spisovatelů proti zločinnosti kultovní i kolektivní, násilí nevzdělanců, bezpráví, vulgární teorii a fraselogii, měla své preludium v rozhořčených disputacích slovenských. Na sjezdu režim jen s bídou zachránil mašinu lokajské kohorty ve vedení nebo pro vedení spisovatelského svazu. Vše ostatní režim prohrál. Vzniklo nové ovzduší. A v něm dozrála studentská vzpoura. VÝBUCH NA UNIVERSITÁCH Vládní tisk již delší dobu žaloval na vysokoškolské studenty. Hlavně jim vytýkal, že provokativně ignorují činnost Svazu mládeže jako URO, že se vyhýbají přednáškám o marx-leninismu a jiným pavědám, že se nezúčastňují stranického života, že nejsou vděčni režimu, který prý na vysoké školy poskytuje desateronásobek nákladů a subvencí než dávaly vlády Masarykovy. V dubnu vydala strana směrnice, podle nichž vysokoškolští studenti mají absolvovat vojenskou službu až po skončení studia. Směrnice nebyly včas zveřejněny, ale fakultní schůze posluchačů strojního inženýrství v Praze přijala resoluci proti tomuto nařízení a vyslovila při tom celý soubor sociálních, ale také politických požadavků. Resoluce byla rozeslána všem universitám. To byl signál k velikému hnutí studentstva ve všech universitních městech. Studenti tak poprvé národu pověděli holou pravdu jak na tom skutečně jsou, ale hlavně pověděli, co si myslí o ničemném režimu. BRATISLAVA ZASE PRVNÍ Zprávy o hnutí pražského studentstva jako elektrická jiskra zapálily mysle a srdce slovenských studentů. Bratislav- ští studenti uspořádali bouřlivé fakultní schůze a přijali re- soluce s nesporným politickým charakterem, kromě ovšem požadavků odborných, studijních a sociálních, kterými byl vychloubačný systém kompromitován jako režim podvodný a prolhaný. V téže době demonstrovalo studentstvo v Nitře, Báňské Bystrici a Košicích, na Moravě v Ostravě, Brně a Olomouci, v Čechách v Hradci Králové a Plzni. Ve dnech 13.—15. května vytrhlo bratislavské studentstvo do ulic. Měl to být maškarní průvod, podle dávných studentských zvyků, ale byla to politická manifestace jakou Bratislava neviděla a nezažila po celou dobu bolševické okupace. Zahraniční tisk již v prvních zprávách zdůraznil statečné vystoupení bratislavských studentek. SLAVNÝ MAJÁLES PRAŽSKÝ Po osmi letech národem nezvolená vláda poprvé povolila studentské slavnosti — slabá vláda, dávající se na ústup před silou mladého pokolení. Byla učiněna všechna policejní opatření, aby pražský lid se nedostal do přímého kontaktu se zástupy studujících. Avšak studentská vynalézavost si věděla rady. V předvečer slavnosti již celá Praha byla vzhůru a heslo bylo: všichni se hleďte dostat k študákům! Studenti a s nimi Pražané se bočními ulicemi vedrali na Václavské náměstí a masy lidu prolomily bezradné policejní kordony. Tyto studentské průvody a veselice mají svou historii: je to živelná oslava jara a jistě také oslava blížícího se konce školního roku po mnohaměsíční studentské lopotě. Majáles - to jsou církví a státem uznané svátky studentů, svátky veselé, plné radosti, dychtění a optimismu. Režim je potlačoval protože je v jeho povaze potlačovat sám lidský život a vše, co je v něm osobitého, čistého a svobodného. Avšak letos už to nebylo možné — jaro Leta Páně 1956 bylo jinačí než těch sedm hubených a smutných jar předcházejících. Umlčená, ale nepokořená Praha čekala na slovo studentstva a vzrušující vzpomínky rozkvetly v živoucí obraz: Havlíček, Barák, Frič, barikády, zbásněné Jiráskem, ale také Opletal, Klíma a druhové z Ruzyně, ale také slavné průvody národní mládeže socialistické a katolické ve stínu Rudé armády, ale také studentský průvod na Hrad k presidentovi ve dnech dokonané zrady a puče. Minulost se vrátila a duše mladé generace se naplnila krásou a odvahou. CHORÂL JEDNOMYSLNOSTI: CHCEME SVOBODU! Ačkoli vtip, groteska, satira — tato nezadatelná vymoženost studentského mládí — by zasloužila velké chvály — pomlčme o ní. Studentský smích byl tentokrát účinným prostředkem, aby se mohly vyslovit otázky života a smrti. Je nápad[pageend4]ČERVEN 1956 ČESKOSLOVENSKÉ NOVINY STRANA 5 né a vysoce povzbuzující, že sociální požadavky, i když vyslovené, nebyly to hlavní, co studenti čeští a slovenští řekli a chtěli. Bylo řečeno, že ve studentské kolonii na Letně jsou ubytovací a stravovací poměry téměř moskevské; že ve studentských objektech Mladé gardy v Bratislavě se bydlí skoro jako ve vězení. Co však bylo řečeno v resolucích a průvodech nejhlavnějšího? Studenti protestují, aby marx-leninis- mus byl mezi povinnými předměty. Žádají, aby studium bylo reformováno směrem k vědě a vědění, nikoli k politice. Aby měli přístup ke vší, nikoli tedy jen ke koniášovské literatuře. Aby mohli být v živém kontaktu s universální vzdělaností. Aby tedy mohli číst vše, co světová vzdělanost plodí — čili zahraniční, nikoli jen sovětské knihy a časopisy. Aby mohli cestovat do světa a udržovat spojení a čilou výměnu informací. Aby byla obnovena akademická svoboda, existence studentských spolků a časopisů. Aby — a to odznělo z Bratislavy — byla obnovena a vznikla nezávislá politická strana oposiční. To je revoluce. To je řečený, psaný, zpívaný i plakaný chorál svobody. Od bytosti k bytosti, od srdce k srdci, od Šumavy k Tatrám. KATASTROFA: SYNOVĚ DĚLNÍKŮ A ROLNÍKŮ PROTI NIMI Vývojem událostí v Bratislavě a Praze byl komunistický a přisluhující tisk ohromen a taky ochromen. Z počátku psal o Romeo a Julii jako o vtipné studentské alegorii a pomlčel dočista o všem, co v průvodech bylo kromě těch maškar a za těmi maskami. Události však byly příliš velké a nálada obou metropolitních měst příliš bouřlivá, aby mohli pštrosit. Akademickou mládež chlácholili — že její stavovské požadavky jsou správné, tímž dechem však pověděli, že “žádné extra svobody nebudou”. A studentům v Praze a Bratislavě za- Ikali: “jste synové dělníků a rolníků a proti nám”. Ano, je tomu tak:synové dělníků a rolníků, nikoli marnotratní — jsou proti nim. Tento jednoduchý a veřejně vládou doznaný fakt vydá za všechny studie o sociologii porobených. Jen lež vskutku čimborasovní může ještě dnes klamat svět tvrzením, že oni jsou vládou dělníků a rolníků. Vlastní jejich synové a dcery jim vydali vysvědčení o politickém raubířství a mravní zchátralosti. STUDENTI DO KRIMINÁLŮ Ministerský předseda V. Široký na tiskové konferenci v Praze, na dotaz amerického novináře odpověděl, že úřady nepřikročily k zatýkání studentů během Majálesu, bratislavských demonstracích a po nich. Novinář však zjistil, že studenti byli zatýkáni ve všech universitních městech. Mezitím opustili Československo někteří Američané československého původu, kteří se přece jen jeli podívat za příbuznými a na to “jak si vládne lid”. Krajané ihned po překročení hranic informovali zpravodaje světového tisku o tom, že byli svědky zatýkání pražských studentů hned během průvodu. O tom, kolik studentů bylo zatčeno později, Američané čs. původu už pochopitelně nemohli vědět. Slyšeli však od příbuzných, že ještě během večera a noci studenti byli odváženi na Pankrác. AMERIČTÍ KRAJANÉ SE STUDENTY Již první zprávy o studentských bouřích v Československu naplnily Američany československého původu hrdostí a statečné vystoupení studentstva vyvolalo v Chicagu, New Yorku a Clevelandu hluboký dojem. Československá národní rada americká vydala studentům zvláštní poselství a manifestační pozdravy dále zaslali: krajanský výbor v Clevelandu, Rada žen svobodného Československa, Svaz čs. studentstva v e- xilu, Sokol v zahraničí, Slovenský Sokol, Americký Sokol župa středovýchodní, Národní svaz katolíků, Svaz důstojníků a četné jiné spolky slovenské a české. Tato poselství byla vysílána do vlasti stanicemi Svobodná Evropa a Voice of America. OHLAS NA CELÉM SVĚTĚ Ještě počátkem června je světový tisk zaujat revoltoů českých a slovenských studentů a přináší dajší podrobnosti.- Pražský dopisovatel New York Times uveřejnil sérii zpráv a nedělní vydání z 3. června ve zvláštní příloze přináší něko- likastránkovou reportáž a fotografie z Majálesu. Zprávy přinesly všechny velké listy americké, kromě nich také londýnský Times, Manchester Guardian, pařížsky Le Monde, Neue Zürcher Zeitung a všechen vlivný tisk evropský. Rozhlasové a televisní stanice studentským bouřím v Československu připisují dalekosáhlý význam mravní a politický. Komentátoři jsou zajedno, že studentská revolta znamená těžkou i když ne zatím konečnou porážku krvavého režimu. ČESKOSLOVENSKÉ NOVINY můžete předplatit a objednat u těchto našich zástupců: VELKÁ BRITANIE Václav Holub, 132 George Str., London W. 2, nebo Josef Bruner, 84 D. Warwick Ave, London W. 9. Předplatné 10 sh. FRANCIE Alois Čížek, Hotel Negra, Gagny S. et 0) Předplatné na rok 500 frs. RAKOUSKO Jan Šenk, Wien XV Reichapfelgasse 29. Předplatné na rok 10 sh. NĚMECKO Lubomír Stolička, Franz Joseph Strasse 32/23, München 13, Germany. Předplatné 6 DM. AUSTRALIE František Nový, 43 Esplanade Semaphore Adelaide. Předplatné 15 sh. na rok. USA-CANADA Československé noviny, 31 East, 72nd Street, Apt. 14b, New York 21, N. Y. Předplatné 3 dol na rok. Prosíme své čtenáře mimo USA a Kanadu, aby své finanční příspěvky adresovali našim pánům zástupcům. Československé noviny [pageend5]STRANA 6 ČESKOSLOVENSKÉ NOVINY Če r v e ň 1956 Několik slov k otázce sudetoněmecké ARNOŠT HEIDRICH V posledních týdnech obživla opět rozprava o otázce sudetoněmecké. Znovu se v souvislosti s touto otázkou poukazovalo na to, že neexistuje kolektivní vina a že je proto nepřípustná kolektivní odplata. Domnívám se, že bych mohl přispět k objasnění této stránky věci. Měl jsem přístup k spisovému materiálu československého zahraničního ministerstva ve věci odsunu sudetských Němců. Viděl jsem noty, které byly odeslány nebo přijaty, i memoranda, která byla podána. Byl mezi nimi též materiál našeho zahraničního úřadu v Londýně. Nikde jsem v tomto materiálu nenašel nej menší stopy po nějaké myšlence na odplatu. Všechny úvahy a návrhy směřovaly jedině k otázce, jak v budoucnosti zabránit opakování událostí z let 1935-1939, kdy německá skupina československých státních příslušníků ve službách nacistického Německa pomáhala zničit vlastní stát a přivést jeho lid do stavu poddanství. Na těchto událostech bylo prokazováno, jak velké nebezpečí pro menši stát, sousedící s dynamickou velmocí, znamená přítomnost značnějšího počtu občanů s dvojí státní loyali- tou. Bylo na nich znázorněno, jakou převahu nad loya- litou k vlastnímu státu, mající více méně jen hospodářský substrát, měla jejich národnostně podložená loya- lita k sousednímu Německu a jak tato loyalita je učinila poslušným nástrojem v provádění pověstného “Drang nach Osten”, jemuž Československo stálo v cestě. Bylo zdůrazněno, že ani účast sudetoněmeckých představitelů v československé vládě, ani nejdalekosáhlejší nabídky této vlády na úpravu sudetoněmecké otázky nedovedly překonat rozhodující převahu jejich národnostní loyali- ty. Rovněž bylo poukázáno na to, že ani odpojení t. zv. sudetoněmeckého území od Československa nebylo žádným řešením, poněvadž jednak nebylo žádného uzavřeného sudetoněmeckého území a jednak odpojená ú- zemí nemohla prosperovat bez českého zázemí, takže již z toho důvodu muselo velmi rychle následovat připojení celého českého území k Německu. Jako východisko z této situace byl proto navržen odsun sudetoněmeckých Němců z Československa do státu, jemuž patřila jejich primérní loyalita. Jestliže československý návrh na odsun byl velmocemi přijat bez obtíží, jest důvod této skutečnosti hledat ani ne tolik v e- xistenci precedentů, nýbrž hlavně v tom, že nacistické Německo vedlo svou válku způsobem, který učinil pohyb milionů, čítajíc v to i celé rodiny, zjevem nikoli neobvyklým. Jako první z velmocí přijaly návrh na odsun Velká Britanie a Spojené Státy, což by jistě nebyly u- činily, kdyby byly v návrhu spatřovaly něco jiného než opatření k zajištění národní i státní bezpečnosti Československa a tím současně příspěvek k bezpečnosti celého prostoru východo a středoevropského. Je pravda, že po rozhodnutí norimberského mezinárodního soudu, zavrhujícím pojem kolektivní viny a kolektivní odplaty, sudetští Němci zahájili boj proti odsunu tvrzením, že tu šlo o akt kolektivní odplaty a proto o akt nezákonný. Učinili to zřejmě proto, poněvadž cítili, že boj proti odsunu jako opatření bezpečnostním by zejména po událostech z let 1935-1939 byl věcí poměrně těžší a málo nadějnou. Je pravděpodobné, Že i některé oficielní kruhy západoněmecké správně spatřují v odsunech z let 1945-1946 opatření bezpečnostní. Zdá se tomu nasvědčovat výrok, který při nedávné příležitosti učinil západoněmecký zahraniční ministr Dr. Heinrich von Brentano. V tomto výroku označil dokonce, i nároky na německá území, přiřčená Polsku a Sovětskému Svazu, za věc problematickou. Bude-li po osvobození Československa otázka odsunu sudetoněmecké skupiny znovu přivedena na přetřes, bude k ní muset zaujmout stanovisko veškeren československý lid, poněvadž jde o otázku jeho národní a státní bezpečnosti. A s ním budou se k této otázce vyslovovat všechny ty státy, jejichž bezpečnost závisí mimo jiné, též na politické nezávislosti a územní celistvosti Československa. Tím ovšem nemá být řečeno, že by se do Československa nemohli vrátit ti sudetští Němci, kteří v něm vždy spatřovali svou vlast a kteří se tak zžili s československým lidem, jeho ideály a zájmy, že mají jen jednu loyalitu, a to bezvýhradnou loyalitu k Československé republice. Ve Washingtoně dne 5. června 1956. TO BYCH Sl VYPROSIL, ABY ČESKOSLOVENSKÉ NOVINY PLATILI ZA MNĚ JINÍ ČTENÁŘI. TAK ZLE NA TOM NEJSEM ! ! [pageend6]ČERVEN 1956 ČESKOSLOVENSKÉ NOVINY STRANA 7 Sjezd spisovatelů LUDVÍK SLÁMA Za železnou oponou právě probíhá jedno z nej pestřejších cirkusových představení: Osvobozování a la Kreml, Přihlížející obecenstvo tají dech při pohledu na hyenu s tváří laně nebo při poslechu písně lásky, kterou procítěně zpívá smečka vlků. Není divu, že se optimisté dali zlákat k předčasným úsudkům o trvalé změně či dokonce o blížící se svobodě. Avšak chladný pozorovatel, který nehodlá vyměnit své místo tvrdého protikomunisty za místo zmateného ko- existencionalisty, si klade otázku : Neplatili jsme vstupné — budeme platit později? Nebo budou platit naši doma? Historie této podívané se dá sledovat od slunného dne minulého roku na ženevském trávníčku, přes vánoční projev Eisenhowerův až k XX. sjezdu KSSS v Moskvě. Ředitelství cirkusu si pomohlo z louže originálním způsobem, který jeho dědicové budou moci opakovat do nekonečna: co bylo včera, dnes už neplatí, my začínáme znova. Tak byl prodán Stalin za stádo oslů, jehož počet je zatím neznám. Hlavní představení začalo. Českoslovenští spisovatelé ovšem přispěli pestrým číslem. Jejich sjezd padl právě do dnů největšího vzruchu. I předvedli div všech divů: spisovatele, kteři bez uzardění prohlásili svá dila za snůšku lži a za paskvil a básníky, kteří stejně chladnokrevně přiznali, že všechny růže v jejich verších páchly. Pravda, mluvčí na sjezdu, až na dvě čestné výjimky, byli ti, jimž název spisovatel či básník patřil až do doby, než se z nich stali prostí tahouni komunistické káry — a vedle nich ti, kdož spisovateli a básníky nikdy nebyli, avšak oficielně za ně byli prohlášeni od první ódy na Stalina či od prvního románu o problémech kolchozního býka. Jejich číslo bylo zpočátku nudné, dík starým rutiné- rům jako je Drda, Majerová a Nezval. Denní tisk si dokonce počal stěžovat na nedostatek kritiky, na špatný spád. Literární noviny, mrzutě poznamenaly, že sjezd nepřináší to, co se od něj očekávalo. A nad tím se chladný pozorovatel musí pozastavit s otázkou : Co se o- čekávalo od sjezdu a kdo to očekával? 0 co víc očekával komunisty kontrolovaný tisk, než mu předložil komunistům zpeněžený Drda? Odpověď najde snadno ten, kdo sledoval průběh “horké” předsjezdové diskuse a všechno, co této diskusi předcházelo. Byl to jednak výklad “ženevského ducha” lidovým způsobem, který komunistům působil hlavy bolení zejména koncem mmulého roku. Byl to také ideologický článek v 18. čísle moskevského Komunisty z konce roku 1955, který vykládal o typičnosti v umění a literatuře a přimlouval se za hlubší a přesvědčivější díla — v marxistické linii ovšem. Tímto článkem bylo odzvoněno dogmatismy a éře komunistického románu o zhrzené lásce kombajnéra Míši k traktoristce Nataši, které žalem puklo soukolí u traktoru. Těžko říci, co mělo na tehdejší literáty v Praze větší vliv. Začali však diskutovat a je známo, že sám prozaik Zápotocký musel tehdy vystoupit s prohlášením : “Takovou svobodu spisovatelům dávat nebudeme, to bychom socialismus nevy- dovali.” Na pomoc mu přispěl Drda s prohlášením o “korouhvičkách, které se točí v ženevském větru, až to frčí” a s programem, který nebyl ničím jiným, než šikovným překladem onoho článku Komunisty. Potom se začala rozvíjet předsjezdová diskuse už čileji. Po XX. sjezdu se roztočila naplno a kritika jakoby neznala mezí. Jen chladný pozorovatel by ty meze snadno našel. Příklad: V literárních novinách se Ladislav Mňač- ko ostře pustil do případu HUKO. V témže čísle se o HUKO otřel Adolf Hoffmeister. A další kritika HUKO se v těch dnech objevila i na Slovensku. Tak naráz! Adolf Hoffmeister a HUKO! Není zde na místě podezření, že myšlenka této “ostré” kritiky vznikla v sekretariátě KSČ? Proto ty stížnosti tisku na nudný a málo kritický počátek sjezdu. Proto ten tón, který jakoby chtěl říci: Soudruzi, takhle přece veřejnost nezaujmeme a nezískáme. Potřebujeme, aby touto zemí zavál větřík svobody, byť jen náhražkové. Potřebujeme chaos v myslích — těch doma i těch v zahraničí. Vypůjčte si řeč lidu, jen tak vám lid bude naslouchat! Avšak řeč lidu je řeč ošemetná a kritisující potřebovali ještě ujištění, že se jim nic nestane. Dostalo se jim takového ujištění v projevu Kataríny Lazarové. Hle, co prohlásila: “. . . Jde spíše o přiznání důvěry, o to, aby náš případný omyl nebyl kvalifikován jako přestupek nebo zločin. Mně osobně se takové důvěry dostalo. Dostalo se mi jí od předsedy naší vlády, Viliama Širokého, když mi v kuloárech této budovy pověděl: Vám se při vašem temperamentě může stát, že při kritisování přestřelíte nebo střelíte vedle, ale nic se nebojte, jen směle, vím dobře, z jakých posic to děláte . .” Na sjezdu se ozvaly pouze dva ryzí lidské hlasy: Hrubínův a Seifertův. Vystoupili se skutečnou odvahou a s důstojností, hodnou našich předních básníků. Sklidili potlesk — a vzápětí pokárání Zápotockého. Přes to však byli zvoleni do výboru Svazu. Jsou tedy dva pohledy na poslední u- dálosti : Pohled chladného pozorovatele, který je přesvědčen, že jde o dobře zrežírovaný cirkus a pohled optimisty, který vám kdykoli vhodně volenými citáty dokáže, že jde o vyloženou vzpouru proti režimu a bůhví o co ještě. Oba se však mohou mýlit, aspoň částečně. Jaké by byly důsledky jejich případného omylu? Optimistovi by se mohlo podařit přesvědčit naše doma, že lidé jako Fleischmann, Noha, Skála, Nezval, Otčenášek a řada dalších, se postavili do jednoho šiku s národem, tedy “čelem proti režimu”. Vydal by tak legitimaci spolehlivých bojovníků těm, kteří bojovníky nikdy nebyli a nebudou. Zmátl by celkový obraz přesně tak, jak jej chce dnešní režim mít. Příští akce totiž má náležet “literatuře náhražkové svobody”, od níž si režim slibuje, že pomůže získat některé vrstvy méně informovaných občanů. Kdo bude vyrábět tuto “literaturu náhražkové svobody? Nu přece výtečníci shora vyjmenovaní a řada ostatních. A ti ke své činnosti budou potřebovat zejména důvěru národa, kterou ztratili. Příkladem je takový Otčenášek se svým románem “Občan Brych”, který není ničím jiným, než lišácky a po špetkách servírovaným jedem marxismu. Co se však stane v případě, že by se zmýlil chladný pozorovatel? Oslabil by hnutí národního odporu ? Snad ano — o komunistu Otčenáška. Úkolem exilu bylo, je a zůstane informovat svobodný svět i naše doma. Dnes je dvojnásob třeba informací, založených na pravdě a nesmiřitelném protimarxistickém postoji, který se nedá zviklat v pochybné chytračení. Přij měli svobodný svět poslední události za železnou oponou jako skutečný obrat v charakteru komunismu, způsobí toto přijetí ještě větší zmatek a zoufalství u nás doma — komunistům se pak bude ještě lépe lovit. [pageend7]STRANA 8 ČESKOSLOVENSKÉ NOVINY ČERVEN 1956 TITOISMUS BEZ TITA V. BUŠEK V poslední době jsme četli několik jistě dobře míněných názorů, že v době atomických zbraní není možno vážně myslet na osvobození porobených národů válkou, a proto že třeba hledat nové cesty, jimiž by se tyto národy dostaly z železného sevření sovětského imperialismu. V řadě úvah na toto téma jsou nej pozoruhodnější úvahy C. L. Sulzber- gera v The New York Times dne 18., 21. a 23. dubna. Sulzberger říká, že „za stávajících podmínek” státy satelitní nezmění svou vládní formu v důsledku kterýchkoli diplomatických metod, kterých by americká diplomacie užila. Ať se nám to líbí nebo ne, revoluce ve Východní Evropě provedená je faktem. Avšak, revoluce není statická záležitost. Situace v satelitních státech nezůstane beze změny.” Jsou tu pouze dvě cesty k osvobození těchto národů, říká C. L. Sulzberger. Cesta války, dnes vyloučená a pak cesta za dosažitelným. Podle C. L. Sulzbergera “dosažitelným je titoismus” v zemích za železnou oponou. C. L. Sulzberger, sotva vyslovil slovo titoismus cítí nutnost říci svým čtenářům, že “titoismus je ideologie nám odporná, protože je to komunistická ideologie, odporující našim představám o náboženství, soukromém vlastnictví a svobodě. Avšak, jako forma vládní je nám přijatelná, poněvadž znamená nezávislost a národní svobodu jednání. Filosoficky je to komora seslabující tlak mezi ruskou říší a Západem. V Jugoslaviii jsme s ním úzce spolupracovali, protože to sloužilo našim zájmům. Určitě tatáž zásada by se mohla použít i v ostatní Východní Evropě, protože by to sloužilo rozlomení sovětského ledovce.” A bylo by to možné docílit. Všechny politické síly s výjimkou síly americké vlastní, nyní pracují tímto směrem. “Většina lidu v satelitních zemích, jak mezi širokými nekomunistickými masami tak i velká část samotných komunistů by dala přednost titoismu před tím, co mají právě nyní.” “Titoismus neznamená pro porobené národy satelitní únik z komunistických forem. Znamená spíše rozvoj národní nezávislosti a lehčí styky se Západem. Znamená rozlišení politické svobody od ideologické.” Dokonce prý i “v případě že by někdy Jugoslávie se vrátila do sovětského světa, abstraktní koncept titoismu by zůstal. Idea protestantismu by pokračovala i kdyby Luther nebo Calvin byli odvolali.” Takto uvažuje C. L. Sulzberger na poli ryzí teorie a politické expedience a nechceme s ním polemisovat. Snad má pravdu, že katolická církev by dále existovala i kdyby na příklad některý papež se zřekl katolicismu nebo Mohamed moha- medanismu. Je v tom ovšem jistý rozdíl, jestliže komunisté zatratí Stalina, anebo, jestliže by se Stalin zřekl komunismu sám. Nikomu však nelze brát lahodu takových stolních úvah o protestantismu bez Luthera a Calvina nebo o titoismu bez Tita. Pokud se nemýlíme, už před delší dobou prohlásil soudruh Chruščev, že Sovětský Svaz není cibule, ze které by bylo dovoleno a možno odlupovat jednotlivé listy. C. L. Sulzberger pochybuje, že “by taková politika Spojených Států, podporující titoismus v zemích za železnou oponou učinila Spojené státy v těchto zemích nepopulárními.” Na příkladu Jugoslávie dokazuje, že “Spojené státy by nebyly méně populární nebo vlivné mezi masami nezávislého komunistického lidu než jsou nyní mezi masami porobeného komunistického lidu.” Chyba jeho úvahy je v tom, že v Jugoslávii si národní komunismus zavedl Tito a tento jeho národní komunismus mu Amerika pomohla udržet a nesnažila se ho vyvracet, jako činil Stalin. Naproti tomu v zemích za železnou oponou C. L. Sulzberger doporučuje podporovat zavedení komunismu národního značka titoismus na místo komunismu mezinárodního značka stalinismus. Oboji však pochází zvenčí, stalinismus z Moskvy a národní komunismus z Bělehradu případně via USA. Nevíme, zda lid porobený dnes stalinismem by opravdu dal přednost titoismu — lidu porobeného se nikdo neptal a i kdyby se ptal, dnes by upřímně odpovědět nemohl a nechtěl. My se spíše domníváme, že v očích našeho lidu je titoismus stejně odporné importované cizí zboží jako stalinismus. Můžeme se však mýlit, a je docela dobře možné, že i náš lid by dal přednost importovanému titoismu před stalinismem, jestliže by mu opravdu zaručoval větší politickou a hospodářskou svobodu, jako řešení etapové a částečné na místě nemožného řešení celkového a jednorázového. Tady však se blížíme k jádru problémů, na které naráží i C. L. Sulzberger. C. L. Sulzberger tvrdí, že “tradicí americkou je nechat každou zemi, aby si zvolila svou vlastní formu vlády.” Toto je pravda nesporná a důraz je na slůvku zvojit. Jestliže by tou či onou cestou bylo možno dokázat, aby si náš lid československý svou formu vládni zvolil, svobodně, opravdu svobodně, nikoli na diktát Moskvy a pod kontrolou Moskvy, nikoli na důtklivé doporučování třebas i se strany Spojených států, pak by zjevně nikdo neměl práva se stavět proti tomu, aby si náš národ zvolil československou tito- istickou formu vládní bez Tita, třebas i s Antonínem Zápotockým v čele. Náš národ už jednou měl zkušenost s “volbou”, rozhodováním se, činěným pod tlakem důtklivých hrozeb Hitlerových a důtklivých rad přátel i nezavázaných mocností světa, ve dnech mnichovských a proto máme právo k značnému skepticismu. Jsme přesvědčeni, že ani Chruščev, ani kdokoli jiný nedopustí aby někdo loupal sovětskou cibuli lístek po lístku a neviděli jsme ještě nikde cibuli, která by se oloupala sama. Jsme přesvědčeni, že sovětské ozbrojené síly nemusí nikdy ani zakročovat proti těm, kdo by chtěli svrhnout loutkové vlády za železnou oponou ve chvíli, kdy ncsovětské ozbrojené síly svrhovatelům nemohou a nepůjdou na pomoc. Chruščev a kdokoli přijde po něm, podle našeho soudu by žádné své loutce nedal souhlas ke svržení stalinismu za železnou oponou a k přijetí titoismu, ledaže by šlo o novou fasádu starého domu, ledaže by šlo o nastolení titoismu z doporučení a na rozkaz Moskvy. Pak ale nevidíme příliš mnoho rozdílů mezi stavem dnešním a příštím a z takové změny by patrně měla větší prospěch Moskva, a nově převlečené loutkové vlády, než svobodný svět nebo lid za železnou oponou. Příliš hypothes je s takovýmito spekulacemi spojeno. [pageend8]ČERVEN 1956 ČESKOSLOVENSKÉ NOVINY STRANA 9 PROJEVY DOMOVU Čtenáře Československých novin na celém světě živě zajímá, o čem svobodné rozhlasové stanice mluví lidu ve vlasti. Přinášíme charakteristické výňatky z těchto projevů, určených především občanům v Československu. Ale současně klade Eisenhower požadavky, které se staly konstantou americké zahraniční politiky: žádá ústup sovětské moci ze zabraných území, žádá aby byla navrácena svoboda těm, které Moskva v posledním desítiletí připravila o právo sebeurčení a národní nezávislosti. Otázka československá zůstává i nadále otázkou světovou. Karel Bor Stalinova diktatura trvala skoro třicet let, což je však jen malý krůček na cestě dějin a Stalinova památka se válí už dnes, tři roky po jeho smrti v prachu potupy. Tím větší je pravděpodobnost a naděje, že také Stalinovo imperium vybudované na lži, podvodu a násilí bude ležet za krátko v prachu také, stejně jako tisíciletá říše Hitlerova. V. Buček Budeme účinně pomáhat a spolupracovat se všemi organisacemi a institucemi, které obstarávají styk lidu za Železnou oponou se svobodným světem, ať jsou to rozhlasy nebo letákové a balonové akce. Svoje přátele a spojence v Československu s pomocí rozhlasu a letákových akcí nenecháme na pochybách, že mohou spoléhat na naši pomoc, jako na ni mohli spoléhat v prvním odboji, vedeném presidentem T. G. Masarykem ave druhém odboji za vedení presidenta Edvarda Beneše. Naše pomoc porobené vlasti neustane, dokud Stalinovým obětem nebude vrácena lidská důstojnost, dokud zločiny, na nich spáchané, nebudou odčiněny, dokud koncentrační tábory a systém otrocké práce nebudou zrušeny a osobní svoboda nebude obnovena. Československá národní rada americká Německý historik a sociolog Hans Freyer ukázal ve svém spise Teorie přítomné doby, “Die Theorie des gegenwärtigen Zeitalters”, že dnešní koncentrační tábory nucené práce jsou horší než staré otroctví. Tehdy musel za o- troka pán platit a měl proto zájem, aby ho udržel při zdraví a síle. Dnes komunistické režimy nemusejí ani “amorti- sovat lidský materiál”. Sověty a ostatní totalitní systémy se nespokojují s “nadhodnotou práce”, přeměnily člověka v pomocnou surovinu, ze které ždímají práci. Antonín Dolan Nevíme přesně, kolik dolarů na Hnutí za svobodu mezi sebou američtí dělníci sebrali; Výbor pro svobodnou Evropu svůj rozpočet neuveřejňuje. To však víme — a jsme na to pyšni — že americké dělnické hnutí s námi plně spolupracuje a dodává nám sílu. Hanuš Hejny Státy severoatlantického obranného paktu zostavujú dalej v kolektívnej pohotovosti. Nepolavuju v ostražitosti pred zmenenou tvárou sovietskej politiky. Ale naopak. Rozširujú pole svojej pôsobnosti, aby týmto zmenám mohly činne celiť nie izolované ale spoločne. Michal Horka Trapný, směšný a odpudlivý příklad toho, jak je možné měnit košile podle větru nabízí náš dobře známý šarlatán Adolf Hoffmeister. V roce 1944 jezdil po amerických krajanských osadách, o- všem, že na rozkaz a za peníze strany, aby podle tehdejšího kursu velebil Edvarda Beneše a monsignora Šrámka. Tři roky před tím v knize “Turistou proti své vůli” děkoval na kolenou Spojeným státům jakožto jediné zemi, která dala trvalý asyl uprchlíkům před nacismem. V roce 1948 veřejně zatratil Beneše i Šrámka. Rok po té prohlásil v Kanadě Spojené státy za nejzpáteč- nější zemi na světě. Pak až do včerejška hlásal kult osobnosti a nesmiřitelnou zášť k boháčům jakéhokoliv druhu. Včera však, to jest v březnu 1956 háj i na stránkách “Nového života” komunistické milionáře. Egon H oslovský Co pak chtějí komunisti, abyste oslavovali v den svátku práce? Snad to, že si nesmíte své děti posílat do škol nebo na učení v těch oborech a povoláních, pro které mají největší vlohy a zálibu! Máte oslavovat, že ani po práci nemáte pokoj, a že musíte trávit večery na planých schůzích, kde šplhavci nebo omezení fanatikové na vás chrlí své fráze a lži — do nedávna o Stalinovi, teď zas na nějaký čas, o Bulganinovi a Chrušč- čevovi? — Nebo máte snad oslavovat, že někteří z vás se teprve nedávno vrátili ze žalářů a táborů nucené práce, kde ztrávili celá léta a kde dosud trpí mnoho vašich i našich přátel — kolik jich tam živoří s podkopaným zdravím? — Nebo máte 'oslavovat to, že vás komunisti svou hanebnou reformou měny připravili o celoživotní úspory, že vás zbavili zemědělských usedlostí, řemeslných a obchodních živností? Josef Macek Jistě bych se rád ještě dověděl, kdo v tomto velikém zápase o lidské duše, jak teď probíhá po světě, kdo v něm zvítězí a kdo padne, kdo je moudřejší, kdo je lstivější, kdo prozíravější a kdo neumí trojčlenku — a je-li skutečně správné — jak říkával Jiří z Poděbrad a Tomáš Masaryk — že Pravda vítězí. To bych se skutečně rád dověděl. Co my víme, co smíme tušit? Možná, že se věci vyvinou zcela jinak, než s čím obě strany počítají. Že totiž obě strany prostoupí nová atmosféra, která zrodí — ne, která si vynutí docela nového člověka, pragmatika, který si ze skupiny idealistických filosofií vybere to vhodné a lidské, z nauky o hmotě, z materialismu pak to, co je i bez Marxe nesporné. Chtěl bych aspoň z dálky zahlédnout toho nového člověka. "Zdeněk Němeček Bulharský spisovatel, který byl hostem na sjezdu spisovatelů, trpěl také tím co pan Zápotocký nazval bolením břicha, a učinil tento projev: “Praha je plna slunce a jaro je všude, ale ještě necítíme jaro na tomto kongresu, snad proto, že byla tak dlouhá noc v kulturním životě našich národů . .” Jestliže je tomu tak, kdo pohroužil kulturu národů za železnou oponou do této dlouhé noci? Je to podivná chvíle, nyní, po pádu stalinismu: spisovatelé si stěžují na špatnou literaturu, architekti na špatné domy, což je totéž, jako kdyby kuchařka si stěžovala na to, že špatně uvařila oběd, nebo metař na to, že ulice byla špatně zametena. Přece však nastala určitá změna: v periodě stalinismu byli by bývali patrně obviněni Američané a exulanti, že z letadel shodili do země špatné knihy a nehezké domy. A ministři, kteří zůstávají na svých křeslech, všichni si stěžují, že vláda špatně vládla. Kdekdo si stěžuje, ale panuje jakýsi strach před tím, že viník by mohl být zjištěn. Hádejte tedy: kdo byl vinen ? Ferdinand Peroutka My, svobodní Sokolové ze Spojených států a Kanady, stejně jako Sokolové z evropských jednot, my do Vídně pojedeni abychom vídeňským Sokolům poděkovali za jejich věrnost a abychom je posílili v odporu proti komunismu. A zatím, co fyskulturní truc-slet 16. června bude proveden za peníze vydřené z jáchymovských a jiných vězňů a zatím, co zlomek Vídeňáků pojede za ji- dášský groš na výlet do Československa, my ze svobodného světa pojedeme do Vídně za vlastní peníze, třebaže si je těžce vyděláváme. Marie Provazníkova [pageend9]STRANA 10 ČESKOSLOVENSKÉ NOVINY ČERVEN 1956 Feuilleton JACÍ BYLI Tak už jsou zde plody nového kursu a nové stranické politiky. Karel Konrád píše epigramy na námět kult osobnosti. Epigramy tohoto druhu: Kult osobnosti mizí nám byl vždycky hluboce cizí. Co Žižka sudlicí a cepem, to my klepem. Inženýrům duší tatraplány sluší! V Praze ještě nebylo zřízeno ministerstvo zapomínání, ale Karel Konrád si počíná a po něm zcela jistě jiní si budou počínat, jako by to ministerstvo již existovalo. Proto se sluší připomenout dobříšským soudružkám a soudruhům v návalu jejich horlení proti kultu osobnosti, jak psali, když jejich druhové a družky, předvídajíce dnešní vývoj, nezdravili u vrbiček a mizeli za to v kriminálech nebo dokonce byli dovlečení na šibenici. Pavel Kohout, který se teď rozkatil na byvší osobnost generála Čepičku, takhle snivě bublal v rozhlase 3. listopadu 1952 nad vidinou dokončeného Stalinova pomníku : “Buď zdráv můj milý — řekneš — čekala jsem, ne ty, to řekne láska vítězná. A pak se rozbehnem za jejím hlasem k největší kráse, jakou země má. Vysoko nad špalírem spících modřínů a kalin Vytkán a vysněn z mramoru a hvězd v úsměvu našem usměje se Stalin bezpečný strážce našich dlouhých cest.’’ Zatím co Pavel Kohout se dusil láskou k milé a Stalinovi, Ilja Bart později ze samého zármutku nad Stalinovým skonem vyspílal smrti v Rudém právu 9. března 1953: “Ne — hlava ani srdce dosud neumí to zvážit, Náš Stalin — lidstva nejpevnější jistota, jak mohla lidská smrt se opovážit, se dotknout samého pramene života”? František Kubka 1. března 1953 v Literárních novinách objevil, že se narodil jen a jen díky Stalinovi. Takhle poeticky to napsal: “Opustil nás Stalin? Neopustil. Žije v našem hněvu. Po mrtvém orlu truchlí orlí hnízdo. Zemřel ten, jímž jsem se narodil.” Milan Jariš ze samého bolu zapomněl na Stalina a myslil na sebe, když konečně přestal plakat. Slyšte, co napsal: “Ne, už nepláču, ani se nechoulím. Jen prosím, soudruzi, se srdcem čistým, abych ve chvílích zlých, přijdou-li, byl počítán vždy mezi komunisty.” A Svaz československých spisovatelů, spontánně a kolektivně, to se ví, telegrafoval sovětským spisovatelům mimo jiné toto : “Ve Stalinovi odešel největší člověk této epochy”! Umřel velký Stalin, po něm menší Gottwald, ale kabaret musí pokračovat a proto po Gottwaldovi dosedl na presi- dentskou stolici Antonín Zápotocký. Takhle ho vítali odpůrci kultu osobnosti: Marie Pujmanová: Ať povím to, co nej jasně ji, tak jasně, jak je vaše slovo, že dobré věci zas se ději s tesknicí zemí Gottwaldovou. Bojovník jenž za pravdu hoří, usedne v síni králů zase — my potěšili jsme se v hoři a země má zas usmívá se. Ivo Fleischman: Taková strana je. Když padne velitel, zběsilým osudem, když roztržena plenta tu ze svých pevných řad, bojovných čel i těl dá lidu nového vůdce a presidenta. Jan Pilař: Nebe se klenulo jak velký modrý Říp nad srdcem Cech, nad Prahou milovanou lid čekal vážně před hradčanskou branou v ten den, kdy skládal jste svůj presi- dentský slib. Dosud nevím, jak rozhořčeně odsoudí minulý kult osobnosti naše znárodněná Mařenka Majerová. Aby se snad neu- chvátala, připomeneme jí, jak poeticky, vkusně a dojemně sama tenhle kult zdůvodňovala. Jednou, abychom byli přesní, tedy 1. listopadu 1952 v Literárních novinách objevila, proč se zkamenělý Lenin v Smolném usmívá. Píše: “Na žádném jiném portrétu jsem neviděla tak vítězně a dotčeně se Lenina u- smívat. Pátrám po příčině a najednou to mám. Pozadí tvoří mohutné peřeje první sovětské elektrárny. Proto se Lenin usmívá, jako by naslouchal tehdejším slovům Stalinovým a jeho plánu třiceti velkých elektráren.” Teď po tomto holdu Stalinovi skrze Lenina a naopak vás jistě zaujme, jak Mařenka holdovala domácím veličinám. Tak v Lit. novinách z 23. srpna 1952 napsala mimo jiné o Václavu Kopeckém: “Ty bdíš nad našimi knihami. Pozoruješ díla malířů, pomáháš začátečníkům a mistry zahrnuješ poctami. A my se také k tobě utíkáme v nesnázích a po chybách. Proto jsi patronem umělců a já ti v den tvých narozenin za to děkuji." Tam, kde se mocným lichotí a ohýbá hřbet, nemůže ovšem chybět vousaté dítě komuny, Ada Hoffmeister. Nuže, vyslechněte si jeho citový výlev, jak jej zaznamenaly Literární noviny ze dne 13. ledna 1952: “V popředí naší kultury stojí dvě překrásné postavy, duchové na výsost kritičtí, bojovné temperamenty a osobnosti nesmírně lidské — ministři Zdeněk Nejedlý a Václav Kopecký. Jak málo poučení si kritika vzala z jejich příkladu. Jak nedovedla obejmout jejich komunistickou láskou rotu výtvarníků. My výtvarníci chceme svým mimnistrům poděkovat a chceme je nadšeně pozdravit přímo, jako soudruh soudruha, jako u- mělec umělce . . V čele našeho státu stojí nádherný a moudrý náš president. Věříme mu na výsost v oblasti umění a důvěřujeme jeho spravedlivé rozvaze. Víme, že president Gottwald a ministerský předseda Zápotocký milují sochy a obrazy a my si nepřejeme víc, než aby z naší práce měli radost." Nuže, toť jen hrst citátů z častušek našich inženýrů duší. Nezapomeňme na ty častušky, až tytéž postavy začnou brojit proti kultu osobnosti! —eh— [pageend10]ČERVEN 1956 ČESKOSLOVENSKÉ NOVINY STRANA 11 ROZPRAVY Toto je rubrika čtenářů. Budeme v ní otiskovat dopisy redakci — kritické, polemické a iniciativní ať se týkají událostí, nebo problémů kterýchkoliv. K PEROUTKOVĚ ČLÁNKU O NĚMCÍCH Vážený pane redaktore! Nesouhlasil jsem skoro nikdy s Masarykovou koncepcí státu, ani s předním žurnalistou jeho bývalé republiky, Ferdinandem Peroutkou. Masarykova “humanitní demokracie” je spíše životním stylem, receptem pro slušné chování politické, než světovým názorem. Považovat Masaryka za státníka je naivnost. Žijeme ve století 20tém, nikoli 19tém a v našem stiletí moderní stěhování národů (nedávno jsem četl v nějaké statistice, že prý bylo dodnes přestěhováno, t. j. vypuzeno na 60 milionů lidí na naší zeměkouli) teprve začalo a bude, myslím, dlouho pokračovat. Rusko si ukulo z marxismu jedinečnou zbraň, bolševictví a poprvé tak ventilovalo vlastním stylem (ničeho na tom nemění, že marxismus je původu evropského a židovského) své imperialistické choutky národní, “moskalské”. Před tím existoval v Rusku jen carský, “dvorní” imperialism. S Masarykovým smyslem pro slušnost, zákon a právo v politickém životě nevystačíme ani dnes, ani zítra, ani pozítří. To je, myslím hlavní poučení z r. 1938. Československý národ rozšířil roku 1945 svůj životní prostor; československé země jsou prázdny Němců. Stejně Poláci zabrali území německé, kdysi slovanské, až k Odře a Nise. Myslím, že každý československý vlastenec (slovo, které je víceméně v klatbě či posměchu u nás od r. 1918) musí vítat tato fakta. Nikdo ovšem nepochybuje o tom, že odsun Němců byl proveden způsobem nelidským, kterému jsme se bohužel přiučili od německých nacistů. To bohužel podtrhuji. Dělat pak z odsunu Němců r. 1945 jenom generální zkoušku, či zkušebný manévr komunistů pro chystaný puč, je ovšem zase Peroutkův manévr žurnalistický (literární činnost Peroutkova je vůbec bohatá na podobné, jistě dobře míněné demagogie.) Podaří se mu přesvědčit československý exil a později národ doma, že rok 1945 byl jenom záležitostí komunistické taktiky? Pochybuji. Dvacáté století tu — opakuji: ohavným způsobem — súčto- valo s osmi stoletími české historie a vyhnalo Němce tak, jak už byli vyhnáni z velké části ve stol. 15. v husitské revoluci, zároveň s mnohými Čechy. Že se tak stalo krátce po oné maloměšťácké idylle "humanity a pokroku” (1918— 1938 — viz Peroutkovu knížku “Jací jsme” z r. 1922), patří už k obvyklým “vtipům dějin”, jejichž “smyslem” je všechno jiné, jen ne humanita a pokrok. A po tomto vtipu následoval bezprostředně vtip druhý: zotročení československého národa komunisty r. 1948 ve chvíli, kdy stál na vrcholu svých národních tužeb: “Vyžeň Němce, cizozemce” apastrofuje počátkem 14. st. český imperialista Dalimil svého krále. Po dvou krutých vtipech dějin bude snad následovat třetí. Němci se vrátí do českých zemí po vyhnání komunistů( ?), protože jedinou pevnou hráz proti budoucí agresi Ruska (ať carského nebo komunistického, ale “bolševického”, t. j. imperialistického) jsou — dle pravděpodobného přesvědčení Peroutkova — schopni postavit oni a nikoli evropští Slované, Čechoslováci, Poláci a Jugoslávci. Evropa potřebuje “lines” proti barbarům a jeho tmelem mají být Němci jeko vedoucí národ budoucích Spojených států střední Evropy. Peroutka větří tento vývoj a přizpůsobuje se mu, osud Československa pak staví apriori do stínu německé Mitteleuropy, stejně jako třeba generál Prchala. Je to u.obou těchto mužů, tak si nepodobných, otázka osobní kariéry? Nebo je to u generála Prchaly otázka politické bezradnosti a u redaktora Peroutky jen tak žurnalistický manévr “z nudy a z únavy”? A jaký je pak rozdíl mezi Prchalou a Peroutkou, který nadto operuje s “masarykovskou mravností v politice” a hraje tak demagogicky na strunu blízkou srdcím širokých vrstev československého národa? Dr. Richard Svátek ODSUN NEMCOV Z ČESKOSLOVENSKA A KATOLÍCKA ETIKA Dr. Chvojnický pojednal o problému odsunu Sudetských Nemcov z Československa v r. 1945 vo svojej úvahe “Problém odsunutých Němců” (Cleveland, Ohio 1955). Úvaha je založená na politických, historických, psychologických a etických argumentoch, pričom morálny aspekt problému sa rieši z hľadiska “etiky kresťanskej.” Autor sa stavia za odsun, odsuzuje ako nesprávne stanovisko advokátov návratu alebo tzv. revízie odsunu a dôvodí, že odsun bol iba logickým dôsledkom udalostí, ktoré nutne následovaly po ukončení vojny v r. 1945 a po porážke Hitlerovho Nemecka, ktoré vojnu vyvolalo. Pokiaľ ide o argumenty politické, historické a psychologické, bolo by možno súhlasiť s vývodmi v ú- vahe podanými. Sudetskí Nemci sa skutočne previnili proti Československu za minulej vojny. Advokáti návratu nemôžu dostatočne podvrátit’ historickú skutočnosť, že sudetskí Nemci patrili k prvým pomáhačom Hitlerovej agressie na Československo v roku 1938 a ich politická aktivita ako celku, alebo lepšie národnej skupiny v Československu pred r. 1939, smerovala otvorene k začleneniu do Ríše. Avšak problém z hľadiska etického nie je ani v politickom ani v psychologickom aspekte. Otázka je, či odsun Sudetských Nemcov je e- ticky, “in principio” správny alebo nie? Pretože Dr. Chvoj - nický v svojej úvahe vychádza aj zo stanoviska kolektívnej zodpovednosti, chcem svoj odchylný názor dokázať a podoprieť ho hlavne argumentáciou, opretou o princípy katolíckej etiky, a tak zúžiť širší pojem etiky kresťanskej, z ktorej vychádza Dr. Chvoj nický. Zásada kolektívnej viny a zodpovednosti nemá mravného o- podstatnenia v žiadnom základnom princípe etiky, ako ju podáva katolícka teológia a svetonázor založený na katolíckej filozofii. Práve naopak je ona charakterizovaná ako najbrutálnejší princíp, ktorý odporuje svojou morálnou povahou duchu katolíckej etiky. Kedykoľvek Cirkev videla aplikáciu prí- cípu kolektívnej zodpovednosti a viny v tom, lebo onom prípade, vždy sa postavila ostro proti nemu a neuznala rieše- [pageend11]STRANA 12 ČESKOSLOVENSKÉ NOVINY ČERVEŇ 1956 nia založené na kolektívnej vine. Možno, doslovne povedať, že katolícka cirkev odmietala a odmieta in principio kolektívnu vinu. Len na základe tohto zásadného stanoviska možno pochopiť že katolícka cirkev sa ostro postavila proti všetkým súčasným politickým doktrínam, ktoré vychádzajú z pojmu rasy, národa, triedy atď, ako vrcholnej hodnoty v hierarchii hodnôt a bránila v prirodzenom poriadku, ako vrcholnú, hodnotu ľudskej osobnosti, poňatej z hľadiska katolíckej personalistiky filozofie a psychologie. Etickým dôsledkom katolíckeho personalizmu je kategorické odmietnutie princípu kolektívnej viny a zodpovednosti. Katolícka morálka, ako je zrejmé, uznáva preto len a len individuálnu vinu a individuálnu zodpovednosť. Človek je zodpovedný iba za svoje individuálne skutky, a nie za viny iných. Porušenie tejto etickej zásady dalo argument do rúk naj pohanskej ším teóriám v našej dobe, ako je anti-semitizmus, rasizmus, nacionálny šovinizmus, segregáciä bielych a farebných plemien a v nie poslednej mier i komunistickému triednemu boju a proletárskej nenávisti buržoáznej vrstvy, alebo tzv. kapitalistov. Keď Hitler začal svojou rasovou teóriou perzekvovať židov, bola to katolícka cirkev, ktorá odsúdila z princípu rasizmu a vyhlásila, že nikto nemôže byť trestaný pre príslušnosť k rase, ale iba pre činy, ktorých sa dopustil ako jednotlivec Ani pre príslušnosť k náboženstvu nesmie byť niekto pernasledovaný a trestaný. Problém odsunu sudetských Nemcov z Československa robí však komplikovaným zamieňanie hľadiska etického s politickým, nacionálnym, psychologickým atd. Treba mať na pamäti, že, čo je užitočné, účelné a psychologicky prirodzené, alebo aspoň pochopiteľné, nemusí ešte byť eticky správne a spravodlivé. Dr. Chvoj nický, akoľvek mám vysokú úctu k jeho úvahe, nedoceňuje dostatečné túto dištinkciu a jeho rozprava pôsobí na čitateľa, ako obhajoba advokáta, ktorý sa usiluje svojho klienta ospravedlniť alebo aspoň podať vo svetle prijateľnejšom, ako ho podáva žalobca Z hľadiska vlasteneckého, československého je takýto postup takmer viac než prirodzený. Veď nemožno si predstaviť Čecha lebo Slováka, ktorý by dnes žičil viac Nemcom ako svojmu národu, nech je to na poli medzinárodnom, alebo hospodárskom a sociálnom. Katolícka etika má pre takéto vlastenc- ké cítenie svoje vysvetlenie a náš ľud svoju filozofickú tézu : bližšia košela ako kabát. Inými slovami, nacionalizmus a patriotizmus je z hľadiska katolíckej etiky a filozofie správny a spravodlivý, ak nepresahuje prirodzený svoj charakter a neporušuje hierarchiu hodnôt v prirodzenom a nad- prirozenom poriadku. Neodvažujem sa preto neuznávať argumentáciu Dr. Chvoj ni ckého, pokiaľ je založená na obhajobe odsunu Nemcov na základe tohto naturálneho patriotizmu a nacionalizmu československého. Problém však vzniká, ako som uviedol na začiatku, akoná- hle sa postavíme na stanovisko etického princípu ako univerzálnej zásady platnej a záväznej pre každého, Nemca, Čecha, Slováka, Maďara atd. Keď slovenská kolaborantská vláda v r. 1942 začala prevádzať deportáciu židov zo Slovenska, obrátil sa biskupský sbor pastierskym listom ku veriacim, odsúdil tento čin zo stanoviska katolíckej morálky a vyvrátil princíp kolektívnej viny a zodpovednosti židov. Keď po roku 1945 sa vynorila otázka odsunu, katolícka hierarchia nenechala nikoho na pochybnostiach o tom, že nemôže súhlasiť s takým riešením, ktoré by narúšalo princípy katolíckej etiky a ani nikdy nesúhlasila. V svojich politických rokovaniach o otázke výmeny Maďarov zo Slovenska s katolíckymi biskupmi na Slovensku mal som príležitosť spoznať, že katolícka hierarchia si bola vedomá amorálnosti každého odsunu, ktorý by bol prevádzaný proti vôli neviných odsunovaných a preto bolo jednoznačne ustálené, že žiaden katolícky politik nemôže podporovať násilný odsun, iba výmenu založenú na súhlase tých, o ktorých malo ísť. Všetky takéto rokovania malý v základe katolícku tézu, že kolektívna vina a zodpovednosť je nemorálna. Dr. Chvojnický formuluje na viacerých miestach svojej rozpravy otázku kolektívnej zodpovednosti viac dôvodmi praktickými ako principiálnym rozborom. Tvrdí napr., že ‘‘V civilizovaných státech člen kolektíva schvaluje implicite (nepřímo) všechno co podniká kolektív v záujmu obecném. Dal k tomu souhlas alespoň tím, že se stal uvědoměle členem konkrétního státního celku. To platí o sudetských Němcích všech, až na nepatrné vyjimky.” (str. 22). Takéto tvrdenie je zrejme nepresné a preto nesprávne ako princíp, z ktorého možno platnosť iného princípu dokazovať. Neviem presne, na aké vminky myslel pri sudetských Nemcoch Dr. Chvojnický. Je skôr opak pravdou, že toto tvrdenie i keby bolo založené na správnom etickom základe, neplatí o sudetských Nemcoch “všech až na nepatrné vyjimky”, ale platilo by iba na tie nepatrné výnimky, ktoré svoju príslušnosť k národnej kolektívnej zodpovednosti vyjadrili dajakým formálnym prísažným prehlásením, že súhlasia so všetkým, čo Konrád Henlein alebo Adolf Hitler, K. H. Frank a gestapo robili v Československu pred a po roku 1939. Je zrejmé, že príslušníkom národa alebo štátu sa stávame zväčša svojím pôvodom, dedíme svoje štátne občianstvo po rodičoch a len málo je tých, čo ho získavajú zvláštnym nadobudnutím a úradným udelením. Avšak i keby bolo pravdou, že člen národa akosi implicite musí trpieť za viny národa ako celku, ku ktorému sa hlási, bola by takáto zásada z katolíckeho stanoviska v otvorenom protiklade proti individuálnej slobode a zodpovednosti jednotlivca iba za tie činy, ktorých sa sám dopusti a muselo by sa hľadať iné východisko, ako takýto konflikt dvoch princípov a etických postulátov zmierniť. Aké je teda konečné stanovisko katolíckej etiky ku každému odsunu, založenému na téze kolektívnej viny a zodpovednosti? Rozhodne a jasne negatívne. Odsun ako sankcia alebo remedium, odsun ako poena vindicativa alebo potrestanie za zločiny popáchané by mohol byť prevedený naozaj iba od prípadu k prípadu, od jednotlivca k jednotlivcovi. Nemožno predsa trestať človeka, ktorý nič zlého nevykonal, ak len nechceme upadnúť do anomálie, z ktorej by nutne nasledovalo, že zločinom alebo aspoň priestupkom a prečinom je v danom prípade i samotná příslušnost k národnej skupine, národu alebo štátu. Potom ale každý nacionalizmus a patriotizmus by bol zlom “in principio”. Znamená však naša negatívna odpoveď, že odsun Sudetských Nemcov z Československa po r. 1945 bol nutne nemorálny? Ano a nie. Qui bene distinguit bene dočet. Pokiaľ bol založený na principe kolektívnej viny, bol nutne nemorálny z hľadiska katolíckej etiky, lebo vychádzal z nemorálnej zásady. Pokiaľ vychádzal zo zásady individuálnej viny, bol spravodlivý v tých prípadoch, ktoré by boly bývaly v Československu po r. 1945 i bez odsunu stíhané trestné, súdnou cestou. [pageend12]ČERVEN 1956 ČESKOSLOVENSKÉ NOVINY STRANA 13 Z PERSPEKTIVY „PRVNÍ LINIE“ A „POSLEDNÍ NADĚJE” Říkávají nám, že my, kdo žijeme v Německu, jsme v první, předsunuté linii fronty v boji proti komunismu. Nevím. Snad je tomu tak; možná. Jestliže však přijmeme tento příměr, pak z něho vyplývá logický důsledek: naším zázemím jsou Spojené státy a hlavním městem československého politického exilu je New York. Jisté je, že celým svým zájmem, veškerou pozorností, jsme my, “v první linii”, upjati k Československu. (Nelze jinak: kdo je v první linii, musí se více dívat kupředu než nazpět.) Odvykli jsme proto hledět do e- xilového zázemí; dívat se, co se děje v hlavním městě politického exilu. Pohlédneme-li přesto zpět, pak je to jen letmý pohled. Naše úkoly jsou na opačné straně. V Československu. V .této perspektivě — a snad tedy bez přesné znalosti všech podrobností — shledáváme, že hlavní město politického exilu si počíná, jak někdy hlavní města si počínají: lehkomyslně a bezstarostně. — Jsme všichni v boji. Ale hlavní město má teď jiné starosti — generační problém! Vyrozuměli jsme z minulých čísel “Československých novin”, že Ferdinand Peroutka svolal “mladé”, aby je mobilisoval k boji a práci. Jeden “mladý” na to odpověděl ve jménu jakési ‘skupiny poslední naděje” dopisem, ve kterém uvažuje, zdali pohled “skupiny poslední naděje” na Peroutku je “rmut- ný nebo ještě rmutnější”. A jiný “mladý” začal kolem pojmu “generace” kreslit spletité ornamenty, domnívaje se snad, že se tak stane filosofem. Jestliže jsme v první linii, máme povinnost podat vám tuto zprávu : Týden co týden mluví Ferdinand Peroutka k lidem v Československu. A uprchlíci, stále přicházející na Západ, dosvědčují, že Peroutkova slova jsou nadějí a velikou posilou lidem doma. Největší, jakou může domovu zatím dát. Lidé v Československu znají Ferdinanda Peroutku a důvěřují mu. Není jim třeba vykládat, kdo Peroutka je a za co a jak bojuje. Osvědčil se v předú- norových časech jako nikdo z nás. A především: pro lidi v Československu je Peroutka bez viny na dnešním osudu naší země; bez viny jako žádný z politiků. — Takové je tedy svědectví o názoru lidí v Československu na Ferdinanda Peroutku. Jak daleko od domova a jak lehkověrné musí být hlavní město exilu, jestliže zprávy o takových svědectvích k němu nedoléhají! Dobrovolná dohoda medzi víťazmi v r. 1945 a porazenými predstaviteľmi Nemcov a sudetských Nemcov (čo bolo v r. 1945 totožné) Bola možná iba na základe medzinárodných modalit a zákonov. Z hladiska etického vojna a mier sú a budú mnohoráz nespravedlivé. Etika však sa nesmie riadiť politikou, ale naopak politika etikou. Konflikty medzi národnosťami nemožno odstrániť odsunmi ani hlásaním kolektívnej zodpovednosti, ale, láskou, hlásaním kresťanskej supranacionálnej a univerzalistickej myšlienky a poukazovaním na tragičnosť nacionalistického imperializmu, rasistického übermenschstva, ktoré privodilo nemeckému národu tak katastrofálny pád, aký nezažil nikdy v dejinách pred Hitlerovou diktatúrou. Touto krátkou replikou na úvahu Dr. F. Cvojnického chceli sme iba prispieť k ujasneniu niektorých stránok jeho štúdie, ktoré sa nám viděly nevystupňované zreteľne a mohly by viesť k nesprávnemu poňatiu katolíckej etiky v otázke kolektívnej viny. Dr. Pavel Beckovský V padesáti či šedesátitisícovém exilu je prý mladých Čechoslováků druhu ‘poslední naděje” asi padesát nebo šedesát. A tato hrstka prý “tvoří skutečnou elitu československého exilu. “Na nich záleží”, píše se, “má-li tento exil mít vůbec hlas a smysl.” A “jenom tato skupina” padesáti nebo šedesáti “roztroušených po celém světě (a často po universitách)” může prý “udržovat při životě českoslovenkou otázku ve světě , jenom tato skupina”, píše se, “bude moci ještě cokoliv podstatného říci domů”. Jinak nikdo a nic. Za touto “elitou” a po ní “není než prázdno”, praví se. Na stěsti pro nas všechny se velmi mýlí. Československý exil politicky žije a chce žit. Snad nikoli podle nemírně sebevědomých představ “skupiny padesáti”, ale v duchu zásad demokracie. Jestliže “elita” padesáti nebo šedesáti mluví s takovou povýšeností a s takovým pohrdáním o šedesáti tisících spoluexulantech jako o “prázdnu a nic”, pak není ani demokratická, ani elita. A nemůže být ovšem naděj í. Tím méně — “poslední nadějí”. Otto Gráf Mnichov ČEŠTÍ BISKUPOVĚ V USA Vážená redakce, měli jste noticku, pro nás katolíky tak radostnou, že v San Antoniu byl vysvědčen na biskupa Jan Mořkovský, který se zde tak stává vedle Ludvíka Kučery z Nebrasky “druhým biskupem českého původu”. Dovolte, abych vaši zprávu doplnil několika poznámkami. Čechy daly Americe už pět biskupů. Prvním byl blahosl. Jan Nepomuk Neumann, prachatický rodák. Po bohosloveckých studiích v Českých Budějovicích a v Praze emigroval r. 1836 do USA, působil jako misionář v Pennsylvanii, Marylandu, Viržinii a Ohiu, až se r. 1852 stal biskupem ve Filadelfii. Zůstal jím do své smrti r. 1860. Můžete řičí, že biskup Neumann byl vlastně sudetský Němec, ale budete mít pravdu jen částečně. Je známo, že nejen mluvil česky stejně jako německy, ale že i pomahal českým vystěhovalému. Když začalo na rozhraní minulého a tohoto století přibývat v Clevelandu emigrantů ze slovanských zemi, byl tam r. 1906 ustanoven světícím biskupem česky kněz Josef M. Koudelka a byla mu svěřena péče nad těmito přistěhovalci, z nichž jen málokterý uměl anglicky. On to byl, kdo přivedl do Clevelandu na př. Oldřicha Zlámala, pozdějšího Monsignora. Po první světové válce byl v Corpus Christi v Texasu vysvěcen na biskupa Emanuel Boleslav Ledvina, syn českých rodičů z Indiány. Byl tam pak biskupíem téměř 30 let. Vzdal se úřadu r. 1949 ze zdravotních důvodů. Biskup Kučera z Lincolnu je tedy čtvrtým a Msgre Mořkovský pátým naším biskupem v Americe. Biskupské théma přivádí na mysl pražského arcibiskupa kardinála Kašpara a jeho pobyt ve Spojených státech v r. 1926, kdy byl ještě biskupem v Hradci Králové. Sám o tom pak napsal malou exkursi do církevních dějin krajanské A- meriky- Váš R. S. Ardsley NOVÝ POHLED NA MOZARTA Vážená redakce, článek p. prof. Macka je po dlouhé době jediná obsáhlá informace o našich exilových poměrech a o- tázkách. Mne osobně z velmi pěkného březnového čísla Č. N. zaujala studie p. M. Tumy o Mozartovi. Je to nekonvenční, nový statečný pohled na Mozarta a snad poprvé padlo realistické slovo o skutečných Mozartových vztazích k Praze. Legenda lichotí, je příjemnější, ale co s ní, je-li to jen le- Váš V. V. New York [pageend13]STRANA 14 ČESKOSLOVENSKÉ NOVINY ČERVEN 1956 NE DAV, ALE ČLOVĚK “Stalin byl zloduchem státu, vrahem a mučitelem nesčetných nevinných, včetně dětí,” Dovedeme domyslit vyznám a dosah tohoto prohlášení z úst nejvyšších představitelů Sovětů, kteří ho po celou dobu trvání bolševismu prohlašovali za spasitele lidstva? Na jeho oslavu je naše vlast poseta nesčetnými pomníky, ulicemi a závody nesoucími jeho jméno i obří sochou ovládající Prahu. Dnes tedy slyšíme, že to vše byl podvod, naprosté převrácení hodnot, z černého bílé a naopak. Toto je velké poselství, které nám úřední sovětské prohlášení zvěstuje. Neříká nám o Československu nic nového, ale je mezníkem pro každého z nás. Naše vlast je drcena touto těžkou lží, nesčíslní naši nej lepší bratři jsou drženi jako starověcí otroci na galejních pracích bez oddychu a ochrany, hospodářství nedávno kvetoucí země je vykořisťováno hůře než za Hitlera, úsilí a práce našich otců pošlapána. Poselství je výzva pro každého jednotlivce, aby si denně tuto skutečnost připomínal, aby si uvědomil, že komunismus je naprosté zlo. Je to v lidských dějinách první obrovský pokus organi- sovat lidstvo proti Bohu a dokazuje, že se tak lidstvo orga- nisuje proti člověku. Avšak zlo neodstraníme pouhým přezíráním, proti zlu musíme bojovat, a to každý z nas. Postavme hráz mravní hnilobě, kterou šíří komunismus a čerpejme sílu v ideálech otců. Ne Stalin nýbrž Kristus buď naším vůdcem. Budeme-li hledat Boha, dáme se tím na cestu, jež vede k osvobození. Exkomunista Whittaker Chambers došel k názoru, že politická svoboda znamená převedení bible do života. To je však úkol pro každého z nás jednotlivě, Kristus neznal masy nýbrž lidi. Každý z nás bloudil, každý z nás se musí vzpamatovat, pak nebudeme mit Plojhary a Hromádky, nýbrž křesťanství a nad Prahou nebude čníti Stalin, nýbrž Masaryk. AR. Londýn PRÁCE BEZ FUNKCÍ Milý příteli, když pročítám zprávy z Londýna o průběhu návštěvy moskevských vládců, shledávám, že největší důraz v jejich projevech je kladen na propagaci ko-existence bolševismu se svobodným světem. — Je to přesně to, co se dalo předvídat a co také bylo vyjádřeno v prohlášení, v němž jsme vyjádřili pocity čs. exilu i domova k důsledkům teto návštěvy a naléhavou výzvu k britským státníkům. Ostatně jsi znění naší tiskové zprávy dostal a je také zařazena v Nár. Středu, jehož 50. číslo bylo právě rozesláno. V plném rozsahu otiskl naši tiskovou zprávu Washington Post, jak vidíš z připojené přílohy, což jistě lze hodnotit. Je to jeden z dokladů, čemu my, čs. živnostenská strana, rozumíme jako kladné práci pro čs. zájmy. O jiném dokladu se dočtete na stránce 33 Nár. Středu v naší organisační rubrice, ve zprávě o Švestkových přednáškách v různých zdejších amerických korporacích. To bylo za březen. Do dneška přibyly v dubnu další dvě přednášky, stejně úspěšné a prospěšné. Zmiňuji se o tom právě Tobě proto, že někdo má sledovat exilovou aktivitu v celém rozsahu. Kde a jak se toto sledování má dělat — to, pokud já vím, není zatím dořešeno. Dovol mi, abych k vlastnímu posudktí Čs. Novin se zmínil také o stejně příznivém názoru jiných čtenářů. Jednak jsou noviny k tomu, aby přinášely zprávy, a za druhé aktuální články ke konkrétním problémům. Je jich dost, těchto problémů, takže naše práce sotva kdy skončí. Chtěl jsem jen říci, že Tvé noviny se líbí a dobře čtou. Tím se docílí splnění úkolu pro který jsou vydávány. Srdečné pozdravy. J. Kučera, Washington OBRANA POSLANCŮ Milý pane doktore Koláre, poslední Sklizeň zaznamenává kritiku Vaší knihy “Listy němému příteli”, již napsal profesor slavistiky W. Giusti do milánské revue “II Borghese”. Vskutku jen kniha neobyčejná může vyvolat mezinárodní pozornost která, jak doufáme, ve Vašem případě jistě nebude ojedinělá. Lituji, že ani Vy jste neunikl svodu mentorského žurnalismu a to tam, kde s despektem mluvíte o bývalých “bratrech poslancích, kteří roznášejí po ulicích balíky nebo v krajanských hospůdkách polévku, protože se k ničemu nehodí, nic jiného neumějí.” Tak doslova to píšete. Dr. Jeřábek, ač nadšen Vaší knihou, vytkl Vám v “Našich hlasech” tento levný efekt, jímž si s oblibou a tradičně ulevovali píšící intelektuálové proti poslancům a politickým stranám. Tato Vaše ironie není zcela případná — vzhledem k obsahu a duchu Vaší knihy, čekal bych spíše ocenění toho, že největší část poslanců a říkám hned — také vyslanců a diplomatických úředníků s hrdostí a mlčky přijala úděl fysické práce, někdy práce nej těžší. Poslancem se nikdo nenarodil, protože poslanci nejsou básníci a na poslanectví ani nelze studovat. Čili také oni, jako Vy, jako já, jako my všichni, měli svá občanská povolání. Ale jak dopadla tato povolání ve světě a kdo má vůbec to štěstí dělat svou vlastní práci? Mohu se otázat, zda Vy sám, osobně v exilu působíte ve svém původním povolání? Snad jen páni universitní profesoři a studenti, konstruktéři a technikové a skoro dost. Co advokáti, někdejší podnikatelé, obchodníci, zemědělci učitelé, nebo třeba poštovní úředníci, vysocí úředníci státní — čemu ti se mohli naučit, aby nemuseli dělat “bratry poslance” roznášející balíky a jídlo? Zde malý a zcela neúplný průvodce po osudech poslanců v exilu : pan poslanec Hora (úředník) začal s koštětem a jako dělník v prádelně. Pan Blažko (učitel) umývá nádobí. Pan dr. ing. B. drahnou dobu ošetřoval nemocné v londýnské nemocnici, arciže ne jako lékař, nýbrž jako pomocník u nejtěžších pacientů tedy ve službě, které se Angličan jak mohl, vyhnul. Pan Ševčík (zemědělec) uklízí žva- nivé dvorany a pan Čížek v Paříži nápodobně. Pan poslanec Rychtera stál v továrně u stroje tak dlouho, až padl a probral se v nemocnici. “Bratr poslanec” Kout (poštovní úředník) roznáší jídlo a zřejmě se nebojí, že by mu poslanci u- tekli s nezaplacenou limonádou, jak s dávkou literárního nevkusu sám píšete. Pan poslanec generál Ferjenčík se vrhl na koňstvo. Pánové poslanci Torn, (dříve rolník, dnes tesař a zedník), Bartoš, (parašutista, důstojník zahraniční armády, dnes tovární dělník) — mají ruce jako drvoštěpové •— dostat jednu, sotva bych psal tyto řádky. Tož myslím si, že těmto i těm dalším nejmenovaným náleží spíše naše úcta než posměšek. Vám oddaný —kf— [pageend14]ČERVEN 1956 ČESKOSLOVENSKÉ NOVINY STRANA 15 INFORMACE . POZNÁMKY . KRITIKA MOLOTOV mizí, mrtví se nevracejí, vězňové sténají, jiní přicházejí. —kf— VOLBY V ITALU. Výsledky lokálních voleb v Itálii ukazují dobře znatelný přerod v italském veřejném mínění a znenáhlý návrat k demokratickému myšlení. Dokazují také, že kořeny národního života nebyly narušeny komunistickou nákazou, že však přesto pochod zpět je nesnadný a pomalý. Je to jistě ztíženo tím, že nikoli návrat k tomu co předcházelo částečnému zkomunisování dělnictva, nýbrž návrat od doby před fašismem znamená opravdovou změnu vnitro-po- litické fronty a zdrazňuje západo-evrop- skou politiku zahraniční. Křesťansko-de- mokratická strana a k ní přidružené strany středu vyšly z voleb posíleny. Levicový blok, to jsou komunisté a extrémní socialisté pod vedením Nenni- ho ztratili podstatnou Část hlasů. Nejvíce v zemědělských krajích, avšak přesun se jeví také v průmyslových městech, i když ne tak znatelně. Vládní koalice dostala většinu hlasů a to dává za pravdu těm, kdo již delší dobu ukazují k tomu, že dnešní složení italského parlamentu neodpovídá poměru sil mezi demokratickým občanstvem a komunistickým blokem. Dnes ještě nelze říci, zdali tento poznatek povede k vypsání všeobecných parlamentních voleb, -an- SÍLY NACIONALISMU. Spravedlivým zájmům vznětlivého nacionalismu národů, které nedosáhly ještě plnou svobodu — neslouží, jestliže se pokouší dosáhnout svých cílů terorem, vraždami nevinných civilistů a mučením zajatců. Takové věci se dějí nyní ve francouzském Alžírsku, kde francouzská vláda musí čelit krajně obtížné situaci. Je z toho vnitřní krise. Místopředseda francouzské vlády, dynamický vůdce levého středu Pierre Mendes France podal demisi. Byl to, podle jeho slov, protest proti tomu, že francouzská vláda sice tvrdě pokračuje proti řádění teroristů, což je správné, ale nedoprovází současně svou vojenskou akci smělým plánem politické reformy, a to je, jak říká Pierre Mendes France, nesprávné. Vojenská akce bez současné politické reformy nahání další a další složky do tábora extrémních živlů, v pozadí jistě podporovaných také agenty Moskvy, zatím co by politická reforma včas převedla mnohé politické složky alžírského nacionálního tábora zpět do rozumné spolupráce s Francii, podle zásady rovný s rovným. Pod společného jmemnovatele dynamiky nacionalismu spadají konečně i události na Kypru, kde se teror řeckých nacio- nalistů a ostrá protiopatření britské správy střídají v rychlém, znepokojujícím sledu. Situaci ještě komplikují boje mezi Řeky a tureckou menšinou na Kypru, která se bojí řecké nadvlády. Jiný zajímavý důkaz o proměnlivosti doby, ve které žijeme, podal ministerský předseda Viliam Široký onehdy na zasedání Ústředního výboru Komunistické strany Československa. Musel se tam vyrovnávat se všeobecným voláním po větší a větší svobodě, mimo jiné také se slovenským národním cítěním a odporu proti přílišné pražské cenntralisaci. Udělal to víc než rozpačitě. Široký odsoudil sice znovu Husáka, Clementise a Novo- meského za to, že kdysi protipřílišné pražské centralisaci v komunismu brojili, ale současně, takřka jedním dechem, doporučil právě onu politiku, kterou tito tři Slováci hájili a za niž, mimo jiné, byli také potrestáni, Clementis dokonce provazem. Zdá se, že hlavním zločinem Clementise, Husáka a Novomeského bylo, že žádali víc pravomoci pro slovenské národní orgány, když nemuseli a když se jenom domnívali, že by to tak mělo být, zatím co Široký dnes mluví o větším uvolnění také pro Slovensko, protože v rámci nové sovětské politiky a pod tlakem všudypřítomného nacionalismu musí. Dělat něco z přesvědčení byl tedy zřejmě zločin; dělat totéž z ‘musu’ je asi zásluha. Řadu projevů nebo příznaků o trvající síle nacionalismu uzavřel president Tito. V rozhovoru s novinářem znovu zdůraznil, že Jugoslávie půjde stejnými cestami, jako šla až do loňského smíření s Moskvou. Jako nebyla členem západních vojenských paktů před tím, tak se také nestane členem sovětského vojenského bloku nyní. Jugoslávie si chce zachovat svou národní samostatnost jako neutrální země na rozhraní mezi světem demokracií a ruského komunismu. Jistě patří k celkovému úspěchu Titovy nepodaj nosti v poměru k Moskvě, když Viliam Široký musel v rozhovoru s cetkou znovu presidenta Tita v podstatě odprosit a přiznat, že celý československý režim, včetně Širokého, tancoval proti Titovy podle písničky, kterou pískala Moskva. Tehdy píšťalku měl v ruce prý Beria - ale to nic nemění na prostém faktu, že se čeští a slovenští komunisté točili prostě podle toho, co chtěla Moskva, ať už to do Prahy vyřizoval Beria nebo Malenkov nebo Suslov. -ček- VOJENSKÂ MOSAIKA. Vrchní velitelství amerických vojenských sil v Evropě buduje v severoitalských horách vysloveně nukleární údernou jednotku v síle asi šesti tisíc mužů. Hlavní výzbroji této nové jednotky jsou řiditelné střely s atomovými náložemi. Jednotka má —díky leteckým prostředkům — dosud nevídanou pohyblivost. Jejím úkolem by bylo přehradit horské průsmyky v italských Alpách, kudy by jedině mohly proniknout četnější útvary nepřátelských pozemních jednotek. Spojené státy posílají na západo-evropskou obrannou frontu baterie protileteckých řiditelných střel typu “Nike”. Úkolem baterií je obrana spojeneckých leteckých základen a důležitých západoevropských měst. “Nike” jsou řiditelné střely, které svým elektronickým mozkem samy vyhledávají cíl ve vzdálenosti až čtyřiceti kilometrů a jsou schopny jediným zásahem zničit i nejtěžší bombardovací letadla. Baterie těchto řiditelných střel byly až dosud umístěny v obvodu asi dvaceti vojensky nej důležitějších měst ve Spojených státech. Americká pátá pěší divise v Západním Německu bude vystřídána jedenáctou parašutistickou di- visí v síle osmnácti tisíc mužů, která zaujme obranná postavení v oblasti Mnichov — Augsburg. První stihací letky amerických supersonických letadel — totiž letadel rychlejších než zvuk — přiletěly na americké letecké základny v Maroku. V několika nejbližších měsících budou všechny americké stihací útvary v západoevropské oblasti vybaveny těmito supersonickými letouny typu “F-100” a nahradí pomalejší tryskové stíhačky typu “F-86,” které si vysloužily slávu na korejské frontě svým vítězstvím nad sovětskými stíhačkami typu “MIG-15” poměrem sestřelů čtrnáct ku jedné. Nové americké stíhačky mají rychlost přes třináct set kilometrů za hodinu a akční radius přes tisíc šest set kilometrů. Tyto zprávy významně doplňují informace, které docházejí z vrchního velitelství Severoatlantického obranného paktu NATO v Paříži. Dokreslují obrázek reoorganisace branných sil tohoto paktu. -áš- [pageend15]STRANA 16 ČESKOSLOVENSKÉ NOVINY ČERVEN 1956 BOJ O NĚMECKO a o další existenci Železné opony má různé fáze, používá se různých hesel a nej různějších politických a propagačních úskoků. Prvním předpokladem obnovení trvalé evropské rovnováhy sil je sjednocené Německo. To vědí Sověty stejně dobře jako demokraté. A jako římský státník Cato v každé své řeči nezapomenul říci, že Cartago musí být zničeno, tak Rusové vším možným způsobem dávají najevo, že jejich hlavním politickým cílem je, aby rovnováha nebyla obnovena. Jedním z jejich receptů na vyjasnění mezinárodní situace je tvrdošíjně opakovaný návrh, aby Amerika se stáhla z Evropy zpět. Jiný návrh je adresován Francii, která má se Sovětským svazem sjednat pakt proti Německu. Třetí návrh v této zbrojnici je myšlenka, že má být Německo sice spojeno, ale neutralisovano, což je jen varianta na první théma, aby Američané odešli ne už z celé Evropy, ale aspoň ze střední Evropy. Při této neutralisační horečce nenabízí ovšem Moskva neutralisaci Československa a Polska a Maďarska. Jen Německo má být neutralisováno — to znamená, že jeho západní —• a po všech stránkách mohutnější část — má být vyloupnuta z evropské demokratické koalice. Nepokládají tedy už za hlavní, aby seděli jako páni ve východním Německu, ale za hlavní pokládají, aby nebyla v Evropě vytvořena rovnováha sil. Vědí, že kdyby se jim tento podkop podařil, vezmou si časem nejen zase východní Německo, ale také spolkovou republiku a potom Belgii a tak dále. Nemá prostě vzniknout žádný evropský systém schopný obrany. Neutrální Německo by znamenalo, že Američané by musili odvolat své branné síly ze střední Evropy, tedy také od západních hranic Československa —or— ÚSPECHY ROBOTNÍCTVA. Tri najväčšie americké oceliarske spoločnosti oznámili, že v New Yorku začnú spoločné vyjednávania s predstavitelmi oceliarských robotníkov o novú kolektívnu zmluvu. Je to po prvý raz, že tri oceliarske spoločnosti, ktoré spolu produkujú 55% ocele v Spojených štátoch budú na spoločnom zasadnutí jednať s odborárskymi predstavitelmi o mzdových a pracovných podmienkách v oceliarskom priemysle. Doterajšia prax bola taká, že od- borová organizácia uzavierala kolektívne zmluvy separátne s každou podnikatelskou firmou. To viedlo, pochopitelné, k tomu, že pracovné a mzdové podmienky boli miestami odlišné a v mnohých prípadoch viedli k neželatelným štrajkom. Predseda odborovej organizácie oceliarských robotníkov David Mc Donald označil zprávu o spoločnom jednání o kolektívnu zmluvu za cenné víťazstvo amerických odborov. Výsledok jednania zabezpečí totiž oceliarským robotníkom zhruba rovnaké pracovné a mzdové podmienky v celom priemysle. Predstavitelia výrobcov ocele oznámili, že súhlasili so spoločnými rokovaniami hlavne preto, lebo to podstatne prispeje k odstráneniu možnosti štrajkov. Odborové organizácie žiadajú od zamest- návatelov zvýšenie hodinovej mzdy, vzhľadom na väčšiu produktivitu práce, ďalej — podobne ako to majú už robotníci v automobilovom priemysle — zaručenú ročnú mzdu a celý rad ďalších sociálnych požiadaviek. —om— POSELSTVÍ DO VÍDNĚ. Předseda čs. národní rady americké plukovník Josef Triner poslal sokolskému sletu ve Vídni toto poselství : “K vašim oslavám devadesátiletého působení Vídeňského Sokola tlumočím vám vřelé pozdravy naší krajanské Ameriky. Sokol je nositelem svobody, pravdy a spravedlnosti. Proto slet svobodného Sokolstva ve Vídni pokládáme za důležitého činitele v našem společném boji proti největšímu nepříteli svobody — proti komunismu. Váš slet bude nejen projevem síly sokolské myšlenky, kterou komunisté v Československu se marně pokoušejí zničit, ale bude také velkou manifestací za osvobození Československa. Letos o Novém roce prohlásil náš president Eisenhower, že osvobození porobených národů je a zůstane hlavním cílem zahraniční politiky Spojených států. Věříme proto, že se jednou určitě sejdeme s vámi z Vídně na sletě svobodného: Sokolstva ve svobodné Praze.” ČESKOSLOVENSKÉ NOVINY - měsíčník Pracovního sboru Rady svobodného Československa. Vedoucí a odpovědný redaktor F. Klátil - Redakce, administrace, adresa: Československé noviny, 31 East 72nd Street, Apt. 14B, New York 21, N. Y., telefon LYceum 6-6621. Předplatné dol. 3.00 ročně, jednotlivá č. 25 c. Tiskem Zeidler Press lne., 246 E 84th S., New York 28, N. Y. RC j - VEĽMOC. Theodor Streit- ber\ litel Informační kanceláře Spojen; států oznámil, že Hlas Ameriky bud' iyní vysílat celkem ve čtyřiceti třech jazycích. Přidal totiž právě ke svým dosavadním pěti jazykům, ve kterých promlouvá k národům indickým další dvě hlásání v jazyků Tedugu a Malayalam, jimiž se bude obracet na dalších 45 milionů Indů, mluvících těmito jazyky. Theodor Streitbert vyslovil naději, že toto rozšíření Hlasu Ameriky podstatně přispěje k lepšímu poznání a porozumění Ameriky se strany Indů. Amerika tím dokazuje, že nehodlá ponechat žádnou část světa pouze komunistické propagandě na pospas. SDRUŽENÍ AMERICKÝCH PŘÁTEL ujařmených národů uspořádalo manifestaci 25. května v New Yorku. Promluvili — vůdce republikánské menšiny v senátě W. Knowland, poslanec W. Harriman, gen. W. Donovan a velitel polské armády za války gen. W. Anders. Velkému shromáždění předsedal býv. americký velvyslanec A. Biddle a poselství poslali president a guvernér A. Harriman. Za předsednickým stolem čs. exil zastupovali dr. P. Zenkl a předseda liberálně - demokratické internacionály prof. V. Bušek. SPOJENĚ STÁTY A VÁLKA. Historické oddělení amerického zahraničního ministerstva uveřejnilo právě sbírku pět set třiceti čtyř tajných dokumentů německého zahraničního úřadu. Dokumenty byly ukořistěny za války. Týkají se především tajné korespondence mezi doktorem Hans Thomsenem, posledním německým chargé d’affaires ve Washingtonu v roce 1940 před vstupem Ameriky do války. Z těchto dokumentů vychází najevo, jak se nacistické Německo pokoušelo penězi ovlivnit některé isoja- cionistické kruhy americké a zabránit vstupu Ameriky do války. Největším nepřítelem německých agentů byl tehdy komentátor Christopher Emment, který se v těchto dnech postavil v čelo amerických přátel národů za železnou oponou. —tie— [pageend16]