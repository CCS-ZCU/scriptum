VĚSTNÍK Informační Orgán Československé národní rady americké. 2137 S. Lombard Ave., Cicero, IL 60804-2037 Redaktorka - Olga Kovářová Telephone 708 656 1117 Fax 708 656 5611 Kveten - Červen 1997 Andrew Valuchek zemřel. Andrew J Valuchek, jeden z vedoucích představitelů československé komunity v U.S. kterého jednou nazval prezident Clinton legendou americké demokratické strany, zemřel 15. března 1997 ve věku 85 ti let. Jeho rodiče emigrovali do Spojených Států na počátku století. Po celý svůj život v této zemi Valuchek bojoval za zájmy Československa a podporoval nezávislý Československý stát. Po válce pracoval v ústředí demokratické strany, v Hlasu Ameriky a v Československé národní radě americké. Po Sametové revoluci v listopadu 1989 pomáhal při financování a organizaci encolo- gického výzkumného střediska v Evropě. Jeho hlavní motivací byla jeho láska k Československu, ke Slovákům a Čechům. Při několika příležitostech se setkal s prezidentem Havlem, kterého provedl Washingtonem. Valuchek byl pomocníkem “Speaker of the House of Representatives, Thomas Foley”. *** Vzpmínka na Lidice. Pietni vzpomínka na Lidice se konala 14.června 1997 v obci Crest Hill v Lidickém parku. *** American-Czech Congress pořádá svůj piknik 27. července v zahradě č.4 v North Riverside. Stephen Papánek zemřel. Stephen Papánek zemřel 19. dubna 1997 ve věku 95 let. Papánek byl bývalým místopředsedou Československé národní rady americké. Vystudoval pražskou universitu a do U.S.A, emigroval v roce 1949. Stephen Papánek byl jmenován jedním z poradců Export - Import komise illinoiským guvernérem Otto Kernerem v roce 1960. Pracoval v mnoha organizacích a také v organizaci Holocast Memorial Foundation of Illinois, která pomáhala pozůstalým a žijícím židům na Slovensku. *** In memoriam. Na památku sestry Anny Hubkové, členky odbočky M.R.Štefánik, Čsnra, věnuje br. John M. Richard 100 dollarů. * * * Na památku sestry Ludmily Chlupáčkové, členky odbočky Čsnra, 28. říjen, věnuje odbočce 28. října její syn, pan Milan Chlupáček 100 dollarů. *** Sokolský slet v chicagském předměstí. Poslední týden v červnu je zaplněn sokolskými událostmi. Sokolské cvičení bude po společném banketu. [pageend1]Nový velvyslanec české republiky přijel do Washingtomu. Alexander Vondra, nový velvyslanec České republiky přijel do Washingtonu ve čtvrtek 27. března. Před rokem 1989 byl A. Vondra mluvčím Charty 77 a byl také vězněn. V létech 1990 - 1992 byl poradcen prezidenta Havla pro styky se zahraničím a po volbách v roce 1992 zastával funkci náměstka ministra zahraničí České republiky. *** První krok k obnově sochy T.G. Masaryka. Před prostějovskou radnicí byl položen základní kámen k obnovenému pomníku prezidenta Tomáše Masaryka. V městském divadle se hrál benefiční koncert, jehož výtěžek bude věnován na obnovení pomníku. Starosta města Prostějova Mgr.Jan Šverdík označil koncert za historický okamžik, který přesahuje svým významem naši dobu. Během večera uvedl, že k obnově sochy utvořené sochařským umělcem O. Španielem, přispěly mimo jiné Komerční banka (20 tisíc Kč), Česká pojišťovna (16 tisíc Kč), DS-Prodos Prostějov (10 tisíc Kč). Autoklub Prostějov věnoval dva tisíce Kč., Stavoinvesta tisíc Kč.,Banka Haná přislíbila částku 100 tisíc korun. I dva prostějovští rodáci darovali každý 20 tisíc Kč. Byl to profesor Dr. Eugen Ven- covský a nám v ČsNra známý Dr. Leopold Rozbořil. Účastníci koncertu přispěli do pokladničky 6 tisíc osm set dvacet dva Kč a padesát haléřů. Na kontě nadace k obnově pomníku se zatím sešlo, v četně peněz za prodanou sochu Lenina a Památníku Družby, celkem 368 tisíc 192 korun. Ostatní sponsoři nejsou zatím známi, nebo se jejich dary teprve očekávají. *** Několik poznámek k americké kultuře. Hluboká vděčnost, kterou pociťujeme k USA za jejich rozhodující příspěvek k vítězství Západu ve studené válce, se v průběhu současných mezinárodních vztahů zvyšuje. Připomeňme si na příklad americkou úlohu ve válce v Perském zálivu, jejich zklidňující roli v konfliktu v Bosně či na Blízkém východě mezi Araby a Izraelci. Říkám si proto často God bless Amerika. Sleduji však také televizní filmy, převážně americké. Násilí, které se v těchto filmech předvádí, si však nedovedu srovnat s mírumilovnou demokracií, kterou USA všude ve světě prosazují jako hlavní zbraň proti bezhlavému násilí v mezinárodních konfliktech všeho druhu. Bude dnešní mladá americká generace v mezinárodních vztazích také tak násilnická, jak je k tomu vychovávána ve vztazích osobních? Poslouchám také - a to již po řadu desítek let - rozhlasové vysílání Hlasu Ameriky. Avšak nemohl mi ujít zvláštní jev v těchto pořadech, který se v posledních létech prohlubuje. Pokud se v těchto pořadech připomínají některé významné osobnosti amerického života, nejde téměř nikdy o postavy jako byl Washington, Lincoln ,Edison, či jim velikáni americké historie. Jde vždy hlavně o populární zpěváky, či herce. Tito lidé vstupují do podvědomí Američanů hlavně prostřednictvím dnešních, technicky vyspělých médií. A tak se při vysílání hudebních vložek, které již trvale prostoupily mluvené zprávy Hlasu Ameriky, seznamuji s mně neznámými zpěváky, jejichž výkony často sotva stojí za vysílám mezi kontinenty. Nepopírám, že tento vývoj mě znepokojuje. Bude náš postupný vstup do informační éry ignorovat jiná kulturní díla než jen audiovizuální? Stále doufám, že si toto nebezpečí Amerika a její kultura včas uvědomí. Jinak-God save America. Bůh ochraňuj Ameriku, ale i Evropu a západní kulturu. (V šalda “Masarykův lid”) [pageend2]VELVYSLANEC VONDRA NA NÁVŠTĚVĚ V CHICAGU. Alexandr Vondra, český velvyslanec ČR. ve Washingtonu DC. navštívil Chicago ve dnech 27. až 29. června. Přijel se podívat na sokolský slet, který se v té době konal v chicagské oblasti. Při této příležitosti se setkal se zdejšími krajany a několika českými organizacemi, včetně ČsNRA. * * * PREZIDENT VÁCLAV HAVEL V U.S.A Václav Havel, prezident České republiky a jeho manželka navštívili USA 13. května tohoto roku. Prezident s chotí navštívil New York a Washington DC. Ve Washingonu se setkal s předsedou senátu Lottem. Kromě jiných zastávek se prezident zúčastnil diskuse u “Kulatého stolu”, kde námětem debaty byla “Globální ochrana světa po studené válce”. V Bílém domě uspořádali na počest prezidenta slavnostní večeři, které se mimo jiných zúčastnila ministryně zahraničních věcí M. Olbrightová a ministr obrany William Cohen. PO DIVADLE NETRUCHLÍM, ŘÍKÁ DAGMAR HAVLOVÁ. Dagmar Havlová po téměř třech měsících od svatby s prezidentem Václavem Havlem přiznala, že se její život radikálně změnil. Avšak věří, že i nadále zůstává sama sebou. “Změnily se formy, nikoli podstata,” uvedla prezidentova manželka. Mezi největší změny jejího života patřil její odchod z prken jeviště pražského Divadla na Vinohradech. S mm se před měsícem rozloučila opravdu stylově - rolí královny Kristiny. Svoje rozžehnání s Thalií však Dagmar Havlová nenese příliž těžce. “Nemyslím si, že jsem se s divadlem rozloučila definitivně. Proto nijak zvlášť ne- truchlím,“ řekla. Otázka novináře: “ Jakou důležitost připisujete své roli první dámy, která doprovází prezidenta do zahraničí a na Pražském hradě vítá zahraniční návštěvy? “Nejsem veřejný činitel, který se musí zodpovídat za své předvolební sliby svým voličům. Jsem odpovědna pouze svému muži,svému svědomí a Bohu. Přesto vím, že jsem sledována ostřížím zrakem, a na každé moje klopítnutí čeká několik zvědavých novinářů. Zavazuje mě to, ale zároveň si nemyslím, že se musím změnit v diplomatku. Mimo všechny protokolární povinnosti, které vyplývají z postavem manželky prezidenta, bych se ráda orientovala na pomoc lidem postiženým rakovinou a samozřejmě i na kulturu, zvlášť na divadlo. Vazbu se svou původní profesí bych opravdu nerada zpřetrhala.” Otázka novináře: Jak se stavíte k případné další kandidatůře vašeho manžela na prezidentskou funkci? “Je to jen věc jeho vlastního rozhodnutí. Ať se rozhodne jakkoli, budu jeho rozhodnutí respektovat a přizpůsobím se, jak budu nejlépe umět”. (Převzato z Amerických listů) HISTORIE ČESKOSLOVENSKÉ ŽENSKÉ NÁRODNÍ RADY V EXILU. První Československá Ženská Národní Rada byla založena v Praze v dubnu 1923 Františkou Plamínkovou. Její založení bylo velkým organizačním úspěchem. Avšak pod záštitou T.G. Masaryka, který byl duchovním rádcem a učitelem organizační práce a emancipační- ho hnutí československých žen, byl úspěch téměř zaručen. Československé ženy byly horlivými a oddanými žákyněmi učitele a filozofa T.G.Masaryka. Masaryk zastával názor, že není rozdílu mezi ženou a mužem v právech a povinnostech. Zásada T.G.Masaryka, že dobrá práce, máli být úspěšná, vyžaduje dobré organizace, byla dokázána Československou Ženskou Národní Radou. Její úspěchy byly velké. V roce 1927 Československá Ženská Národní [pageend3]Rada byla hostitelkou třech mezinárodních sjezdů ženských organizací: a) “Mezinárodní alliance pro volební práva zen b) “Malé ženské dohody” c) “Spolku česko-amerických žen” Československá Ženská Národní Rada měla dvě významné ženy jako předsedkyně: Senátorku Františku Plamínkovou, která zemřela v nacistickém koncentračním táboře a Dr. Miladu Horákovou, která byla popravena komunisty v Českoslovemsku. Na podzim roku 1951 vznikla v Chicagu Československá Ženská Národní Rada v exilu jako pokračování původní Československé Ženské Národní Rady. O její vznik se zasloužila Lada Svrčková, která se také stala její první předsedkyní. Po tragické smrti Lady Svrčkové převzala předsednictví Milada Ferjenčíková. Československá Ženská Národní Rada v exilu vděčí oběma těmto ženám za své úctyhodné úspěchy. Je však samozřejmé, že bez spolupráce ostatních členek, které pracovaly s obětavostí a v různých odvětvích podle svých mnohých nadání, tato organizace by byla bývala nemohla existovat. Jen obětavá spolupráce všech členek pomohla prohloubit a uskutečnit úkoly, které si v Chicagu Československá Ženská Národní Rada v exilu předsevzala. Československá Ženská Národní Rada v exilu se zákonně registrovala na podzim roku 1951. Svou činnost zahájila navázáním styků se sesterskými organizacemi v zahraničí. V rámci spolupráce s americkými ženskými organizacemi se stala členem Illinoiské Federace žen, která je součástí celonárodní organizace “General Federation of Women’s Clubs.” ČsŽNR v exilu, Chicago, měla hezkou řádku úspěchů za svého trvání 32 let. Byla několikrát vyznamenána “Illinois Federation of Women’s Clubs za hodnotnou práci a umístila se několikrát na prvém místě na výstavách lidového umění. Československá Ženská Národní Rada v exilu, Chicago, byla zapojena v sobotním českém radiovém vysílání, měla svou českou školu, pořádala mnoho kulturních podniků včetně oslav svátků matek. Kromě všeho už řečeného, Rada pořádala vánoční bazary, které se časem staly velmi oblíbenou událostí česko-amerického života v chigagské oblasti. Kromě bazarů se také pořádaly taneční večírky a pikniky. Výtěžky z těchto podniků umožňovaly ČsŽNRadě v exilu pomocné sociální akce, které tradičně praktikovala. Po tragické smrti sestry Milady Ferjenčí- kové se stala předsedkyní této organizace sestra Rozina Nehasilová. Po “Sametové revoluci” v Československu, se ČsŽNR v exilu zachovala, jak jí předpisovaly stanovy, kde bylo napsáno, že když se Československá republika stane opět svobodná, ČsŽNR v exilu se rozpustí. Tak se také stalo na valné hromadě ČsŽNR v exilu v roce 1990. Během doby plného života ČsŽNR v exilu se pochopitelně utvořilo mnoho osobních přátelství mezi jejími členkami. Po ukončení organizace se však neukončila tato osobní přátelství a tak, docela neúředně, se tyto ženy scházejí i nadále společensky. Je přirozeným jevem, že vzpomínání je prvním stupínkem stárnutí. To, že se mnohé ženy, bývalé členky Československé Ženské Národní Rady v exilu scházejí a vzpomínají na to co bylo, je nejen hezké, ale docela chvályhodné. Přeji všem těmto ženám, aby se scházely ještě po mnoho a mnoho let, ve zdraví a spokojenosti. Olga Kovářová. *** Nesmíme zapomenout: Když nafukujeme své ego jako nafukujeme pneumatiku u svého auta, vydáváme se v nebezpečí, že praskne, když to foukám přetáhneme. [pageend4]