HLAS MISIE Oběžník české katolické misie ve Švýcarsku ČERVENEC 1997 - 4 Církev chybující? Tak jsem jednou přemýšlel, zda by nebylo krásnější, kdyby ta naše Církev, do které patřím, byla bez chyb a hříchů. Často bych nemusel slyšet slova: ... Co v takové Církvi ješté hledáte?... v takové poskvrněné Církvi můžete být? ... Hned na to následovalo vypočítávání neřestí, nedostatků, zlořádů, kterých se Církev dopustila... Až jsem se tomu málem divil, v jaké Církvi to vlastně žiji. Zaplevelené lidským proviněním a selháním za 2000 let. Když ta studená sprcha chyb skončila, zeptal jsem se té paní - nebyla stará ani příliš mladá - "Víte také něco, co ta Církev udělala dobrého, užitečného, cenného, prospěšného ...?" nastalo trapné mlčení, pokašlávání, velké přemýšlení v té vlasaté hlavičce. Nechtěl jsem ani věřit, že by pod těmi blonďatými vlasy bylo vše tak černé a temné... jako kdysi v tom "temném" středověku. Nezasvitlo v ní nic z našeho 20. Století. Též jsem kdysi prečítal knihy, v nichž nezůstalo na Církvi nic dobrého. Ale fascinovalo mě, že tak "špatná" Církev se mohla udržet a zachovat... že ještě vůbec žije. Proč tolik zla a špatných osob v jejím středu ji nepohřbilo? Proč ta Církev dnes ve druhém tisíciletí může blahodárně působit...? Ano, byli v ní a jsou neustále výteční lidé - vzdělaní, světci. Nehodili ji do špinavého koše. Proměnili nejdříve sami sebe usilovnou prací na sobě a lesk jejich slávy se projevil na celé Církvi. Neviděli jen ty stinné stránky, neproklínalí, neházeli do pekla... Hluboce se zamýšleli, jak Církvi přes veškeré slabosti jejich lidí vrátit svatost, k níž ji povolal sám její zakladatel Ježíš Kristus. Ježíš předpovídal kruté chvíle i temná století v jejich dějinách, kdy třeba jeden papež násilím odstranil druhého. Církev, i třeba že měla své nehodné služebníky, nepřestala nikdy plnit své poslání: hlásat slovo Boží! Kristus tuto svou Církev nikdy neopustil, stále v ní žije. Posiluje ji, aby se dostávala z doby úpadku a vystoupila na vrchol. On ji očišťuje svým působením. On ji posvěcuje. Přitom je stoprocentně jasné, že v Církvi zdaleka nejsou všichni svati. Tato smutná realita zastrašuje především mladé lidi, toužící po ideálech. Vůbec se nedivím, že od ní odpadají se slovy: "V takové Církvi já přece nemohu být?"... Chtít mít Církev úplně svátou, to je přehnaný ideál. To nikdy nebylo ani nebude. Z jednoho důvodu: žijí v ní lidé hříšní, chybující, slabí... kdo je upřímný ve svém myšlení, též se k nim počítá. Ale právě pro tyto Ježíš přišel do našeho světa. Vykupitele nepotřebují svati, ale nemocní, hříšní. On je posvěcoval, očišťoval, odpouštěl. Totéž musí dělat jeho Církev. Jenomže musejí se nechat posvětit. Pán Ježíš nikdy nikoho nenutil, jen nabízel své slovo i prostředky ke svatosti, k dokonalému životu. Zástupy lidí jeho slovo přijali, přijali svátosti - prameny to jeho života. Posvěcením sebe, "konversí" k evangeliu vydali svědectví Bohu. Je to smůla, že někteří z těch slabých hříšných zasedli i na nejvyšší místa v Církvi. Žít podle evangelia bylo pro ně těžké. To není omluva ani ospravedlňování. Jenomže podle těch několika nelze odsoudit celé společenství. Byl bych velmi rád, kdyby v dějinách církve se nevyskytly ty nebo ony chyby. Blažilo by mě to, ale abych nezpyšněl, musím přijímat Církev i s jejich chybami a nedostatky a především s hříšnými lidmi. Církev našeho století je už mnohem moudřejší a i když musí neustále zápasit o pravdu, může to úspěšně dělat jen s přítomným kristem a vést nás bezpečně do třetího tisíciletí. Přeji vám všem krásné dny prázdnin a dovolených plné chvil blízkosti Boha i dobrých lidí! Optimisté žijí dlouho Kde najít šťastné lidi? Mezi optimisty. Optimisté věří v dobro. Věří, že život má smysl. Věří v přátelství mezi lidmi. Věří také v Boha. Optimisté dokazují, že život je snesitelný. Všude šíří atmosféru důvěry a radosti. Optimisté hlásají: Člověk není pouhé číslo v šedivé jednotvárnosti lidské masy, ani bezduché kolečko ve státním aparátě. P.B. [pageend1]SÚHLAS MISIE - Jahrgang XXV Nr. 4 Katholische Mission für Tschechen, ’M 01/241 50 25 P Josef Šimčik, Brauerstr. 99 ; 8004 Zürich Offset Holend AG - Hardturmstr. 82 ; 8005 Zürich Abo: 7.- sFr. Jährlich: 7x Václav Renč: Pražská legenda balada o mariánském sloupu hudba : Zdeněk Pololáník, výtvarná spolupráce: Petr Dosoudil účinkuje Miroslav Gabriel Částek Nenechte si ujít jedinečné představení po bohoslužbě (víz program) - pak diskuze. Renčuv básnický epos vznikl v nezvyklých a těžkých podmínkách v komunistických koncentrácích v padesátých létech. Autor ho recitoval svým spoluvězňům, kteří se ho naučili nazpaměť. Václav R enč byl odsouzen komunistickou justicí na 25 let. Miroslav Gabriel Částek - herec - stojí sám v prostoru chrámu, pracuje se základní výtvarnou stylizací, působivým hudebním doprovodem, ale především s texty plnými víry, smíru a naděje. Někdejší člen brněnských i pražských scén, průkopník žánru divadla jednoho herce, dnes dominikánský terciář, pastorační asistent při brněnském biskupství. Zná jej celá česká republika, od roku 1990 absolvoval více než 600 vystoupení. Po vystoupení v Praze kard. Vlk mu řekl: "Takhle si představuji evangelisaci. Prosím Vás. dělejte to." Začíná doba poutí. K nejnavštěvovanějším poutním místům na Moravě patří Svatý Hostýn. Již 3 století je hostýnská hora se svou mariánskou svatyní cílem tisícu poutníku, kteří zde nacházejí ve svých starostech a potřebách útěchu. Protože tam se provádějí velké nutné opravy prosí nás o pomoc. Bankovní spojení: ČOB Olomouc, č.ú. 8010-0209100133/030() VS 9188. KS 0558 [pageend2]25. česká pouť k Matce Boží Poslední neděli v květnu pořádala česká katolická misie vedená P.J Šimčíkem pouť k Matce Boži do Einsiedeln. Jako vždycky se sjeli poutnici z celého Švýcarska., 1 když za čtvrt století jejich řady prořídly. Někteří odešli navždycky a mnozí z mládeže a dětí našli své místo ve švýcarském společenství. Přesto se ale pouť vydařila. Z Prahy přijel sloužit mši svátou biskup Jaroslav Škarvada, kterého všichni znají z exercicií a předešlých pouti. Již tradičně přijel pěvecký sbor z Brna a pak pantomimická skupina ze Sebranic z Královohradecké diecéze. Průvod do kostela vedli krojovaní. České a moravské kroje budí každý rok velký obdiv 1 u cizích poutníků do Einsiedeln a byly 1 letos pilně fotografovány. Při mši svaté obdrželi svátost biřmování dva biřmovanci. Otec biskup mluvil především k nim o této svátosti a o události v Jeruzalémě před dvěma tisíci léty, kdy v podobě plamenu Duch Svatý sestoupil na apoštoly a naplnil je moudrosti a pochopením. Kéž by 1 nám byl Duch Svaty neustálým rádcem. Jenže k tomu potřebujeme naslouchat s opravdu otevřeným srdcem Pan biskup hovořil dále o mši svaté jako o zpřítomňování oběti Pána Ježíše. On zemřel za nás na kříži jen jednou, ale jeho oběť se nekrvavým způsobem opakuje při každé mši svaté po celém světě. Odpoledne byla adorace s loretánskými litaniemi a otec biskup nás Nejsvětější Svátostí požehnal. Pak zpíval sbor, složený z choru tří brněnských farností. Středem vystoupení byla zhudebněná Popelka Nazaretská od Václava Renče. Jako překvapení předvedla skupina ze Sebranic zdařilou pantomimu, vyjadřující, jak těžké je pro mladé lidi najit správnou cestu v dnešním naprosto dezorientovaném světě. Jsou tu věda, kariéra, drogy, alkohol .. proti čemuž apoštol zažehl světlo víry. Někteří uvěří, mnoho mladých ale propadá lákadlům světa. Černá postava je odvádí. Nakonec ďábel vytrhne apoštolovi světlo a svíčku sfoukne. Je to konec víry? Apoštol se pomalu vzpamatovává, najde svíčku, zapálí ji od svíček na oltáři a dává světlo dál všem, kteří jsme na začátku představení dostali svíčky. Víra roste, rozšiřuje se. Byla to němohra naší křesťanské naděje. Děkujeme otci biskupovi Škarvadovi za to, že k nám zase přijel a že nás, jak se vyjádřil, počítá ke svým ovečkám. Děkujeme páterovi Šimčíkovi nejen za přípravu poutě, ale za dlouholetou věrnou práci pro nás. Poděkování patří také pěveckému sboru pod vedením pana Veselého, pantomimické skupině, varhaníku panu profesorovi Ottlovi a pani Stupkové za kroje. Všichni přispěli k slavnostnímu rázu poutě. Peněžní sbírka ve prospěch české církve vydala kolem dvou tisíc franků. Všem dárcům vřelý dík. Pane Bože dej, ať se příští rok ve zdraví u Matky Boží v Einsiedeln zase setkáme! Bořek [pageend3]Z dopisu P.Meda z Indie: Drazí přátelé, Přicházím dosti pozdě poděkovat vám za váš dopis a také za štědrý šek na 5720.47 Dolarů, které jste mi poslal Ať vám to Pán Bůh zaplatí a prosím vás, děkujte také našim krajanům, kteří nás tak podporují v práci kterou děláme. Vím, že také oni se mají starat o jiné a jsem moc vděčný, že se o nás starají a o naše děti a křesťané to potřebují Stát Indie to udržuje dohromady, ale je tolik skupin teroristů, kteří drží celé obyvatelstvo v napětí. A to je všude strach. Kdyby nebylo našich ústavů, škol a sociální péče, nevěděli by, kam se obrátit Tento rok jsem si nechal "na svědomí" více než 200 dětí, které mohu podporovat skrze vaši dobrotu a příspěvek jiných dobrodinců. Pán vám to dobře zaplatí. Jsme právě ve dnech přípravy na svátek Panny Marie a modlíme se za vás a za naši vlast. Zdá se, že se pomalu poměry zlepšují. Musí to být těžší na Slovensku. Církev svátá to nikdy neměla snadné, ale vždycky z toho vyvázla. Pozdrav a díky všem a Bůh budiž s vámi. Modlete se za nás. Váš v srdci Páně Rostoucí hrozba satanských sekt Vatikánský rozhlas Osservatore Romano uveřejnil článek, ve kterém Giuseppe Ferrari, sekretář "skupiny pro shromažďování údajů o sektách" upozorňuje na nebývalý rozmach satanských sekt ve světě. Kult ďábla se v současné době šíří ve světě mnohem rychleji, než to církev předpokládala. "V dnešní společnosti překvapivě stále vzrůstá počet příslušníků satanských sekt, množí se účast na iniciačních obřadech, vyvolávání démonických bytostí i osobní úcta k ďáblu, což potvrzuje šíření myšlenek ze satanského prostředí". Vatikánský deník se dále zamýšlí nad cestami, které vedou lidi do těchto sekt. Jako hlavní uvádějí: "časté návštěvy prostředí ezoterických, magických a okultních". Dále je to "účast na špiritistických seancích, kde se vyvolávají zvláštní bytosti a při nichž není obtížné vyvolat démonické duchy a přijít do styku, případně se přímo účastnit satanských ritů", "styk s mágy a s černou magií", v neposlední řadě je to "přitažlivost modloslužby, kterou demonstrují někteří rockoví zpěváci, jimž je dovoleno poselstvími svých písní rouhat se Bohu, vyzývat k sebevraždám, k vraždám a k násilí, k sexuálním perversím, požívání drog, nekrofilii a k zatažení do satanismu". Vatikánský list upozorňuje, že "působení Zlého se projevuje především ve vyhroceném odporu k Bohu, k Ježíši Kristu, k Panně Marii a ke všem svátým věcem". Jan Pavel II. povzbuzuje: "Nebojte se", a vyzývá k prohloubení důvěry ve vykupitelské dílo Ježíše Krista Zvláštní zpráva o nebeském raportu Jednou zase shromáždi l Pán Bůh své kontinentální pozor ovát e le, aby podali hlášení. Naposled se zeptal na Evropu: "Jací jsou lidé na západě?" "Pracují, hromadí, ohrožují svůj nadbytek a zařizují se, jako by to bylo navěky." "A má církev?" ptá se starostlivě Pán Bůh. "Příliš se neliší. Avšak lidé v ní mluví o lásce". Nádech naděje se objeví na tváři Páně: "A dále?" "Dále?" - O moc dál už jejich síla nestačí." "Ale copak nestavějí starobince, nevychovávají pomocníky, nestarají se o postižené a odstrčené?" ptá se udiveně Pán Bůh. "Ale ano. Jsou velmi zdatní. Jen skutky lásky se jim zrovna nedaří." "Nikomu? Ptá se Pán Bůh ustrašeně. "A přece! Viděl jsem člověka, který se smál a svit jeho očí se vrýval do mnohých srdcí a potěšil je. Viděl jsem jiného, který se uměl učinit malým, takže mnozí vedle něho vyrostli nad sebe. A dalšího, který dozrál mnohým utrpením a jeho dobrotou se rozehřálo mnohé ztuhlé srdce." "Tedy mají ještě šanci!" řekl s úlevou Pán Bůh. Přel. VŠ Svět můžeš měnit, když se modlíš. Neboť tak přispíváš k tomu, aby se na zemi rozhojňovala lidská láska. Modlit se znamená nechat v sobě místo vlastní vůle stále více působit vůli Boží, nenechávat se vést vlastní sebeláskou, ale láskou k Bohu. Tak Búh miluje svět - i skrze tebe. Jan MedSDB [pageend4]AZ B 8004 Zürich Postretour: Tschechische kath. Mission Brauerstr. 99 , 8004 Zürich Pravidelné české bohoslužby zürich každou neděli v 19 hod, v kryptě kostela Božského Srdce. Aemtlerstr. 49 Winterthur: každou sobotu v 18,15 hod, u kostela Sv. Ulricha Seuzacherstr. 1 Rüti-Tann každou první neděli v měsíci v 9,15 hod, v kapli vedle katolického kostela Kgrn každou 2. neděli v měsíci v 9 hod, v kryptě u kostela Bratra Klause. Segantinistr.26 Aarau každou 3. neděli v měsíci v 10 hod, v sále pod kostelem sv. Petra a Pavla 1 uzern každou 4. neděli v měsíci v 10 hod, v kapli kostela sv. Karla u Karlsbrücke Každý čtvrtek SPOLEČENSTVÍ MODLITBY. V 19,45 mše svátá, po ní modlitba růžence v kostele Jana Boská -Feldstr. 109, Zürich. Pivní pátek v měsíci mše sv. v kapli kostela Božského Srdce, v 19,30 Aemtlerstr. 49, Zürich Letní měsíce - změny 22.6. - 28.6. jsem mimo Švýcarsko - exercicie v Itálii 22.6. - Luzern - bohoslužba je - v Curychu není 28.6. - Winterthur v 18.15 po mši sv. přímo v kapli: Pražská legenda 29.6. - Curych v 19 hod. Po bohoslužbě též Pražská legenda 30.6. - 4.7. nejsem ve Švýcarsku 5.7. - Winterthur v 18.15 hod. - Sv. Cyrila a Metoděje 6.7. - neděle Rüti-Tann v 9.15 hod. - Sv. Cyrila a Metoděje Curych v 9.15 hod. O slavnosti sv. Cyrila a Metoděje bohoslužbu v Curychu slouží Otec Inocenc Sztanszlo, dominikán, teologii vystudoval v Olomouci a nyní se připravuje na doktorát ve Friburku. 8. - 18.7. - jsem mimo Švýcarsko 1. - 19.8. jsem mimo Švýcarsko Bohoslužby se konají neustále i v prázdninovém období - jenomže odpadnou v době mé nepřítomnosti ve Švýcarsku. Poznamenejte si, prosím. [pageend5]