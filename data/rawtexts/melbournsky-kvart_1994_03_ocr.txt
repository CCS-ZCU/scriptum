Kvart Březen 1994 SOKOLSKÝ LIST T.J. SOKOL MELBOURNE 497 QUEENSBERRY ST., NTH. MELBOURNE, VICTORIA 3051 Od svetoobčana po velvyslance. Je málo Čechů v Melbourne a nakonec v Austrálii, kteří neslyšeli jméno profesora Marvana. Linguista prof. Jiří Marvan začal svou akademickou dráhu v Austrálii před jednadvaceti lety na Monashově univerzitě, kam přijel ze Spojených států, učit ruštinu a v tenkrát ostře rozděleném politickém prostředí se dostal do situace skoro komické, kdy levicí byl povalován za amerického a antikomunisty za sovětského špióna. Emigrant Jiří Marvan byl jmenován ministrem zahraničí České republiky Zeleniencem velvyslancem. Ptal jsem se pana profesora, který se vrátil do Austrálie, aby ukončil své působení na Monashské univerzitě na jeho dojmy a zážitky jak v Austrálii tak v České republice. Zde jsou některé z jeho odpovědí: " Do Austrálie jsem přijel ze Spojených států v červenci 1973, tedy před jednadvaceti lety učit ruštinu. Byla to tenkrát dost mladá univerzita, kde byla katedra rusi8tiky. Vyučoval tam profesor z Anglie, ale uměl také česky. Zajeden z úspěchů považuji, že jsme zavedli šest slovanských jazyků jako maturitní předmět. Jeden ze zavedených jazyků byla čeština, z které maturovali dva nebo tři studenti ročně. My jsme to vždy maskovali tím, že jsme uvedli, že ze slovanských jazyků maturovalo takových 120 studentů. Stalo se, že jako kuriozitu nějaký reportér napsal, že z angličtiny maturovalo 26 000 studentů a z češtiny dva. Nesporný úspěch je, že první katedra slavistiky na jižní polokouly, kterou jsem zde vlastně založil, bude pokračovat i po mém odchodu. Její činnost je zatím pozastavena a čeká se jen na státníky s trochu volnější šňůrou u váčku". Říká se o vás, že umíte všechny evropské jazyky, možná snad s nějakou výjimkou. "Jak víte, studenti jsou recesisti, i když musím říci, že v Austrálii méně než jinde a profesorům někdy dělají neplechy. Jednou jsme měli takový ruský text a já jim dal za úkol - to translate from Russian - a oni řekli do jakého jazyka? No řekl jsem to je vlastně jedno, kromě maďarštiny a albánštiny, kterýkoliv evropský jazyk. Vzpomínám si, že asi před pěti lety ke mně přišla studentka, která se chystala do Evropy a chtěla se naučit jedno slovo v co nejvíce jazycích. Protože byla mladá a pohledná, poradil jsem ji slovo ' ne' . Ona se trochu zapýrila a usmála této okolnosti a samozřejmě se naučila říkat NE v osmadvaceti jazycích. A potom se ptala - u vás to bude slovo ANO? - já jsem řekl ne. Existuje jedno důležitější slovo celoevropské. Řekl jsem ji, že znám v třiatřiceti evropských a asijských jazycích slovo PIVO". Dá se odhadnout jak stará je naše řeč a kde a jak vznikla ? "Jsou somozřejmě koncepty, které jsou velmi staré, přirozeně z přírody, třeba slunce, měsíc, den, noc. Představuji si, že tyto věci jsou i pro toho primitivního člověka velmi důležité". To ano a ne tam někde také bude? "Jenom to ' ne' musí být mezi slovy původními, slova prastará jako voda, bratr, sestra, vdova, melu, jíška jsou slova, z kterých usuzujeme, že původní jazyk Evropanů jde zpátky více než pět tisíc let. ^BOHEMIA TRAVEL • Jiří Sedláček a Eva Jančíková obehod 6 / 176 Commercial Road, Prahran 3181. Nabízíme kvalitní služby za bezkonkurenční ceny. Tel: 510 2474,510 8717. Fax: 510 2482 [pageend1]2 Evart í i Měli koncept rodinných vztahů. Domníváme se, že tento pranárod uměl počítat do tisíce, že znal kolo. Dokážeme odhadnout kulturní a technologickou úroveň našich evropských prapředků, která byla vyšší, než u jihoamerických Indiánů předminulého století, nemluvě o takových případech jako jsou Aboriginové". A teď z druhé kapsy. Pane profesore prozraďte mi, jak se stane emigrant velvyslancem. Já mám dojem, že v české vládě, soudě podle výroků některých jejích reprezentantů, nás nemají moc rádi. "Je to zajímavá otázka, ale musím vás upozornit, že to není tak neobvyklé, jako by se zdálo z toho co australští Češi vědí o chování českých, nebo pražských úřadů. Ministr zahraničí Zeleniec mě ujistil, že je velmi spokojen s emigranty v zahraničních službách. Většina těchto lidí ovládá dobře několik jazyků, což je vzácné koření. Další důvod, který bych uvedl, že je řada krajanů pro které peníze nejsou nutně to nejdůležitější. Často potíže s vyhledáváním vhodných kandidátů v Čechách jsou v tom, že ti nejzdatnější a jazykově nejschopnější, jsou bych řekl, naverbováni nějakými firmami, které jim dají daleko lepší finanční a jiné podmínky. Ale také jsem si musel, tak říkajíc, své místo na slunci vybojovat. To nebylo tak, že jsem přišel a už na mne čekalo místo v Praze a všechny pocty, nebo jak se tomu vlastně říká. Několikrát jsem velice výrazně narazil na nevraživost a boj o přežití mezi svými kolegy, kde jsem očekával veškerou podporu. Musím říct, že v tom nevidím nějaký vysloveně špatný úmysl, ale určitou minulost, která formovala. Člověk musel bojovat o existenci za velmi obtížných podmínek a zde přichází někdo, kdo se v jeho očích vyhnul, ať vědomě či nesědomě, bolševickému teroru a tedy mil víc času a příležitostí být vzdělán, tedy zcela objektivně musí být lépe připraven k vykonávání této služby. Ten, kdo tam třicet, čtyřicet let žil, to shledává jako křivdu, když by měl někdo, kdo na tom byl z jeho hlediska lépe, přijít tak říkajíc k hotovému. Čili musíme být k těm lidem svým způsobem shovívaví, ne že nad tím mávneme rukou, ale že budeme všichni společně trvat na tom, že k té zemi patříme, a že té zemi můžeme prospět. Jak to udělat je jiná otázka, ta snad patří do jiné besedy. Jenom je třeba připomenout, že v Praze je tento problém velmi aktuální, stačí snad jenom připomenou jmenování pana Tigrida, to znamená jmenování prvního člena vlády, který má tuto světočeskou zkušenost. Na druhé straně si krajanská veřejnost nesmí představovat, že jim jablko samo spadne do klína, že úspěch se dostaví bez jejich přičinění. Oni musí soustavně trvat na pokroku v tomto směru. Krajané v celosvětovém měřítku si musí uvědomit, že ne všechny strany mají stejný postoj ke krajanským záležitostem. Měli by vyhledat tu stranu v českém politickém spektru, která může zastávat jejich zájmy a s. její pomoci pak se rozvíjet spolupráci mezi Čechy doma a Čechy v zahraničí. Původní politický úkol emigrace - boj proti komunismu - je minulostí. S tím už se jaksi není třeba zabývat. Omyl by byl, kdyby se řeklo, že tím je jaksi politický boj odbyt a teď se můžeme věnovat věcem kultůmím, nebo popřípadě jenom si pomáhat ekonomicky. Myslím si, že emigrace má ještě velmi důležitý úkol v rozvoji politiky České republiky". Zdá se, že výbírat zástupce České republiky z našich řad není tak neobvyklé. Je v diplomatických službách více emigrantů? "Já bych uvedl jako velmi zajímavý případ pana Kovandy. Předsedal Radě bezpečnosti na počátku tohoto roku. Zdá se, že zaznamenal v tomto smyslu velký úspěch. A to je díky tomu, že pan Kovanda žil dlouho v cizině. Velvyslanců emigrantů je víc. Pan Grůša, hrabě Belcredi, ve Švýcarsku, který působil dlouhou dobu ve Svobodné Evropě". Myslím, že jmenování velvyslancem musí mít vliv na každého zvlášť, když jde o osobu žijící dlouho v zahraničí. Stal jste se krajanem, nebo zůstal emigrantem? "Já jsem si tohoto problému vědom, ale jak víte, přijel jsem do Austrálie ze Spojených států, nyní bydlím v Čechách, ale stěhuji se do Řecka. Nejsem tedy ani Čechoameričan, nebo Čechoaustralan. Považuji se za obyvatele světa a tedy jsem takový Světočech. Zde jsme přerušili rozhovor s panem profesorem Marvanem. Pokračovat a něm budeme 18. března o půl osmé večer v Národním domě - doufáme - za velké účasti krajanů. Děkuji prof. Marvanovi za rozhovor. Pavel Pospíchal o O o LETEM SVĚTEM # Klasický kytarista Štěpán Rak již dvakrát navštívil Austrálii a pamatujeme si jeho krásný sólový koncert v Melbourne, na kterém hrál ponejvíce svoje skladby včetně té, kterou věnoval prezidentu Havlovi. Před krátkou dobou Rak zařadil do svého pražského koncertu premiéru své devítidílné skladby Terra Australis, motivicky vytěžené z pobytu na pátém světadílu. Hrál ji na nástroji, který pro Raka vyrobil na zakázku nejpřednější stavitel kytar Australan Gregg Smallman, pokud je mi známo, nákup této kytary umožnila paní Pekárková z Brisbane. Na podzim loňského roku probíhaly ve Velké Britanii dny české hudby, do programu byl také zařazen kytarový kvintet Štěpána Raka Hrál jej tam skladatel spolu s Wihanovým kvartetem. # V minulém Kvartu nedopatřením vypadlo jméno melboumského profesora, který pojednával v [pageend2]i Evart 3 pražském tisku o češtině emigrantů. Jestliže vás napadlo, že jde o Jiřího Marvana, měli jste pravdu, omlouváme se jak jemu, tak všem čtenářům Při této příležitosti si nenechám ujít zjištění, že další melboumský akademik - dr.F. Knopfelmacher, byl vyslán Austrálií do Prahy, kde přednášel část semestru na Karlově univerzitě o filosofii politiky. # Melboumský intelektuální měsíčník Quadrant přinesl o prof. Knopfelmacherovi rozsáhlý článek kladně hodnotící jeho přínos australské úrovní politického myšlení. # Česká televize vysílala inscenaci nazvanou Nikdy nekončí, mohla se jmenovat "jak rozvrátit svobodu". Panovačná matka navštíví po letech vzájemného odloučení svého syna žijícího v emigraci v Londýně a její intolerace, maskovaná láskyplnou starostlivostí, se krystalizovala pokusem přimět syna k návratu. Ušlápnutě arogantní socialistický konformismus a pavlačový antisemitismus, živený totalitní propagandou se dramaticky konfrontovaly s životem ve svobodné zemi s možnými existenčními nejistotami. # Nedostatek místa v minulém čísle mi zabránil zmínit se o návštěvě náměstka ministra pro ochranu prostředí Petra Gandeloviče, který přijel z Prahy na několik dní do Cannbery a Melbourne. Při rozhovoru se velmi zastával Jiřího Payna, předsedy zahraničního výboru českého parlamentu, nechvalně známého svým výrokem o emigrantech. Payne je údajně velmi inteligentní člověk, vyznačující se neomaleným chováním Patří ale takoví lidé na vysoká a politicky citlivá místa? O odvolání Payna se uvažuje po jeho nedávném projevu ve Washingtonu , kde na krajanském shromáždění prohlásil, potřebuje-li někoho prověřit, stačí nahlédnout do seznamu spolupracovníků StB uveřejněného Necenzurovanými novinami. Payne měl být již dávno zbaven své funkce, je však "protiklausovec" a tak ho tam opozice zuby nehty drží. # Stalinský publicista Pavel Kohout, který nakonec skončil v exilu, vydal nyní román Sněžím - Zpověď Středoevropanky. Děj se odehrává v májové Praze roku 1991, kdy se dostalo hrdince románu poučeni: pravda v Československu nezvítězila a nezvítězí, protože moc uchopili vesměs rychlokvašení antikomunisté. Pro českou literární kritiku je kniha zklamáním # Dirigent České filharmonie Gerd Albrecht odmítl pozvání ke koncertu ČF ve Vatikánu k uctění památky obětí nacistické genocidy - šesti milionů zplynovaných Židů. Toto odmítnutí vzbudilo velký rozruch, Albrecht tak prý poškodil Českou filharmonii a stát. Svoje rozhodnutí odůvodnil časovým zaneprázdněním, ale vynořilo se podezření z antisemitismu. Do následující diskuze se vložil kdekdo včetně prezidenta Havla. Aféra pokračuje. # Australský skladatel M.Smetanin napsal 80 minutovou operu Doupě (Burrow) - psychologický a hudebně zpracovaný profil pražského spisovatele France Kafky. Opera slaví úspěch na současném kulturním festivalu v Perthu. # Kanadská kinematografická společnost La Fete financovala natočení 'filmu Proč Havel? v režii v USA působícího Vojtěcha Jasného, slovem doprovází tamtéž žijící Miloš Forman. Snímek se úspěšně promítal v 15 zemích, nikoliv však v ČR a pokud vím, ani v Austrálii V Praze natočil pro tuto společnost režisér Břetislav Pojer dětský film Motýlí čas. Emigrant Jasný připravuje film o vztahu otce a syna - malíře Augusta Renoira a jeho syna Jeana, filmaře. # "Prostě existujeme jako zajíci nebo jeleni" říká hrabě Jindřich Kolowrat v době, kdy se česká šlechta vrací do Čech a dochází k navrácení rodových statků. Nejznámější český šlechtic Karel Schwarzenberg byl v r.. 1990-91 kancléřem prezidentské kanceláře na pražském Hradě. Tomáš Kolowrat se živil v USA výrobou reklamních filmů, dnes se pokouši se svým otcem o obnovu zdevastovaného lesního hospodářství v Rozvadově. Palác na Staroměstském náměstí pronajali Národnímu divadlu za jednu korunu ročné. Radslav Kinský zase říká, že "každý kůň se vrací do své stáje". Uprchl v roce 1958, v Paříži dosáhl doktorátu imunologie, dnes se snaží o obnovu zdecimovaného zámku ve Žďáře na Českomoravské vysočině. Ti, kteří zůstali doma, Josef Kinský z Kostelce nad Ohří, Jiří Douglas ze Stemberga, Děpold hrabě Černín a jiní, byli za bolševika vězněni a perzekuováni. # Naši dědové a pradědové byli vesměs slovanomilové a rusofilové, naše generace bere tyto náklonosti s výhradami, Stalin nás osvobodil, vzápětí nato ale ujařmil. Dnešní Moskva ujišťuje Západ o přátelství, současně vysílá pravděpodobně do celého světa členy výzvědné služby, jako by k žádným změnám nedošlo. Ve Spojených státech byla odhalená špionážní síť před několika dny, z Canberry bylo vyhoštěno šest vyzvědačů krytých diplomatickými pasy, pro nás by bylo zvláště zajímavé vědět něco více o Jiřím Sadilovi, vedoucím ruské překladatelské ASIO sekce, který měl přístup k "taj-dův" dokumentům a který ze zištných důvodů předával informace ruské centrále. # Literární revue Kvart vycházela v Praze v třicátých letech, nikdy jsem tedy nepovažoval stejné pojmenování sokolského časopisu v Melbourne za nejšťastnější. Kromě formátu papíru mi v souvislosti se zdejší krajanskou obcí nic neříká. Napadlo mne, že název KRUHY by mohl být vhodnější a to nejen s ohledem na slavnou tradici sokolského cvičence a olympijského vítěze J.Hudce na tomto nářadí, ale také jde o mezinárodní symbol tělovýchovný i kulturní. Pro náš život v Melbourne by snad byl také vhodný název HLAS, navazující na nezapomenutelný Hlas domova a také na Hlasy a Panorámu, představoval by zpravodajství v nové situaci, ale hlásící se k posláni čsl demokratického exilu od roku 1948 do roku 1989. IP [pageend3]4 Evart! Alternativní medicína. Pamatujete si ještě, v březnu se objevuly bledule, sněženky a o několik dni později fialky, babky zachumlané do šátků je prodávaly na pražských, brněnských a jistě i jiných nárožích. Jaro se tak každoročně ohlašovalo. V květinářstvích na hlavních ulicích se od zimního slunovratu po jarní rovnodennost, objevovaly noblesní mimózy. Dívali jsme se na ně do výkladů, cítili jsme jejich cizokrajnost a zámořské dálky. V květinářstvi, v jehož průčelí visel znak ve tvaru zeměkoule s tajemným nápisem Fleurop, přecházely od jedné zrcadlové stěny ke druhé krásné slečny, které jemnými dotyky upravovaly kytice a balily je do nafialovělých hedvábných archů. Zadní stěnu obchodu s květinami tvořila lednice plná růží. Doma, kde jsme žádnou lednici neměli, jsem slyšel rodiče vykládat, že se podařilo v Blatné vyšlechtit modrou růži pojmenovanou "President Masaryk". Uplynulo mnoho let, přešel čas, kdy jsem se v tanečních dvořil dívkám v mimózových šatech a poznával, že některé z nich jsou citlivé jak mimóza. Jih Evropy byl jako magnet V jižní Francii jsem narazil na vesnici Bormes-les-Mimosas, blízko města Hyeres, kde se každé jaro slaví, či vlastně švětí, mimózy, slavnosti tam říkají Fete du Mimosa. I silnice tam oslavuje jaro jménem Route des Mimosas. Kdo tam jde ve správný čas, je udiven akáciovým lesem, jeho barvami, jeho vůněmi. Mimóza je kvetoucí větvička akácie. Tehdy jsem netušil, v jakém hájemství akácií se nakonec octnu. V Austrálii! Rostou jich zde desítky druhů a roztodivných tvarů listů i květů. Mimózy! Český botanický název pro akácii je divné a málo známé slovo - kapinice. Ve východní Africe jsem viděl kapinicové plantáže pěstované na těžbu třísla pro kožedělný průmysl. "Wattle and daub" tam Angličané říkají zdím v domorodých vesnicích. Jsou to propletené tyče a větve omazané jílovitou hlínou. "Wattle" může také znamenat proutěnou dostihovou překážku nebo dokonce ohražení ovcí do proutěné ohrady. Ale větvička mimózy stále pro mne zůstala symbolem té zvláštní doby - od vánoc po první jarní den -, kdy jsem viděl krásné slečny je balit do hedvábných papírů. Kde ty sněhy jsou? V.Donát Už od pradávna spoléhal člověk na přírodu, z které čerpal mimo jiné i prostředky k léčeníg všemožných nemocí. Avšak v posledních dvouv stoletích, s postupem vyvíjející se medicíny, se člověk od této praktické znalosti odvrátil a začal se víc a víc spoléhat na léčebné metody vyvinuté vědou. Postupně se ustanovil zákony, které užívání alternativní medicíny zakazovaly. Tak se možnosti léčby pochopitelně omezily. Odpor k přírodnímu léčitelství a snaha ho vymýtit, vedly až k upalování těch, kteří byli z provozování byť jen podezřelí. Víra v přírodní léčivé prostředky však vymýcena nikdy nebyla. Znalost se předávala tajně a uchovala se až do moderní doby, kdy se opětovně začala uznávat V posledních několika desetiletích se znovu otevřely školy zaměřené na alternativní medicínu. Tyto školy nevylučují poznatky vědy a do svých osnov zčásti začleňují stejné předměty jako medicína. Vyučují například anatomii, biochemii, pathologii, klinickou diagnostiku atd. Takové studium vede k chápání lidského organismu jako celku a z tohoto rozumění pak analyzuje onemocnění. Další předměty, jako např. užívání léčivých rostlin, homeopatie, výživa, irridologie jsou už specifické a učí adepta komplexitě přírodního léčitelství. Principem přírodního léčitelství je víra, že lidská osoba je komplex, tvořený organismem - myslí (duší) a životní energií. Též k nemoci je třeba přistupovat komplexně. Léčit se má tento komplex, nejenom jeho část, např. ledviny, srdce či mandle. Dnešní přírodní therapeut by dával přednost, aby nebýl nahlížen jako alternativní, ale aby byla "přírodní metoda" uznána jako metoda, tradiční lékařství doplňující. Dnešní therapeut chce s doktorem spolupracovat a nabídnout pacientovi to nejvhodnější ž obou přístupů. Přírodní therapeut zkrátka nabízí nemocným další možnost: jestli např. několikaměsíční tradiční léčba nevede k zlepšení pacientova stavu, je možné, že přírodní léčitel, jehož přístup, jak jsme již naznačili, je rozdílný, může pomoci. Přírodní léčitel pátrá vždycky po původní příčině a tu se pak snaží léčit Nechce jen odstraňovat symptomy či předpisovat aspirin V současné době je možné si zvolit přírodního léčitele po konsultaci s ANTA (Australian Naturopathy Association). Členem této společnosti se mohou stát jen ti therapeuti, kteří dosáhli předepsaného vzděláni a požadované praxe.. Pacienti těchto therapeutů jsou pak kryti pojistkou (Private Health Cover). Jestliže tedy léčba, předepsaná vaším doktorem, nevede ke zlepšení, nepodléhejte beznaději, ale raději se obraťte na vámi zvoleného therapeuta. Ten vám může nabídnout jeden z následujících léčebných postupů: Bylinná léčba - proti nemoci jsou používány výtažky rostlinných částí, např. kořenů, listů či květů. [pageend4]5 Evartí Homeopatie - nemoc je léčena zředěnými látkami, které mají za účel podpořit obranný systém organismu. Masáže - svalstvo je léčeno masážemi. Svalový systém těla je masírován rukama odborníka. Aromatherapie - léčebné vonné výtažky rostlinných olejů jsou vdechovány, nebo kombinovány s masáží. Irridologie umění a věda, která diagnostikuje člověka přes studium části lidského oka - zornice. Výživa - potraviny a jejich výživné složky jsou kombinovány do léčebných nebo podpůrných diet v těch případech, kdy je nemoc zaviněna nedostatkem určité potravinové kategorie. Scházející složky mohou být i předepsány ve formě tablet. Poradenství - diskuse, směřující k rozeznání příčin fyzického či psychického přetížení. Výsledkem je plán na vyrovnání či odstranění takového přetížení používáním meditace, jógy nebo tai-chi. Sheryl Siveli, přírodní léčitelka (naturopat) je členkou ANTA. Po dnešním úvodním článku bude v Kvartu postupně odpovídat na dotazy našich čtenářů. Dopisy, nebo telefonické otázky jsou přijímány prostřednictvím Národního domu. TO: COLLINS BOOKSELLERS PTY LTD Subscriptions Department 128 Exhibition Street Melbourne 3000 I wish to subscribe to SLOVENSKO I enclose a cheque for [ ] $35 - for one year [ ] $70 - for two years NAME................. ............................................................................ ADDRESS, ................... POSTCODE, Stalo se po uzávěrce. V pátek 11. dubna byla Vladimíru Mečiarovi ve slovenském parlamentu vyslovena nedůvěra. Proti premiérovi hlasovalo 78 poslanců, což je o dva více než polovina. V německém Pasově zemřel minulý týden na infarkt český bard, písničkář a vlastenec Karel Kryl. ČÍTAJTE ČASOPIS SLOVENSKO ktorý ✓ vychádza raz za dva mesiace vydáva Matica slovenská najmä pre Slovákov vo svete ✓ Predplatne A$36 Nájdete v ňom ... ♦ 56 strán zaujímavého čítania o Slovensku - o jeho histórii, hospodárstve, kultúre, národných tradíciách, významných osobnostiach ale i o športe a prírodných osobitostiach ♦ 8 strán podrobného obsahu v anglickom jazyku Využite skvelú možnosť posielať časopis naplnený serióznym obsahom a objektívnou žurnalistikou aj svojim blízkym v zahraničí SLOVENSKO si môžete objednať priamo v Austrálii [pageend5]... —fflvart 6 Velvyslanectví České republiky v Canbeře upozorňuje na stipendijní fond zřízený k podpoře a šíření českého jazyka, českých dějin a kultury. Zvláštní studium bude určeno pro učitele či učitelky češtiny v krajanských školách či kurzech. Vybraní uchazeči budou pozváni na dobu až jednoho roku, stipendium bude hradit pobyt v ČR, nikoliv cestovní náklady. Akce má být zahájena začátkem roku 1995. o O o __________________ REKLAMA______________ Voda - pramen života 4 Čistota životního prostředí a reziduálni kontaminace ovzduší, vody a potravin, patří k obavám každého obyvatele, zejména velkoměst Jakost pitné vody má přímý vztah k našemu zdraví a i když zdravotnické a sanitační organizace věnují této otázce silnou pozornost, je na každém z nás, zda jsme ochotni realizovat poslední úpravu. Ta je v domácnosti možná využitím několika dostupných metod: Zpětná osmóza je velmi účinná, jde o míšení a prolínání kapaliny pomoci osmotického tlaku, přesto však nezbaví vodu všech škodlivin, jako např. halometanových plynů a některých organických látek a mikroflóry. Je to nákladný způsob čištění a z dešti litrů vody připraví pouze jeden litr. Destilovat vodu v domácnosti je velmi neekonomické a výsledný produkt je sice zbaven všech bakterií, ale také stopových prvků a minerálních látek, které dodávají vodě chuť a lidské tělo je potřebuje. Čištění vody pomocí ultrafialového záření je sice účinné, pořizovací cena zařízení vysoká a provoz náročný na elektrický proud. V Austrálii konzervace potravin pomocí této metody není povolena. Uhlíkové a keramické filtry umožňují snadnou filtraci, nejsou však příliš efektivní. V Austrálii byla v poslední době vyvinuta metoda zvaná LIFESTREAM a pracuje na principu filtrace skrze postříbřené keramické krystaly. Zdá se, že tento způsob čištění pitné vody v domácnosti je dnes nejvýhodnější, a to jak z hlediska kvalitativních parametrů (odstranění škodlivých látek, zápachů i bakteriální mikroflóry), tak i nízkých pořizovacích i provozních nákladů. Voda si zachová svoji přirozenou chuť a není ochuzena o minerálie. Konstrukce zařízeni je chráněna celosvětovým patentem. Obchodní zástupcem firmy LIFESTREAM je: Vít Sklenář, 10 Willison Street, Bayswater, Vic. 3153, Tel/Fax : 03 720 2419, který zájemcům ochotně odpoví na všechny požadované dotazy. Výroky a různosti Citáty z českého tisku Výstavba německé části ropovodu z Ingolstadtu má být zahájena letos, dokončena a napojena na českou část do Nelahozevci v příštím roce. Zanikne tím přímá závislost České republiky na dodávkách ropy z Ruska, která byla před několika týdny na krátkou dobu přerušena. Smlouva o zárukách bavorským majitelům půdy za škody způsobené v budoucnosti případnými přírodními katastrofami stále ještě čeká na svojí konečnou úpravu a podpis. Slovenská republika vyvezla v loňském roce zbraně a střelivo v hodnotě 45 miliónů US dolarů. Ve většině se jednalo o dodávku tanků do Sýrie, jejichž prodej byl dohodnut poslední federální vládou. Za stejnou dobu vyvezla Česká republika vojenskou techniku a materiál v hodnotě 167 miliónů US dolarů, o 17 miliónů více, než export ČSFR v roce 1992. Za "vysloveně protiústavní" označil podmínku trvalého pobytu v zákoně o mimosoudních rehabilitacích místopředseda Křesťanské demokratické strany V.Benda, která z restitucí vylučuje emigranty. Současně oznámil, že klub poslanců KDS připravuje stížnost k Ústavnímu soudu a uvedl, že je "velmi reálná naděje", že se mu podaří získat podpisy 41 poslanců, které jsou potřeba k projednání stížností Ústavním soudem. Mluvčí Občanské demokratické aliance prohlásil, že věří že většina poslanců jeho strany stížnost podepíše. 'Všechna potřebná jednání jsou již v proudu," prohlásil Jan Vlk, mluvčí Sdružení pro republiku - Republikánské strany Československa (parlamentní strany, jejímž předsedou je M.Sládek) a oznámil rozhodnutí předsednictva strany pozvat vůdce Ruské liberálně demokratické strany Vladimíra Žirinovského. Ministr zahraničí České republiky J.Zeleneniec vyslovil podiv nad pozváním, zejména poté, co se Zirinovskij prohlásil, že Češi brzo ztratí Moravu a zůstane jim jen pár pivovarů, ve kterých jim i to pivo zhořkne a že "slovanské národy se musejí jiným způsobem organizovat... a my musíme východní Evropu sjednotit od Knini po Vladivostok, přes Bělehrad, Bratislavu, Prahu." [pageend6]"... je trošku zvláštní, že strana, která se tváří jako hrozně vlastenecká, zve pána, který problematizuje vůbec budoucí existenci našeho státu," komentoval pozvání prezident republiky a na otázku novinářů, zda Žirivovskému by vstup do republiky neměl být zakázán dodal, že "pan Žirinovskij má diplomatický pas, může přijet a pak už závisí na něm, co tady bude říkat, zda uznají naše úřady za vhodné ho eventuálně vypovědět či nikoliv." "Když je Václav Havel nespokojen s mou možnou návštěvou v České republice, pak já jsem nespokojen s tím, že se dramatici mohou stát prezidenty. To není správné..." prohlásil V.Žirinovskij a dodal, že za deset let nebude žádná Morava, žádné Sudety: "Za deset let bude celý český národ proklínat Havla, tak jako ruský lid proklíná Gorbačeva." Po premiéře hry na téma rozdělení státu "O pejskovi a mačičke", Václav Havel ve svých Hovorech pro český rozhlas řekl, že si po jejím shlédnutí uvědomil, jak rychle chladne pocit vzájemnosti. "Slovensko jakoby se pro nás stávalo jednou z mnoha cizích zemí. Jako bychom se stále míň o ně zajímali. Jakoby stále víc jsme si říkali, že to, co se na Slovensku děje, se nás netýká - a to k naší vlastní škodě... jsme dva státy, které jsou natolik historicky svázány, že by neměli s rozdělením obětovat i dědictví té vzájemnosti. Náměstek ninistra vnitra V.Zeman oznámil, že předběžný termín voleb do senátu a současných komunálních voleb je sobota 19.1istopadu 1994. Všichni kandidáti na senátory by měli, podle návrhu volebního zákona ministerstva vnitra, složit kauci 20 000Kč, která by propadla, pokud by kandidát nezískal více než 5% hlasů. Průměrná nezaměstnanost v ČR dosáhla začátkem února 3,78%. Nejvyšší je v okresech Bruntál a Znojmo, kde překročila hranici 9% a Louny a Nový Jičín nad 8%. Ministerstvo hospodářství a ministerstvo práce a sociální péče bylo požádáno, aby urychleně vypracovalo návrhy, jak může stát nezaměstnanost řešit. Současně počet malých firem do 24 zaměstnanců vzrost od ledna 1992 z 39 000 na 150 000. Slovenská republika po týdnu obnovila běžný dovoz potravin z České republiky, který původně omezila s odůvodněním na rozdílné zdravotní normy. Po telefonickém rozhovoru v kterém V.Klaus požádal V.Mečiara, aby Slovensko své rozhodnutí zrušilo, příslušní ministři se dohodli do konce března rozdíly v normách vyřešit a omezení dovozu okamžitě zrušit. Zákon o restituci židovského majetku nebyl Poslaneckou sněmovnou schválen poté, co řada poslanců jednání opustila aby znemožnili přijetí zákona v této podobě (proti znění zákona protestoval i pražský rabín). Prezident podotkl, že naprosto chápe poslance, kteří jednání opustili, ale vyjádřil své hluboké zklamání: "...navrácení majetku židovským obcím se vleče příliš dlouho, je’to nedůstojné a začíná to být už urážlivé... " a protahování restituce "... vyvolává dojem, jakobychom nechtěli sjednat spravedlnost". Z průzkumu veřejného mínění z údobí mezi 1.-6. únorem vyplynulo, že premiér V. Klaus poprvé předstihl v otázce důvěry s 71% prezidenta V.Havla, který si udržel 70%. Současně průzkum potvrdil, že i nadále dvě třetiny občanů věří, že nejhorší údobí v ekonomii je překonáno a očekávají pomalé zlepšování. Nezměnil se ani názor 56% občanů souhlasících se vstupem ČR do NATO a 44% vstup odmítající. Česká televize uvedla starší Scorceseho film "Poslední pokušení Ježíše Krista", což vyvolalo oficiální protest českých biskupů. Současně - prostřednictvím iráckého ministra zahraničí - protest zaslali i iránští ajatolláhové. V čtenářské anketě deníku Práce o "Prázdnou makovici" se na prvém místě umístil předseda republikánů M.Sládek s 3745 hlasů. Na druhém místě s 652 hlasy se umístil předseda České sociálně demokratické strany M. Zeman. Při přebírání sošky symbolizující "Prázdnou makovici" s rukou šéfredaktora Práce, M.Sládek poznamenal, že výsledek považuje za velmi slušné ocenění celého národa.________________________ Ť 14. února nás po dlouhé nemoci opustila sestra Marie Rybová, ve věku 78 let. [pageend7]Sokolské zprávy 6řezenl994 Schůze sokolského výboru se konala v pondělí 28. února. Nejdůležitějším bodem jednání bylo zvolení členů koordinčního výboru, který povede průzkum české a slovenské menšiny v Melbourne. Zvoleni byli bratři Hájek, Hlávka, Křepčík a sestra Skálová. K těm se připojili paní E. Mocnay a pan L. Stuchlý. Dalšími členy koordinačního výboru jsou zaměstnanci ministerstva pro domácí a společenské služby a členové místních úřadů, asi čtrnáct osob. © V minulém čísle jsme vás informovali o možnosti vybudovat zařízení sociální péče pro českou a slovenskou obec v Melbourne. Potřebný investiční fond by poskytla vláda státu za předpokladu, že bude předložen zodpovědně a podrobně vypracovaný sociologický rozbor analyzující věkové a sociální složení našich dvou etnických skupin. Z tohoto výzkumu by pak měla vyplynout nutnost zřízení domu pro nemocné a přestárlé. Iniciátorem této akce ja Sokol. Žádáme vás o spolupráci a návrhy. Telefonujte br. Miloslavu Hájkovi na číslo 03 531 6897. © Na josefské zábavě byl vylosován výherce zpáteční letenky do Prahy, kterou melbournskému Sokolu darovaly Československé Aerolinie. Majitelem vítězného losu číslo 10 je pan Boris Diakovsky z Brightonu. Gratulujeme!! Po dlouhé době můžeme uveřejnit jména dárců, jejichž zásluhou se tento měsíčník dostane až do vašich rukou, a návštěvníci Národního domu si mají do čeho utřít ruce. Dary na Sokolský list: L. a M. Teplík $30, A. Vondra $20. M. Sadílková $10, A. a P. Svoboda $20, I. Pavlas $10, P. a M. Rautner $40, F. a H. Rosenfeld $20, H. Divišová $20, M. Nagy $25, E. Cimera $20, P. a E. Lany $20, F. Čtvrtečka$10, p. Hrobařík $10, dr. D. Svoboda $20, K. a B. Burian $50, S, Puček $20, J. a N. Čech $50, P. a A. Grossman $30, G.Jelínek $20, E. Grieg $20, R. a K. Dvořák $10, E. a P. Lesse $20. Dary na Národní dúm: M. S.D. Location $75, M. Novotný $50, J.a N. Čech $50. ary na Národní dúm namísto květin na uctění památky Zdeňka Diviše: p. Žežulová $10, M. Sadílková $5, M. a K. Konvičný $20, H a V. Růžič $20, A. a F. Heřman $20, A. a K. Graf $10, H. a F. Rosenfeld $20. Všem dárcům děkujeme. J. Kollárová, jednatelka. © Taneční hodiny pro začátečníky a pokročilé začínají opět v patek 23. března od 7.45 do 9.45 večer. Bližší informace na tel: 803 9870. [pageend8]Katarína Kovacsová aneb One Man Band. Katarina Kovacsová patří k těm, kteří začli tvořit až později v životě. Proč se tak stalo, když už po léta měla nutkání něco dělat? Strávily jsme spolu mnoho hodin v rozhovorech, kdy se Katarína snažila definovat sama sebe a události, které ji formovaly. Samozřejmě jsme také diskutovaly o sochách, jenž jsou vyjádřením jejích životních a uměleckých názorů. V dětství pozorovala po hodiny svého otčíma, jak z obyčejného, jinými nepovšimnutého kousku dřeva, vyřezával figurku člověka, koně či jehněte. Otčím nebyl umělec v moderním slova smyslu - byl člověkem, který se musel čas od času uzavřít do svého světa, a z toho světa, neviditelného jiným, vynést něco pro oči bližních. Ale jinak se musel denně starat o řemeslo a rodinu, což v době války bylo jistě těžší, než kdykoliv jindy. Podobně Katarína, sama válečné dítě, potřebovala ještě po léta překonávat praktické potíže, než si vydobyla čas, aby nalezla sama sebe a stala se tím, k čemu byla tak silně puzena, totiž být umělcem V Melbourne se Katarína Kovacsová usadila poté, co v roce 1968 opustila Československo. K základnímu vzdělání a maturitě a vyučení elektromechanice, které získala ještě doma, přidala v Austrálii postupně studia obchodní a universitní studium umění. "Měla jsem obchod pro obživu, tak jsem myslela, že bych měla být účetní. Ale to nebylo to pravé. Věděla jsem už, že musím tvořit Dala jsem se tedy na studia umění, nejdřív na Brightonské technické škole. Tam jsem postupně objevila, že kresba či malba jsou mi technicky příliš éterické, a že potřebuji robustní materiál: hmotu, které je možno se dotýkat, kterou je možno hníst, štěpit či jinak obrábět Tak jsem s konečnou platností dospěla k sochařině. Přesto, že se mi tvorba stala životadárným centrem, neuvažuji o tom, aby se mi sochařství stalo obživou. Chci vyloučit vnější nátlaky, dělám sochy, protože musím, a to mi paradoxně dopřává největší svobodu. Moje dílo ONE MAN BAND trvale zrcadlí i moji životní situaci - já sama musím dělat všechno, já jsem takovým "one man band". Z technické školy jsem postoupila na Monashovu univerzitu,, kde jsem v roce 1988 graduovala, Hlavní smysl uměleckého školení pro mne spočíval v možnosti zkoumat rozdílné techniky sochaření. Například mám velmi ráda dřevo. Se dřevem, přírodním materiálem, je už umělci něco dáno předem: krásná struktura, barva, oheb. Pak stačí dřevo pozorovat a odebrat, co je přebytečné. Je třeba jakoby jen následovat, co dřevo našeptává anebo rozeznat, jak resonuje s mou představou či myšlenkou. Dřevo, které je před tím stromem, už vždy obsahuje příběh. Takovým odkrytým příběhem byla třeba moje práce BURNING JOURNEY. Nejdřív to byl jeden z krásných stromů na ulici, kde bydlím. Jednoho dne byl však strom skácen. Co pro jiné lidi v okolí bylo ztrátou, mně bylo darem. Přeměnila jsem dřevo stromu v sochu, v dílo určité trvalosti, ve věc, která může otevřít oči dalším. Jakoby skutečnost, že právě socha byla prodána hned při prvním vystavení, to potvrzovala. S kovem je to jiné. Kov má pro mě ještě větší přitažlivost S tím se musí zápasit, ohýbat, řezat, přizpůsobovat. Příkladem je SIGNÁL ŽIVOTA. Dělám také v sádře a experimentuji i s jinými materiály, nebo jejich kombinacemi. V reliéfu zkoumám mnohavýznamovost objektů. Výsledkem takového pátrání je PUSTINA nebo NEZKROCENOST. A okrajově - spíše studijně - mým sochám předchází fáze kresebná. Někdy se ovšem kresba vyvine do samostatné práce POWER OF MYTH. A i později vytvořená socha je už na kresbě naprosto nezávislá, to znamená, že se ocitá už na jiné rovině." Celé dosavadní dílo sochařčino je zemité a robustní, jakoby bylo samo přírodním elementem. A tak se zdá, že zcela zrcadli povahu této umělkyně, která má ráda vše životem bující, která se dovede stejně vášnivě oddávat veselí jako obdobně vášnivě se soustředit na neutuchající objevnou práci sochařskou. A jaké má Katarína Kovacsová plány do budoucnosti? O tom nechce zatím mluvit, i když myšlenka už krystalizuje. Jednoho dne se s výsledkem práce znovu setkáme... ZK KATHY KOVACS Invites you and guests, to the Opening of the first Sculpture Exhibition at the Czechoslovak House. The Exhibition will be opened by The Charge D'Affaires of the Embassy of Slovak Republic Mr. Ivan Špilda on Sunday 20 March at 2pm at 497 Queensberry Street, North Melbourne [pageend9]Uníoenzíta Kanloua Nejstarší univerzita střední Evropy, založená 7. dubna 1348 Karlem IV, císařem králem hledá svo- venty, roz- po celém jí pomohli oslavit 650 římským a českým, je absol- troušené světě, aby v roce 1998 výročí vzniku. Přihlaste se, prosím, na adresu: PhDr. Michal Škapa, Ovocný trh 3 116 36 Praha 1 CZECH REPUBLIC, EUROPE STĚHOVACÍ SLUŽBA Přestěhuji nábytek z vašeho domu, nebo bytu, kamkoliv ve Viktorii. Volejte na : 704 7011, 018 036 948 nebo 018 587 998. Několik výtisků knihy Milana Touška JASNOVIDNOST je ještě k dostání. Cena $12-00 i s poštovným. Volejte tel: 03- 531 6897 Fly Czechoslovak Airlines Airbus A310-300 from Singapore, Bangkok and Jakarta via Prague to all Central and Eastern European destinations. Contact your travel agent or Czechoslovak Airlines, Suite 808, Australia Square Tower, Sydney, 2000. Phone: 247 6196 Fax:232 1713. [pageend10]Konzulát České republiky 500 Collins Street, Melbourne 3000. Telefon: 03 629 6196 čestný konzul Judr Milan Kantor Fax: 03 629 1311 Kompletní domovní údržba a renovace. Tonda Šrom Tel: 701 0207 MARTIN VÁŇA (B.Bus) MANAGEMENT ACCOUNTANT 9 Sackville Street, Heidelberg Heights, 3081 ’ Tel. & Fax: 459 4312 Komerční ing.M.Váňa nabízí účetní a daňové služby v Melbourne a okolí. Prague Cafces jemné čes^é pečivo a záfaisty Otevřeno denně od 8.30 do 5.30, mimo pondělí a úterý. 31 BLUFF ROAD, BLACK ROCK TEL: 589 0110 MEL: 85 - K4 Manufacturers of Precision Industrial Diamond Tools 14 Shearson Crescent, MENTONE VIC., 3194 Ph: 584 5566 Fax: 583 9339 Advokátní kancelár M. Kantor solicitors 500 Collins Street, Melbourne Tel: 03 629 6196, Fax 03 629 1311 V.M.K. Design Architect. Commercial Design & Consulting; Urban Landscape Design; Computer Design & Drafting; House « Inspection Service. Vladimír Kapusta A.R.A.I.A M.Arch.(Czechoslovakia) M.L.Arch.(Melbourne) Tel: 481 5308, Fax: 481 5308. 34 Alfrieda Street, St.Albans Prvotřídní maso a uzeniny vyrobené tradičními metodami. Dodává pro Národní dům. Telefon: 366 2492 Eden Park Landscaping Services Provedu veškerou práci kolem vašeho domu a zahrady V. Ambrož Tel: 715 1116 Standa Roman Odborně položí dlaždičky a mramor. Omítne dům ("Solid plastering). Volejte tel: 583 0352 COOL ZOŇĚ REFRIGERATION P/Ľ Opravy, konstrukce, prodej chladících zařízení Petr Kubásek, Tel: 587 1488, Fax: 587 3754 ročně $120 . Inzerce v KVARTu: Měsíčně $15, [pageend11]i o Kvart i & SAFEWAY TRAVELS* W agent for LUFTHANSA, LAUDA AIR, ČSA^ * 04^ $ 1570 332 Main Road East ST ALBANS 3021 Tel: (03) 366 9299 -Fax: (03) 364 1167- 288 Carlisle Street BALACLAVA 3182 Tel: (03) 534 4866 -Fax: (03) 534 4206. 322 Little Lonsdale Street MELBOURNE 3000 Tel: (03) 670 8420 ----- Fax: (03) 670 8812 ----- ► V neděli 3. dubna se koná v na Šumavě Velikonoční oběd, s tancem. ®1»®*®»®»®< ®W®W Oběd se prodává ve 12 hodin.W®W® Odpoledne bude hrát k tanci oblíbená kapela Edy Zlatého. Bohatá tombola, krásné prostředí. Nealkoholické nápoje jsou d dostání v kuchyni. •®*®*®*®w Letovisko Šumava Locks Way Belgrave South Melway Map 84, J-5. SOKOL MELBOURNE 497 QUEENSBERRY ST., NTH. MELBOURNE, VICTORIA 3051 PH: 329 9922 Sokolský List THE CZECHOSLOVAK SOKOL GYMNASTICS ASSOCIATION LTD. REGISTERED BY AUSTRALIA POST ------------------------------ PUBLICATION No. VBH 6363 POSTAGE PAID AUSTRALIA IF UNDELIVERED, RETURN TO 497 QUEENSBERRY STREET, NORTH MELBOURNE, VICTORIA 3051 [pageend12]