SONDY [pageend1]povídky úvahy verše SONDY ČLOVĚK JE UČEŇ, BOLEST JE JEHO MISTREM. A NIC SE NENAUČÍŠ BEZ BOLESTI .... DIOGENES ČERVEN 79 [pageend2]OBSAH P. Musílek - Léto S. Zedníček - Krok do zimy F. Poncet - Stromy se rozkládají… Střídání ročních dob Potěšení z dveří P. Musílek - Chodidla deště S. Zedníček - Jeřáby E. Kukučka - Brácha P. Musílek Najednou 8 [pageend3]LÉTO Co je ukryto za slovem léto? Schody od prvních pupenů pokryl déšl okvětního listí, úlitba zemi odkrápala s rosou. Jaká cesta zde byla zdolána, jaká svěžest pobořena, aby se otevřel prostor košatosti a naplnění. - Noci jsou krátké, samet kočičích hřbetů vytlačuje lunu z hřebenů střech. Na jedinou vteřinu neztichne dech narůstání, tma zrazená ptačím křikem uteče dřív, než se objeví první červánek. Lítáme v tom, zaskočilo nás to. Přes den chráněni dlaní stínu ještě dokážem uhýbat a kličkovat, ale když se léto propaluje i nocí, nevíme kudy kam. Malátnost horka i ospalost nekonečných dešlů má najednou moc nepředstavitelnou. Jakoby i v nás probíhal růst dužiny sající z vody a naše k$že к prasknutí napjatá přijímala peče! slunce. - Oč jsme slabší a bezbranější к pevnosti nebo přelomení. Koho chrání náš stín, koho přivolává, čeho je podmínkou. Nemůžem růst sami prísebe a přece telegraf země mlčí к našim kořenům. I ptáci přilétají a odlétají jakoby jejich vzkazy byly určeny jinému, bližšímu druhu jejich zpěvu. Čas, čas nás chce uchopit a vléci po vlastních cestách a my mu uhýbáme a couváme před ním, v pomatenost rozumu uzavřeni, nebol neznáme úmysl jeho, cíl jeho, ani svou roli ve hře, která je rozehrána. [pageend4]TOMEK [pageend5]KROK DO ZIMY Když někdy vidíš sám sebe když se strachem sehlédáš jak nedočkavě prolamuješ stěnu za níž to jiskří chaosem dobrodružství víš že není moci zmrazit to vsávání pokušitele Jen slzy smějí vžlyknout Kam to spěcháš náš synu? Jen naaděje smí zabušit na mříž Jdi dál jdi až na konec Jen bolest opravdová bolest smí mlčet Miluj [pageend6]STROMY SE ROZKLÁDAJÍ UVNITŘ MLHOVÉ KOULE V mlze, která je obklopuje, strofy jsou připravovány o své listy, přivedeny z míry pomalým okysličováním a umrtveny ztrá tou mízy ve prospěch květů a plodů, od velkých srpnových vederisx lpěly na nich už méně. V kůži se vyhlubují svislé stružky, kudy je vlhkost vedena až к zemi, aby se nezajímala o živé části kmene. Květy jsou rozmetány, plody jsou uloženy. Od nejrannějšího věku se zříkat svých živých vlastností a částí svých těl se stalo pro stromy obvyklým cvičením. STŘÍDÁNÍ ROČNÍCH DOB Omrzelé tím, že se eelou zimu spoutávaly, stromy se najednou těší ze své nevázanosti. Nemohou to už vydržet^ uvolňují svá s}.ova, je to příval, chrlení zeleně. Snaží se dospět к dokonalému rašení slov. Tím hůře. Zařídí seto jak bude možno! Ale ve skutečnosti je to řízeno! Není svobody v rašení... Vymrštují, aspoň si tak myslí, jakákoli slova, vymrštují výhonky, aby na ně zavěsily ještě jiná slovať naše kmeny, mají za to, jsou tady proto, a^ všechno vz^ly na sebe. Usilují se skrýt, [pageend7]ztratit se jeden v druhém. Myslí, že mohou říci všechno, zahalit svět úplně rozmanitými slovy: neříkají však než,, "stromy” Jsou neschopny také zadržet ptáky, kteří od nich odlétají, zatím co se radovaly, že vytvořily tak zvláštní květy. Stále týž list, stále týž způsob rozvinutí a táž mez, stále listy souměrné samy se sebou, souměrně zavěšené! Zkus (ještě jeden list!-Týž! A ještě jeden! Zase týž! Nic by je celkem nedovedlo zadržet než tato nenadálá poznámka:,,"Není možno vyjiti ze stromů pomocí prostředků, které mají stromy". Nová skleslost, nový morální zvrat. "Nechrne to všechno zežloutnout a o- padat. At přijde mlčenlivý stav obnažení, Podzim". [pageend8]POTĚŠENÍ Z DVEŘÍ Králové se nedotýkají dveří. Neznají toto štěstí: tlačit před sebou mírně nebo prudce jednu z těch velkých důvěrných výplní, obrátit se к ní, abychom ji vrátili na její místo, - držet v rukou dveře. ...Štěstí uchopit vpůli za její porcelánovou kliku jednu z těch vysokých překážek místností; to náhlé tělo proti tělu, kterým se na okamžik chůze zadrží, oko se otevře a tělo se celé přizpůsobí svému novému obydlí. Rukou přátelskou je jistě podrží, než je rozhodně^odstrčí a ohradí se, — o čemž ho spoust pružiny silné, ale dobře naolejované, přívětivě ujištuje. /Překlad Jan Zahradníček/ [pageend9]CHODIDLA DEŠTĚ V údolí kde se koruny olší sklánějí nad struhadlem řeky šátrá ozvěna ve vzdáleném hřmění Chytá ho do náruče táhne rozpáleným korytem až to v balvanech jiskří až páteřemi ryb probíhá slastné zamrazení a stromy otvírají náruče tomu co přijde Tráva к zemi přibitá zvedá hlavu nadechuje z ještě prázdného větru paže rozpřahuje až to lupe vě stéblech Města ještě dlouho nic netuší V asfaltu dálnic nepulzuje cval žíznivé nedočkavosti Ale tady u nás svaly úvozů už povolují svá tvrdá sevření /Únavo jak jsi sladká když tě lze setřást deštěm odplavit a uhasit tvou žízeň/ [pageend10]Chodidla deště stokrát půjdou kolem a řeka bude stejně otevřená kapkám a větrům listí které spadne a tajnou zprávu o hašení žízně zanese s vodou příštím adresátům [pageend11]JEŘÁBY Snad jenom němí se nerouhali mezi všemi a mlčky strádali /Vladimír Vokolek/ Na Západě zapraskaly lesy. Z brambo- řišt vylétl pták. Uviděl jsem silnici vypálenou jako mísu v peci hrnčířově. Po pravici ležela žlutá stráň, po levici hořela lo-uka. Bylo vlastně poledne a byl jako večer. Zdále^se, že všechno stvoření dříme, jen louka zpívala ze sna a chvílemi vzlétali ptáci, které tu nechala noc. Moje krev šuměla jako netopýři omámení horkem. Seděl jsem či stál a slunce mě přibíjelo do heřmánku a kontryhelu, takže jsem mohl jen otáčet hlavou po svých přátelích zajatých zemí. Lidi ani chaloupky nebylo vidět, padli někam do vyschlého dna řeky a nemohlivse již vyšplhat zpět na rozpálenou stráň. Pahorky umíraly doce_ la zřetelně, ty při obzoru se ještě chvěly horečkou, ale ostatní ležžly strnule pod vybledlými šátky lesa a mezi nimi se plazil vřes, černý jako sedlá krev na prsou zabitého. Přitom celý kraj svítil, vyschlý a mrtvý, bez přátel a rubáše, jako by ho sem doneslo, nějaké veliké a strašné zvíře a zde jej upustilo na útěku a již se pro něj nevrátilo. Kolik svědků je třeba к umírání? [pageend12]Nade mnou se skláněly jeřáby, stromy mých radostných smutků. Kůže jim pukala, chvěly se a důvěřivě a bolestně ukazovaly ztuhlé krůpěje krve. Hladil jsem jejich ruce, jako stařena hladí ruce vnoučat. Tu od východu zazvonil vítr horký jako dech Sahary. Rozpálil zemi, věci a zvířata a všechno se jakoby pohnulo od základu, každá věc, každá barva vířila ve vzduchu jako listopadové listí a z prstů jeřábů počala kapat krev, krev tuhá a žhavá jako hořící smůla, omráčila mě bolestí, a po chvíli, kdy kolem byla jen tma a propašt únavy, podíval jsem se s úžasem a hrůzou na těla jeřábů. Ani jsem očím nevěřil, ale když jsem viděl stále bolestněji, že se neklamu, zabušilo mé srdce, jakoby mělo puknout, a od té doby zůstala na něm rána ne menší než můj kraj a hlubší než tůň moří. Kmeny byly obnaženy jako trubice teploměru a poslední míza v nich bláznivě stoupala a klesala, nemohla se rozlít ani do nejnižších ratolestí, a stejně s mízou stoupaly a klesaly větve, hned hrozivě, hned bezmocně, roztahovaly prsty větviček a čečulky ailistů, jakoby nemohly popadnout dech, třásly se jako v horečce, prohýbaly se v křeči, praskaly jako písek pod nohama pádících koní - já již myslel, že vzplanou jako keř, z kterého mluvil Bůh, nebo se zavrtají do hrobů a pak po nich nezůstanou než pustá místa, kde po věky nevyroste ani nejskromnější nebo nejopovrženější tráva. Ty jeřáby se zatínaly dozrozšhaveného vzduchu jako prsty muže v agonii, který se chce ještě přidržet země již již se ztrácející, a nad nimi bylo ticho vražedné jako pod poklepem vývěvy. [pageend13]Slyšel jsem tlukot své úzkosti. Můj Bože - já nemohlvpomoci!uen jsem pochopil tu strašnou žízeň, žízeň všech ubohých a doufajících, všech ztracených a díval se jako kajícník, ale jak zoufale bila má krev, jak mě bolelo každé zachvění listů, kávětů a chaýří! Kalíšky se otvíraly jako ústka nemluvňátek, lesy se přikrčily, cesta se zlomila a obzor se stahoval hrůzou, celá krajina se zkřivila jako moje tvář a jeřabiny pršely jako krupobití, bičovaly zem vzdychající i ve svých bolestech soucitem. Odvrátil jsem hlavu pro bolest očí, pro bolest srdce a roztesknění duše, rozuměl žalobě trav, smutku brouků, všem vzdechům jedlí, smrků a borovic jsem odpovídal, a pak když hrdlo se stáhlo trpkostí nevýslovnou, objpl jsem kmen jeřábu jako bratra mučeného, díval se ±iké dolů na stranu západní, kde rachotily mraky a kraj sitLhčil rty, a cítil jsem, že moje žíly prorůstají z£mí a ovinují kořeny jako tiché ruce mir lenek, že v této vhvíli jsem zapojen v bratrství těchto žíznivých a trpělivých. [pageend14]BRÁCHA Pořád sám. Celé dny, týdny, věčně sám. Jenom občas přišel kamarád vyměnit si známky. Sedával nad Alešovými obrázky a maloval podle nich. Tatínek byl v práci. Brácha ^zřídkakdy přijíždíval domů z učiliště, kde se měl stát tavičem ocele. Přišel za kamarády. Postál před domem na mostě přes Lomňanku a vydržel hodinu dvě opřen o zábradlí plivat dolů, do proudu, jakoby posílal pozdrav pstruhům, které tu ještě před rokem chytal načerno. aMožná vzpomínal na stovky dnů zkurvené- ho dětství a na pár hezkých dnů s holuby. Choval je na půdě, ale jednu ziímu mu zmrzli. Postál, zavzpomínal a odjel zpátky do u- čiliště. To už byla matka přestěhována. Aby к nim, dětem z prvkého otcova manželství, měla dál. Ale jaképak přestěhování, když žije ve stejném baráku dál. Dál jen o jedny dveře, ^•oupil si od kluků lodku. Něco zaplatil z ušetřených penět, zbytek vyrovnal známkami. Na loáce se projížděl po Lom- ňance jen málokdy, většinou do ní teklo. Jednu krásnou letní neděli, kdy byl tatínek v zaměstnání, rozhodl, že lo5ku opraví. Sehnal asfalt na zalepení děr. Před asfaltováním zakryl spáry dřevěnýma lalkama. Po chvíli se objevila na dvorku macecha. Neměla co mluvit do jeho záležitostí, ale přesto ho její nenávistný pohled stále bodal. Nemusel z ním mít strach. Vždyl byla "pryč", byla "odstěhovaná". Ale přesto ho její pohled bodal. [pageend15]Klečel u loďky položené břichem nahoru, v pravé ruce kladívko, v levé hřebík a další hřebíky mezi rty, týk, jak to vídával u tatínka, když mu pomáhal při opravě střechy. Jako zkušený lodník mlátil do hřebíků hlava nehlava. "Jak to, že tlučeš?" Neodpověděl, protože te5 byl lodníkem, který si sám opravuje loď. Byl svobodný! A tatínek je stejně rád, že si našel koníčka. "Je neděle! A pracovat v neděli je hřích!" Vybavily se mu chvíle, kdy ho posílala do kostela - kvů-li sousedkám: "Tady máš korunu!Hocí ji do měšce!" Chodil do kostela stejně jedině kvůli ní. Protože ho nutila. Ona - evangelička - ho nutila do katolického kostela. "Jak to že pracuješ v neděli? To je hřích!" Vylétlo mu z úst:"Nestarejte se o mne?" Po facce se mu zatmělo v očích. S pláčem a s vědomím, že mu nikdo, nikdo nemůže pomoci, utekl do chodby baráku, který byl pro něho zakletým domem. Domem plným záhad. Slyšel, jak za ním utíká. A hlas. Známý hlas. "Proč ho bijete?" "Ty se do toho neplet! Ty se o to nestarej!" "Je to můj brácha, do prdele, tak co bych se o to nestaral? Neserte se furt do nás, který jsme zbyli po první mamince, nebo vás zabijú! Vy, vy... Vy svině!" "Karle, bije mě! Je pryč od nás, táta je v práci a bije mě!" [pageend16]V slzách se před ním rýsovala silueta mohutné bratrovy postavy. Dala bráchovi facku s tou největší silou, celá se vzepjala к té ráně: "Ty ačí-náš taky oá- mlouvat?!” Viděl Karla u zdi a viděl i ji, viděl jak kopla Karla mezi nohy, do místa, kdě je muž nej citlivě jší. Strašná bolest, kterou ucítil, vyprovokovala Karla ke skoku proti útočnici. Karel skočil po maceše, přitiskl ji ke zdi a se sevřenými prsty na jejím krku na ni křičel: "Mého bráchu nebudeš mlátit pronic zanic, ublí- žilas nám už dost, ty svině, ty jedna bestie!” Syčel na ni nadávky, které se v něm nasbíraly během mnoha let nenávisti, i v těch hodinách, kdy stával na mostě a plival do proudu. Brácha ji stále svíral za krk, jako by nevěděl, co dál, jako by se bál toho, co učinil a on si v tom křiku a zmatku vzpomněl na scénu před třemi léty, kdy Karel utekl z domu a kdy ho ona honila kolem baráku s pohrabáčem v ruce,.. S pohrabáčem, jehož se brácha tolik obával. Tenkrát Karel před pohrabáčem utekl... Ale kam uteče on, až brácha tam u zdi macechu pustí ze sevření? Karel si může nasednout na jakýkoliv vlak. Ale on? Jeho vlaky skončí nejdál v Mostech ju Jablunko- va, odkud ho esenbáci šupem vrátí otci. [pageend17]NAJEDNOU Najednou ale zase ne tak docela najednou doroste řeč к odvaze otázek Studánko neotevřená řeko ztracená povětří čisté /zeptá se/ Kam jste ukryly odvahu že nechodí po našich cestách? A co že se stane? Něco se po hlase otočí něco ruku natáhne něco se vzbouří a zakřičí veverčí drápek uklouzne po zrcadle ale skořápka nedovolí zaseknutí Do okna nahlédne stín kompjůtru V klimatizaci vševědoucí s pamětí neúprosnou opakovat bude stále dokola Dobrý - horší - ještě horší špatný Vědomí slabosti zabolí v žilách zatrne jako lehounké pohlazení sjede zrada do louže při cestě [pageend18]Touha zapřená ustoupí do stínu slov je nutné Jako nemoc větru h^n zhnieá ta bezvětrná chvíle Vzdálenost od paliček prstů к bubínku srdce najednou bude nekonečná Ještě se budete klamat lhát si říkat šlápotám Vždyí jste stejné Ale země vás již nepozná Pták se vyhne neláskavým větvím zvěř se stáhne do hlubšího lesa Jen vzpomínka zůstane refrén zasutého оЬяаяу žen odkládající závoje do vypuštěného rybníka Ale tušíte kdyby praskl vřed stojatosti vítr rozhrne ozvěnu chorálu Jen se rozvzpomenout hluboko za ýt v tónech Mít trpělivost vody a nedočkavost ohně vždyt řeč se rodí pomalu tak pomalu že t en kdo je s ní to ani nepozoruje [pageend19]Pak najednou už bez výstrahy nůž vichru prořízne vaše ústa Žvatlání zapomenuté dá váhu slovům Pavučiny zpřetrhané xzacloní ústupnost Jako zázrakem spojí se oblouk tisíceré bołesti malátné nevolnosti s pronikavým výkřikem V tom bodnutí dítě donošené z vašich úst vystoupí dobře o hlavu vás převyšující [pageend20][pageend21][pageend22]