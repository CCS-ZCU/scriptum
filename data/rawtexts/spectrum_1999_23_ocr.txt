Czech Australian Artspectrum Association, Inc. SPECTRUM ČÍSLO 23 Prosinec 1999 Alexandra Obrovská 1 Prosinec c a a a [pageend1]Vánoční rozhovor Hana Gerzanicová Nač myslíš mami ? Jak vzduchem tančil sníh a zachytil se tiše ve větvích a jak se rychle v bílý šat každý strom začal oblékat... To byla zima, mami, viď ? Po stráních mládež na saních - sněhulák - lyže - teplý čaj - okénka svítí v zimní kraj - Mikuláš s čertem a s andělí... Co Ježíšek asi nadělí ?? Kapr a ořechy v talíři koledy - betlém a pastýři... Moc vzpomínáš, mami ? Tak kolem Vánoc, miláčku, zaletím zpět na chviličku... Čas změnit nemůžem, dítě mé, jen někdy si člověk vzpomene... Ty pláčeš, mami ?? - To v očích mi teď roztál sníh, co ještě z mládí zůstal v nich... Život jde dál - jen Vánoce vrací se stejné rok po roce... Vánoční dárek do Austrálie. Karel Šindelář "Synáčku, - děkuji Ti za Tvé psaní, táta však prodal atlas, - snad víš proč. Tož kde jsi nyní nemám vůbec zdání. Můj Bože, je ten život kolotoč ! To ze školy tak vzpomínám si ještě, že k Antarktidě máte snad jen skok. Značí to: málo slunce, žádné deště a asi tuhé mrazy celý rok ? Prosím Tě, neoblékej se tam lehce, ráda Ti pošlu teplé prádlo, jen, co budeme mít po té pětiletce a ta nám zvedne naši úroveň. Mám smutnou zprávu: na letošním jaře, ještě než bez nám začal v sadě kvést zemřel nám strýček, - asi od té záře v těch dolech. Nemohl to nějak snést. Moc toho po něm ani nezůstalo, však víš, že to byl starý mládenec. Jen akvárium, knížek trochu málo a ovšem plná kanárkova klec. Ti jsou teď u nás. Tož starosti máme, ta malá havěť přece musí žít. Aspoň si při tom s tátou vzpomínáme, jak jsi je pomáhal mu uživit. A ještě něco chtěla jsem Ti říci, že přece po něm jeden předmět zbyl. Našla jsem v šupli jeho beranici, víš tu, kterou sis jednou vypůjčil na sáňkování a neptal se strýce a on Ti za to strašně nařezal. Kde jsou ty Časy! - Tož ta beranice má pro Tebe být! On by si to přál ! Nemáme nic, teď v takovéto bídě těžko se hledá dárek vánoční. Bude Ti dobrá, tam v té Antarktidě. Vem šiji, až půjdeš na Půlnoční!" Poslední psaní, - vždycky pročítám si na Štědrý večer, ale pocit mám, že mě ten obsah unikává kamsi a proto si jej znovu pročítám. Na fotky hledím, jak na krbu stojí. Strýc s tátou, mámou, pak má svatební, děti i vnouče, všichni se vždy spojí k vzpomínkám, ve kterých se krásně sní. V těch vzpomínkách si trochu pozahálím, než přijde čas, k Půlnoční odejet. Pak beranici do tašky si balím a vezmu sebou. Už přes třicet let. Ilustrace na titulní straně je vánoční pozdrav naší bývalé členky z Prahy. 2 [pageend2]♦ Program Artspectra v neděli 26. září patřil osobě a dílu výtvarného umělce- akademického sochaře Vladimíra Tichého. Ohlas tohoto programu byl víc jak potěšitelný a dokonce přinesl překvapení, které je zatím ojedinělé. Požádali jsme architekta Vladimíra Sittu, který se programu zúčastnil, aby byl tak laskav a napsal o svém zážitku z tohoto odpoledne pro Spectrum. Vyhověl nám a děkujeme mu. Není tak snadné najít někoho, kdo je schopen a ochoten o tom či onom napsat zasvěceně a věnovat tomu vlastní čas. Program V. Tichého ale zapůsobil na posluchače tak silně, že jsme dostali ještě jeden nečekaný nadšený příspěvek na toto téma od pana I. Pšeničného. Potom dokonce ještě přišel telefonický dotaz, může-li jeden z našich čtenářů k tomu odpoledni něco napsat, ale museli jsme i s ohledem na nedostatek místa, s politováním odmítnout. JR Australská hlína a české ruce... Subjektivní poznámky k přednášce keramika Vladimíra Tichého. Kdo se v životě nedotkl hrnčířské hlíny nikdy nepozná touhu vracet se, stisknout ten zdánlivě poddajný materiál a zanechat v něm paměť doteků. A pak poznat kouzlo spiknutí s ohněm, v němž otisky zkamení. Vladimírova cesta k australské hlíně byla spletitá, proplétala se všelijakými zákoutími zeměkoule, byla to cesta plná oklik, cesta hledám a nalézaní. Vladimír vtlačil tu cestu do několika minut nedělního odpoledne. Rozlehlost Tichého díla asi překvapila každého. Od komorních objektů po realizace skloubené s architekturou - svědectví až nepravděpodobné píle. Je několik druhů těch chodců životem. Jsou takoví, kteří si nechají zadrhnout pach každé země hluboko do kůže, změní své zvyky, jméno a země, v níž zakotví, je nakonec pohltí. Vladimír ale musí mít někde ukrytu studnu s českou vodou. Umývá v ní sebe a jí činí australskou hlínu povolnou. Jeho keramika si stále uchovává přítomnost minulosti. Je to keramika sochařsky utvářená. Vladimír je vypravěč. Vybírá pečlivě svá slova, je nápovědou, která spíše šeptá. Nechá divákovi dopovědět příběh. Netrpí slovní běhavkou, do níž se obléká velká část současného výtvarného umění. Jeho příběhy jsou srozumitelné, přístupné a často prosluněné - přece jen něco z hřejivých paprsků australského slunce mu proklouzlo mezi prsty. Občas sice vstoupí do jeho světa australský pták anebo vačnatec, ale připadají mi jako náhodní návštěvníci v jeho vlastním světě. Ozvěny a symboly z domova uchovává Vladimír v tajné schránce. A tak řada australských institucí prosáklých australskostí až do posledního zastrčeného kouta se těší přítomnosti motivů, o jejichž původu pravidelný návštěvník nemá očividně tušení. Jak jinak si lze vysvětlit přítomnost figurek anebo motivů jakoby vystupujících z českého lidového umění v místech jako Kulturní centrum v Baulkham Hill, Hobartském kasinu anebo v jedné z nejkozervativnějších australských institucí, klubu RSL v Orange. Tichého svět kouzel, jeho schopnost pozvat k zástavem anebo polechtat k úsměvu ho odlišuje od současného umění zahleděného do vlastní důležitosti. Tichého svět se zdá být dost široký na to, aby v něm nalezl vše. Jeho umění se snaží zlákat diváka k podobnému hledání. Zpřístupňování objevů je pro něj důležitější než objevy samotné. Osudy Tichého prací, zvláště těch monumentálních mají ale i své stinné stránky. Kulturní paměť jakoby v Austrálii neexistovala. Obdiv jednoho dne se zamění za hromadu sutin už zítra. Takový byl například osud Tichého realizace v sydneyském Centrepointu. Společnost, která až na výjimky klečí před modlou permanentní konzumace, tak dokazuje, že si nedokáže vážit svých umělců a děl, která vytvářejí. Jen tak mě napadá, jaký asi bude osud výtvarných objektů, které budou po skončení olympijského cirkusu k nepotřebě. Snad někdo vymyslí další cukrkandlové oblbovátko. Další šampionát v odhazování je za dveřmi. Vladimír Sitta Nedělní odpoledne s keramickým sochařem Vladimírem Tichým. V neděli 26.žáří odpoledne, uspořádalo Artspectrum setkání s výtvarným umělcem V. Tichým. Pro mne to byl jeden z nejzajímavějších pořadů, kterých jsem se za poslední léta zúčastnil. Najít v uměleckém světě člověka nejen vysoce talentovaného, ale zároveň skromného, hluboce lidského a navíc absolutního gentlemana není ani obvyklé, ani snadné. Pan Tichý tvoří keramiku - od monumentálních obrovských nástěnných děl, zdobících Centrepoint v Sydney, Hills Centre v Baulkham Hills, Casino v Hobartu, R.S.L. klub v Orange a jinde až po menší zahradní ornamenty. Jedna z jeho 3 [pageend3]významných a nezapomenutelných prací je kompletní umělecká výzdoba kostela v Albion Park, včetně křížové cesty. V budově Sokola ve Frenchs Forest můžete vidět jeho stylisaci sokola s rozpjatými křídly, v hlavním vchodu a tryznu za padlé ve vestibulu. Odpoledne začalo vyprávěním pana Tichého o jeho mládí, studiu na pražské UMPRUM, uměleckých začátcích a posléze cestě do Austrálie asi před třiceti léty, o složitém a dlouho trvajícím hledání vhodných materiálů odlišných od toho, s čím tvořili v Čechách. Dozvěděli jsme se o projektech, na kterých pracoval; neobyčejně zajímavý byl výklad o technice tvorby monumentálních reliéfu, kde se naloží měkká hlína v určité síle a potřebných rozměrů. Po dokončení reliefu dle předchozího návrhu se relief rozřeže na menší segmenty. Zhotoví se potřebný plán (každá jednotlivá část je na rubu očíslována) a relief se rozebere k vyschnutí. Následuje první výpal (přežah) na 980 stupňů C, a pak po oglazovám reliefu barevnými glazurami následuje druhý výpal na 1080 stupňů C. Zhotovený plán s očíslovanými kusy reliefu použije potom kvalifikovaný pokladač, aby celý relief položil na příslušnou zeď, což není vždy tak jednoduché. Tak třeba dílo zaslané do Hobartu k výzdobě Casina bylo posíláno v krabicích od skotské whisky. Dvě krabice někdo ukradl v domnění, že obsahují láhve nákladného skotského moku. A tak se chybějící díly musely vytvořit znovu. Smutné bylo vyprávění o tom, jak při přestavbách jsou tato umělecká díla bez milosti zničena či odstraněna bez vědomí umělce. Toto fascinující vyprávění, prosté a i pro laika srozumitelné a s podtónem humoru, bylo spojeno s promítnutím tří kratších video-kazet, sestávajících z interview místním žurnalistou, ukázek umělcových děl, dílny a z kouzelných záběrů jeho zahrady, která je vlastně jednou velkou galerií plnou rozkošných nápadů keramických zahradních plastik. Po skončení pořadu musel pan Tichý odpovídat na množství otázek od nadšeného obecenstva a bylo jasné, že toto odpoledne bylo velkým úspěchem pro obecenstvo i Artspectrum a triumfem pro Vladimíra Tichého. Dovolil bych si nabídnout svůj dojem z umění mistra Tichého: na rozdíl od mnoha současných tak znaných moderních "umělců", kteří nemaje talentu ani řemeslné zručnosti dělat skutečný kumšt, schovávají tyto nedostatky za nevkusné nesmysly, dílo pana Tichého je netradiční a moderní - a přitom ke mně mluví, vzbuzuje ve mně city; jev tom taková chlapská krása, která mě nutí dívat se, vstřebávat to a nacházet stále nové aspekty. To mluvím o té keramice monumentální - tak trochu, velice vzdáleně mi to připomíná práce sochaře Otto Gutfreunda z první republiky. A ty zahradní plastiky - to je ohňostroj nápadů a nečekaných, ale ladných tvarů a barev. Není divu, že mistr Tichý je jeden z nejúspěšnějších českých umělěců žijících v Austrálii - a dělat kumšt v této zemi není lehký chlebíček! Artspectrum a pane Tichý, díky za překrásné odpoledne! Ivo Pšeničný ♦ Květinový ples v Sydney Na krajanské scéně se objevila dáma plná elánu a organizačních schopností - blahodárný déšt na vyprahlou krajinu. Jmenuje se Jaroslava Ingrová. Dokázala již podruhé, jaká je neocenitelná cena osobnosti, která dovede nejen snít a dostávat zdánlivě neuskutečnitelné nápady, ale dovede je proměnit v činy. Na 20. června tr. zorganizovala J. Ingrová "Setkám krajanů" v Czechoslovak Country Clubu. Přijelo kolem 500 Čechů a Slováků - počet nevídaný. Jenom návštěva prezidenta Havla přivábila do sokolovny více usedlíků. Na 9. října připravila J. Ingrová v českých zemích tradiční Květinový ples. Přes 300 krajanů vstoupilo do Sokolského národního domu, krásně vyzdobeného závěsy, mnohobarevnými žárovkami a růžemi. K tanci i příjemnému poslechu hrál 15 členný orchestr Terryho Nicholse. Australští hudebníci dokonce nacvičili pro tuto příležitost několik českých polek a valčíků ! Sponzory byli český Olympijský atašé ing. J. Zahrádka a slovenský Olympijský atašé M. Kollár. Ceny do opravdu bohaté tomboly dodaly Australská Slovenská obchodní komora, Česká obchodní komora v Austrálii a České aerolinie. Mezi krajany zavítali i Dr. Anna Tureničová, slovenská chargé ďaffairs z Canberry a Josef Hovořák z Českého generálního konzulátu v Sydney. Pořadatelce Květinového plesu J. Ingrové patří opravdu srdečné díky všech zúčastněných. Prožili krásný večer v příjemném prostředí. Dobrý nápad se podařil, lépe řečeno - byl podařen, na 100%. Jen ten, kdo se sám pokusil o něco podobného, dobře ví, jaké riziko na sebe vzala, kolik příprav, telefonních hovorů, kolik menších či větších překážek překonala, kolik fyzické práce její a dobrovolných pomocníků bylo zapotřebí, aby se dobrá věc podařila. Doufáme, že úspěch obou společenských podnikám posílí odvahu J. Ingrové k plánování dalších kulturních a zábavných akcí. Zasluhuje podporu nás všech. Stanislav Berton ♦ Vánoční trh Artspectra Letošního roku jsme dostali od Sydneyského Sokola opravdu velmi časné datum, kdy bylo možné sokolovnu pro trh uvolnit. Konal se 20. listopadu, v sobotu, od 11 hod dopoledne. S uspokojením můžeme říci, že letošní trh se skutečně 4 [pageend4]vydařil. Tentokrát k nám byl laskav i sv. Petr a neposlal na nás vedro, které pokazilo trh v minulém roce. Ve vánočně vyzdobené sokolovně nebyly jen stánky, ale i fotografická výstava. Na velmi vkusně upravených a ozdobených stolech našli návštěvníci trhu více než dostatečný výběr dárků pod stromeček pro své blízké a přátele. Mnohý z kupujících se pak rozhodl obdarovat sám sebe, protože jednoduše neodolal něco z té krásy nevlastnit. Jitka Hosáková nabízela vánoční ozdoby, knihy a roztomilé a přitom velmi praktické "chňapky" na horké hrnce. Dana Frimlová měla v prodeji něco docela jiného, CD s českou hudbou a medaile s různými motivy a pro různá použití, např. také jako klíčenky. V jejich blízkosti to vonělo vánočním pečivem ze stánku Ivy Hradecké. "Paní cukrářka" se překonala, nabízela pečivo již připravené v krabicích či balíčkách, dokonce i neplněné "rakvičky" pěkně balené v celofánu. Hned vedle ní i pí.Zdena Háberová měla velmi atraktivně zabalené vždycky neodolatelné vanilkové rohlíčky, navíc ale i ručně malovaný porcelán a prodejní výstavu svých obrazů. Dva výtvarníci až z Modiých hor, tak jako i léta minulá, obohatili náš vánoční trh svými výtvory. Věra Pařilová užitkovou keramikou s malovanými ryze českými a moravskými ornamenty a pan Plichta opět s docela jinými výtvory ze dřeva, tentokrát i s vyřezávanými stojany na stolní lampy. Ovšemže nechyběli naši keramici Jitka Kopřivová, Ljubov Seidlová, Lydie Volková a Vladimír Tichý. Jejich keramika je v naší komunitě již velice známá. Každý z nich tvoří naprosto vlastním způsobem, a tak krajané přicházejí na trh již s docela určitými představami, co si na jejich Stáncích mim zakoupit. Vedle stánku Lydie Volkové, měl prodejní výstavku svých obrazů i Stanislav Volek a spolu s ním, i jeho přítel z České republiky p. Zdeněk Kranz. Druhou polovinu sokolovny zaplnila výstava fotografií Bedřicha Linhy. Způsob jakým byla presentována - zarámované fotografie umístěné na malířských stojanech, mezi stojany vhodně umístěné vázy s květinami či zelenými ratolestmi - působil velmi svěže, výstava oživila celou prostoru trhu. Jsme potěšeni, že právě Artspectrum mohlo představit našim krajanům první fotografickou výstavu nadaného umělce a blahopřejeme mu k tomuto prvnímu veřejnému vystoupení. Velkou atrakcí byla i kapela p. Oty Hanzala. Živá muzika, ať již hrála koledy či i jiné melodie byla přijata s nadšením. Muzikanti přijeli až z Blacktownu a hráli nám plné dvě hodiny jen za poděkování. Poděkovali jsme ovšem nejpěkněji jak jsme mohli. Doufáme, že nám zachovají svou přízeň a zúčastní se i našich jiných akcí. O úspěch vánočního trhu se zasloužil i odpolední program. Velmi pěknou výzdobu salonku provedli Olga a Ivo Pšeničných. Z účinkujících v programu pak patří zvláštní poděkování Kristýnce a Barborce Švábovým, které zahrály na housle a kytaru tři koledy ( Štědrý večer, Jak jsi krásné neviňátko, Newcastle) a byly odměněny zaslouženým potleskem a opět Ivovi Pšeničnému, který krom recitace a čtení ještě promítl film o českých betlémech a koledách. Program uvedl předseda Artspectra Stanislav Berton. Štědrovečerní večeře v Sokolské restauraci pak jako zlatý hřeb celého dne, vánoční trh uzavřela. Ve vánočně prostřené jídelně (zásluhou Evy Šťastné ) chutnala tradiční večeře připravená manželi Merendovými tak jako nikdy. Však byla jídelna hosty pěkně zaplněná. Jistěže se to vše neobešlo bez asistence členů Sokola, zejména Marty Novákové, Jiřího Jelínka, Jana Jelínka a Karla Jeníčka. Artspectrum děkuje všem, kteří se aktivní pomocí nebo účastí na letošním trhu podíleli. Jana Rich Každý ohraničený prostor... V sobotu 20. listopadu byl v Sokolském Národním domě již osmý vánoční trh. Letošní novinkou byla první výstava fotografií Bedřicha Linhy. Nazval jí "Toulky Československem" a nedal do názvu pomlčku. Budiž. Kdo zná Béďu, určitě vám o něm řekne, že za prvé je s ním legrace a za drahé "senzačně fc-tí". Kdo ho poznal teprve na na jeho výstavě, bude jistě souhlasit, že opravdu "senzačně fotí". Trvalo dlouho než se Béďa odhodlal ukázat své dílo veřejnosti, jako většina umělců je až bolestně sebekritický, ale když se rozhodl, dal se s vervou do díla. Připravil nám fotografie z Prahy, z českého a slovenského venkova, z jižních Čech a Šumavy, malé zvětšeniny a skutečné obrazy, které zasadil do rustických rámů vyrobených ze starého dřevěného plotu. Viděli jsme dvacet sedm velkých a dvacet menších obrazů,ale také portfolio dalších téměř dvouset fotografií, nad kterými, jak řekla jedna návštěvnice, až srdce usedá touhou po domově. Dokonce i způsob jakým výstavu uspořádal byl výjimečný, všechny velké obrazy stály na malířských stojanech, které, ano, uhodli jste, Béďa také sám vyrobil. On skutečně opravdu UMÍ ! Dívala jsem se v sobotu na tváře návštěvníků, kteří si prohlíželi fotogragie známých míst i neznámých zákoutí a pouslouchala jejich komentáře. Mohu jenom tlumočit, že se všem výstava líbila. Svědčí o tom také fakt, že se mnoho fotografií prodalo a to není žádný "mean feast" s ohledem na to, že některé stály až 230 dolarů. Jana Reichová navrhla, že by se o výstavě mělo napsat do Spectra, a tak jsem požádala Béďu Linhu, aby nám o sobě něco řekl. Béďo, jak dlouho fotografuješ ? Skoro celý život. Začal jsem jako kluk fotit maminčiným VOIGTLANDERem, s kterým jsem šel i na vojnu. Ale teprve před několika lety jsem začal cílevědomě hledat zajímavé objekty. Když jsem začal sám vyvolávat, poznal jsem, že vlastně mohu tvořit tu fotografii dál, protože jsem stále v kontaktu s myšlenkou toho negativu a podle toho mohu 5 [pageend5]manipulovat kompozici tak, aby konečný výsledek odpovídal původnímu vjemu. Ty máš i jinak výtvarné sklony, přišlo to samo, nebo máš formální umělecké vzdělám ? Já jsem vystudoval Stfední Uměleckou Průmyslovou Školu v Praze, se specializaci v bytové architektuře a scénografii. Potom jsem pracoval v československé televizi jako asistent hlavního architekta. Tam jsem se začal zajímat o kompozici prostoru, o tvary, barvy, zajímavé materiály a učil se, jak docílit, aby celek byl esteticky příjemný. Fotografuješ profesionálně, neboje to "koníček" ? Fotografuji svatby a pracuji ve fotografickém centru, kde vyvolávám, zvětšuji a restauruji práce jiných. To je samozřejmě řemeslo (i kdyžto dělám rád), ale výstavu svých věcí, tedy svého "koníčka” jsem dělal poprvé a jsem mile překvapen zájmem, který vzbudila. Jaký používáš fotoaparát ? NIK.ON 2020 a NIKON F90 X. Což je trochu lepší než ta maminčina černobílá německá harmonika. Béďo, čím to je, že když já vyfotím sochu sv. Václava, mám v albu jenom další fotku z dovolené, ale když totéž vyfotíš ty, je z toho umělecké dílo ? No, já bych mS trochu výhrady k tomu "uměleckému dílu", ale to máš asi tak, jako když bych já dělal svíčkovou, dá se to jíst, ale když jí uděláš ty, tak je to labužnická rozkoš. Ano, ale já mám na svíčkovou recept, jaký je tvůj recept ? Každý ohraničený prostor má jenom jediné místo, na které se dá udělat esteticky správná tečka. Aha, tak teď už tedy vím jak na to ... Béďo, děkuji za rozhovor a doufám, že tvoje první výstava nebude poslední. Byla by to škoda. Pro nás všechny. No a já jdu vařit tu svíčkovou. Eva Sedláková ♦ Hrajeme pro pana Hanouska, tak bylo nazváno odpoledne v neděli 21. listopadu 1999, které připravila paní Jarka Ingrová jako rozloučení s člověkem, který věnoval Čs. C.C. od jeho založení do dnešních dnů 25 let svého života. Poslední tři léta, po úmrtí pana Rutara, byl pan Hanousek prezidentem klubu. Nyní se rozhodl ze své funkce rezignovat a odejít na zasloužený odpočinek. Pan Hanousek byl v této funkci jistě člověk na svém místě. O tom svědčí i jeho obliba a uznání s jakým se setkával nejen u členů, ale i návštěvníků klubu. Projevilo se to na účasti hostů (asi 200 lidí), kteří přijeli ze všech blízkých i vzdálených míst. Přátelé, členové i lidé jiných národností přispěchali do klubu, aby potřásli rukou člověku, kterého měli v klubu tak rádi a který si to za svou poctivou a obětavou práci opravdu zasloužil. Pro pana Hanouska a jeho manželku to bylo velké překvapení; při vstupu do krásně vyzdobeného sálu jsem viděl slzy v očích obou i mnoha účastníků odpoledne. Ve dvě hodiny se rozezvučela kapela p. Vojty Cíny, potom paní Ingrová všechny uvítala a slova se ujal Dr. Bořek Šindler, který se velice pochvalně vyjádřil o celé činnosti pana Hanouska. Dále byly přečteny dopisy velvyslance České republiky Ing. Josefa Sládka a ředitele Českých aerolinií Ing. Luboše Franka, kteří se odpoledne nemohli zúčastnit. Ve svých dopisech opět vyjádřili uznání a úctu k práci, kterou pan Hanousek ve prospěch čs. komunity zde v Sydney vykonal. Byly přečteny i další dopisy plné uznám. Pak následovalo sólo pro manžele Hanouskovy a všeobecná zábava mohla začít. Tak přátelské ovzduší, jaké bylo v tomto odpoledni, je v našem klubu vzácností. Přítomni byli také někteří čeští olympionici a člen Olymp, výboru Ing. Jaroslav Zahrádka. V průběhu zábavy byla tažena tombola, jejíž výtěžek byl věnován Českému a Slovenskému Olympijskému Výboru ve prospěch sportovců Olympiády roku 2000 v Sydney. I potom, kdy hudba skončila, lidé se stále bavili. Bylo to skutečně krásné a přátelské ovzduší, na které jistě budou všichni účastníci dlouho vzpomínat a manželé Hanouskovi - jak se sami vyjádřili - mají památku a vzpomínku na celý život. Závěrem bych jim oběma přál, aby se pro ně zastavil čas běhu života a mohli spolu užívat krásné chvíle ve zdraví, v pohodě, spokojenosti a v klidu, kterého měl pan Hanousek ve své funkci prezidenta klubu velice málo, snad zvláště proto, že vše dělal s láskou a pro šíření dobrého jména naší komunity zde v Austrálii. Jaroslav Přibyla ♦ Z dopisů členů, přátel a odběratelů Spectra V první řadě děkujeme paní Jiřině Fuchsové za pravidelné informace o akcích organizace "All Things Czech”, která sídlí v Los Angeles.Tato organizace se především snaží o spravedlivou úpravu dvojího občanství, restitucí a lidských práv, tak jak se hlavně týkají našich krajanů žijících v USA. Z dopisu pana Stanislava Vaňka, který hudebně spolupracoval na dokumentárním filmu Dr. Zdeňka Mahlera "Dvořák 6 [pageend6]v Americe", vyjímáme pro naše čtenáře, úryvek, kde děkuje za Spectrum slovy:" Mezi všemi krajanskými listy je asi pro mě nejzajímavější, protože je tam dost -tvůrčích- věcí." Pan Stanislav Kovařík, o jehož putování po Šumavě čtete na našich stránkách, ve svém dopise mimo jiné píše :"... že to moje povídání se dostalo na stránky vašeho Spectra k uveřejnění. Moc mne to potěšilo. Nedělal jsem si iluze, že bude vytištěno ve vašem krajanském časopise, v zemi tak vzdálené. Udělalo mi to samozřejmě radost, jako dědkovi-klukovi, který se na Šumavu kdysi dostal - třebaže do pracovního oddlílu - kraj si zamiloval a teď se tam vrací vždycky na pár dní a oživuje si dobré vzpomínky. Ty dobré!" Dr. Jiří Mikulka, pracovník Moravského zemského muzea, píše ve svém dopise, adresovaném Stanislavu Bertonovi: " velice Vám děkuji za dopis a přiložený časopis Spectrum. Posílám Vám text svého článku, který vyšel v brněnském listu Rovnost 11.10.1999 - Lidská paměť je moc krátká Letošní rok přinesl dvě význačná kulatá výročí spjatá s dějinami nešich národů. V březnu 1939 okupovala německá vojska území Čech a Moravy a 1. září zahájil Hitler útokem na Polsko konflikt, jenž vešel do historie jako II. světová válka. Jistě stojí za zmínku fakt, že ani obyvatelé bývalého Československa nezůstali v jejím průběhu stranou. Nemám teď na mysli onu "mlčící většinu", ale vskutku - a to bez uvozovek - elitu, která se nesmířila s nastálým stavem a rozhodla se "něco" proti němu podniknout. Paměť lidí a také režimů, které se u nás od tohoto období vystřídaly, je však nespravedlivě krátká. Vždyť kdo dnes ví - mimo pamětníků a historiků - o všech těch statečných, kteří se v odbojových uskupeních, vznikajících nedlouho po okupaci, odhodlali k činům a riskovali nejen své životy, ale i bytí či nebytí svých blízkých. Ilegální organizace jako například Obrana národa, Petiční výbor Věrni zůstaneme, Politické ústředí, sokolská Jindra či Rada tří vystupovaly více či méně intenzivně proti okupanty nastoleným pořádkům. Jejich členové přinášeli oběti - z mnoha stovek jmen namátkou vyberu ty spjaté s Moravou - generál Bohuslav Všetička, plukovník Václav Lysák, učitel Eduard Berka, MUDr. Stanislav Bukovský, ti všichni se konce války nedožili. Nelze samozřejmě zapomenout ani na tisíce mladých mužů, jež odešli z porobené vlasti a v naší zahraniční armádě ve Francii, Velké Británii, na Středním východě a v SSSR pozvedli prapor pošlapaný koncem září roku 1938 v Mnichově a posléze po 15. březnu 1939.1 mezi nimi byli hrdinové a - jak už to bývá - i padlí, například letci Josef František a Jindřich Breitcetl či parašutista Jan Kubiš a řada dalších. Často se v posledních letech píše o tom, že si Češi a Moravané svoji svobodu nezasloužili, že o ni nebojovali. Možná většina národa do aktivního organizovaného odboje nevstoupila (podobná situace však byla i v dalších okupovaných zemích), ovšem podíl čs. občanů na porážce mocností Osy nebyl - vzhledem k počtu obyvatel - zanedbatelný. Proto bychom měli v předposledním roce tohoto tisíciletí, kdy jsme si připomněli neblahé výročí počátku II. světové války, vzpomenout na tisícovky statečných, pro něž slovní spojení "láska k vlast" nebylo pouhou novinovou frází. A to už také proto, že v dobách nastalých nedlouho po skončení válečného běsnění nechávali tehdejší mocní jejich činy úmyslně utápět v mlhách zapomnění. Proto všem účastníkům druhého odboje adresujme jasně naše DĚKUJEME !" Dopis, který vpravdě patří do vánočního čísla poslala naše členka paní Anežka Tondrová. "Cítím se šťastná a nevím jak začít. Nejsnáz bude asi otázkou - stalo se vám někdy, že vás něco moc překvapilo a zároveň u srdce zahřálo, jako ruka matky, která hladí ? Přečtěte si tedy co se stalo mně a jistě vás to také zahřeje. Měla jsem mít nějaký menší zákrok v nemocnici. Doktor mě především informoval, že budu mít jakousi poloviční narkózu, a proto že nesmím potom řídit auto. Dobře, jela jsem tedy vlakem v dobrém úmyslu, jet zase vlakem zpět domů. Bylo časně ráno, krásné sydneyské ráno, lidé jeli do práce a já v dobrém rozmaru, že zase jednou jedu s pracujícími, jsem dorazila do nemocnice, kde mě sestra mezi prvními uložila na lůžko. Já se připravila a ulehla. Naproti se také připravovala mladá žena, či dívka, nevím určitě, protože jsem neměla brýle. Sestřička přišla a dotazovala se, kdo pro mne přijde. Řekla jsem jí - nikdo, já jsem sama. Ona na to, že budu po narkóze a proto nemohu jet domů sama, někdo musí být se mnou. Jedině, když pojedu taxíkem, tak mě z nemocnice propustí. Odpověděla jsem jí, že u sebe nemám pemze, ale pak jsem si uvědomila, že mohu taxikáři zaplatit až dojedu domů. Totiž zásadně s sebou nenosím větší částku peněz. Větší účty zaplatím kartou a na menší mi stačí 10 či 20 dolarů. Věděla jsem ovšem, že taxi mě bude stát více než 20 dolarů. Ulehla jsem znovu a rozmazaně jsem četla jméno na protější posteli. Nic jsem ale nerozluštila, jen konec jména byl jasný - ski-, tedy snad polské příjmem. Ta mladá žena šla na sál první a já si zatím zdřímla, než pro mne přišli. Vše bylo v pořádku, k polednímu mi sestra přinesla -cup of tea - a - sandwich -, já se posilnila a pomalu oblékla k odchodu. Přišla sestřička, přinesla papíry od doktora a k tomu přidává $20. V ten moment mi hlavou proběhlo tisíce myšlenek. Že by nemocnice připlácela na taxi ? To není možné! Co znamená těch $20 ? Po mé otázce, mi sestra dala toto vysvětlení: ta mladá dívka zaslechla prvou část našeho rozhovoru, kdy jsem řekla, že nemám peníze na taxi, ale neslyšela už to další, kdy jsem řekla, že vlastně mohu zaplatit taxík až doma. A tak mi tam nechala u sestřičky těch $20, abych se dostala domů. Co byste dělali vy? Já byla u vytržení!!! Tak přece jen není ten svět tak zkažený, zvláště ten náš mladý svět. Takřka bez dechu jsem se ptala sestry, zdali bude mít kontakt s tou dívkou. Přitakala, a tak jsem jí vzkázala tisíceré díky, ne za ty dolary (ty jsem nechala sestře v 7 [pageend7]opatrování a k vrácení), ale za tu projevenou dobrotu, za její krásnou duši a za poznání, že DOBRÝ ČLOVĚK JEŠTĚ ŽIJE. Bylo to pro mne opravdu jako matčino pohlazení." Redakce Spectra ještě děkuje za milý dopis paní Janě Zemanové , Vladimíru R. Žídkovi a Ing. Janě Trejtnarové nejen za dopis, ale i zaslání časopisu "Kunvaldský poledník". Jana Rich ♦ Bez soudruhů to u nás nikdy nešlo, nejde a zřejmě nepůjde. U.října byly v praže udělovány ceny za kulturní tvorbu včetně Státní ceny za překladatelství. Tuto poctu a stotisícovou prémii získal jeden z našich mnoha překladatelů čtyřiaosmdesátiletý Lumír Čivmý profesionální linguista-překladatel, poeta a esejista. Laureát, nyní reformní komunista, má za sebou pestrou kulturní i méně kulturní činnost: předválečný člen KSČ, odbojář, od konce války člen ÚVKSČ a po ředu let prvý náměstek ministra Václava Kopeckého pro kulturní záležitosti = společně se Štollem, Hájkem, Drdou, Řezáčem atd. byl jedním z nejaktivnějších bojovníků na "komunistické kulturní frontě". Mimo jiné redaktorem komunistické Tvorby a komunistických LN. Kopeckého - Čivmého ministerstvo organisovalo takové kulturní pohromy jako např. rozšrotování statisíců svazků západní a čs. literatury včetně Čapka a TGM a zodpovídalo za stoprocentní censuru, za čistky, devastaci všech veřejných knihoven od universitních až po poslední venkovskou. S ostatními "kulturními" soudružskými výtečníky se Čivmý podílel na kompletní likvidaci demokratické, nekomunistické kulturní tradice i s jejími představiteli. Postupovalo se nekompromisně dle hesla "kdo není s námi je proti nám". Například dle svědectví tehdy našeho nejznámějšího novináře, šéfredaktora Lidovek Ferdinanda Peroutky a člena redakční rady LN prof. V. Černého, Čivmý v únoru 1948 společně s Drdou, Řezáčem a Novým vpadli na zasedám rady a zabrali Lidovky pro Komunistickou Kulturní obec. Šéfredaktorem se stal Jan Drda, Čivmý byl jeho pravou rukou. Před mnoholetým žalářem nebo možná i šibenicí demokrata Peroutku zachránil jen včasný útěk na západ. Zajímá mě co o Čivmém uváděla současná česká media. Zmiňují se o udělení ceny a zdůrazňují Čivmého překladatelský talent. To je tak asi vše. Jeden reportér píše, že Čivmý je nyní na zaslouženém odpočinku a dříve, že byl státním úředníkem. Jak vidíte, tento termín může krýt všechno možné. Zdá se, že nyní je jaksi nevhodné připomínat někomu stalinsko-gottwaldovskou minulost. Pro mnohé je asi přijatelnější žít v legendě než s trpkou pravdou. Možná, že to ani lidi příliš nezajímá. Nebo se jedná o typické české opatmictví, strach. Vliv vyznavačů třešniček v ČR je stále viditelnější a preference jejich strany stoupají - co kdyby ? Věřím spíše v poslední možnost. Likvidace nekomunistických kulturních pracovníků byla dokonalá. Mnoho často vynikajících básníků, spisovatelů, novinářů, překladatelů, buď emigrovalo nebo skončilo ve vězení. V nejlepším případě trpěli profesionální likvidací, byli umlčeni, nemohli publikovat Často existenčně ponižováni, živořili. Národ na ně měl zapomenout. Do značné míry se to bohužel podařilo. Vždyť, pokud vím, v ČR dosud nikdo nevydal ani výbor z nejlepší poesie napsané v exilu nebo v komunistických věznicích. Zde několik málo ukázek z mnoha : Jan Čep, spisovatel ruralista, vynikající překladatel. Zemřel v exilu ve Francii. V autobiografické povídce popisuje zkušenosti exulanta po příjezdu do Paříže :"Bylo tomu skoro dva měsíce, co vystoupil na horním nádraží. Měl s sebou malý kuftík a aktovku, s kterými šel pěšky přes hranice, a lepenkovou krabici od care-packetu, převázanou motouzem. Do té mu dali přátelé v německém táboře IRA jídlo na cestu, dva ručníky, plátěné pouzdro s šitím, několik malých krychliček mýdla a dvě veliká klubka vlny blankytné barvy." Josef Kostohryz, italista, přednášel na římské universitě. Vynikající básník a překladatel. V roce 1952 odsouzen na doživotí. Propuštěn po dvanácti letech. Později plně rehabilitován. Z básně "Mohyla" napsané v komunistickém koncentráku: "Nechal jsem srdce své v Leopoldově, v Ljubljance, na smutných Sólovkách, v Řecku, Varšava, Osvětim, Mexico, Madrid, Afrika, Pekin mým trápením mluví, jsem bídný, ubohý, všude, kde básník svou cestou svobodu překrásnou hledá, všude, kde kdokoli trpí." Václav Renč, vynikající básník ruralista, překladatel. V r. 1952 odsouzen na dvacet pět let. Propuštěn po dvanácti letech. Později rehabilitován. Z básně "Pruh trávy a oblaka". Složeno va vězeňském dvoře po propuštění ze samovazby: "K vám plachetnice bez přístavu, Ach, nejsem, nejsem ve vězeni ! utkané na běžícím stavu Po letech cítím vonět trávu, větru a dýchajících vod, zblízka jsem sáhl na život." tvář nastavuji v slunném snění. 8 [pageend8]Jiří Škvor, básník a novinář. Zemřel v exilu v Kanadě. Ze sbírky "Plamen a píseň": V německé zemi u Stuttgartu rozkvetly aleje - A mně tak smutno je v té cizí zemi u Stuttgartu. Pro mě tu skřivan nezazpívá a stromy nekvetou. Myslím na zemi opuštěnou a snad i prokletou. Oslavy Peesáků (Gottwaldovy PS) Kde jsme : jsme v zemi ocele a lyr. Jaký je rok: rok dvaapadesátý. Co se v něm děje : brání se v něm mír. Noc. Hvězdy. Puška - moje sestra rodná. Neklidná hranice je plná šelestů - Kanálem kapradí se plíží šelma škodná a nedoplíži se. Zahřmí: Stůj ! Když nestane tak hrstka přesných dávek. Noc. Hvězdy hoň. Samopaly bdí. Daleko v zázemí v postýlce zavrní ze spánku chlapeček Černohlávek. Donedávna jsem byl přesvědčen, že Gottwaldovi peesáci mohli být oslavováni jen v padesátých letech a to ještě pouze lidmi kalibru s. Pavla Kohouta (uvedená častušková slátanina je z tehdy vydané poesie Pavla Kohouta. 62 tisíc výtisků. Povinná školní četba, rozebíráno jako vrchol soc. realismu). Šeredně jsem se mýlil. Je to neuvěřitelné, ale bolševická pohraniční stráž mající prokazatelně na svědomí 121 zavražděných a množství zmrzačených obětí, jev dnešní ČR oslavována nejméně na dvou místech. V pohraničním mestečku Poběžovice na Domažlicku koncem července tr. v hotelu Hubertus osmdesát bývalých peesáků společně s některými místními civilisty, bujaře slavilo padesáté výročí založení své neslavné organisace. Vzpomínali na krásné časy, kdy zde honili nepřátele socialismu. Nevím zdali si tam někdo vzpomněl, že právě v této části Šumavy stříleli i na uprchlíky, kteří již byli na bavorském území. V několika případech je postřelené a pravděpodobně ve dvou případech zastřelené, přetáhli z Bavorska zpět Pochybuji, že by tam někdo připomněl osud člena PS, který byl v roce 1977 přímo v Poběžovicích zatřelen svými kolegy. Podezřívali jej z pokusu o přeběhnutí do Bavor. Tato vražda je nyní vyšetřována čs. prokuraturou. Dle informace z Domažlic, oslava byla organizována s. starostou a několika bývalými důstojníky PS. Soudruh starosta na rozloučenou předal všem zúčastněným pamětní listy s oficiálním znakem Poběžovic. Všichni si oslavy pochvalovali a slíbili si v tradici pokračovat: za dva roky budou zde oslavovat padesáté výročí komunistického zákona o ochraně hranic. Morava nezůstává pozadu. Na Znojemsku, v pohraničním Novém Šaldorfu, již po několik let pořádají členové bývalé PS pravidelně vzpomínkové oslavy. Též letošní červenec nebyl výjimkou. Oslavy byly úspěšné, sjelo se tam prý asi sto peesáků. Všichni účastníci obojích oslav, jsou hrdi na svou minulost. Sloužili přece poctivě své vlasti dle platných zákonů. Zdá se, že mnozí jsou ochotni opět sloužit vlasti a národu - čekají jen na zavolání. Co k tomu dodat ? ZLATÁ AUSTRÁLIE ! Tragedie českého literáta - Ota Fiiip - Karei Sabina XX. století. Nadaný novinář a spisovatel Ota Filip (nar. 1930), žil od r. 1974 v Mnichově. Psal česky i německy. Pravidelně publikoval v řadě exilových časopisů, v nakladatelství Josefa Škvoreckého (Toronto), působil v rádiu Svobodná Evropa a byl znám svou vtipnou a nekompromisní kritikou komunistického režimu. Prvá obvinění ze spojem s komunistickou tajnou službou v r. 1997 Filip kategoricky popřel:"Jde o stoprocentní výmysl a pomluvy." O rok později se objevila řada závažných dokumentů a i osobních svědectví, dokazujících zcela jasně, že byl skutečně dlouholetým konfidentem StB. Je na příklad dobře dokumentováno, že již v roce 1952 během presenční služby v Kadani, Filip sám z vlastní iniciativy nabídl spolupráci vojenské tajné službě. Tehdy zradil pět svých kamarádů, na které udal, že připravují útěk na západ. Všech pět bylo zatčeno a odsouzeno k těžkým trestům. Dle dokumentu z 9.7.1970 se Filip zavazuje pokračovat ve spolupráci s komunistickou tajnou službou a speciálně slíbil podávat informace z uměleckých kruhů, o činnosti cizinců s kterými se stýkal a o svých přátelích. Dostal krycí jméno Hamerník. Brzy poté byl zatčen a po několik měsíců ve vězení (maskovací manévr, který měl dodat aureolu pronásledovaného komunismem a umožnit tak práci konfidenta StB v zahraničí ??). Dlouholetý Filipův přítel Ivan Kubíček, se snažil uvězněnému Filipovi pomáhat. Posílal svému příteli do vězení motáky a sám jich též několik dostal. Nedávno pan Kubíček vyhledal a prostudoval v archivu StB v Pardubicích svůj odtajněný svazek. Byl překvapen skutečností, že nejvíce zpráv o něm podal konfident s kiycím jménem Hamerník = Ota Filip. 9 [pageend9]V r. 1998 se Ota Filip pod vlivem nezvratných důkazů během interview v německé televizi ke své tajné spolupráci přiznal. Na omluvu udával "dostal jsem se do hrozné situace, byla to příšerná doba...". Zde tragedie Oty Filipa nekončí. Filipův syn, Pavel, matematik působící na Bochumské universitě, po shlédnutí otcova šokujícího přiznám spáchal sebevraždu. Dr. Josef Lovell ♦ Vladimír Nedvěd - jediný český letec ve válce na Dálném Východě 1942-1945 Ve 22. čísle Spectra jsme zveřejnili krátký referát o přednášce gen. letectva V. Nedvěda v sokolském Národním domě v Sydney o zásluhách a obětech čs. letců ve Velké Británii v boji proti nacistickému Německu. Požádali jsme p. generála o stručné vylíčení životní dráhy po návratu do osvobozené vlasti a po příjezdu do Austrálie. Gen. Nedvěd píše : "Když 9. května 1945 skončila válka v Evropě, již týden nato jsem byl v Praze. Tehdy jsem sloužil u Royal Air Force (RAF) dopravního letectva v Croydonu u Londýna. Přivezli jsme domů členy čs. vládní delegace. Přirozeně jsem ihned navštívil starší drahou matku v Kyjově. Hned od prvního dne jsem nabyl přesvědčení, že budu muset z naší právě osvobozené vlasti opět odejít. Otázka byla KDY ? Již během války čs. komunisté v Moskvě a v Londýně připravovali pozice, aby se mohli zmocnit vlády nad naším lidem. To se stalo 25. února 1948. Již 6. dubna 1948 jsem s manželkou a 15 měsíčním synkem opustil ČSR. Zmocnil jsem se letadla Čs. Aerolinií při letu Praha-Bratislava, za spolupráce kapitána letadla Standy Huňáčka, který se mnou sloužil u 31. čs. bombardovací perutě v RAF. Přistáli jsme na letišti United States Air Force v Mnichově. Po dvou měsících jako -stateless refugees-jsme se dostali zpět do Anglie. Od 1. října 1948 jsem sloužil opět jako pilot v RAF ve V. Británii a na Středním Východě v Suez Canal Zone, kde jsem v r. 1951 velel RAF Speciální dopravní letce. Rok nato jsem byl jmenován velitelem 78. RAF peruti - již jako občan V. Británie. Po 10 leté službě jsem požádal o přeložení do penze - tehdy i s tzv. "Golden Hand Shake", a za deset liber odcestovala naše rodina jako "Assisted British Migrants" do Austrálie. V Sydney jsem byl zaměstnán až do mých 60 let v kanceláři u firmy Shell Co. jako administrátor. Od r. 1977 žiji s manželkou velice spokojeně v Queenslandu, v Bunderimu na Sunshine Coast." Generál Nedvěd nám dal k dispozici dva články, které přetiskneme na pokračování. Stanislav Berton I na Dálném Východě bojoval čs. letec. Z nej vyšších míst bylo konstatováno, že čs. letci jsou jediní z našeho ozbrojeného zahraničního odboje ve II. světové válce, kdož od samého počátku této války stáli vždy v první bojové linii. Ještě druhá skutečnost je pravda : všechny fronty, zahájené za této války proti společnému nepříteli, viděly a vidí odhodlaný boj československého letce. Fronta polské kampaně, Francie, Anglie, bránící se i útočící, Francie osvobozovaná, a Rusko bijící Němce, tam jsou bitevní pole, kde byl neboje bojující čs. letec. Zbýval ještě Dálný Východ, krvavá fronta proti japonskému fašismu. Avšak i tam právě v minulých šesti měsících bojoval čs. letec. Využil příležitosti a zaválčil si nad džunglemi a Indickým oceánem. Dnes tedy se může čs. letectvo právem pochlubit, že i na Dálném Východě bojoval jeho representant. Nedávno se vrátil mezi nás opět do Anglie. Je to kapitán letec Vladimír Nedvěd, který patří mezi nejvýkonnější z mladé generace čs. letectva. V čs. peruti v rámci Bomber Commandu i Coastal Commandu si vybojoval mimořádné úspěchy. Však o tom jasně hovoří československá i britská vyznamenání za bojové výkony. Byl také přes svoje mládí velmi úspěšným velitelem čs. bombardovací perutě právě v době, když boj proti germánským ponorkám v Biskajském zálivu dostupoval vrcholu. Pokřtěný ohněm fronty Dálného Východu, skromně se usmívá a hovoří o svých zážitcích : Mám jistě trochu pojem o zeměpisu, ale nikdy jsem si nedovedl představit rozlohu Indie v plné míře, dokud jsem se tam nepodíval a lespoň trochu ji nepřeměřil letadlem. To jsou vzdálenosti, které i ostříleného překvapí. A to jsem Indii vlastně jen zběžně zahlédl. Nepoznal jsem však nikde ve světě zemi větších rozdílů, než jak se mi Indie, třeba povrchně představila. Vždyť jen z hlediska podnebí vám dá možnost dostat se stejně do prostředí polárního, někde mezi vrcholky Himalájí, jako naopak do nejžhavějších tropů. Z oblasti nejvyžehnutějšího sucha můžete se dostat do území, kde byl zaznamenán největší průměr dešťů a vlhkosti na světě. Extrém na extrém. I v životě těch miliónů obyvatel najdete neuvěřitelné extrémy. Maharádžové, proti nimž nejznámější milionáři Ameriky jsou chudáci - a na druhé straně bída a nouze, k níž není porovnám. Jako letce mě samozřejmě nejvíce zajímaly povětrnostní podmínky, zvláště když se letos po prvé pokračovalo ve válečných operacích na zemi i ve vzduchu za období velkých dešťů," pokračuje kpt.let. Vladimír Nedvěd ve vyprávění a přechází na válku na Dálném Východě. Všeobecně shrnuje svoje poznám :"Válka, kterou vedou spojenci proti Japoncům na hranicích Indie-Burmy, patří jistě k nejmimořádnějším vojenským kampaním, jaké svět zná. Tam se nevedla válka jenom proti bezohlednému nepříteli, ale i proti sveřeposti a zákeřnosti přírody, terénu a podnebí. Malárie, úplavice, tropický prales a džungle jsou často horší než vražedná palba zbraní. Počítám za velmi šťastnou 10 [pageend10]náhodu, že jsem se uchránil nějaké tropické nemoci - mimo úplavici - anebo snad moje krev je imunní, nevím. V míru v evropských čtvrtích velkých měst se snad může dokonce příjemně žít, ale válka, to znamená žít v divoké i nebezpečné přírodě. Při tom všem se teprve pozná, co ta Indie vlastně je." Ačkoli se kapitán Nedvěd snaží stále zůstat neosobní, dovídáte se nakonec letmo největší senzace, že se zúčastnil výprav britského letecta do týlu Japonců s úkolem zásobit slavné oddíly Chinditů brigádního generála Wingata. Jen zběžně říká :"Operačně jsem se zúčastnil letů se zásobami pro jednotky Chinditů a jiných útvarů britské armády, které byly vlastně jako ve veliké obležené pevnosti v krajině džunglí a pralesa. Tak jsem získal trochu osobních zkušeností o tomto obdivuhodném druhu boje. Z hlediska vojenského i leteckého je v tom mnoho zajímavého. ..."A nebezpečného ?" zeptáte se. Ale kapitán Nedvěd mávne rukou a jen mu proklouzne :"Málem bych tam dvakráte zůstal, ale to nic." Hugo Slípka (Londýn 1944) ♦ Dějiny zblízka Přítel Stanislav Berton mi přinesl k nahlédnutí materiály, které dostal od Společnosti a nakladatelství Čapků (Čapek Gessellschaft und - verlag) z vestfálského Hagenu v Německé spolkové republice. Nevelká skupina lidí pod vedením historika a slavisty Dra Ulricha Grochtmanna založila tuto soukromou společnost roku 1981 pod názvem Čapek- Gessellschaft fur Volkerverstondigung und Humanismus. Přes poměrně malý počet členů, t.č. kolem 60 lidí, má slopečnost na kontě velmi bohatou činnost výstavní, publikační i přednáškovou. Zmínky zasluhují zejména tři putovní výstavy. Výstava "Ve stínu fašismu - politické karikatury Josefa Čapka a druhých" byla uspořádána brzy po založení. Obsahovala politické karikatury z let 1933 až 1938, mimo jiné i soubor Diktátorské boty. Vedle Čapkových kreseb byly zahrnuty i některé kresby F. Bidla a A. Pelce, jakož i mnoho dobových dokumentů ilustrujících atmosféru doby předcházející druhou světovou válku. Dokumenty, některé věru otřesné, pocházejí jak z tisku Třetí říše tak i z novin vycházejících německy v Československu. Výstava byla natolik úspěšná, že její rozšířený obsah byl vydán tiskem. Třetí rozšířené vydání (Dortmund 1989) nese název Geschichte aus der Nahé (Dějiny zblízka. Druhá výstava byla uspořádána u příležitosti dvoustého výročí Mozartovy smrti pod názvem "Mozart in Prag" (Mozart v Praze) s podtitulem "Meine Prager verstehen mich" (Moji Pražané mi rozumějí). V roce 1992 byla tato výstava instalována v hagenském městském divadle, které zajistilo hudební vložku. Koncept výstavy se vztahuje nejen na Mozartovu hudební tvorbu, jež má vztah k Praze, nýbrž poukazuje na Mozartův poměr k českému národnímu obrození. Skladatel byl mimo jiné častým návštěvníkem pražské universitní knihovny,kde, podle jeho vlastních slov, se nemohl nasytit prohlížením spisů z husitské doby. Znal osobně představitele českých snah a lze předpokládat, že se dobře vyznal v českých dějinách a kultuře. Tři roky po Mozartově smrti byla uvedena v Praze Kouzelná flétna v češtině, a to vzdor názorům někteiých osvícenců, např. F.M.Pelcla, kteří český jazyk kladli mezi vymřelé slovanské jazyky spolu s jazykem polabských a pobaltských Slovanů. Třetí výstava se konala zcela nedávno, od 25. února do 3. dubna 1999 v ústřední knihovně města Wuppertalu. Název výstavy byl "Mnichov '38 / Březen '39 - příspěvek k tématu Němci a Češi". Obsahem výstavy jsou dobové dokumenty, zejména novinové stati, projevy politiků, obrazový materiál a opět ovšem protifašistická grafika. Výstava má být instalována v říjnu v Berlíně, kde její autoři počítají s hojnou návštěvou školní mládeže. Výstava je věnována památce dvou významných členů německé sociálně demokratické strany v ČSR, Ludwiga Czecha a Emila Strausse, kteří padli za oběť nacistickému teroru. Kromě pořádání výstav a vydávám publikací na různá témata související s nedávnou neslavnou německou minulostí má společnost v piánu vydat německý překlad knihy J.čapka "Umění přírodních národů". Společnost také vydává pohlednice kreseb J.čapka jak s politickou tak i nepolitickou tématikou (třebas z Povídám o pejskovi a kočičce). Sama společnost má ve znaku Čapkovu kresbu z r. 1937 zvanou "Kdo s koho ?" (viz reprodukci). Wer wird es schaffen? Josef Čapek 1.1.1937 [pageend11]Jako většina podobných soukromých podniků společnost hledá mecenáše a spolupracovníky. Jejím velkým avšak dosud neuskutečněným projektem je zřízení "Novinového archivu východní Evropy", který by sloužil sběru a vyhodnocování textů z časopisů a novin východo- a středoevropských zemí v oblastech politiky, historie, sociologie, národopisu a pod. V jednom novinovém článku z Prahy píše Dr. P. Macháček ve článku "Na německé straně hranic není jen landsmanšaft a dr. Neubauer" jaká radost je spolupracovat s Drem Grochtmannem při prohlubování česko-německých vztahů. Jistě je si přát, aby Společnost Čapků nebyl pouze ojedinělý případ. Kéž by konečně nastal čas, kdy nebude platit onen cynický aforismus "Historie je učitelkou, která má nejhloupější žáky. Dr. Ervín Slánský Pokud by někdo měl zájem dozvědět se o společnosti více, případně získat některou z jejích publikací, adresa je : Čapek-Gesellschaft c/o Dr. U. Grochtmann nebo c/o Rosemarie Possnecker Gerh. Hauptmann Str.6 Gerh. Hauptmann Str.4 53093 Hagen 53093 Hagen ♦ Blanka Kubešová : Černá v bílé Blanka Kubešová není našim krajanům zcela nezmáná. její prvotiny "Romance pro Žoržínu a "Deník Leošky Kutheilové" kdysi zpracovala pro rozhlas a uvedla ve svém vysílám Jana Reichová. "Černá v bílé" s podtitulem "Sonatína pro černé a bílé ruce" je práce mnohem vyzrálejší a také provokativnější, vyžadující od čtenáře určitou dávku vyspělosti a objektivity. Román se totiž zabývá ožehavou otázkou diskriminace vůči občanům snědé pleti, vůči naší rómské menšině. Konjukturální záležitost poplatná módě ? Možná. Nejedná se však o žádnou propagační četbu. Dílo se zabývá především pocity lidí a je na hony vzdálené jakýmkoli "afirmativním akcím" či vládním dekretům. Rómští hrdinové příběhu totiž neusilují o žádnou rovnoprávnost ve smyslu etnické identity, nýbrž snaží se ze všech sil zařadit se do hlavního proudu společnosti coby plnoprávní Češi. Pokoušejí se dokonce svůj pochybný rodokmen o stupínek vylepšit a povýšit své předky na národnost alespoň trošičku méně opovrhovanou než jejich vlastní. Tak Chali tvrdí, že jeho otec byl Turek; Marita se rozhodla pro řeckého tatínka a bělí si tvář pudrem. Jejich dojemné, groteskní úsilí však nikoho neobalamutí a pro Českou společnost jsou a zůstanou cikány. Maritino truchlivé dětství se odehrává na lidském smetišti cikánské kolonky bez vody a kanalizace, kde hlava rodu posílá děti krást a žebrat do blízského sídliště. Maritě se podaří z této zlumpačené komunity uniknout. Najde si místo "servírky". Hostinský Hrůza sice není žádný rasista, ale soudí, že pro pověst podniku bude lépe, když se Rómka nebude v lokále příliš ukazovat - to obstará její bílá kolegyně Růžena. Maritě připadne především úklid, mytí záchodů a pod.. O svůj výdělek a garsonku se dělí s Mílou, neúspěšným fotografem a neproduktivním distributorem kosmetické firmy "Soaps", který si myslí, že je pro Maritu až moc dobrý. Jeho mělkou lásku však hltá Marita celou svou bytostí. Výchova Chaliho probíhá za okolností mnohem příznivějších, v prostředí jakés takés rodiny, vyrůstá pod ochranou staršího bratra, oddaného islámu ( a později teroristy). Turecká národnost není úplný výmysl. Rodina opravdu v době jeho raného dětství žije v Turecku. V Čechách se pro svůj talent stane fotbalovou hvězdou, hýčkanou a oslavovanou. Tuberkulóza ledvin učiní fotbalové kariéře náhlý konec. Jeho bílá milenka Růžena (právě ta, která pracuje s Maritou) ho opustí. Stejně tak fotbaloví fanoušci. Po odnětí ledvin čeká mamě na transplantaci, totiž na dárce. Aby se on, cikán, vůbec dostal do pořadníku, mnohonásobně převyšujícímu nabídku orgánů, musel by se stát leda zázrak. Ten se opravdu dostaví - v osobě starého Paterky, pracovníka Organizace za práva menšin, Organizace nespravedlivě stíhaných, zběha kněžství a t.č. knihovníka, jehož potřeby samaritána-evangelisty Chali uspokojí. Paterka cítí, že má poslání. Zprvu je to nesmělá, neurčitá snaha prokázat dobrý skutek, která pomalu vykrystalizuje v praktické dárcovství, pro jistotu potvrzené notářem v Paterkově poslední vůli. Osud se naplní rychleji než kdokoli očekával. Náhle se vynořivší bratr Chaliho Arašíd vyprovokuje řetěz událostí, vedoucích k přestřelce s policií, jejíž terčem se ve zmatku omylů a nešťastných náhod stane Marita. Aby ji zachránil, vrhne se starý Paterka přede dveře, za nimiž se Marita skrývá, vstříc kulkám akcechtivých policistů. Tak obětuje svůj život hned pro dva lidi, kteří by jinak neměli šanci, které naše společnost odepsala. Román je kronikou malého městečka v rozmezí jednoho sta dní. Vyprávění se volně prolíná s přímou řečí a tokem myšlenek, retrospektiva se vnucuje do přítomnosti, akademické úvahy se střídají se syrovou skutečností. Jazyk je vtipný, bohatý na obrazy - tedy přes hudební podtitul jaksi vizuální. Některé epizody, např. hned úvodem cesta ve vlaku připomínají ironický humor Grahama Greena. Kniha se musí číst pomalu, spíše jako báseň v próze, aby se zažila. Přitom je každá věta jasně formulována a každému srozumitelná (žádná antika). Někdy však příliš mnoho dobrého škodí; barvitá slovesnost se občas prosazuje na úkor souvislosti a dynamiky. Celek 12 [pageend12]pak trpí určitou monotónností a dramatické pasáže postrádají patřičného účinku. Jsme vděčni autorce, že se nevyžívá ve vulgárnosti, jak se dnes stalo módou u "moderních" autorů. "Přímá řeč" a hlavně "myšlem" by však chtěly větší autenticitu. Ženské postavy mají vyřídilku celkem přiměřenou. U mužů by však neškodilo použít občas silnějšího výrazu. Slovník Chaliho, který je konec konců promitivm, nevzdělaný člověk, jehož univerzitou bylo (české!) fotbalové hřiště, není příliš přesvědčivý. Ponížení a uražení Blanky Kubešové nejsou ovšem žádní svatoušci. Marita si v hospodě přikrádá obložené chlebíčky na úkor ožralých zákazníků, stejně jako její bílá kolegyně Růžena. Obě dělají totéž, ale není to totéž. Jedna z prvních vět hostinského Hrůzy, když ji přijímá do zaměstnání je :"Doufám, že nekradeš". Marita je ve své zoufalé snaze zařadit se mezi "normální" občany také paranoidní vůči každé sebenevinnější zmínce o "krajanech" a p., a k Chalimu, k němuž ji pošle s osudnou obsílkou (je to Arašídová pistole) Růžena, se chová téměř nepřátelsky. Marita ve sprše je dvojsmyslný symbol jednak absurdity rasových předsudků, jednak její touhy být co "nejbělejší" pro svého Mílu. S jakým úsilím smývá a odírá kartáčem "špinavá cikánka" se sebe špínu a zápach hospodských odpadků bílého nadčlověka! A když je hotova, sprchuje se ještě jednou. Pocity a reakce jednotlivých hlavních i okrajových osob, prozrazují autorčinu dokonalou znalost prostředí a smysl pro pravdivý detail, které spolu s barvitým jazykem činí z této knížky malý skvost; odrazy pocitů jejích hrdinů nám nemohou nepřipomínat naše vlastní zážitky v exilu - byť v mírnější podobě. Stanislav Volek (Knihu Blanky Kubešové "Černá v bílé" vydaly jako vázaný výtisk Euromedia Group a Knižní klub v roce 1999) ♦ Kdo byl kdo je titul cenné knihy vydané loni pražským nakladatelstvím Libry (cena 270 Kč). Autoři Jiří a Miloslav Martínkovi zpracovali pro nás unikátní encyklopedii cestovatelů, geografu, kartografu a horolezců, pocházejících z českých zemí a Slovenska. Prvých čtyřicet stran je věnováno světovým dějinám zeměpisných objevů. Pak na pěti stech stranách středního formátuje zachyceno v abecedním uspořádám přes čtyři sta pestrých osudů od sv. Vojtěcha (zahynul v Prusku v r. 997) až po současnost. Dramatické životopisy oživují vybrané ukázky z prací a dopisů. Jde o unikátní dílo, protože poprvé jsou zde uvedeni všichni významnější cestovatelé, kteří pocházeli z našeho území bez rozdílu národnosti, náboženství nebo politických názorů. Tuto, jinak u nás nezvyklou objektivitu, pokládám za největší klad celé práce. Tak například vedle životopisů globetrottera anarchisty - revolucionáře Čeňka Paclta a cestovatele - komunisty Ladislava Pařízka, jsou zde popsány po dlouhé době politického tabu osudy mnoha našich misionářů působících po celém světě a specielně v Jižní Americe. Tito naši lidé, většinou Jezuité, zde vykonali velice cenný kus badatelské a výzkumné práce. Dostalo se jim uznám - s výjimkou jejich rodné země - po celém světě. Dokonce i Voltaire, nepřítel všeho jezuitského, veřejně ocenil jejich práci v Paraguay a Argentině jako vzorný příklad "civilizování divochů". Působili ve vražedném prostředí, které před několika lety dobře zachytil vynikající americký film Mission s Jeromy Ironsem v hlavní roli. Mimo mnoha jiného se dočtete, že známá ochránkyně africké přírody paní Joy Adamsová (knihy a filmy Příběh lvice Elsy, Volání divočiny atd.) se narodila jako Friederika Gessnerová v naší slezské Opavě, kde prožila dětství. Dovíte se, že jeden z největších středověkých cestovatelů, u nás prakticky neznámý, ale slavný zvláště v Itálii pod jménem Odorico da Pordenone, počátkem čtrnáctého století během mnoha let procestoval téměř celou Asii. Rozsahem svých cest se plně vyrovnal Marku Polovi. Odorico (Oldřich) se proslavil jako prvý Evropan, který pronikl do Tibetu a viděl Lhasu. Prvý z Evropanů navštívil Nikobarské a snad též Andamanské ostrovy v Bengálském zálivu. Procestoval Turkestan, Mongolsko. Navštívil Persii, Ceylon, Indii, Jávu, Bomeo, Vietnam a poznal velkou část Číny, kde žil tři roky v Pekingu. Odorico, františkánský mnich a misionář, krátce před smrtí v r. 1331 popsal své mnohaleté putování Asií. Tento cenný cestopis, známý objektivitou a skromností, je podepsán "bratr Oldřich, Čech z Furlándska". Furlándsko v severní Itálii patřilo v době jeho narození k Českému království. Otec polyglota a statečného cestovatele bratra Oldřicha byl Matúš, voják Přemysla Otakara II. Osudy našich cestovatelů působících v Austrálii jsou též poctivě zpracovány. Kníhaje dobře dokumentována a je obohacena velkým množstvím map a portrétů. Přestože jsem hodně kritický čtenář, těžko nalézám nějaký nedostatek. Někteří z mladších čtenářů možná objeví, že jsme měli stovky vynikajících cestovatelú-badatelů. Ne pouze oficielně posvěcené globetrottery z komunistické éry Ing. Hanzelku a Zikmunda. Dr. Josef Lovell 13 [pageend13]♦ Jižním křížem - krážem. Do naší knihovny, do přihrádky vyhražené českým knihám o Austrálii přibyl nový exemplář. Pro svou velikost dostal místo hned vedle knížky nej starší, tedy dějově nej starší. Sousedí s milou knížkou, kterou mě před lety poslala dobrá kamarádka z Prahy, knížkou nazvanou “Australská dobrodružství Aloise Topiče ”, kterou podle pamětí tohoto rodáka z Přelouče sepsal spisovatel Jaromír John. Obě tato díla, i když jejich vyprávění dělí více než sto dvacet let, jsou si trochu podobné. Stejně jako Aloise Topiče tak i autora druhé knížky, Vladimíra Kroce, rozhlasového a televizního moderátora, přivedla do Austrálie touha po poznání, dobrodružství a bohatství. A obohacen se Vladimír Kroc, autor “ Jižním křížem-krážem“ po zhruba ročním pobytu do Prahy vracel. Odvážel si domů nepřeberné bohatství postřehů, dojmů, příběhů, stovky výtečných fotografií a hodiny videových záznamů. Zanechal zde i množství přátel, ke kterým se z vrozené neskromnosti dovoluji počítat. V polovině roku 1995 Vladimír prodává auto a za peníz takto získaný zakupuje pro sebe a svoji půvabnou a na pohled křehkou ženu Lídu letenky do Austrálie. Po překonání nemalých překážek, nastavených australskou byrokracii, konečně získává roční vízum k pobytu za účelem studia angličtiny na jedné z jazykových škol v Sydney. Přijíždí vybaven ostrým pozorovacím talentem, zkušenostmi získanými v jiných zemích, které navštívil, snahou poznat co nejvíce z této země a s odhodláním tvrdě pracovat, uživit se a ještě získat potřebné finance k cestování po tomto kontinentě. Oba pracují tvrdě. Časně ráno uklízejí policejní stanici, později i sídlo vodní policie, známé z televizního seriálu “Water rats”. Po této ranní rozcvičce je na řadě studium v jazykové škole a večer rozvážení “Pizzy” po setmělých ulicích “Eastem suburbs” Sydney. Když potom školní prázdniny a skromné konto v bance dovolily, cestovali Krocovi starým Fordem, držícím pohromadě více méně silou vůle, po Austrálii. Ubytování luxusní, ve stanu. Zato však viděli z Austálie mnohé, o čem mnozí z nás po třech, čtyřech a i pěti desetiletích života na tomto kontinentě nemáme ani zdání. Navštívili také Nový Zealand (bez stařičkého Forda pochopitelně). Knížku “ Jižním křížem - krážem “, jejíž základ tvořily fejetony které během svého pobytu v Austrálii Vladimír Kroc zasílal do Prahy a které byly odvysílány v pořadu Českého rozhlasu “Zápisník zahraničních dopisovatelů”, vydalo nakladatelství Radioservis a její první vydání bylo rozebráno. Její druhé vydání by však již mělo být v české republice na trhu. Vázaná kniha o 210 stránkách, vybavená desítkami skvělých fotografií přináší zajímavou perspektivu o zemi, ve které žijeme, perspektivu, která nám mnohdy pro přílišnou blískost uniká. Ještě snad zbývá dodat, že pokud australský úřední šiml dovolí, měli by Lída a Vladimír Krocovi přiletět začátkem prosince 99 do Sydney a představit australským přátelům dceru Elišku, která poslední výlet zameškala. Nebyla ještě na světě. Zdeněk Rich ♦ Odlesky dějin československého exilu - Jan Filípek Ze stínu nacistické šibenice a pravděpodobné komunistické věznice, do exilu v Německu, Anglii, Austrálii a konečně trvalé usazení v slunné Kalifornii, to je napínavé dobrodružné životní přežívám a život a prožitky Jana Filípka, muže v dobrém smyslu přímo posedlého neúnavnou vůlí neustále něco budovat a organizovat, navzdory všem překážkám, které položili zlomyslní lidé a míru a dobročinnosti nepřející doba do cesty. Filípek se v úvodu knihy táže, jak jsme se dostali do exilu, v co jsme doufali, co nám hrozilo, čeho jsme chtěli dosáhnout a čeho jsme dosáhli. Na tyto a mnohé další otázky odpovídá z nadhledu požehnaného života bystrého pozorovatele historického vývoje XX.století. Úvahy o minulosti - Filípek věří, že "vědomí minulosti dělá vědomí národa" - přítomnosti a budoucnosti zaznamenal ve třech částech. V I. části pojednává mj. o příčinách zániku demokracie v ČSR jako důsledku války. Ve n.části autor analyzuje problémy Sovětského svazu a komunistické převzetí moci v ČSR, prostředky a prostředí v zemi, v níž byly "vlajky v oknech a prázdno v duši". Ve III. části se Filípek idealisticky zamýšlí nad smyslem a osudem exilu. Dochází k závěru, že "nacistická stejně jako komunistická éra totalitní moci přinesla zásadní poučení: materiální bohatství je méně důležité než osobní svoboda". Věčnou platnost tohoto vyznám by si měli uvědomit všichni, kdož v dnešních dnech v České republice - jak ukazuje výzkum veřejného mínění - opět koketují s komunisty, kteří slibují úžasné "sociální jistoty" všeho druhu. Podle známého aforismu ten, kdo se nepoučí z historie je odsouzen k tomu, aby ji opakoval. Dostanou-li se komunisté opět k moci, budou mít Češi v ČR, co chtějí. Odlesky dějin čs. exiluje kniha v mistrně vytříbené češtině. Autor píše aforistickým stylem o tom, co každý z exulantů prožíval na vlastní kůži a ve vlastním vědomí a svědomí. Filípek je jeden z posledních, skoro vymřelých českých mecenášů. Vydal knihu vlastním nákladem v Tiskárně dr. Eduarda Grégra a syn v Praze. Zařídil rozeslání do 650 českých knihoven a všem členům Parlamentu a Senátu. To je skvělý politický čin. Žádný český politik se nebude moci 14 [pageend14]v budoucnosti vymlouvat, že nebyl důkladně informován o problémech, nadějích a zklamáních čs. exilu a zločinech komunistických režimů v Sovětském svazu, v ČSR a po celém světě. Objednávky pro ČR a cizinu vyřizuje : Ing. F. Chvojka, 31 V Olšinách, 100 00 Praha 10. Cena : v ČR 175 Kč, do Austrálie 20 australských dolarů (lodní poštou). Stanislav Berton ♦ Mattoni už není! Tento reklamní televizní slogan zná u nás v Česku každé malé dítě. (Brr, pořád mi to Česko nějak nejde přes pero, i když téměř všichni lingvisti a novináři tvrdí, že je správné.) Číšník v oné reklamě toto sdělení zoufale volá do davu žíznivých hostí, kteří se mu chystají vloupat do ledničky. A já vám teď chci napsat, jak jsme letos v létě navštívili lázně Kyselka, kde nejznámější česká minerální voda prámem. Lázně Kyselka už dávno nejsou lázněmi. Bohužel. Leží pár kilometrů pod Karlovými Vary, jejichž okolí, jak známo, minerálními prameny přímo bublá. Údolí Ohřeje nádherné. Listnaté vysoké stráně ční nad peřejnatou řekou, která i po překonání vodácky známé peřeje Hubertus vesele bublá a zaručuje vzrušující požitek všem dobrodruhům připlouvajícím na lodích. Pak se stráně poznenáhlu poněkud snižují a při pravém břehu postřehnete několik nápadně světlých výstavných budov, které kdysi byly krásné. Dnes však nešťastně tápou v krajině zaslepenými, zatlučenými okny, jejichž štukové ozdoby již téměř opadaly, zdi díiem popukaly, ploty a zídky kolem se rozvalily. Řeka vás unáší dál, zastavit jde těžko. Pěnivé peřeje upoutávají pozornost vodáka po chvíli více, takže svoje pohledy odpoutá od pustých, jakoby snových budov v náruči lesa a musí se věnovat pádlování a řízem lodi. Pak se tok trochu uklidní, a tak nadále máte možnost vzhlédnout od zpěněné hladiny, co se děje na břehu. Opět si všimnete kovíkolikátého kamionu s nápisem MATTONI, který se zastavil na silnici a již míjíte rozlehlé nízké domy, které stráží vrátnice se závorou. Ta propouští kamion za kamionem z fronty, která se utvořila na silnici lemující břeh Ohře. Zanedlouho v druhém směru vyjíždí jiný kamion ze závodu ven. Aha, řeknete si, to je tedy stáčírna oné "Mattonky", kterou pije ta půlka národa, která nepije pivo. (Samozřejmě je to zjednodušeně řečeno, statistici a zejména zástupci mezinárodních koncernů a také Coca-Coly a Pepsi by se na mne zlobili. Ale ať se zlobí, já stejně ve svém okolí neznám nikoho, kdo by na žízeň popíjel zrovna tyto nápoje, i když žebříčky obliby a hlavně reklamy nás přesvědčují, jak už u nás tyto americko-světové nápoje obsadily trhy a jsou masově konzumovány.) Najednou je tu most - železniční, s kolejemi vedoucími také do závodu. Podplouváte jej a z obou stran řeky je až na pár domečků zase jen zelené zeleno lesů. Za chvíli se za zátočinou objeví lávka a vesnice Radošov, obvyklý cíl vodáků na této trase, s turistickým tábořištěm u vysokého jezu. Odtud je to zpět do Kyselky pěšky přes lávku pěkná procházka. Absolvujeme ji tedy druhý den, neboť jsme zvědaví na osud bývalých lázní a na původ naší oblíbené minerálky. Silnička nás vede okolo těch několika obydlených domků v Kyselce a okolo velikánské vily (dříve patřící někomu významnému), kde je dnes škola zřejmě pro několik okolních vesniček. A již jsme u závodu, odkud právě opět vyjíždí kamión, přestože ve dvoře to vypadá jako by i tady všichni vymřeli. Říkáme si, že snad tam uvnitř těch hal musí pracovat nějací živáčci, ale navenek je tu všechno tak pusté a bez známek života, jako celá obec. Míjíme zlikvidovanou samoobsluhu, zřejmě ještě nedávno fungující a již máme před sebou ony mrtvé lázeňské budovy. Prostoupí nás pocit marnosti, zašlé slávy a lítosti nad tím, že taková lehká a vzdušná krása je poničená. Vedle nejdelšího lázeňského domu při silnici nás překvapí socha solidně a moudře vypadajícího pána v životní velikosti. Kolem je ještě znát jakási parková úprava a nápis je naštěstí zachovalý. Je to sám pan hrabě Heinrich Mattoni... Tak jemu vděčíme za onu dobrotu v zelené láhvi a zdejší lázničky mu zřejmě vděčily za svoji bývalou slávu a krásu. Jsme tedy zas o něco chytřejší, protože - přiznejme si to, viasmé se ani nezamýšlíme nad tím, proč se naše oblíbená minerálka jmenuje tak a nejinak. Hrabě zhlíží ze svého podstavce nejenom vážně, ale zdá se i smutně. Ve svém zorném poli má sice kousek krásné řeky, ale hlavně další lázeňský dům, opět pustý, neudržovaný. Kdysi nádherná dlážděná terasa s kamenným zdobeným zábradlím zarůstá travou. Obcházíme budovu a hle, cestička nás vede do stráně, okolo dalšího objektu. Ten má obrovskou prosklenou halu. Musela zde být fantastická kavárna s tanečním parketem a výhledem na řeku. Jedinou známkou života je pár kousků dětského prádla mezi stromy na šňůře a hračky poházené na hromadě písku vedle domu. Vypadá to, že v malém přístavku vedle budovy, určeném snad kdysi pro správce nebo zahradníka, kdosi bydlí. Je to až absurdní, zaslechnete-li potom v té opuštěné krajině dětské žvatlání a hlas starostlivé maminky. Šplháme do stráně dál a najednou se ocitáme u jakési malé jeskyňky, trochu uměle upravené, kde ze skály trubkou vytéká voda. Ochutnáte - a jste v sedmém nebi. Tak výbornou minerálku jste jěště nepili. Má chuť jemnou, osvěžující, čerstvou, lahodnou, zkrátka je výborná. Naléváme si do turistických lahví, pijeme z dlaní a nemůžeme se nabažit. Takhle z pramene je "Mattonka" ještě mnohem lepší než z lahví v obchodě. Je to přirozené ale znovu vás to překvapí a přímo cítíte, jakoby vám ta zázračná voda dodávala dobrou náladu. Po prozkoumání turistických značek se rozhodujeme ještě vyšplhat se na vrcholek kopce, na jehož úpatí se nacházíme. Slibují nám totiž rozhlednu. Po asi půlhodinovém, celkem pohodlném výstupu, prosluněným smíšeným lesem, se skutečně dostáváme na nejvyšší bod. Rozhledna tu je, ale rozhled už ne. Od dob jejího zřízení všechny okolní stromy značně povyrostly a asi jich i 15 [pageend15]přibylo, a tak z prvního patra, které je pouze přístupné, vidíme spíše zas jen koruny stromů pod sebou. Na řeku vidět není. Také na této stavbě se podepsal zub času, a proto je nej vyšší ochoz uzavřen. Nezbývá, než si představit, jak dámy v krinolinách a páni ve fracích sem s paraplíčky došli trochu namáhavější procházkou a byli pak za ni odměněni krásným pohledem na údolí Ohře z nové rozhledny. Dávno již tomu. Vracíme se do údolí a přece jen poněkud znaveni vyhledáme mezi těmi několika obydlenými domky na břehu u silnice restauraci "U kapříka". Může zde být živa snad jen z vodáků plujících okolo a z těch nemnoha turistů, případně cyklistů, kteří sem zabloudí z okolí Karlových Varů. Vybavení má útulné a stylové. Množství mysliveckých trofejí na stěnách, rybářských trofejí ve vitrínkách a kapr a pstruh na jídelním lístku. Přímo za naším stolem visí na zdi zarámované staré originální nákresy a plány lázeňských budov a kopie zakládacích listin lázní, vše psáno samozřejmě v němčině. Objednávám si pstruha po mlynársku a k pití samozřejmě "Mattonku". A hádejte, co mi řekne číšník ? "Mattonka bohužel není!" Na moji překvapenou reakci, že by tedy pro ni mohl doběhnout přes ulici do stáčírny nebo o kousíček dál se džbánem k prameni, odpoví pokrčenými rameny a omluvným úsměvem, že ji přivezou odpoledne. Dávám si tedy obyčejnou sodovku a mám trochu vztek, aniž vím přesně na co. Na toho číšníka ? Ani snad ne. Spíš na to, že přes všechna pozitiva, která dnešní realita v Česku má, tady chátrájí jedny nádherné lázničky a já vlastně nevím proč. Protože stát na to nemá, český soukromník asi také ne a německému je prodat nechtějí. Snad se to někdy dozvím. A strašně moc bych si přála, aby nějaký bohatý - třeba německý - starý pán, který tudy pojede, si řekl: Tady to krásné městečko si koupím a zařídím si to tu na penzi. Nechá opravit celé lázně, které pak budou vzkvétat jako kdysi a spokojený starý dědeček si bude moci dát :Mattonku" nejen od pramene za svým hotelem, ale i v kterékoliv další místní restauraci. Ing. Martina Fialková ♦ Vzpomínání ke konci roku 1999 Útržky ze života Vždycky mi bylo líto havířů, že většinu svého života ztráví pod zemí a vidí možná jen málo z té krásy východů a západů slunce i rozkvetlých stromů v zahradách. Potom jsem poznala starého horníka na Rakovnicku, který pracoval od svého mládí v dolech a když už havířinu nemohl zastat, pásl kravičku, aby byl alespoň nějak užitečný. Bylo pozdní léto a všude bylo krásně. "Jsem opravdu ráda, že alespoň ve svém stáří se můžete těšit pohledem na tu krásu kolem vás,: řekla jsem mu upřímně. Jeho tvář se nepohnula, jakoby mě ani neslyšel. Nedalo mi to abych se nezeptala. "Řekněte mi, kdybyste byl znovu mladý a mohl se samostatně rozhodnout, co byste chtěl dělat ?" Jeho oči se rozsvítily jako oči dítěte. "Dolů bych šel, paní moje, kopat, kam jinam. Tam dole je jiný svět, který vy neznáte, ale já ho mám v srdci a ve svých žilách a tam jsem se cítil nejlépe." Byla jsem skutečně překvapená jeho vyznáním a pochopila jsem, že lidé mohou milovat asi i poušť, kdyžv ní našli něco, co jiný Člověk vidět nedokázal. • Brzy potom, když jsme přišli do Austrálie, jsem poznala jednoho Slováka, starého usedlíka, který tu tenkrát byl už dvacet let. "Přišlo nás tehdy víc a hledali jsme práci, ale bylo těžké ji dostat, dokud jsme se nenaučili anglicky," začal vyprávět. "Pracovali jsme v "bushi", osekávali jsme větvičky eukalyptů, z nichž se dělal olej. Štípali nás komáři, neměli jsme ani pitnou vodu. Tu co jsme našli, jsme museli filtrovat přes písek, a potom vařit, než jsme ji mohli pít Ale bylo tam i ptactvo a klokani, kteří se také museli sami o sebe postarat a my jsme si přece mohli nějak pomoci a nikdo nás do práce nehonil. Vařívali jsme si hlavně polévky anebo něco rychlého, jako třeba halušky. Byl to těžký úděl, na který jsme nebyli zvyklí, ale takový je život. Musíš jej vzít jak přijde a nenaříkat. Práce je požehnáním od Pána Boha, musíš si na ni zvyknout a mít ji rád, potom ti není ani tak těžká." Dívala jsem se s respektem na jeho osmahlou tvář a upracované ruce. Když si ušetřil peníze, oženil se a koupil si patnácti akrovou farmu, na níž oba s manželkou pracovali. Zamiloval si zemi, v níž mu uzrála raná i pozdní rajská jablíčka a i jiná zelenina, kterou posílali dvakrát týdně na trh. Díky prodané úrodě jejich syn mohl studovat na universitě.S Boží pomocí a jejich pilnou prací se jim dostalo všeho, čeho potřebovali a byli šťastní. Lidské štěstí se objevuje v různých podobách a určitě není ukryté jen v haldě peněz. 16 [pageend16]Míry a měny jak jsem je zažila během téměř jednoho století. Když jsem se v Praze, v jedné restauraci učila vařit, starší asi šedesátiletá kuchařka mi přinesla zabitou husu ve škopíku. "Pěkněji oškubejte, ale napřed ji musíte opařit," řekla mi vážně. Bylo mi dvacet let a tohle jsem už dobře znala. Byla jsem ale učednice a myslila jsem, že se mohu naučit něco nového, a tak jsem se zeptala:" Jak dlouho mám čekat než mohu začít škubat?" "Boženko, až polejete husu vařící vodou, obraťte ji vrchní stranou do vody a začněte se modlit "Otčenáš". Až skončíte modlitbu, můžete začít škubat." Předávám vděčně tuto informaci, která má možnost přežít všechny politické převraty ve světě. • Ve svém dětství jsem slýchala jmenovat různé míry. Hospodyně měřila plátno na lokte a hospodář měřil obilí na věrtele. Můj otec rád pracoval se dřevem a jeho míry byly couly. Vepř musel mít alespoň na tři prsty sádla, když ho zabili a nevím už, kolik žejdlíků sádla a másla se muselo připravit na zimu. Do města byla ale cesta dlouhá 8 kilometrů a tam se v obchodě prodávaly látky na metry, stuhy do vlasů na centimetry a maso u řezníka na kilogramy, právě jako se prodávala mouka a cukr u hokynáře. Patřili jsme tehdy pod Rakousko a zlatka byla velký peníz. Já jsem znala jen šestáky a krejcary. My děti jsme někdy utíkávaly koupit za krejcar práškový cukr na posypání bramborových šišek o obědu. Celých sedm krejcarů mě u kupce stál dopisní papír, obálka a známka, když jsem psávala kamarádce do Vídně. Teď s odstupem času se dohaduji, že mě kupec možná šidil, protože balíček tabáku pro tatínka stál jenom 4 krejcary. S příchodem republiky v roce 1918, došlo ke změně měny. Měli jsme naši československou korunu. Za jednu zlatku se dostalo víc než jedna koruna a tak se zdálo, že v kapse je najednou více peněz. Pro venkovany a starší lidi to bylo někdy těžké přepočítávám a jako vždycky se našli nepoctivci, kteří na tom vydělávali. Sama se pamatuji, jak jeden starý venkovan si vykrmil prasátko, které chtěl prodat, aby si za stržené peníze mohl koupit věci potřebné na zimu. Vychytralý řezník mu nabídl cenu a stařík, který se domníval, že je to ve zlatkách a jemuž se tedy cena zdála poctivá, kývl na souhlas. Byl hrozně zklamaný, když mu řezník dohodnutou sumu vyplatil v korunách. Řezník ale nevzal slovo zpět. Stařík se s tím nemohl smířit, odešel do lesa a oběsil se. Rakouská zlatka byla skutečně zlatá a tedy i vzácná. Vzpomínám si, jak jsme jednou s dobrým přítelem nás všech, Karlem Šindelářem, mluvili o pádu Rakouska-Uherska. A tehdy se mi svěřil s příhodu ze svého dětství. Císař pán jednou zase cestoval po Čechách a Moravě a při té cestě mu byli představeni rodiče tehdy malého Karlíka i se synkem. Císař pán daroval jejich synkovi na památku zbrusu nový zlatý peníz - zlatku. To bylo něco, na co Karel Šindelář rád vzpomínal. A ještě někdo mezi námi nezapomněl na zlatky. Paní Anežka Tondrová. Byla ještě malá, když ztratila svou drahou maminku a tatínek se snažil nějak ji potěšit Dělal to opravdu krásným až poetickým způsobem. Když česal její kudrnaté blond vlásky, řekl jí, že z těch zlatých kudrdlin vyčesal zlatý peníz a ona si jej směla schovat do krabičky. "To bylo jako v pohádce," řekla mi. Ani prý necítila, že to bolí, když byly vlasy zacuchané a jen čekala na ten záhadný zlatý peníz. Děkuji Vám Anežko, že jste se o Vaši pohádku se mnou podělila, já ji s radostí posílám dál, protože dobré příklady prý táhnou. • Stalo se v Praze r. 1930. Bohatá tetinka vychovala tři osiřelé chlapce své sestry a když vystudovali universitu, každý jeden získal titul stavebního inženýra. Žádnému z nich ani nenapadlo najít si vlastní byt asi také proto, že tetinka vlastnila několik domů a často potřebovala jejich pomoc. Bydleli a hospodařili tedy všichni společně. Jednou se mělo něco opravovat v domě, který byl na Letné, a tak tam tentokrát poslali toho nejmladšího. Jednak aby se představil a zároveň dohlédl, aby se na nic nezapomnělo. Všechno bylo již prakticky zařízené, ale byla to jeho první služba v praksi, a tak se rozjel na Letnou hned brzy ráno. Už s chodníku dům obhlížel. Oprava se měla dělat v prvním poschodí blízko okna, a tak ho napadlo, že by měl uvědomit nájemníka, ať raději neotvírá okno, aby se mu do bytu nenaprášilo. Docela zapomněl, že se měl ohlásit u správce domu, který obyčejně s nájemníky jednal sám. Vyběhl do prvního poschodí, na visitce přečetl jméno Kubín a zmáčkl zvonek. Dveře otevřela mladá žena v pěkném župánku a on uctivě pozdravil :"Dobré jitro paní Kubínová". Otevřel znovu ústa aby pokračoval, když se dveře s hrozným třeskotem zabouchly. Zůstal ztmulý, jakoby by ho ty dveře přímo zasáhly. Něco takového nečekal. Že by průvan ? Ne, dveře se už neotevřely. Sešel tedy do přízemí a ocitl se u dveří správce domu. Růžička se jmenuje, vzpomněl si a zazvonil. Otevřela mu opět paní v župánku a tak zapomněl to hlavní, představit se a říci proč přišel. "Dobré jitro paní Růžičková,"řekl opět zdvořile, "prosím vás, mohla byste vyřídit paní Kubínové aby dnes neotvírala okno na ulici. Bude se tam něco opravovat a mohlo by sejí naprášit do bytu. Chtěl jsem jí to říci sám, ale nedala mi možnost, zavřela dveře." 17 [pageend17]"Co jste jí proboha řekl ?" "Nic, měl jsem jenom čas pozdravit - Dobré jitro přeji paní Kubínovi." Paní správcová si založila ruce do boku a s opovržením si měřila pana inženýra svýma očima. "A to jste inteligent ? Vy jste hovno inteligent, když nevíte, jak se máte chovat. Kdybyste jí byl řekl - rukulíbám milostivá paní - tak se vám to nestalo." Než se pan inženýr vzpamatoval, zabouchly se před jeho nosem dveře podruhé. Jenom mrknul očima, jak se lekl a potom se mu chtělo smát, řechtat se nahlas. Zakryl si rychle ústa kapesníkem a když vyběhl na ulici, měl štěstí, že hned zahlédl taxi na něhož zamával. Teprve doma se smál až mu slzy tekly po tvářích a trvalo dlouhou chví;i, než mohl vypovědět svoji příhodu. Zůstala mu ale přezdívka - hovno inteligent - a on se vždycky znovu smál. První den samostatnosti mu dal lekci, na kterou nikdy nezapomněl. • Osudy dopisů. Před několika týdny jsem poslala dopis Janě a byla jsem nemile překvapená, když se za několik dní vrátil zpět na mou nynější adresu - Strathfield Home for aged. Vzala jsem zvětšovací sklo abych mohla na obálce, ve zvláštním razítku od pošty, přečíst důvod, zaškrtnutý a tištěný malým písmem - nesprávná adresa. Skutečně. Byla to moje vina. Místo čísla 37 jsem napsala 87. Trojka a osmička jsou si tak podobné, že se to snadno přehlédne. Hněvala jsem se na sebe i na poštu. Janinu adresu už by měli znát, bydlí tam na Green Pointu už více než rok, denně jim do schránky doručují dopisy a jejich ulice má jen 37 čísel! Není to dobrá služba, jestliže nemohou vyřešit ani takovou maličkost. Připomnělo mi to téměř neuvěřitelný případ s poštou československou, krátce poté, kdy naše republika získala znovu svou svobodu v r. 1989. Měla jsem tam dvoje dobré přátele, kterým jsem celých čtyřicet roků nepsala, aby jim moje listy neublížily. Věděla jsem, že mohou být kdekoli jinde, ale měla jsem jen jejich staré adresy, které jsem pečlivě opatrovala. Poslala jsem tedy své dopisy na ty staré adresy a pod ně jsem připsala : Prosím vás, doručte. A potom jsem čekala. Za necelé tři týdny jsem dostala odpověď na oba dopisy. Přítelkyně, která bydlívala v Praze, odpověděla z Orlických hor, kam se přestěhovala ke své rodině, po smrti svého manžela. Druhá přítelkyně, jíž jsem poslala dopis do Rýsenburku na východní hranici, mi odpověděla z Prahy. Bylo to něco tak výjimečně krásného, když jsem uvážila, že obě zmíněné ženy bydlely už celé roky jinde. Měla jsem pocit, že by to mělo být odměněno alespoň uznáním a zveřejněním. Dodnes jsem pro to neudělala nic, až přišla myšlenka učinit to přes "Spectrum", a tak vděčně posílám své vřelé díky za tak mimořádný výkon listonoškám či listonošům v České republice a věřím, že to nebyl výkon toho druhu ojedinělý. Připojuji i přání radostných vánoc a hodně šťastný vstup do nového tisíciletí. Božena Šamánková ♦ Plaveckými tempy ze Slap do Prahy Po 25. letech od prvního proplavání, dne 24. července t.r. se podařilo mému bývalému plaveckému kolegovi a sportovnímu konkurentovi Františku Kosařovi proplavat po řece Vltavě známou trasu ze Slap do Prahy v Bráníku - 33 km v čase 13 hod. 14 min. - včetně komor třech přehrad. Aby nemusel obcházet vodní hráze, nechal se jako výletní parník zdýmat v jejich komorách. Zúčastnil jsem se této ojediněle mimořádné akce jako čestný host a iniciátor úplně prvního maratónu před čtvrt stoletím, kdy mě Fanda doprovázel jako doprovodník a stal jsem se tak přímým svědkem neuvěřitelného výkonu plavce v českých extrémních podmínkách. Jednapadesátiletý František Kosař plaval přes 5 hodin od slapské přehrady až před soutok Vltavy se Sázavou v 9 ažlO stupňové vodě (vzduch 12 St.C.) a stal se tak prvním hem, který vydržel v České republice tak dlouhý pobyt v ledových vodách. První jeho velká krize nastoupila před soutokem těchto dvou řek, po uplavání 12,2 km a za velkého povzbuzování celého doprovodu ji dokázal překonat a pokračoval dále. Ve Vranské nádrži se vlivem mělké vyhřáté Sázavy oteplila voda o 10 stupňů. František nasadil neuvěřitelné tempo a vše nasvědčovalo, že doplave až do centra Prahy, do svého vytyčeného cíle, pod most Svatopluka Čecha, naproti bývalé Občanské plovárně. Ve Vranské komoře teplota vody opět klesla ze 17 na 12,5 stupňů a její teplota se tak držela až k soutoku s Berounkou. Ještě před modřanským zdymadlem, kdy měl za sebou 27 km, nikdo nepochyboval, že by maratón nedokončil. Pod jezem ale začaly jeho síly rapidně ubývat, bylo znát, že přes 5 hodin v extrémě ledových vodách zanechalo své následky a stálo plavce ztráty mnoha kalorií, tím i sil i psychického vyčerpám. 18 [pageend18]František Kosař se svým sportovním přítelem Václavem Žídkem. Po 13 hodinách a 14 minutách boje s nepodajnou Vltavou, pod Barrandovským mostem, když už se setmělo, ukončil smutně František svůj plavecký pokus, vystoupil z 15 stupňové vody (vzduch 13,5) a byl si vědom, že dalšími kilometry by klesl ještě více počet plaveckých záběrů a tím by opadla i rychlost, takže by v Praze skončil někdy pozdě po půlnoci. Do vyhlášeného cíle mu chybělo 7 kilometrů. Všichni jsme byli z toho posmutnělí, ale jen na chviličku, vždyť Fanda dosáhl toho co bylo před 25 lety, co ubíralo na jeho velkolepém výkonu bylo snad jen jeho oficiální vyhlášení uplavat 40 km, tak jak tomu bylo o rok později před 24 lety, kdy jsem naposledy trať překonal společně se známým čs. mořeplavcem Františkem Vencovským. Od té doby se už nikdo další o Vltavu nepokusil, až letos můj sportovní přítel František Kosař. Snad sám nejlépe mohu posoudit jeho výkon, vžyť jsem "Vltavskou cestu" dvakrát proplaval a když vezmem v úvahu Františkových 51 let, šlo o plavbu s mimořádným nasazením fyzických sil, vůle a nemalého sebezapření. S klidným svědomím mohu prohlásit, že šlo o nejnáročnější plavbu tohoto roku v Čechách a že mi František Kosař po 25 letech,, v extrémních podmínkách chladné vody, to "naklepal". O náročnosti maratónu se také vyjádřil bývalý trener Lídy Jelínkové (první ženy z bývalého Československa, která v roce 1988 přeplavala La Manche) Ing. Michal Štěrba, v té době ředitel závodu, že dálková plavba Slapy - Praha je perfekta' zkouškou na La Manche a že Fanda na to má, aby ho v 51 letech přeplaval. Totéž potvrdil i náš loňský překonatel této anglické úžiny Mgr. Richard Blatný a k tomu ještě dodal, že se v Kanálu "víc zahřál". Dnes oceňuji také Františkovo rozhodnutí závod včas ukončit. Nebylo to jistě pro něj lehké, vždyť do cíle zbývalo jen 7 km a dokončit tak náročnou trasu za cenu poškození zdraví by rozhodně zato nestálo. - Každý sportovec by si měl při takovýchto podmínkách včas uvědomit své možnosti a ne je násilně přetahovat na hranice života a smrti, jako se tomu stalo u několika plavců, kteří se pokoušeli v 125 leté historii přeplavat za každou cenu La Manche. Jejich životy jim už nikdo nevrátí. Fanda to dokázal, před vystoupením z vody oznámil ukončení plavby a se šibalským úsměvem prohlásil : "Dál nepoplavu, nejsem Venclovský !". Je velmi smutné, že o plavecký maratón projevilo zájem tak málo sdělovacích prostředků. Jedinými výjimkami byly Zemské noviny, Slovo, Reflex, rádio Frekvence I., noviny Metro a Český dialog. O několik dní později se úctyhodně vyjádřil o Kosařově výkonu známý moderátor brněnské TV Eduard Hrubeš a k tomu typicky, s humorem jemu vlastním dodal:"Televize by přijela, zvláště NOVA, kdyby věděli, že Františkovi vrata zdymadla uskřípnou nohu!". Asi tři dny po této vyčerpávající plavbě se mi Franta svěřil, že příští rok se pokusí znovu a já bych si s jeho přáteli upřímně přál, aby se mu to podruhé povedlo. Na závěr bych rád upozornil ještě na jednu zajímavost. Celého maratónu se také zúčastnil umělecký fotograf Emil Vejvoda z Prahy a ten celou cestu pilně fotografoval. Zjistilo se, že jeho fotoreportáž je víc než dobrá a proto od 1. prosince t.r. bude z těchto fotografií uspořádaná zajímavá výstava v Praze v Communiu, v ul. Karoliny Světlé 21 a potrvá do konce ledna roku 2000. Potom by se měla přenést do Pardubic a někdy na jaře do Kolína nad Rýnem. Václav R. Žídek (autor knihy Sám ve víru zdymadel) 19 [pageend19]♦ Píďalka tíhne ke Képi Blanc (Vyprávění nebožtíka Šimona Malého - kapitola čtvrtá, část I.) O dušičkách jsem se náhodou seznámil s nějakým Litevcem, který se už natolik zahnízdil v Berlíně, že se nepotřeboval živit bryndou. Daroval mi kartu do vývařovny pro somráky na celý měsíc listopad. Ono se řekne : darovanému koni na zuby nehleď, ale takový dar třiceti šufanů eintopfu může být darem danajským. Situaci je třeba rozvážit s precizností téměř vojenskou. Předně : kolik kalorií obnáší jeden takový šufan a kolik kalorií nutno obětovat na pochod k vývařovně ? Výsledek může být velké kalorijní manko. Za druhé : jak budou pochodem opotřebovány podrážky a podpatky ? A za třetí: jak daleko je nejbližší pissoir, neboť břečka člověkem proletí jako blesk. No, ale za zkoušku to stojí. Možná, že je dnes něco lepšího na zub, neboť protestanti mají velký svátek : den reformace. Vydal jsem se přes zmizelý Mehringplatz Blucherovou ulicí k Sudstemu. Tam už byly trosky úplně odstraněny a bylo vidět na kilometry daleko přes čistou pláň, kde jen asfalt dával tušit, kde bývaly vozovky a kde bloky domů. Nedaleko bývalé Hallešské brány si bába postavila z cihel a prken novinový Stánek. Měla tam denní tisk, ale také.... Ejhle, co jsou to asi za sešity ? Kult slunce... Vždyť to je, světe zboř se, pornografie ! Takhle ta potvora demoralizuje Západ ! Morální rozhořčení přemohlo hlad. Nasadil jsem přísný obličej a řekl bábě, že je nový zákon a že necudnosti musí okamžitě zmizet. Bába zprvu brumlala, že se pornografie nesměla prodávat za Hitlera, ale že teď máme demokracii, nicméně však hbitě skládala Schmutz und Schund do kartonů. Zaradoval jsem se z úspěchu a s chutí vykročil k Novému Kolínu. Když jsem se odpoledne touže cestou vracel zpátky, byly sešity na původním místě. Asi se bába informovala na patřičných místech, jak je to s novým zákonem. Nový Kolín, jedno z měst, která vytvořila moderní Berlín, jsem shledal velmi zajímavým. Představte si, že tam dokonce byla nezbombardovaná knihovna, do které jsem pak často chodíval a studoval protokoly Norimberského tribunálu. To bylo počtení! Hodiny jsem tam proseděl, i na hlad zapomenul a tu vlhkou obuv necítil. Další vzácností byl atlas ! V době, kdy člověk každou chvíli slyšel, že ten a ten dípík (DP - displaced person, válkou zavlečená osoba) emigruje do Austrálie nebo Kanady, bylo strašně zajímavé zjistit, jak daleko to vlastně je do těch exotických zemí. Dospěv ke gigantické ruině obchodního domu, cítil jsem únavu. Sednout si nebylo kam, tak jsem se alespoň opíral o zeď. Tady nedaleko se v posledních dnech války setkal parlamentář z Hitlerova bunkru s ruským velitelem. Nedohodli se a boj nelítostně pokračoval, vyžádav si tisíce dalších životů na obou stranách. Zamířil jsem ke skupině Trummerfrauen, jestli náhodou nevědí, kde je ta vývařovna. Trummerfrauen byly ženy, odstraňující krumpáči, ale i holýma rukama trosky. Byly zaprášené, v roztrhaných šatech, obličeje předčasně zestárlé. A to je prý ještě dále po Karl Marx Strasse směrem jižním, až u trati S- Bahnu. Jedna držela v ruce - lžíci. Díval jsem se na ni zamilovaně (na tu lžíci, ne na tu Trummerfrau) a ona se dovtípila, že mám sice provázkem k boku přivázaný hrnec, ale žádnou lžíci. Dala mi ji, že ji zrovna našla v troskách. Tak jsem od toho dne mohl civilizovaně jíst, ne chlemtat jako pes nebo lovit sousta prsty. Pokračoval jsem směrem jižním, divě se, že v Západním Berlíně mají jednu z hlavních tříd pojmenovánu po oné obludě. Dospěl jsem k ohromnému betonovému protileteckému krytu. Tam mi řekli, že kuchyně a jídelna jsou o kousek dále v bývalé hospodě. Hospoda bez piva. Uvnitř provizorní stoly z prken, vytahaných ze zbořenin. Chatrně oděné ženy prostředního věku, jimž je vidět na obličejích, že jejich manželé a synové zahynuli na frontách nebo jsou ještě v zajetí. Nikdo se nesměje. Jen já se trochu usmívám, neboť tam dnes na svátek protestanské reformace - servírují.... semlbábu! Moje oblíbené jídlo! není sice poprášená skořicí, ale za to je na ní troška cukru. Senzace ! I ty jazyky uprchlíků a somráků se zdají mlaskat rozkoší. Krájím semlbábu nově získanou Lž íc í a trochu šilhám po okolí. V rohu místnosti, dosti daleko ode mne, zatrpklý obličej. Občas zdvíhá oči od semlbáby a dívá se mým směrem. Toho člověka přece znám! A dosti dobře! Přemítám, kdo z mých starých známých by mohl touto dobou být v rozbombardovaném Berlíně. Chlapík chvílemi jakoby uchopil hrnec a povstával, pak si ale zase sedne. Trvá to chvíli: občas se dívá on mým směrem, pak zase já jeho. Až nakonec se z rohu ozye: É,é,é, výýý tam Malýýý. Výý jste mně sííílný dareba. Nedáváte pozor a neznáte rozdíl mezi vazbou gerundivní a gerundijní. Dám vám napínáka do pololetí. Mně to bude zcela lhostejné! Napínáka jen to hvízdne! Není pochyby! V berlině je sice vidět tisíce kyselých obličejů, ale jenom jeden může patřit mladíkovi, který umí napodobovat našeho starého latináře a který ví, že jsem v sextě vyfasoval napomínání. Než budu pokračovat, musím vám, drazí čtenáři, říci něco na svoji obhajobu, abyste se mi neposmívali, že jsem nerozlišoval mezi vazbou gerundijní a gerundivní. Já jsem rozdíl znal dobře a znám jej doposud. Ale! My jsme totiž latinu mívali až poslední hodinu a tou dobou byl můj měchýř, neschopný se vyprázdnit o přestávkách v přítomnosti jiných, na prasknutí. Jak jsem se měl v této agónii soustředit na latinu ? Tak to přijměte jako vysvětlení, abyste mne bezdůvodně neprohlásili za blba. Tak ano! Byl to můj spolužák z Ostravy Jiljí Hájek. Říkali jsme mu Píďalka. Chodil jsem s ním do téže třídy od první obecné až do septimy gymnasia. - Sebral jsem hrnec se semlbábou a běžel k němu do rohu hospody. Píďalko, příteli, co tady děláš ? Kajetán Halasa (Další pokračování příběhů Šimona Malého v příštím, tedy únorovém čísle 2000.) 20 [pageend20]i Zprávy a oznámení. Keramička Ljubov Seidlová získala první cenu za "Open Wheel-thrown" a "Merit" za "Open Handbuild" section - na National Pottery Competition a Exhibition, kterou pořádala k 38. výročí PORT HACKING POTTERS GROUP a Division of the Cronulla School of Arts. Sochař Vladimír Tichý, jak jsme psali v minulém čísle, se v poslední době zúčastnil několika výstav. V "Darling Parku" prodal jednu z vystavovaných prací, dvoumetrovou plastiku a v "N.S. W. Parlament House" prodal půlmetrovou plastiku - Oranžový akt - ihned při zahájení výstavy. Oběma výtvarným umělcům blahopřejeme. Naše krajanská obec nevytváří žádné uzavřené enklávy, potkáváme našince kdekoli v Sydney a po celé Austrálii. Jeden z našich krajanů, o kterém možná mnozí z vás neví, žije v Nortmead a jmenuje se Josef Roušek. Upozornil nás na něj článek z 27.10.99 v novinách "Advertiser" z Parramatty. Ano, bylo to před referendem a toho se také článek našeho krajana týkal. Pan Roušek je členem The Australian Flag Association a jak říká the republic is a threat to the flag which is - so appropriate you can't get any better". To co pan Roušek ale řekl reportérovi novin, je dále platné nejen v době referenda a vyjadřuje to i pocity mnohých jeho krajanů. "I came to this beautiful country in 1956, having lived under socialist regimes and experienced first hand the ugly side of humanistic republikanism and its inherent evils, with its emptiness and hunger, both spiritual and physical. I left my country eager to begin afresh and live in freedom in Australia, with its liberty and lifestyle which is the envy of the rest of the world. Australians need to be warned and alerted to the fact, before it is too late. Once we lose what we have, we will never regain the wonderful qualities and attributes of our land." J.R. ♦ Český kalendář 2000 Měsíčník pro Čechy doma i ve světě - Český Dialog - vydává opět kalendář!!! "Po úspěšném vydání Českého kalendáře 1996,1997,1998,1999 připravujeme již pátý ročník této oblíbené publikace. Jeho obsah je podobný, tj. kalendář jmen, výročí, články z dějin, básně, písničky, recepty, křížovky, informace o českých zámcích, obrázky, fotografie aj. Obálka je barevná, uvnitř černobílý tisk, 192 stran. Cena je ČR 99 Kč (plus 16 Kč poštovné), v zámoří 10USD i s poštovným." Objednávky zašlete na adresu : Český Dialog, Národní 11, Praha 1, 110 00 tel.: 02/22 07 56 07; fax 02/22 07 56 05 ♦ NOVÉ MODERNÍ ČESKÉ ENCYKLOPEDIE DIDEROT v knižní i CD podobě jedinečně obohatí Vaši knihovnu (4 svazková všeobecná encyklopedie DIDEROT 2 svazkový Velký slovník naučný CD-ROM encyklopedie DIDEROT Předběžné objednývky na Velkou encyklopedii v 18 dílech) Kontaktujte : Nakladatelství Diderot s.r.o., Rybná 14 (Burzovní palác), 110 00 Praha 1, Czech Republic tel: 00420 2 21841001 fax: 00420-2-21841000 e-mail: martinaf@diderot.ez diderot@mbox.vol.ez Rádi poskytneme veškeré podrobné informace o všech nabízených produktech a přehled jejich cen. ♦ Výtvarnice - malířka Marie Jeníková, po 12 samostatných a 7 skupinových výstavách od roku 1984 má v kolekci větší počet obrazů, které by s ohledem na nedostatek místa ochotně prodala. Zájemci mohou nezávazně přijít shlédnout nabízené obrazy, pokud předem zavolají její tel. 9626 9563 21 [pageend21]Restaurace SOKOL 16 Grattan Crescent, Frenchs Forest přináší nabídku českých jídel, koláčů a zákusků. Restaurace je otevřená každou sobotu od 17 - 24 hod. A každou neděli od 11 -15 hod. BYO i TA je umožněno. Zamluvení míst přispěje k vaší spokojenosti. Tel. 9484 2692 - DeliBake tel. 9452 5617 - Sokol, v době provozu V restauraci vás vítají - Lidka a Mirek Merendovi ------------- **»(»»»-------------- Radostné/ vánoce^«/ mnoho- štěstí/ do-roku/2000 přeje/ všem/ wým/ čtenářům/ A rtšpectruwi/ Oběžník "Czech-Australian ARTSPECTRUM Association Inc." - "SPECTRUM" vychází za finančního přispění MZV České republiky - Odboru pro kulturní a krajanské vztahy a Generálního konzulátu České republiky v Sydney. Obsah publikovaných článků nemusí být totožný s názory redakce. Prosinec 1999 Spectrum - Published by the Czech-Australian Artspectrum Association Inc., 31 Blackbutt Rd., Frenchs Forest, NSW 2086 Redakce: 37 Treeland Rd. Green Point, NSW 2251, telefon (02) 4367-0265, fax (02) 4367-2306 Jazyková korektura Stanislav Volek. Uzávěrka příštího čísla Spectra je 16. ledna 2000. 22 Za výbor Artspectra lana Annaxich / / [pageend22]