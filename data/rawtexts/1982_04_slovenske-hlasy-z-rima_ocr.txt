Slovenské hlasy z Ríma 4 apríl 1982 časopis slovenských katolíkov Ročník XXXI Pápež Ján Pavol II. biskupom z Československa: Udržujte veriacich v pravej viere, 2 — Mons. Dominik Hrušovský: Jubilejné oslavy v Gary, 5 — He-Va: Vstal!, 8 — Andrej Pauliny: Hlavné myšlienky v Apoštolskej exhortácii RODINNÉ SPOLOČENSTVO, 9 — Jozef Kočík: Afrika, Cirkev ti podáva pomocnú ruku, 12 — Jozef Vágovič: Záhada « Bujnákovho zlomku » rozlúštená, 14 — Ján Hnilica: 700 rokov od smrti blahoslavenej Agnešky Českej, 18 — Zo života SÚSCM v Ríme, 19 — Hnilica, Pauliny: Hovoria z Obrazov, 21 — Zo Slovenska, 22 — Slovenská rodina v šírom svete, 23 — Gorazd Zvonický: Tanier, plný tajomstiev, 24. [pageend1]Začiatkom marca tohto roku prišli do Ríma traja slovenskí biskupi: Otec biskup Jozef Feranec, Otec biskup Július Gábriš a Otec biskup Ján Pásztor na návštevu « ad limina Apostolo- rum ». Je to úradná návšteva biskupov u Svätého Otca a u rímskych kongregácií, počas ktorej ich informujú o náboženskom živote vo svojich diecézach. Vo štvrtok 11. marca predpoludním prijal Svätý Otec najprv každého biskupa osobitne a potom všetkých spoločne. Bol prítomný aj pražský kardinál František Tomášek a Otec arcibiskup Jozef Vrána. Pápež Ján Pavol II. povedal im svoj príhovor. Najprv hovoril po česky a potom po slovensky. Českú časť prejavu prinášame v slovenčine. Príhovor uverejnil « ĽOsservatore Romano » 13. marca 1982. Ctihodní bratia v biskupskom úrade! Vítam Vás, ktorí ste prišli na návštevu « ad limina Apostolo- rum » zo srdca Európy, pozdravom apoštola Pavla: « Milosť nášho Pána Ježiša Krista a láska Boha Otca i spoločenstvo Ducha Svätého nech je s vami všetkými (2 Kor 13, 13). 1. Predstavujete časť Cirkvi, ktorú pred jedenástimi storočiami založili svätý Cyril a Metod, dva vzory misionárskej horlivosti, dve svetlá, ktoré ožiarili všeobecnú Cirkev. Pre ich zásluhy o hlásanie evanjelia vo východnej Európe, zvlášť medzi slovanskými národmi, som ich v decembri 1980 vyhlásil za spolupatrónov Európy spolu so svätým Benediktom, patriarchom západného mníž- stva, aby som zdôraznil spoločný duchovný pôvod európskych národov a potrebu jednoty v ich spoločnej úcte voči základným hodnotám, ktoré stoja na koreni ich dejín a ich kresťanskej kultúry. Ako je známe, svätý Cyril zakončil svoju pozemskú púť tu v Ríme roku 869 a bol pochovaný v bazilike svätého Klementa, kde je dosiaľ uctievaný. Jeho brat sa však vrátil na územie ich spoločného apoštolského pôsobenia a venoval mu všetky svoje sily až do svojej smrti roku 885. Bol pochovaný na moravskom Velehrade. Už samé miesta, kde tí dvaja svätí Ochrancovia zomreli a boli pochovaní, vydávajú svedectvo o úzkych a nepretržitých vzťahoch, ktoré spojujú a vždy spojovali Vaše národy s Apoštolskou Stolicou, ktorá predsedá v láske všetkým spoločenstvám Cirkvi. Tak sa to pripomína v liste, ktorý mojím menom zaslal kardinál Štátny sekretár veriacim v Československu (2.7.1981): svätý Cyril a Metod, « genere Graeci, animis Slávi, a Romano Pontefice legitime missi, mirum ii sunt chri- Dňa 21. marca 1982 zomrel v nemocnici Svätého Filipa Neri v Ríme počas operácie na rozšírenie srdečnice (aorty) šesťdesiatdvaročný Otec Michal Lacko, jezuita, profesor na Východnom pápežskom ústave. Zomrelý bol dlhé roky neúnavným spolupracovníkom nášho časopisu. V budúcom čísle prinesieme obšírnejší nekrológ. 2 UDRŽUJTE VERIACICH V PRAVEJ VIERE [pageend2]stianae universitatis exemplum, quae saepta diruit, odia exstin- guit et omnes in Christi, omnium Redemptoris, amore coniungit ». Ich horlivá činnosť, v ktorej potom pokračovali ich žiaci, zapustila hlboké korene v povedomí Vašich národov a aj cez prekážky, ktoré musela prekonať, priviedla cirkevný život k plnému rozkvetu krásy a svätosti. Hneď na úsvite šírenia evanjelia medzi slovanskými národmi zažiarilo apoštolské svedectvo svätého Gorazda, nástupcu svätého Metoda. Pred naše zraky vystupuje aj príklad svätej Ľudmily, ktorá v osobe svojho vnuka svätého Václava vychovala svojmu ľudu nielen múdreho a obozretného panovníka, ale aj presvedčeného šíriteľa eucharistickej úcty a lásky k blížnemu. Blahoslavená Agneš- ka Pražská, ktorej sedemstoročné jubileum smrti som pripomenul zvláštnym listom 2. januára tohto roku, dala prednosť hodnotám duchovným pred slávou svetskou a zvolila si pokorný život vo františkánskej chudobe. Svätý Ján Ne- pomucký, verný svojmu kňazskému povolaniu až na mučenícku smrť, neohrozene obhajoval práva a slobodu Cirkvi, a svoju oddanosť Božiemu ľudu spečatil krvou. Blahoslavení košickí mučeníci tiež potvrdili svoju vernosť Kristovi a Cirkvi obeťou svojho života. Pamiatka svätého Cyrila a Metoda zostala stále živá vo vďačnosti Vášho kresťanského ľudu a je stále jasný aj ich vplyv na duchovné prejavy tak v modlitbe ako aj vo speve. V tomto smere zasluhuje zvláštnu zmienku Boží služobník Anton Cyril Stojan, arcibiskup olomúcky, muž veľkej dobroty a vernosti Svätej Stolici, ktorý v modernej dobe hlásal vo Vašich zemiach cyrilometdoskú myšlienku a šíril ekumenizmus medzi Slovanmi. O životnosti a sile tohto duchovného dedičstva svedčí aj to, že Vaši veriaci, tak v Československu ako ai v Amerike a v Kanade zasvätili svätým Bratom veľmi mnoho farských kostolov. 2. Toto naše stretnutie, ctihodní bratia, ktoré vyjadruje Vaše spojenie s Kristovým Námestníkom, mi dáva príležitosť k tomu, aby som sa nakrátko zmienil o niektorých jasných stránkach náboženského života vo Vašich diecézach. Myslím predovšetkým na vrúcnosť náboženského života v toľkých kresťanských rodinách, zverených Vašej starostlivosti, ktoré si strážia Boží dar viery, ktoré sú verné svojmu kresťanskému povolaniu a ktoré poznajú účinnosť spoločnej kresťanskej modlitby na posvätenie manželského a rodinného života. Rodina, v ktorej sa všetci spoločne modlia, zostáva nerozborné spojená v Panovi. Potešujúci je aj rastúci počet tých, čo pristupujú k svätému prijímaniu a zúčastňujú sa nedeľnej svätej omše. Pozoruhodné je aj prebudenie záujmu o náboženstvo u mladých, ktorí hľadajú vo svetle evanjelia uspokojujúce odpovede na otázky o zmysle života a o požiadavkách ľudskej existencie. Vychádzajte radi v ústrety tomuto hľadaniu mladých a živte ich bohato Božím slovom, Biskupi z Čiech a zo Slovenska spolu so Svätým Otcom po audiencii. ktoré má moc naplno uspokojiť ich srdcia. Nie menej dôležitá a radostná je aj skutočnosť, že vo Vašich diecézach pokračuje, ba rastie mariánska nábožnosť. Svedčí o tom veľký počet pútnických miest zasvätených presvätej Panne Márii, kam putujú každý rok zástupy veriacich. Modlím sa, aby Matka milosrdenstva ochraňovala všetkých Vašich krajanov, ktorí sa k nej utiekajú. a) Vaša spoločná prítomnosť, pri príležitosti návštevy «ad limina », vyvoláva vo mne radosť a káže mi ďakovať Bohu, ktorý má v rukách osudy každého človeka a všetkých národov. Ale keď vidím, že ste len piati, nemôžem si nepoložiť otázku: « Kedy príde chvíľa, keď tu budú môcť byť prítomní biskupi všetkých diecéz z Československa? » Skutočnosť, že väčšina diecéz zo Vašej vlasti je ešte uprázdnených, ma napĺňa hlbokou bolesťou. Zo svojej strany Vás uisťujem, že vykonám všetko, čo je v mojich silách, ako som to robil doteraz a ako to robili predtým moji predchodcovia, kým 3 [pageend3]všetky diecézy vo Vašej vlasti, z ktorých mnohé su uprázdenené už roky, ba desaťročia, nebudú mať svojich vlastných pastierov, hodných tohto poslania, ktorí by mohli viesť sebe zverených kňazov a veriacich, podľa potrieb a podľa vlastného práva Kristovej Cirkvi. b) Ďalší problém sa týka počtu kňazov, ktorých je málo na primerané vykonávanie pastierskej služby veriacim. Mnohé, premnohé farnosti sú už dlho bez farára a je obava, že ich počet, bohužiaľ, bude v budúcnosti stále rásť. S veľkou radosťou som sa od Vás dozvedel, že Vaši spolupracovníci sú dobrými, vernými a horlivými kňazmi, ktorí sa venujú službe Božiemu ľudu veľkodušne a s mimoriadnou obetavosťou. Lenže vo veľkej väčšine sú už pokročilého veku, často i slabého zdravia, zatiaľ čo sa od nich žiada niesť stále väčšie bremeno apoštolských námah. Vaším prostredníctvom im chcem vysloviť svoje živé uznanie a uistiť ich o láskyplnej spomienke v modlitbe, aby im Pán bol oporou a pomáhal im veľkodušne niesť « ťarchu dňa » v jeho vinici. Pán sám bude aj ich odmenou. c) S nedostatkom kňazov úzko súvisí aj otázka seminárov a kňazskej výchovy: nemôžem sa o nej nezmieniť, keďže ide o podstatný problém pre život Cirkvi. Minulého decembra som Vám poslal list, v ktorom som zdôraznil, že je povinnosťou biskupov postarať sa, aby kandidáti na kňazstvo dostali v seminároch primeranú duchovnú, teologickú a pastoračnú prípravu; biskupi majú úlohu podľa vlastného svedomia menovať predstavených a profesorov a podľa potrieb svojich diecéz prijať do seminára tých, o ktorých sú presvedčení, že majú kňazské povolanie (List z 31. decembra 1981). S bolesťou treba vyzdvihnúť, že počet seminaristov nezodpovedá skutočným potrebám Vašich diecéz, a to nie preto, že by chýbali povolania, ale skôr pre okolnosti, ktoré nezávisia od Vašej vôle. Ako v spomenutom liste, i teraz « chcem vyjadriť svoju najúprimnejšiu solidárnosť s tými mladíkmi, ktorí s toľkou vierou a veľkodušnosťou nasledujú Božie volanie a často musia trpezlivo očakávať chvíľu, keď budú môcť uskutočniť svoj kňazský ideál» (tamže). Ťažká situácia, čo sa vytvorila v duchovnej správe, si žiada, aby sa neprestajne konali v každej farnosti a spoločenstve modlitby: treba prosiť Pána žatvy, aby povolal na kňazstvo mnoho veľkodušných mladíkov a dal im možnosť nasledovať Pánovo volanie bez prekážok. d) Ďalšou naliehavou otázkou je primeraná katechéza mladých ľudí a rodín. Pozornosť všetkých biskupov na svete je dnes obrátená na náboženské vzdelávanie mládeže, na prehĺbené štúdium otázok, s ktorými sa stretávajú nové generácie, na hľadanie vhodných ciest, ktoré by im pomohli nájsť odpovede na ich základné potreby a chránili ich pred nástrahami súčasného sveta. Viem dobre, že vo Vašich spoločenstvách je skupina zdravej a dobre vychovanej mládeže, ktorá sa usiluje riešiť svoje problémy vo svetle zjavených právd a súčasne je ochotná priniesť pre svoje ideály i veľké obete. Z druhej strany poznám aj podmienky, v akých Vy, ctihodní bratia, konáte svoju povinnosť zaistiť mladým ľuďom vo vašej vlasti primeranú náboženskú výchovu. Napriek všetkému Vy, ako dobrí pastieri Kristovho stáda, máte povinnosť pokračovať v úsilí zaistiť najlepším možným spôsobom pre všetkých, ktorí si to žiadajú, solidné poznanie viery a dôkladnú prípravu na sviatostný život. Majte na zreteli slová svätého Pavla jeho žiakovi Timotejovi: « Hlásaj Božie slovo stále, v príhodnom i nepríhodnom čase» (2 Tim 4, 2). Vy musíte konať túto službu pre svojich veriacich, pretože pre každého z Vás platí zvolanie toho istého apoštola: « Beda by mi bolo, keby som nehlásal evanjelium » (1 Kor 9, 16). Vieme, ctihodní bratia, že činnosť Cirkvi v katechéze mládeže nemôže priniesť plný výsledok bez priameho prínosu rodín. Môj predchodca Pavol VI., na ktorého s úctou myslíme, napísal: « Rodina sa má stať práve tak ako Cirkev prostredím, v ktorom sa evanjelium uplatňuje a z ktorého vyžaruje. Preto v rodine, ktorá si je vedomá tejto úlohy, všetky jej zložky ohlasujú evanjelium a súčasne všetkým sa ono ohlasuje. Rodičia nielen že učia svoje deti evanjelium, ale aj na nich môžu zo strany detí pôsobiť vplyvy života podľa evanjelia. Takáto rodina sa stáva hlásateľkou evanjelia aj v mnohých iných rodinách a v celom svojom životnom prostredí » (Apoštolské povzbudenie Evangelii nuntiandi 71: AAS 68, 1976, 60n.). Biskupská synoda prevzala a opakovala moju výzvu z Puebly, ikde som zdôraznil, že budúca evanjelizácia záleží z veľkej časti od domácej Cirkvi. « Nevyhnutná potreba rodinnej katechézy mimoriadne vyniká, v určitých situáciách, ktoré Cirkev, bohužiaľ, zaznamenáva na rožných miestach » (Apošt. povzbudenie Familiaris consortio 52: AAS 74, 1982, 145). Preto treba vyvíjať aj všetko úsilie, aby si rodina zachovala svoju prirodzenú a náboženskú pevnosť, a tak naďalej prenášala deťom dar viery a rozvíjala ho v nich. Rastúca industrializácia, ktorá sa uskutočňuje aj vo vašej vlasti, má často negatívny vplyv na rodinu. Zmeny sociál- nohospodárskehó rázu, ktoré pochádzajú z industrializácie, ohrozujú tradičný život rodiny a uvoľňujú jej zväzky. Pre prácu rodičov, často vykonávanú v rozličných obdobiach dňa, členovia rodiny sú pospolu len na krátky čas a zriedkakedy, a to na veľkú škodu ich vzájomnej jednoty. Správne ste sa touto otázkou zaoberali vo svojom pastierskom liste k Vianociam minulého roku, vyzývajúc kresťanských manželov, aby dosvedčovali pred svojimi deťmi svoju vieru a Kristo- 4 [pageend4]JUBILEJNÉ OSLAVY V GARY Keď som odchádzal z Ríma na jubilejné oslavy do Gary, tu bolo teplo, pekný slnečný deň. Na ceste do Chicaga sme pristáli v Bostone. Bolo zima a snežilo. Chicago bolo pod mračnami, ktoré ohlasovali sneh. Vskutku, v sobotu 20. februára máličko snehu aj pribudlo k tomu, čo ešte pokrýval trávniky a chodníky. Hovorím Otcovi biskupovi: — A čo, ak bude zajtra snežiť? Usmial sa a odvetil: — Nebude. Malo by byť pekne. Prosil som niekoľko kláštorov o modlitby za pekný čas a dúfam, že ich modlitby zavážia. V nedeľu 21. februára ráno na jasnej oblohe žiarilo krásne slniečko, ktoré vydržalo až do večera nasledujúceho dňa. Zástupy účastníkov V sobotu večer prišlo do rezidencie Otca biskupa niekoľko kňazov — jeho spolužiakov z rímskych štúdií s viacerými biskupmi. Pri večeri spomínali študentské zážitky z Večného mesta a z Talianska. Najviacej sa točili okolo Otca Humenské- ho z Clevelandu, ktorý tam tuším akosi udával tón. Boli to všetko kňazi pokročilého veku, ale výraznej mladosti ducha, plní radosti a optimizmu. Najvzácnejším cirkevným hosťom bol Otec kardinál Carberry, bývalý arcibiskup v Saint Louis. Prišiel i arcibiskup O’Meara z Indianapolis, metropolita, pod ktorého podlieha ako sufragánna diecéza i Gary. Zvítali sme sa ako so starým známym s Otcom biskupom Leom Pursleym: navštívil čas- vu lásku (Porov. Katolícke noviny, 1981, 51-52). e) Nakoniec nemôžem zabudnúť na otázku mužských a ženských rehoľných rádov a kongregácií. Poznám dobre podmienky, v akých ich členovia žijú, a utrpenia, čo znášajú. Myslím na všetkých stále s láskou a modlím sa za nich, lebo viem, ako ich srdcia, zasvätené Pánovi rehoľnými sľubmi, vrúcne túžia, aby mohli žiť a pôsobiť v súlade s týmto zasvätením. Vy môžete porozumieť, čo všetko by som rád urobil, aby som uspokojil také oprávnené a sväté túžby. Ctihodní bratia, chcel som takto spolu s Vami pouvažovať o Vašich radostiach a nádejach, ťažkostiach a starostiach. Prv než sa s Vami rozlúčim, pripomeniem Vám modlitbu svätého Cyrila, ktorú zanechal ako odkaz svojim duchovným synom krátko pred smrťou, a beriem ju za svoju: « Pane a Bože môj, vypočuj moju modlitbu a zachovaj moje stádo vo vernosti Tebe... Všetkých spoj do jednoty, učiň ich ľudom znamenitým, jednomyseľným v pravej viere a správnom vierovyznaní » (Život Konštantínov XVIII, 8-11: Fontes, ed. F. Gri- vec-F. Tomsic, Radovi staroslo- venskog instituta, IV, Zagreb 1960, p. 211). Tieto krásne a vzácne slová sú iba ozvenou citov Srdca Božského Spasiteľa, vyjadrených vo veľkňazskej modlitbe pri Poslednej večeri: « Prosím, aby všetci boli jedno, ako si ty, Otče, vo mne a ja v tebe, ... aby boli dokonale zjednotení» (Jn 17, 21.23); Zo srdca Vám želám, aby ste zostávali vždy zjednotení medzi sebou a so svojimi kňazmi i veriacimi a tak ich udržovali pevných vo vyznávaní pravej viery a verných Kristovi, Cirkvi a tejto Apoštolskej stolici. Odovzdávam Pánovi toto želanie plnosti lásky a Kristovho pokoja pre Vás všetkých, a zo srdca udeľujem Vám, Vašim kňazom a seminaristom, rehoľníkom a rehoľníčkam i všetkým veriacim svoje osobitné otcovské apoštolské požehnanie. 5 [pageend5]tejšie náš Ústav v Ríme a cez koncil býval s Otcom biskupom Grutkom na vŕšku Celius, odkiaľ ich vozieval do baziliky svätého Petra na zasadnutia Otec Ľudovít Macák. Otec Pursley bol biskupom diecézy Fort Wayne-South Bend, keď z nej vyňali územie diecézy Gary. Bol i spolusvätiteľom pri biskupskej vysviacke pred dvadsiatimi piatimi rokmi a patrí medzi najbližších priateľov nášho jubilanta. Ostatných arcibiskupov a biskupov bolo vyše päťdesiat, zo všetkých kútov Spojených štátov. Kňazov bolo pri každej koncelebrácii vari vyše tristo. A veriacich? Veľký krytý amfiteáter nového strediska « Genesis » bol v nedeľu zaplnený. Odhadovali asi deväťtisíc prítomných. Organizátori všetko dobre premysleli a usporiadatelia nemali s poriadkom veľa starostí. Nedeľa 21. februára Jubilejné oslavy sa konali v dvoch dejstvách: v nedeľu 21. februára bola slávnostná koncelebrova- ná svätá omša v stredisku « Genesis » s veľkou účasťou veriacich, v pondelok 22. zase koncelebrá- cia v katedrálnom chráme s účasťou všetkých diecéznych kňazov a hostí. Keď sme v nedeľu popoludní o pol druhej vstúpili s Otcom biskupom Grutkom do amfiteátru, boli už skoro všetky miesta obsadené. Na prvých miestach sedel mešťanosta Hatcher s manželkou, predseda Svetového kongresu Slovákov Štefan Roman s manželkou a sprievodom, podpredseda SKS Jozef Kirschbaum s manželkou, hlavní úradníci slovenských fraternalistických organizácií. V zástupe rehoľných sestier bolo vidno Matku Raymun- du, generálnu predstavenú Sestier svätého Cyrila a Metoda so skupinou spolusestier. Na zvláštnom mieste boli brat a sestra Otca biskupa so starým ujkom. Sprievod koncelebrantov prišiel k oltáru o druhej. Spojené spevokoly diecéznych škôl viedli spev a celé zhromaždenie odpovedalo i spievalo. Pred svätou omšou privítal prítomných mešťanosta-čer- noch, ktorý vyslovil Otcovi biskupovi Grutkovi i vďačnosť černochov za to, čo jubilant, známy v celej Amerike svojím nekompromisným protirasi- stickým postojom, pre nich vykonal. — Nato generálny vikár Mons. Senderák vyjadril blahoželania diecézy a uviedol úkon kajúcnosti, ktorým sa začala svätá omša. Homíliu povedal arcibiskup O’Meara. Hovoril o diecéze, o jej živote a jej pastierovi. Vyzdvihol prácu jubilanta pri organizovaní diecéznych administratívnych štruktúr, škôl, podujatí a zdôraznil najmä ľudskú teplotu Otca biskupa, ktorého srdce sa ukazuje ako srdce pastiera v každom počine. Po svätom prijímaní, ktoré prijali skoro všetci prítomní, pozdravil jubilujúcu diecézu a jej pastiera kardinál Carberry. Vychádzal z osobných spomienok na chvíle, prežité s jubilantom a z nich podčiarkol tiež milú povahu jubilanta. Arcibiskup O’Meara nato prečítal gratulačný list Svätého Otca Jána Pavla II. Prinášame ho na osobitnom mieste v tomto čísle nášho časopisu. Po svätej omši vo veľkej predsieni amfiteátra Otca biskupa Grutku obkolesili jednotliví gratulanti a pozdravovali ho osobne. Na dlhé slová bolo málo času, ale tým výrečnej šie hovorili usmievavé tváre, radosťou naplnené zraky a milé ovzdušie, z ktorého bolo cítiť lásku, akou veriaci obklopujú biskupa. Tešilo ma to, lebo je to úspech slovenského človeka, ktorý cíti po slovensky a nehanbí sa za svoj pôvod. Slávnosť v katedrále V pondelok nato predpoludním o jedenástej bola v katedrále spomienková slávnosť pre všetkých kňazov diecézy. Prišli aj mnohí kňazi z ďaleká i z blízka, medzi nimi aj skupina slovenských duchovných, na čele s Otcom Adamcom, predsedom Sdruženia slovenských katolíkov. Pri konce- lebrovanej svätej omši prehovoril v homílii Otec biskup Pursley. Z jeho slov bolo cítiť životnú múdrosť, vyrovnanosť, hlbokú vieru a priateľstvo s jubilantom. Spomenul udalosti okolo utvorenia diecézy Gary a poukázal na niektoré konkrétne úlohy biskupa v styku s kňazmi a s veriacimi. Na tomto podklade potom hodnotil činnosť Otca biskupa Grutku za štvrť storočia. Jubilantovi vyjadril svoje dobré žičenia, a to i menom prítomných biskupov a kňazov. Po svätej omši, ako i v nedeľu, prehovoril jubilant sám. Poďakoval Pánu Bohu za milosti v biskupskej službe a živote diecézy, vyjadril svoju vďaku aj všetkým prítomným a spomenul niektoré udalosti, ktoré poznačili život diecézneho spoločenstva. V diecéznej škole vedľa katedrály bol spoločný obed pre všetkých prítomných. Pri ňom bol aj malý program s prejavmi zástupcov duchovenstva. Otec Semančík, ktorý program viedol, zaskočil aj mňa a vyzval ma, aby som povedal pár slov pri tejto príležitosti. Po prvej vete, prednesenej trasľavou angličtinou, v ktorej som odovzdal pozdrav Otca arcibiskupa Tomka a nášho Ústavu, som pridal po slovensky pár myšlienok. « Táto slávnosť — povedal som —■ by bola neúplná, keby na nej neodznel i slovenský prejav a keby sme nezdôraznili i zástoj, ktorý Otec biskup Grutka mal ako človek, ako Slovák, ako kňaz a ako biskup v živote slovenskej pospolitosti v Amerike a na celom svete, nevynímajúc ani Slovensko. » Poďakoval som Otcovi biskupovi za všetko, najmä za to, čo vykonal a čím bol a je pre náš Ústav svätého Cyrila a Metoda v Ríme. Uistil som ho, že úprimne oceňujeme 6 [pageend6]jeho prácu a prosíme Pána Boha, aby ju mohol ešte dlho vykonávať. Na zamyslenie Po slávnostiach sme strávili s Otcom biskupom Grutkom ešte niekoľko dní spolu v Gary. Hovorili sme o Ríme, o Slovensku, o rôznych záležitostiach cirkevného života vo svete. Nikdy nám nechýba predmet rozhovoru a srdečnosť záujmu. Pozoroval som, že Otec biskup sa nevyžíva v sláve gratulácií, ale myslí veľmi triezvo na budúcnosť svojej diecézy i na budúcnosť nášho Ústavu. Zo všetkého mi vychodila radosť, že som sa mohol jubilejných osláv v Gary zúčastniť. Bola to a je to radosť z úspešného diela jubilanta, ktorý sa hrdo hlási k svojmu slovenskému pôvodu, z uznania, ktorého sa mu dostáva od spolubratov-biskupov, z lásky a úcty, ktorou ho obklopujú nielen veriaci katolíci, ale aj príslušníci iných náboženských spoločenstiev, najmä černošské obyvateľstvo, ktoré tvorí v Gary väčšinu. Otec biskup ma odprevadil do Chicaga na letisko, keď som sa vracal do Európy. Pri návšteve v Ústave chce vždy odísť ticho, lebo hovorí, že každé lúčenie bolí. A bolí naozaj. Pri ňom som si uvedomil ešte lepšie, ako som bol rád, že som prišiel do Gary a ako máme všetci Otca biskupa Grutku radi. V lietadle potom bol čas na zamyslenie nad prežitými udalosťami. Čítal som z nich veľa poučenia i pre nás, Slovákov v zahraničí. Otec biskup je dobrým občanom svojej vlasti Ameriky a zostáva roduverným Slovákom, spojeným so zemou svojich rodičov úprimným a živým putom lásky. Nie je tu, v tomto živote, v tejto osobnosti, živý výkričník i pre nás všetkých, ktorých Pán Boh priviedol — rôznymi cestami a z rôznych dôvodov — do cudziny? Často sa pretriasa i otázka, prečo taká početná slovenská pospolitosť v Spojených štátoch dostala len málo slovenských biskupov. Odpoveď by bola zložitá. Musí sa však začať od osôb: farár Grutka bol navrhnutý svojím biskupom za prvého pastiera novej diecézy v Gary preto, lebo bol príkladným kňazom, dobre pripraveným na zložité úlohy, čo ho očakávali. To je prvý predpoklad, hoci nie jediný. Ostatné prichádza až potom. Takto je to v bežnej cirkevnej praxi, na ktorú neslobodno zabúdať. Oslavy prešli, život pokračuje. Bolo však potrebné zastaviť sa trochu a zamyslieť sa nad minulosťou, s pohľadom do budúcnosti. Do tejto želáme Otcovi biskupovi Grutkovi veľa zdravia, dobrých spolupracovníkov a hojnosť Božieho požehnania, so všetkým, čo tieto slová vo svojom obsahu zahŕňajú. Mons. Dominik Hrušovský CTIHODNÉMU BRATOVI ANDREJOVI G. GRUTKOVI, BISKUPOVI V GARY Ctihodný brat, týmto listom Ti chcem, spolu s celou diecézou Gary, čo sa zrodila pred dvadsiatimi piatimi rokmi súčasne s Tvojou biskupskou hodnosťou, vysloviť srdečné blahoželanie nielen k radostnému striebornému jubileu, ktoré osláviš 25. februára, ale aj k dielam a podujatiam, čo si cez toto obdobie vykonal a neprestajne sa usiluješ konať pre Krista a pre Cirkev, pre svoju vlasť a pre mesto, pre skoro každú spoločenskú triedu i veriace spoločenstvo. Krásnym ovocím neúnavnej práce v mladej diecéze sú nové cirkevné ustanovizne, školy a rôzne apoštolské podujatia. Na sociálnom poli si sa zaoberal problémami rodiny, rás, spravodlivosti, mládeže a pokoja: Tvoja činnosť — podľa všeobecnej súhlasnej mienky — tu veľmi zavážila a bola užitočná, lebo priniesla do týchto otázok viacej svetla a usmernila ich riešenie. Viem dobre i to, ako si sa zaslúžil o mariológiu a o spoločenstvá cudzincov na území svojej diecézy i mimo nej. Teším sa veľmi s Tebou, ctihodný brat, že uznanie za Tvoju veľmi úspešnú biskupskú činnosť, ktorú si konal určite len z lásky k Ježišovi Kristovi, prichádza i od verejných občianskych činiteľov a ustanovizní: tak je oslávené meno Kristovo i meno katolíckej Cirkvi, na väčšiu slávu Božiu. Blahoželám Ti preto zo srdca tak k úspešnej biskupskej službe ako i k jej dvadsiatemu piatemu výročiu. Prosím Pána Boha o neprestajnú pomoc, svetlo a potechu pre Teba, aby si mohol pokračovať v takej záslužnej práci, a udeľujem Ti, ctihodný brat, s tými najlepšími žičeniami, svoje Apoštolské požehnanie, aby bolo pre celú diecézu prameňom nebeských milostí, na vzrast kresťanského života a činnosti pod Tvojím vedením. Vo Vatikáne dňa 23. januára 1982, vo štvrtom roku môjho pontifikátu. Joannes Paulus PP. II T [pageend7]Kdesi v diaľke zahrmelo, ako by sa chystalo na búrku. Ba aj zem sa zatriasla. — Bude azda znova zemetrasenie?, — pýtajú sa ustrašené ženy, stojace pri jeruzalemskej bráne, kde čakajú, kedy im stráže otvoria, aby mohli isť k hrobu a pomazať mŕtvolu voňavými masťami. Za neďalekými pahorkami sa nenápadne brieždi. Vtom ktosi zvonka silno zabúcha na bránu. Stráže sa pozrú na seba, — veď je už ráno a hovoria našou rečou, — a otvoria. Vbehnú rímski vojaci a bezhlavo sa ženú rovno k miestodržiteľovmu palácu. Ženy sa o vec nestarajú, mlčky sa vytratia smerom k záhrade, kde predvčerom pochovali Ježiša. Každá z nich je ponorená do sveta smutných myšlienok. Keď už boli celkom blízko záhrady, jedna zo žien za ozve: — Čo len myslíte, kto nám odvalí ten veľký kameň? Veď my naň nestačíme! Ale sotva to vyriekla, už zdiaľky zbadala, že kameň je od vchodu odvalený. Poponáhľali sa, aby sa na to lepšie prizreli. Vstúpili i do predsiene hrobky. Ale zrazu naľakané cúvnu. Ježiš tam síce nie je uložený, ale vítajú ich dvaja mladici odetí do bieleho rúcha. Ženám zmrzli slová na perách. Bezradne stoja. Čo teraz? Ale jeden z mladíkov ich ihneď oslovuje: — Nebojte sa! Vy hľadáte Ježiša Nazaretského? Prečo hľadáte živého medzi mŕtvymi? On tu veru nie je! Či vám nepovedal, že na tretí deň vstane z mŕtvych? A či sa už nepamätáte? Ženy však naďalej nechápavo pozerali dovnútra a tak bezradne sa obzerali, že žiarivý mladík prehovoril ešte raz: — Len sa popozerajte, niet ho tu, vstal, ako to predpovedal! A teraz choďte k jeho učeníkom, zvestujte im, že Je- VSTAL! žiš vstal z mŕtvych a predíde ich na ceste do Galiley. Nato sa ženy ihned’ zvrtli a ponáhľali sa späť do Jeruzalema, aby splnili rozkaz. Nešli však všetky. Mária Magdaléna zostala. Plná smútku hľadá Toho, ktorého miluje jej duša. V záhrade pristupuje k neznámemu mužovi, o ktorom si myslí, že je záhradníkom: — Pane, ani ty nevieš, kde dali Ježiša? Neznámy sa obráti pomaly tvárou k nej a osloví ju: — Mária! Mária padá na kolená a nadšene zvolá: — Rabbuni! — Učiteľ! » 1/ neznámom mužovi viac vierou ako zmyslami poznáva svojho Majstra. Do tohto jediného zvolania sústredila celú svoju lásku, ale aj svoje vyznanie viery: « Učiteľ! » V tomto jedinom slove je radosť, že našla Toho, ktorého miluje jej duša, je vďačná za to, že žije ten, ktorý ju miluje (veď akože ináč by ju bol oslovil?). Viera nepotrebuje veľké slová a veľa rečí. Ak je hlboká, otvára pohľad do nekonečna, ba až do večnosti. Vierou poznávame pravdu. Radosť, ktorá z tohoto poznania vyplýva, vzbudzuje lásku. — Nedotýkaj sa ma, lebo som ešte nevystúpil k svojmu a vášmu Bohu, ale choď k mojim bratom a oznám im, čo si videla! Teraz už i Mária poslúchla. Rozbehla sa do Jeruzalema za ostatnými ženami a zastavila sa až u prahu domu, v ktorom boli zhromaždení všetci učeníci. Sotva jej otvorili, volá: — Videla som Pána!, — a v slzách radosti klesá do náručia Matky, ktorá jej prichádza v ústrety. Učeníci nechápu, neveria. Ihneď sa vyberajú k hrobu, aby sa aj oni presvedčili. Mária Magdaléna zostáva vo večeřadle premožená radosťou a jej vďačné srdce nadšene spieva radostné Aleluja. Veď našla svojho Učiteľa po druhý raz! Ale tentoraz akosi dokonalejšie a plnšie. Takéto Aleluja milujúceho srdca je akoby mostom medzi pohnutým a nepokojným životom v strachu a medzi pokojom, ktorý nám darovala plná viera. Ona otvára oči aj srdce. Len ona je schopná zazrieť spasiteľný dar vykúpenia i cez závoj sĺz, utrpenia a bolesti. Duša sa naplňuje istotou, že Boh ju miluje skrze Ježiša Krista a v tomto vedomí spieva pred celým svetom: Teba Boha chválime, Aleluja! He—Va 8 [pageend8]V marcovom čísle nášho časopisu sme podčiarkli niektoré hlavné myšlienky z prvej a druhej časti pápežskej exhortácie Familiaris consortio. V tomto čísle pokračujeme v rozbore ďalších častí. Tretia časť: ÚLOHY KRESŤANSKEJ RODINY (čísla 22-64). Láska je bezpochyby hlavným hýbadlom v manželskom živote pre vzájomné darovanie sa medzi mužom a ženou. V tomto vzájomnom darovaní sa a vo vzájomnej službe, ktoré zahrňujú nielen osoby manželov, ale aj ich deti, žena má tie isté práva ako muž. Úplná rovnosť medzi mužom a ženou bola prehlasovaná a presadzovaná do všetkých prejavov života (práca, politika, kultúra) iba v posledných desaťročiach. Žena bola často v minulosti považovaná len za roditeľku, čiže za « matku » a za pomocníčku muža. Biskupská synoda podčiarkla veľmi dôrazne základnú rovnosť muža a ženy, ďalej právo ženy zaujať v spoločnosti postavenie, ktoré jej patrí, avšak so zreteľom na osobitné črty a charakteristiky ženskej prirodzenosti. « Pravý rozvoj ženy vyžaduje, aby sa jej celkom otvorene a jasne priznala materská a rodinná úloha pred všetkými ostatnými zamestnaniami a povolaniami vo svete », zdôraznil Svätý Otec vo svojom dokumente. Rehabilitácia ženy v jej rodinnom prostredí prináša niektoré záväzky pre muža v jeho postoji k manželke a k rodine. Muž sa nesmie nikdy správať k manželke a k rodine despoticky a autoritatívne, rozhodujúc sám o dôležitých otázkach rodinného života. Na druhej strane nesmie zvaľovať na plecia svojej manželky tie úlohy, ktoré patria aj jemu, ako napríklad výchova detí. Iba vo vzájomnom porozumení a vo vzájomnej spolupráci muža a ženy budú sa môcť zachrániť a zaručiť obapolné práva a povinnosti manželov. Boh stvoril človeka na svoj obraz a podobu a tak nádherným spôsobom zavŕšil svoje stvoriteľské dielo. Boh povolal a povoláva manželov, aby sa zúčastnili na jeho láske a na jeho moci Stvoriteľa a Otca, a aby slobodným a zodpovedným rozhodnutím spolupracovali na prenášaní daru života: « Boh ich požehnal a povedal im: 'Ploďte sa a rozmnožujte sa, a naplňte zem a podmaňte si ju’ » (Gen 1,28). Manželstvo v službe života. Základnou úlohou rodiny je byť v službe života. Rodina má uskutočňovať v čase Božie požehnanie, prenášajúc plodením obraz Boží z človeka na človeka. Manželská láska má smerovať k tomu, aby urobila manželov ochotných dôverne spolupracovať s láskou Boha Stvoriteľa a Spasiteľa, ktorý práve ich prostredníctvom neustále obohacuje ľudskú rodinu novými členmi. Život sa rodí z lásky. Rodičia sú povolaní, aby si uvedomili svoju vznešenú úlohu, ktorou ich Boh vyznačil: prenášať so svojimi « črtami » otca a matky « obraz » samého Boha. Synoda podčiarkuje to, čo už zdôraznili predchádzajúce cirkevné dokumenty, že manželská láska, aby bola naplno ľudská, musí byť otvorená životu. Cirkev stojí vždy na strane života. Odsudzuje všetko, čo vo svete rodí a živí tzv. « kultúru smrti », « protiživotnú mentalitu » (antilife mentality). Cirkev pevne verí, že ľudský život, aj keď slabý a podrobený utrpeniu, je vždy nádherným Božím darom. Pápežský dokumet znova nástojí na odsúdení, ktoré odznelo viac ráz počas Koncilu: je veľkou nespravodlivosťou a násilím proti svedomiu a slobode manželov, keď ich štátne úrady nútia, aby sa bezohľadne podrobili tzv. rodinnému « plánovaniu », prevádzanému anti9 RODINNÉ SPOLOČENSTVO APOŠTOLSKÁ EXHORTÁCIA JÁNA PAVLA II. [pageend9]koncepčnými prostriedkami, sterilizáciou a zavineným potratom. V ďalších bodoch pápežská exhortácia znova potvrdzuje už známe zásady ohľadom zodpovedného otcovstva a materstva, regulácie pôrodnosti, tzv. prirodzených časových rytmov oplodnenia a výchovy detí. Účasť rodiny na rozvoji ľudskej spoločnosti. Rodina je prvou a základnou bunkou spoločnosti. Spoločnosť žije a sa živí práve rodinou. Rodina darúva spoločnosti nové životy, ktoré pripravila starostlivou výchovou. Vzťah medzi rodinou a spoločnosťou je teda veľmi úzky. Ich obapolná vzájomná závislosť je zákonom života. Keby rodina nemohla splniť svoju ulohu slúžiť životu a vychovávať, pretože jej chýba patričná pomoc ľudskej spoločnosti, sama spoločnosť by sa týmto odsúdila na zánik. Preto spoločnosť ak chce rásť a vzmáhať sa, musí podporovať rodinu vo všetkých jej výchovných a formačných iniciatívach. Spoločnosť a najmä štáty musia uznávať, že « rodina je spoločenstvo, ktoré vlastní neodcudziteľné prirodzené práva » (Vyhlásenie o ľudskej dôstojnosti, č.5), a teda vo vzťahoch k rodine má štát zaujať stanovisko pomocnej inštitúcie. Inými slovami, štát je pre rodinu a nie rodina pre štát. Z toho vyplýva, že štát nesmie odoberať rodine tie úlohy, ktorá ona môže vykonávať sama alebo vo spolupráci s inými slobodne volenými ustanovizňami. Štát má naopak povinnosť podnecovať iniciatívy rodiny samej. Synodálni otcovia navrhujú, aby sa vypracovala « Charta práv rodiny », ktorú by mali uznať a rešpektovať všetky štáty. A hneď aj črtajú niektoré hlavné línie tejto základnej listiny práv rodiny. Účasť rodiny na živote Cirkvi. Medzi základné úlohy kresťanskej rodiny patrí aj úloha napomáhať výstavbu Božieho kráľovstva v dejinách tým, že sa zúčastňuje na živote Cirkvi a na jej poslaní. Kresťanská rodina je akoby « Cirkev v miniatúre ». Je spoločenstvom, ktoré prijíma spásu a na druhej strane pracuje na spáse druhých. Kresťanskí manželia nielen prijímajú Kristovu lásku a stávajú sa tak « vykúpeným » spoločenstvom, ale sú povolaní prenášať na svojich bratov Kristovu lásku a stať sa tak spoločenstvom, ktoré « vykupuje » druhých. Rodina uskutočňuje toto « vykupiteľské » poslanie počúvaním Božieho slova, výchovou svojich členov k viere, prijímaním a vysluhovaním sviatostí (v prvom rade sviatosti manželstva), modlitbou a činnorodou láskou. Štvrtá časť: PASTORAČNÁ SLUŽBA RODINY: ČASY, ŠTRUKTÚRY, ČINITELIA A SITUÁCIE (čísla 65-85). Cirkev aj po príprave a po slávení manželstva sprevádza manželskú dvojicu ako Učiteľka a Matka. Pomáha jej v každodennom živote, aby plnila všetky povinnosti a dosiahla všetky hodnoty uložené v manželstve a vyplývajúce z neho. Táto starostlivosť Cirkvi sa prejavuje ob- zvláštnym spôsobom pri príprave na manželstvo. Táto príprava je dnes prepotrebná a kresťanské rodiny musia pomáhať mladým, aby sa dobre pripravili na budúci manželský život. Je potrebná príprava vzdialená, ktorá pozostáva vo výchove detí a mládeže, aby sa naučili poznávať hodnotu ľudskej osoby, charakteristické črty mužskej a ženskej psychológie, zákony vzájomného doplňovania sa muža a ženy a hlavne, aby sa naučili postupne darovať sa druhým. Je potrebná blízka príprava, ktorá podstatne pozostáva v poznaní manželstva a najmä sviatosti manželstva. Bezprostredná príprava mladých na manželstvo má pozostávať v predmanželských kurzoch, v ktorých sa mladým snúbencom osvetlí manželstvo a sviatosť manželstva po stránke cirkevnej, liturgickej, právnej, psychologickej a po stránke praktického spolunažívania. 10 [pageend10]Biskupi, ako hlavní zodpovední za život vo svojej diecéze, majú venovať rodinnej pastorácii najväčšiu pozornosť, čas, vhodný personál a dostatočné prostriedky. Teológovia, znalci v rozličných kultúrnych odvetviach, kňazi, diakoni, rehoľníci a rehoľníčky, všetci sú povolaní spolupracovať v pastoračnej službe rodiny. Niektoré rodiny, ako rodiny emigrantov, utečencov, rodiny s telesne a duševne postihnutými členmi, rodiny s drogovanými osobami si zasluhujú zvláštnu pozornosť a starostlivosť zo strany cirkevného spoločenstva. Zvláštnu starostlivosť treba venovať aj miešaným manželstvám, aby bola zaručená náboženská sloboda stránok. Takzvané « manželstvá na skúšku » sú pre Cirkev neprijateľné, pretože ona nepripúšťa manželský zväzok, ktorý nie je stály a nerozlučiteľný. Manželská láska vyžaduje vzájomné darovanie sa, ktoré je trvalé a a bez hraníc času. Cirkevné spoločenstvo má vyvinúť zvláštnu starosť o rozlúčených a rozvedených manželov, zvlášť nevinnej stránke, aby sa vedela zachovať vernou aj uprostred toľkých ťažkostí. Cirkev nemôže zanechať ani tých, čo sa po rozvode znova civilne oženili alebo vydali. Duchovní majú veľmi dobre rozlišovať v týchto neblahých situáciách medzi tými, čo pre ich ťažkú vinu rozbili manželstvo a tými, čo sa ho snažili zachrániť a ostali nespravodlivo opustení. Veriaci sa majú snažiť pomáhať týmto rozvedeným, čo civilne uzavreli nové manželské spolunažívanie s druhou osobou, aby sa necítili oddelení od Cirkvi. Ako pokrstení veriaci môžu sa zúčastňovať na svätej omši, na pobožnostiach a na dobročinnej službe Cirkvi. Nemôžu však byť pripustení k svätému prijímaniu. UZÁVER (číslo 86). Budúcnosť ľudskej spoločnosti prechádza cez rodinu. Všetci sú povinní milovať rodinu, vážiť si ju a zveľaďovať veľke hodnoty, ktoré ona vlastní. Kresťanskí manželia majú svojím príkladným manželským spolunažívaním ohlasovať radostné posolstvo rodiny, akú ju chce mať Boh a Cirkev. Spracoval Andrej Paulíny Mladíci! Život je pred vami a črtá sa vám pred očami toľko ciest a ideálov: kariéra, šťastie, blahobyt... Ale niekedy sa zaiste vynára pred vašimi očami aj Kristus a jeho životná cesta. Nevolá aj vás Kristus, ako volal kedysi Dvanástich? Počujte, čo hovorí o tom náš spoločný Otec, Ján Pavol II.: — Kristus hľadá ľudí, ktorí sú ochotní ísť za ním a vedia sa pre neho rozhodnúť. Stojí to za to darovať sa Kristovi. Stojí to za to darovať svoj život ľuďom, prinášať im spásu, dvíhať ich a pomáhať im na ceste do večnosti. Stojí to za to zvoliť si tento ideál. Keď sa dáte na túto cestu, zakúsite veľa radostí, i keď vás to bude stáť nemálo obetí. Ježiš Kristus vás však neopustí! Kristus vás čaká! Nemôžete ho sklamať! Každé kňazské a rehoľné povolanie je celkom osobitný dar, ktorý Boh dáva Cirkvi. Toľkoto Svätý Otec Ján Pavol II. Mladíci, chcete sa aj vy stať týmto darom? Chlapci a mladíci od trinásť do osemnásť rokov i vyššie majú možnosť uskutočniť túto túžbu a študovať svoje povolanie v seminári pri Ústave svätého Cyrila a Metoda v Ríme. Pri seminári je Slovenské gymnázium, kde seminaristi maturitnou skúškou završujú svoje stredoškolské štúdiá pred nástupom na teológiu alebo pred vstupom do rehoľného noviciátu. Vysvedčenie Slovenského gymnázia možno nostrifikovať vo väčšine európskych štátov, ba i v zámorí. Záujemci hláste sa na adrese: Istituto dei Santi Cirillo e Metodio via Cassia 1415, 00123 ROMA (LA STORTA) Italia tel.: (06) 3765198 alebo (06) 3765257 11 POĎ ZA MNOU! [pageend11]AFRIKA, CIRKEV TI PODÁVA POMOCNÚ RUKU O poslednej návšteve Svätého Otca v Afrike, najmä v Gabune, podávame správu očitého svedka Otca Jozefa Kočíka, saleziána a misionára v Libreville. Čo sa týka návštevy Svätého Otca, môžem povedať, že ľudia ju prežívali s veľkou horlivosťou. Tunajší národ preukázal pápežovi nielen vonkajšiu úctu, ale tú najhlbšiu lásku, ktorá môže byť v srdci človeka. Len čo sa veriaci dozvedeli, že Svätý Otec príde k nám, každý sa začal starať ako ho prijať. Všetci si hovorili: « Veď je to jedinečná vec v celej histórii Gabuna! » Treba priznať, že aj vláda prispela s veľmi dobrou vôľou k príprave a k celému priebehu návštevy. Televízia a rozhlas boli cez celý čas k dispozícii katolíckej Cirkvi, aby sa veriaci i neveriaci poučili a informovali o katolíckej viere, o Vatikáne, o pápežovi. Osobne som bol pozvaný dva razy pred príchodom Svätého Otca do televízie, aby som odpovedal na otázky novinárov: Čo je Vatikán? Čo je katolícka Cirkev? Ako žije Svätý Otec? Kto sú kňazi? Prečo celibát? Tiež počas návštevy, najmä pri slávnostnej svätej omši som bol s novinármi, aby som s nimi komentoval obrady a bohoslužby. Svätého Otca ľud privítal s takou láskou, s akou ste ho vítali vy v Ústave svätého Cyrila a Metoda v Ríme. Každý mal úžasnú radosť, že pápež prišiel medzi nás a prežil s nami takmer tri dni. Tu ešte ľudia nepoznajú opozíciu voči Svätému Otcovi, ktorú neraz vidieť vo vysoko kultúrnych krajinách Európy. Pre našich veriacich Svätý Otec to bol Ježiš Kristus, čo chodil medzi nimi. S takýmto pocitom vítali Námestníka Kristovho zástupy, čo stáli po cestách z letiska až do katedrály. V katedrále mal Svätý Otec dlhší príhovor ku kňazom, rehoľníkom, rehoľníčkam a k laickým katechétom. Najprv vyzdvihol kňazské poslanie, jeho veľkosť a tajomnosť. Bohužiaľ, kňazské a rehoľné povolanie nenachádza veľkej ozveny u mladých ľudí v týchto končinách. Vidia v kňazstve a vo zasvätenom živote čosi veľmi ťažké, čosi, čo ide proti ich zvykom, zvlášť čo sa týka celibátu a sľubu čistoty. Ja som nemal možnosť priblížiť sa k Svätému Otcovi a povedať mu, že spolu s jednou sestričkou sme jedinými misionármi Slovákmi v Gabune. Ani som to veľmi nehľadal. Hlavná vec, že ho videli veriaci, že mládež sa mohla s ním rozprávať, stretnúť sa s ním a modliť sa spolu. Hneď na deň po odchode pápeža jedna skupina mojich žiakov prišla za mnou a pozvali ma na pláž k moru, aby sme tam debatovali o tejto veľkej udalosti pre katolíkov v Gabune. Všetci boli veľmi dojatí a pápežova návšteva zanechala v ich srdciach tie najkrajšie ozveny. Mnohým vložila do srdca hlboké otázniky i výkričníky a výzvy pre dokonalé obrátenie sa a zodpovedné prežívanie kresťanskej viery. Za toto všetko buď Bohu veľká vďaka. Pápe- žová návšteva nebola paráda, ale veľký čin evanjeli- zovania VEĽKÉHO MISIONÁRA z Ríma. Jozef Kočik 12 [pageend12]DESAŤ VELKÝCH APOŠTOLSKÝCH CIEST JÁNA PAVLA II. V troch rokoch svojho pontifikátu Svätý Otec Ján Pavol II. vykonal už desať apoštolských ciest. Bude vhodné, keď ich súhrnne pripomenieme, aby nám nezišli z pamäti tieto veľké pápežove činy. Prvá cesta: Mexiko, v dňoch od 25. januára až do 1. februára 1979. Druhá cesta: Poľsko, v dňoch od 2. do 10. júna 1979. Tretia cesta: Írsko a Spojené štáty americké, v dňoch od 29. septembra do 8. októbra 1979. Štvrtá cesta: Turecko, v dňoch od 28. do 30. novembra 1979. Piata cesta: Prvá cesta do Afriky: Zaire, Kongo, Keňa, Ghana, Horná Volta, Pobrežie Slonoviny, v dňoch od 2. do 12. mája 1980. Šiesta cesta: Francúzsko, v dňoch od 30. mája do 2. júna 1980. Siedma cesta: Brazília, v dňoch od 30. júna do 6. júla 1980. Ôsma cesta: Nemecká spolková republika, v dňoch od 15. do 19. novembra 1980. Deviata cesta: Veľká okružná cesta v Äzii: Filipíny, ostrov Guam, Japonsko, Aljaška, Severný pól, v dňoch od 16. do 27. februára 1981. Desiata cesta: Druhá cesta do Afriky: Nigéria, Benin, Gabun, Rovníková Guinea, v dňoch od 12. do 19. februára 1982. V tomto roku má Svätý Otec naplá- novú cestu do Anglicka, Portugálska a do Španielska. Okrem toho ponav- števoval a ponavštevuje viaceré talianske mestá. Dňa 12. marca bol v Assisi a 19. marca v Livorne. Tu navštívil chemickú továreň Solvay. U tejto firmy pracoval ako mladý robotník v Poľsku počas Druhej svetovej vojny. BOH JU VYSLOBODIL Z VELKÉHO NEBEZPEČENSTVA Rehoľná sestra Milada Súkaná patrí do rehole Sestier svätého Cyrila a Metoda z Danville vo Spojených štátoch amerických. Koncom minulého roku zažila mimoriadnu udalosť, ktorú v časopise Jednota (31.12.1981) opísal Otec Augustín J. Záň a ktorú podávame v skrá- tej forme aj našim čitateľom. Sestrička Milada navštívila minulého roku rodnú vlasť svojich rodičov. Vybrala sa na Slovensko spolu so svojou sestrenicou Máriou a ešte s jednou priateľkou. Pobudli v rodnom kraji niekoľko týždňov a všetko im išlo veľmi hladko. Na spiatočnej ceste sa chceli zastaviť v Lurde a vo Fatime. V noci 5. novembra 1981 cestovali medzinárodným rýchlikom smerom do Lurdu. Odpočívali, každá vo svojom oddelení. Sestra Milada si zaistila kabelku s dokumentárni tak, že si ju dala pod hlavu miesto vankúšika. Nad ránom, okolo štvrtej hodiny, v pološere ktosi sa vkradol do jej oddelenia a ukradol jej kabelku, spod hlavy. Keď sa sestrička prebrala a zbadala, že nemá kabelku, zobudila svoje spoločníčky a informovala ich o krádeži. Začali hľadať a sestra Milada došla k dverám záchodu a zbadala, že sú zatvorené. Začala búchať na dvere, ktoré sa po dlhšej chvíli otvorili. Sestrička zazrela dnu mladého Alžírčana a tiež svoju vyprázdnenú kabelku. Jednou rukou schválila kabelku a druhou mladého človeka a začala sa domáhať svojich ukradnutých vecí. Zlodej vyskočil zo záchodu, priskočil k dverám rýchlika a otvoril ich, akoby chcel vyhodiť sestričku z rýchlika. Vypadol však z vlaku on a stiahol za sebou aj rehoľníčku. Sestrička sa však zachytila na zábradlí schodov, kým zlodej spadol z rýchlika a zabil sa. Sestrička začala kričať a volať o pomoc: «Ježiš, Mária, Jozef, pomáhajte mi! Nesmiem sa pustiť zábradlia, musím sa zachrániť! » Jej spoločníčky zatiahli záchrannú brzdu a vlak sa zastavil. Sprievodca vlaku vytiahol sestričku odvnútra vlaku. Milada zistila, že má zlomenú nohu, ktorá sa držala len na koži a svaloch. Noha hrozne krvácala a puchla. Sestričke poskytli prvú pomoc v nemocnici. Neskoršie ju previezli lietadlom do Filadelfie. Lekári sú veľmi udivení, že sa jej noha tak dobre hojí. Tvrdia, že vo Francúzsku jej poskytli znamenitú prvú pomoc a že kosti nohy sa dobre zrástli. Sestrička Milada pripisuje svoje takmer zázračné zachránenie svätému biskupovi Neumanovi a svojmu bratovi Jozefovi, ktorý pred nedávnom zomrel. Každému návštevníkovi hovorí: « Vidíte, aký dobrý bol so mnou Pán Boh! ». Všetkým našim spolupracovníkom, odberateľom, čitateľom a priateľom prajeme mi- lostiplné a požehnané veľkonočné sviatky, plné kresťanskej nádeje a radosti. 13 [pageend13]Jozef Vágovič ZÁHADA ” BUJNÁKOVHO ZLOMKU „ ROZLÚŠTENÁ Viacerým čitateľom sa možno bude zdať, že príspevok Jozefa Vágoviča sa vymyká z okruhu článkov, ktoré zvykneme uverejňovať v našom časopise. Predsa však ho veľmi radi uverejňujeme, pretože sám autor si to praje a tiež pre jeho originálnosť a pre jeho veľkonočnú tematiku, ktorej je sčasti venované toto aprílové číslo. Nech nikoho neodstraší od prečítania článku jeho vedecký štýl, veď Slovenské hlasy z Ríma chcú byť fórom aj slovenských katolíckych intelektuálov, ktorým veľmi ochotne venujeme miesto na stránkach nášho mesačníka. Tabuľová maľba z hlavného oltára svätého Jakuba v Levoči na Slovensku. Svojho času Pavol Bujnák našiel medziriadkový rukopisný preklad dajakého náboženského textu. Preklad je napísaný staročeštinou, ale, ako sa zdá, obsahuje slovenské prvky. Bujnák ho uverejnil vo svojich Stručných dejinách literatúry československej. (1) Podľa Bujnákových informácií Václav Chaloupecký spomína tento preklad vo svojej zbierke stredovekých literárnych pamiatok zo Slovenska z rokov 1426-1490 ako « fragment glossovaného žaltáre, prý ze století XIV ». (2) Vyslovuje poľutovanie nad tým, že v Bujnákovej knihe nie je udané, kde sa rukopis nachádza a akej je proveniencie. Ján Stanislav zaradil « Bujnákov zlomok » do textov 3. zväzku svojich Dejín slovenského jazyka. (3) Pripomína, že Bujnák « úlomok odpísal asi zle », (4) a mieni, že ide o « preklad nejakého textu o Panne Márii ». (5) Náhľady, že ide o mariánsky text alebo o preklad žalmu, bude treba odteraz opraviť. Prečítal som si Bujnákov zlomok, uverejnený v citovanom diele Jána Stanislava, a obsah sa mi hneď zdal veľmi známy. Pripomínal mi latinskú veľkonočnú sekvenciu Victimae paschali laudes. Keď som ho porovnal s latinskou predlohou, zistil som, že Bujnákov zlomok, ako ho poznáme z doterajších publikácií, je skutočne preklad tejto sekvencie. (6) Je pravda, že v sekvencii sa hovorí o Márii, čo bezpochyby dalo J. Stanislavovi podnet k mylnému náhľadu o obsahu rukopisu. Nejde však o Pannu Máriu, ale o inú novozákonnú postavu — Máriu Magdalénu. Podávam pôvodný latinský text veľkonočnej sekvencie podľa Jacquesa Handschina (7) v tej forme, v akej sa používal pred reformou rímskeho misála r. 1570. Bujnákov lineárny text som usporiadal do slôh, aby bola zjavná paralela medzi originálom a prekladom. Treba sa ponajprv vrátiť k latinskému origi- 14 [pageend14]1. Victimae paschali laudes immolent Christiani 2. Agnus redemit oves, Christus innocens patri reconciliavit peccatores. 3. Mors et vita duello conflixere mirando, dux vitae mortuus regnat vivus. 4. Die nobis, Maria, quid vidisti in via? « Sepulcrum Christi viventis et gloriam vidi resurgentis; 5. Angelicos testes, sudarium et vestes. Surrexit Christus, spes mea; praecedet suos in Galilaea. » 6. Credendum est magis soli Mariae veraci, quam Judaeorutn turbae fallaci. 7. Scimus Christum surrexisse ex mortuis vere; tu nobis, victor rex, miserere. stal se przemlova Smrt a život w dwoji míchj se welke boje wagiwoda ziwata gsa ziv kraluge... powiz nam maria czoz widela naczeste hrob (Kri)stussa ziweho widilat sem chválu zmrtwich wstaleho Agelske swedecztwi rucho wnimz obwinelj wstal zmrtwich Kristus nadie ma przede(ge) ... ich do galilee Wicz gi ziwerza no samey marzjey (prawey)... czlo židu zastup phalessne Kriste tobe wolame smiluy se nad Wimi zagiste zes wstal zmrtwich pan. nálu sekvencie. Pri reforme rímskeho misála podľa- smerníc Tridentského koncilu (1545-1563), vykonanej r. 1570 za pápeža Pia V. (1566-1572), text sekvencie zrevidovali. Vynechali 6. slohu, (8) v ktorej sú Židia nepríjemne charakterizovaní výrazom « quam Judaeorum turbae fallaci ». (9) Menšia slovná úprava je aj v 5. slohe, kde latinské «suos» bolo nahradené zámenom « vos ». (10) Keď porovnávame pôvodný text s upraveným po- tridentským textom, (11) vidíme ešte ďalšie menšie zmeny. V 5. slohe je výraz « in Galilaea » opravený na « in Galilaeam », kým v 7. slohe namiesto « ex mortuis » je « a mortuis ». Aj úprava textu do slôh je pozmenená. Zo 4. slohy zostali v potri- dentskom texte prvé dva verše, zvyšok je terajšia 5. sloha. Podobne je to s 5. slohou. Prvé dva verše tvoria terajšiu 6. slohu a zvyšok 7. slohu. Dalo by sa obšírnejšie napísať o preklade sekvencie i o Bujnákovom prepise. No kým sa znova nenájde rukopis zlomku, nechcem robiť definitívne uzávery. Podľa všetkého treba dať za pravdu J. Stanislavovi, že Bujnákov prepis je nepresný. Dosvedčovala by to najmä nedôslednosť v písaní « w » a «v », napr. « život », « ziv », « chválu », « przemlova », ale « ziweho », « w dwoji » atď., ako aj určitá nesústavnosť v písaní terajšieho « j », napr. « w dwoji », ale « wagiwoda », « kraluge » a pod. Václav Chaloupecký mieni, že « nékteré tvary jazykové ukazovaly by na jisté provinciální zabarvení, na pŕ. « ziwata », « powiz nam », « widilat sem », « w nimz », « obwinelj », « hrob Kris- tussa », « marzjey » ». Tvrdí, že « tvary tyto blíží se však spíše nárečím polským než československým (!) ». (12) Chaloupecký vyslovil tieto náhľady v predpoklade, že Bujnákov text je verne prepísaný . Nemyslím, že pri výklade uvedených tvarov treba ísť za hranice Slovenska. Vieme, že niektoré severné slovenské nárečia sú ovplyvnené blízkou poľštinou. Konečne je známe, že spišské mestá boli dlhší čas v poľskej zálohe. Proti Chalou- peckého mienke svedčia najmä slová « kraluge », « hrob », ziweho », « zmrtwich » atď. Polonizmy nájdeme aj v takzvaných Modlitbách pri kázni zo Spišskej Kapituly z roku 1480: « posdrowmy», « zdrowa Maria, « pozdrowenym » a iné. (13) O preklade samom podávam niekoľko svojich 15 [pageend15]poznámok, ktoré, pravda, nemusia byť definitívne. Z prekladu 1. a 2. slohy latinského textu sú v Buj- nákovom zlomku iba tri slová: « stal se przem- lova ». Treba ich zrejme dať do súvisu s výrazom « reconciliavit » v 2. slohe, kde sa hovorí, že Kristus « zmieril » hriešnikov s Otcom. V 3. slohe chýba preklad latinského « mortuus », čakal by sa za « gsa ».V 5. slohe ide o voľnejší preklad latinského « sudarium et vestes ». V 6. slohe je niekoľko nezrozumiteľných slov aj po porovnaní s latinským originálom. Neznámy autor voľne preložil aj 7. slohu, ale v obrátenom poradí veršov. Rozmýšľal som nad voľnejším prekladom niektorých veršov rukopisu a pokladám ho za úmyselný. Tak sa totiž robia básnické preklady spevných textov, aby sa mohli aj v preklade spievať. Keď som vyčíslil počet slabík vo veršoch originálu a prekladu a porovnal som ich, prišiel som k zaujímavej štatistike: 3. sloha: (7,6), (7,7), (6,8), (4,4); 4 sloha: (6,6), (7,7), (5,5), (3,3), (6,6), (4,4); 5. sloha: (6,6), (7,7), (5,5), (3,3), (5,4), (5,5); 6. sloha: (8,8), (6,5), (5,3), (5,5); 7. sloha: (8,7), (6,4), (5,5), (5,5). Z 24 dvojíc je 18 zhodných, teda 75 %. Pritom treba vziať do úvahy, že prepis prekladu, ako sa zdá, nie je presný, ani úplný. Preklad bol doista pripravený alebo pripravovaný na spievanie. Tým si vysvetlíme miestami jeho voľnosť a obrátené poradie veršov v 7. slohe. Dosvedčovala by to aj Chaloupeckého zmienka, že ide o fragment glosovaného « žaltára ». Bola to zaiste liturgická kniha, možno aj notovaná, no nemyslím, že by to bol žaltár. Mienku, že ide o text určený na spievanie, nepriamo potvrdzuje Jacques Handschin, ktorý sa zmieňuje o istej českej veľkonočnej hre zo 16. storočia s prekladom celej Victi- mae paschali laudes v češtine. (14) Aj v literárnych dejinách lužických Srbov nachádzame doklad, že veľkonočná sekvencia sa spievala v preklade. Po odpadnutí míšeňského (Meissen) biskupa Jána von Haugwitza r. 1561 na luteránstvo pozície katolíkov v tejto diecéze zachraňoval Ján Leisentritt von Juliusberg, Nemec narodený v Olomouci, ako « comes palatinus » a apoštolský protonotár. Jemu v r . 1590 neznámy autor, ktorého meno sa zachovalo ako Gregorius D..., venoval rukopisný zborník duchovných piesní. Popri nemeckých je tu aj osem piesní v lužickej srbči- ne. Jedna z nich je parafrázou veľkonočnej sek- vencie. (15) Z letmého pohľadu na jazyk Bujnákovho zlomku možno usúdiť, že táto literárna pamiatka je mladšia ako mariánska pieseň Maria matko, zapísaná r. 1380, (16) i ako rukopis Martina zo Strážnice z r. 1379 alebo 1369. (17) Proti náhľadu, že ide o text zo 14. storočia, poukázal by som na ne- jotované zvratné zámeno « se » a na úženie, napr. « wicz ». Strata jotácie a úženie do tohto storočia nepatria. Spomínané pamiatky zo 14. storočia majú ešte napr. « sye », « prawye », « hrziessne » a pod. Keď vezmeme do úvahy, že 6. sloha latinskej predlohy bola vyradená pri reforme rímskeho misála r. 1570, mohli by sme prísť k uzáveru, že preklad vznikol ešte pred týmto dátumom. No argument nie je smerodajný. Treba mať totiž na zreteli osobitnú situáciu vo vtedajšom Uhorsku, ktorého Slovensko bolo časťou. O spomenutej situácii na liturgickom poli napísal nedávno biskup dr. Ján Pásztor. (18) Preberám z jeho článku niektoré zaujímavé informácie, ako ich prevzal časopis Diakonia. (19) Keď pápež Pius V. uviedol do života Missale Romanům pápežským listom Quo primům zo 14. júla 1570, vyslovil želanie, aby ho prijala celá Cirkev. Reholiam a metropoliám dal možnosť riadiť sa vlastným rítom, ak je starší nad dvesto rokov. V Uhorsku nebolo veľkej ochoty prijať nový misál, veď mali rítus starší vyše tristo rokov. Novú liturgickú reformu a zavedenie rímskeho misála v Uhorsku najenergickejšie presadzoval ostrihomský arcibiskup, kardinál Peter Pázmány. Roku 1543 evakuoval aj s kapitulou do Trnavy pred tureckým nebezpečenstvom. Tým sa celý cirkevný život sústredil na slovenskom území. Synoda r. 1630 rozhodla prijať rímsky misál, ak Svätá Stolica schváli diecézne propriá a dovolí úctu domácich svätých. Ak nie, v Uhorsku sa malo zostať pri starom obrade. Roku 1631 kardinál Pázmány oznámil kapitule, že pápež žiadosti vyhovel. Roku 1633 Pázmány zvoláva do Trnavy druhú synodu. Znova sa rokuje o zavedení nového obradu. Dekrét tejto synody nariaďuje miestnym ordinárom zaviesť rímsky rítus a, ak bude treba, použiť cirkevné tresty a cenzúru na neposlušných. Keď všetky tieto informácie aplikujeme na Bujnákov zlomok, prichádzame k uzáveru, že obdobie, v ktorom preklad mohol vzniknúť, je značne elastické. Od predpokladaného (podľa mňa mylne) 14. storočia až približne do roku 1633. Je tu ešte aj iná možnosť, že totiž prameň, ktorý našiel Buj- nák, je naozaj zo 14. storočia, ale nie medziriadko- vý preklad v ňom. Táto otázka, ako aj jazykové problémy zlomku by sa ľahšie riešili, keby sa prameň znova našiel. Tým, že som náhodne zistil latinskú predlohu zlomku, poukazujem aj na možnosť, kde rukopis treba hľadať. Máme tu náš prvý známy preklad veľkonočnej sekvencie Victimae paschali laudes, o ktorom sme ani netušili, napriek tomu, že sme ho mali. Za autora veľkonočnej sekvencie, tohto « drahokamu radosti, dramatickej živosti, odetého do nádhernej gregoriánskej melódie », (20) sa pokladá Wipo, básnik a historiograf, dvorný kaplán nemeckého cisára Konráda II. (okolo r. 990-1039). Presné životopisné údaje o Wipovi nie sú známe. Rozhodne však zomrel po roku 1046. (21) 16 [pageend16]Nakoniec prinášame na ľavej strane preklad « Victimae paschalis laudes » od autora článku Jozefa Vágoviča a na pravej strane úradný liturgický preklad, ktorý je uverejnený v slovenskom LEKCIONÁŘI, I. zväzok. Kresťania, přinosme chválu Obeti veľkonočnej, lebo vykúpil práve Kristus nevinný stádo! Mier hriešnika s Otcom už zavládol. Smrť a život v súboji o prvenstvo zápasí: hoc zomrel, kraľuje a nás spasí. « Povedz nám, Mária, čos’ videla po ceste? » « Odvalený kameň, iba rúcho na mieste! Anjel mi svedčil pri hrobe o Kristovej sláve v rannej dobe. Majster môj, nádej, z mŕtvych vstal: predíde vás v galilejskú dial'. » Vrúcnu prosbu veľkonočnú predkladáme hruďou: bys’ nami, Víťaz — Kráľ, nepohrdol! Amen. Aleluja. Obeť svoju veľkonočnú oslavujme, kresťania,* Pán za nás dal krv nevinnú; chváľme ho bez prestania. Ovce našiel už Baránok, nás, ovečky stratené; zmieril nás so svojím Otcom, hriechy sú nám zhladené. Súboj divný viedli spolu život i smrť ukrutná; Pán života mrie i vstáva, smrť nás už viac nesputná. Povedzže nám, ó, Mária, čos’ videla na ceste? « Hrob som zrela oslávený, kameň nebol na mieste. Videla som svedkov z neba, na kameni sedeli; plachtu, v ktorej Pán bol v hrobe, skladali už anjeli. Vstal Pán, Kristus, nádej moja! Čuj a plesaj, ó, svete! Náhlite do Galileje, tam ho aj vy uzriete. » Vieme, že Pán z mŕtvych už vstal, Kristus náš, aleluja. Milostivý buď, Kráľ Kristus! Sláva ti, aleluja. Poznámky: 1. BUJNÁK, Pavol: Stručné dejiny literatúry československej, Banská Štiavnica 1923, str. 15. 2. CHALOUPECKÝ, Václav: Stredoveké listy ze Slovenska. Sbírka listu a listin, psaných jazykem národním z let 1426-1490, Bratislava-Praha, Melantrich 1937, str. X. 3. STANISLAV, Ján: Dejiny slovenského jazyka. Zv. 3. Texty. 2. vyd. Bratislava 1967, str. 374. 4. Tamže, str. 374. 5. Tamže, str. 12. 6. Sekvencia Victimae paschali laudes sa spieva alebo recituje v omši na Veľkonočnú nedeľu, hneď po druhom čítaní. 7. HANDSCHIN, Jaques: Gesungene Apologetik. In: Miscellanea liturgica in honorem L.C. Mohlberg, Roma 1949, str. 76. Porov. kritické vydanie sekvencie v Analecta hymnica Medii aevi. LIV. Thesauri hymno- logici prosarium. Die Sequenzen des Thesaurus Hymno- logicus H.A. Daniels und anderer Sequenzenausgaben, Leipzig 1915, str. 12-14. 8. Porov. Lexikon für Theologie und Kirche. Band 10. Freiburg, Herder 1965, stĺpec 768; Dizionario eccle- siastico. Vol. 3. Torino, UTET 1958, str. 1316. 9. Porov. ARENS, Eduard: Wipos Oster-Sequenz. In: Theologie und Glaube, 18 (1926), str. 151. 10. Vo vatikánskom vydaní rímskeho graduála bolo znova zavedené zámeno « suos ». (Porov JUNGMANN, Josef A., Missarum sollemnia. Vol. 1. Torino, Marietti 1963, str. 353, pozn. 105.) Zámeno « suos » je aj v zbierke Liber usualis missae et officii pro dominicis et festis. 11. Porov. Messale Romano. Testo latino complete e tra- duzione italiana, Torino, L.I.C.E. 1936, str. 704-705. 12. CHALOUPECKÝ, Václav: cit. d., str. X. 13. Porov. STANISLAV, Ján: cit. d., str. 213-220. 14. HANDSCHIN, Jaques: cit. d., pozn. 7. 15. Porov. FRINTA, Antonín: Lužičtí Srbové a jejich písemnictví, Praha 1955, str. 24, 27. JENC, Rudolf: Stawizmy serbskeho pismowstwa Zv. 1. Budyšin-Bau- tzen 1954, str. 154. JORDAN, Henrich: Kérlušowe knižki Gregorija D. z léta 1590. Časopis (Towaŕstwa) Mačicy Serbskeje 1884, str. 166-172. 16. Porov. STANISLAV, Ján: cit. d., str. 150. 17. Porov. tamže, str. 151. 18. PÄZSTOR, Ján: Slovenská reč v liturgii od čias sv. Cyrila a Metoda. In: Pútnik svätovojtešský, Trnava, SSV 1981, str. 57-60. 19. Diakonia, 1981, č. L, str. 6-8. 20. Dizionario ecclesiastico, údaje ako v pozn. 8. 21. Porov. Lexikon für Theologie und Kirche. Band 10. Freiburg, Herder 1963, stĺpec 1184. 17 [pageend17]Blahoslavená Agneška Česká (Pražská), dcéra českého kráľa Přemysla Otakára I., sa narodila v Prahe okolo roku 1205. Jej matka Konštancia bola dcérou uhorského kráľa z rodu Arpádovcov. Podľa vtedajších zvykov aj Agnešku poslali v detskom veku na ďalšiu výchovu mimo rodičovského domu a viac ráz bola zasnúbená, čo bolo dosť bežné v panovníckych rodinách v tých časoch. Hoci len trojročné dievčatko, bola už údajne zasnúbená s poľským vojvodom Boleslavom. Na výchovu ju poslali do cisterciátskeho kláštora v Trzebnici pri Wroclave v Poľsku, ktorý založila svätá Hedviga. Táto naučila dievčatko prvým kresťanským pravdám. Po náhlej snúbencovej smrti sa vrátila domov a asi šesťročná bola zverená na výchovu rehoľníčkam premonštrátkam v Doksanoch. Aj keď tu pobudla len krátky čas, upozornila na seba príkladnou zbožnosťou a nadaním. Naučila sa čítať a písať, čo ju urobilo známou aj za hranicami. Ako deväťročná sa dostala na viedenský dvor rakúskeho vojvodu Leopolda, aby si osvojila všetko to, čo vtedajšia doba vyžadovala od kráľovskej dcéry. Bol už stanovený aj termín svadby s nemeckým kráľom Henrichom, ale z politických dôvodov k manželstvu nedošlo. Po návrate do Prahy odmietla viaceré možnosti vydať sa. Smrť brata Vladislava, tety Agnešky, opätky kláštora svätého Juraja roku 1227, a hlavne úmrtie jej otca 1230 mali za následok, že sa ešte viacej začala strániť verejného života. Túžila po vyšších hodnotách než je hodnosť kráľovej manželky a lesk trónu. Vzor tetky Agnešky i svätej Alžbety Uhorskej, jej sestřenice, a možno aj svätej Hedvigy Sliezskej zapôsobili na Agnešku, čo sa začalo prejavovať v jej sprísnenom spôsobe života a v nevšedne horlivej návšteve kostolov. Navonok síce nosila kniežacie rúcho, ale pod ním mala ostrý pás a plstenú košeľu. Keď sa o jej ruku hlásili ďalší záujemci (chcel si ju vziať za manželku sám nemecký cisár Fridrich II.) a začala pociťovať nátlak k vydaju proti vlastnej vôli aj zo strany svojho mladšieho brata Václava I., českého kráľa, obrátila sa listom na pápeža Gregora IX. a prosila ho o pomoc. Pápež zakročil u brata Václava I. v prospech slobodného rozhodnutia Agnešky. Zvesť o odopretí svadby s nemeckým cisárom sa rozniesla po celej Európe a získala jej veľký obdiv. Po týchto udalostiach rozhodla sa celá oddať svojmu ideálu — uskutočniť františkánske Assisi v Čechách. Podľa príkladu svätej Alžbety založila v Prahe nemocnicu pre chudobných zasvätenú svätému Františkovi, aby aj sama mohla v nej slúžiť Kristovi v nemocných. Vedenie nemocnice zverila bratstvu križiakov s červenou hviezdou, utvorenému z mužov a žien, ktorí nosili na obleku kríž a hviezdu. Neskoršie dala zriadiť ďalšiu nemocnicu. Súčasne sa dala stavať kostoly: najväčší bol zasvätený Božskému Spasiteľovi a dva menšie boli zasvätené svätému Františkovi a svätej Barbore. Okrem toho dala postaviť viacero kaplniek a dva kláštory, jeden mužský pre františkánov a druhý ženský pre klaristky. Len čo bola budova určená pre rehoľníčky spôsobilá na obývanie, poslala jej svätá Klára z Assis päť svojich duchovných dcér — klarisiek zo svojho kláštora. Agneška pozorne sledovala ich život. Pod vplyvom milosti Božej, ktorá postupne pôsobila v jej duši, rozhodla sa pripojiť k nim. Stalo sa tak okolo roku 1234. Z rozkazu pápeža Gregora IX. bola proti svojej vôli menovaná opátkou. Podľa jej želania spolusestry ju nazývali « staršou sestrou ». Snaha, čo najviac sa podobať vo všetkom kláštoru svätého Damiána v Assisi, kde pod vedením svätej Kláry vládol ozajstný duch chudoby, viedla Agnešku zrieknuť sa nemocničných príjmov a žiť len z almužien. Schválenie na toto rozhodnutie dostala iba po dlhšej dobe od pápeža Inocenta IV. Svätá Klára si veľmi vážila Agnešku, o čom svedčí obsah štyroch listov, ktoré jej napísala. V poslednom liste pred smrťou svätá Klára nazýva Agnešku « polovicou svojej duše » — také veľké a sväté bolo priateľstvo týchto dvoch rehoľníčok. Agneška blahodarne vplývala aj na život na kráľovskom dvore. Vo svojom kláštore usmierila kráľa Václava I. s odbojným synom Pŕemyslom Otakarom I. a tiež Pŕemysel Otakar II. sa s ňou často radieval o štátnych veciach. Po smrti Přemysla Otakara II., ktorého porážku a smrť na Moravskom Poli videla svätica vo videní v tej istej chvíli, keď sa udalosť odohrávala, Čechy padli pod cudziu nadvládu a v krajine zavládol hlad, mor, nemoce, kríza. Posledné roky Agneška mnoho trpela, až kým ju smrť 2. marca 1282 neoslobodila od všetkých útrap. Až do posledného dychu napomínala svoje spolusestry, aby milovali nebeského Ženícha. Na jej orodovanie sa stali mnohé zázraky a Pius IX. ju 3. decembra 1874 vyhlásil za blahoslavenú, « lebo od nepamäti si českí veriaci uctievajú Agnešku Pražskú, ako svoju ochrankyňu ». Jej spomienkový deň je 2. marec. Z príležitosti 700. výročia jej smrti Svätý Otec Ján Pavol II. adresoval pražskému arcibiskupovi kardinálovi Františkovi Tomáškovi krásny list, v ktorom zhodnotil význam tejto svätice pre Cirkev a pre české zeme. Vatikánka pošta vydala príležitostné známky. Ján Hnilica 18 700 rokov od smrti bl. Agnešky Českej [pageend18]Zo života SÚSCM v Ríme © Estote parati! — bolo a je heslom skautov. To bolo hnutie! To bola mládež! Myslime na dejiny tohto hnutia na Slovensku! Lebo tu v zahraničí žije ďalej a prekvitá. Ale prečo to kronika spomína? ® Lebo sa blížil sviatok našich Vierozvestov. Pripravovali sme sa. Už niekoľko dní predtým. Predvečer sviatku — ináč našich hodov — mali sme slávnosť, ktorá sa volá « bohoslužba slova ». Naši čitatelia sú dosť vzdelaní v cirkevno-liturgických veciach, aby sa dovtípili, o čo ide. Prípravu viedol otec Andrej Pauliny, ktorý vie upútať. ® Slávnosť svätého Cyrila a Metoda padla na nedeľu, a preto sme mohli aj našim talianskym susedom niečo povedať. Totiž — aby ste vedeli — v našej veľkej kaplnke každú nedeľu a prikázaný sviatok mávajú naši kňazi svätú omšu aj pre veriacich talianskej reči. Sme predsa na okraji Ríma. © Na večernej omši, ktorá bola koncelebrovaná, kaplnka sa naplnila. Aj presbytérium, lebo okolo dvoch biskupov bolo dvadsaťštyri kňazov. Nasledovalo krátke občerstvenie a pohovorenie v spoločenskej aule. 9 Štvrtok pred fašiangami tu v Taliansku sa volá tučný, mastný, alebo aj ináč, podľa talian- sko-slovenského slovníka. Náš veľký priateľ Mons. Jozef Medový nás pozval na územie svojej farnosti a postaral sa aj o kultúrny program, lebo sme mohli navštíviť aj etruskú nekropolu v Cerveteri aj okolie jeho farnosti, ktorá sa rozprestiera pri mori. ® Bolo to 18. februára, keď kdesi zúrila snehová fujavica a teplomer klesal hlboko-hlboko pod nulu. My sme behali po pláži a hrali sme sa s vlnami, ktoré nás poriadne ošpliechali. ® Na fašiangový utorok — 23. februára — mali sme trochu školy, lebo nemôžeme tratiť čas. Ale predsa sme strčili do rozvrhu aj poklonu pred Sviatosťou Oltárnou. Zakončili sme požehnaním. A potom — obed! ® Večierok prebiehal obyčajne. Zábavne. Defilovali staré kroje. Ale Janko sa postaral aj o kroje cirkevných osôb, najmä sestričiek, aby sa takto zapojil do kampane za cirkevné povolania. ® Posledná februárová nedeľa sa zapísala do našich dejín dosť hlboko. V hlavnej kaplnke nášho Ústavu prijal diakonát jeden z našich predošlých kolegov. Štef- ko Tribuljak prijal rád, ktorý je najbližším stupňom ku kňazstvu. Okrem rodičov prišli aj študenti ukrajinského Ústavu, aby mu zaspievali k tomuto kroku. Čakáme na jeho kňazské požehnanie. Z akadémie na počesť don Boska. ZÁŽITOK Z EXERCÍCIÍ O ľuďoch pokročilejšieho veku — ináč o senioroch — sa medzi mladými hovorí zväčša ako o « starom železe ». Cez duchovné cvičenia, ktoré sme mali v prvom týždni februára, aj my gymnazisti — seminaristi v Slovenskom ústave svätého Cyrila a Níetoda sme sa presvedčili, že to neplatí o všetkých senioroch. Najmä neplatí to o Otcovi Jozefovi Strečanskom. Naozaj sme boli milo prekvapení, keď nám kázal s takou vitalitou a sviežosťou a keď s nami debatoval. Hneď sme vycítili, že ide o človeka úprimného srdca, ktorý nám chce pomôcť. Je nielen znalcom v literatúre a majstrom v hudbe, ale je aj — a to predovšetkým — znalcom Božieho slova. A svoju znalosť dvoch prvých odborov všestranne a dôvtipne používa v službách tretieho odboru. Pomocou citátov z rozličných svetoznámych spisovateľov a pomocou hudobných ukážok od popredných skladateľov nás uspôsoboval povzniesť myseľ k Pánu Bohu. Vari najviac na nás zapôsobilo množstvo priliehavých príkladov, ktoré náš skúsený kazateľ čerpal zo svojho bohatého repertoára. Preto nie čudo, že hneď po duchovných cvičeniach sa ozývali hlasy: Príďte nám kázať aj na budúci rok! Príďte znova medzi nás! Daj nám, Bože, ešte raz prežiť také exercície! Seminarista 19 [pageend19]HOVORIA Z OBRAZOV V Ríme majú mnohé etnické skupiny tzv. « národné kostoly ». Niektoré z nich sú veľmi vzácne a starodávne. Chorváti majú svoj národný kostol, ktorý je zasvätený svätému Hieronymovi a nachádza sa v blízkosti Vatikánu. Na mieste dnešného kostola bol najprv malý kostolík zasvätený svätej Marine. Roku 1441 pápež Mikuláš V. dovolil pustovníkom z Dalmácie prestavať kostol a zasvätiť ho svätému Hieronymovi. A tak kostol začali nazývať «San Girolamo degli Schiavoni ». Pod menom « Schiavoni » treba rozumieť «Slavo- ni » alebo « Slávi », teda Slovania. Pápež Sixtus V., pôvodom Dalmatínec, dal roku 1588 kostol od základov prestavať a vyzdobiť. Neskoršie sa začal užívať pre kostol názov « San Girolamo degli Illirici ». Až v 17. storočí prevládol názov « San Girolamo dei Croati », kostol Chorvátov, chorvátsky kostol. Nás zaujíma tento kostol, pre- 20 [pageend20]tože sú v ňom viaceré obrazy so svätým Cyrilom a Metodom. V klenbových výklenkoch ľavého ramena chrámovej lode sú vyobrazení svätý Cyril na jednej strane a na druhej svätý Metod. Obidvaja naši svätí sú vyobrazení v biskupských rúchach. Pod nimi sú jednofarebné maľby, zobrazujúce udalosti z ich života. Za autora malieb historici a umeleckí kritici považujú Avanzina Nucci- ho, ktorý žil v rokoch 1552-1629. V kostole je aj kaplnka zasvätená slovanským vierozvestom. Na oltárnom obraze sú znázornení svätí Cyril a Metod, ako ukazujú pápežovi Hadriánovi II. pozostatky svätého Klementa. Aj na tomto obraze sú solúnski bratia vyobrazení ako biskupi. Pápež je obklopený hodnostármi svojho dvora a nad scénou sa vznáša anjel s palmou v ruke. Obraz je od Benigna Vangeliniho z roku 1650 a vyznačuje sa mimoriadnym koloritom. Pred týmto veľkým oltárnym obrazom je ikona so svätým Cyrilom a Metodom, odiatymi vo východných biskupských rúchach. Je tiež spomenutiahodné, že z tohto kostola sa šíril kult k slovanským vierozvestom, zvlášť pri príležitosti tisícročného jubilea (1863) príchodu svätého Cyrila a Metoda na Veľkú Moravu. V kostole sa konali mimoriadne slávnosti a pobožnosti. Bola prevedená aj osobitná hudobná kompozícia Franza Litza na text Meda Pucica. Zo Slovenska SALEZIÁN JAVORSKÝ ZNOVA V ŽALÁRI Policajné akcie proti « nepríjemným » laikom a kňazom pokračujú. Bratislava, 15.1.1982 (Kathpress). Celé Slovensko bolo v poslednom čase dejiskom stupňujúcej sa policajnej akcie proti « nepríjemným » katolíkom laikom a kňazom. Pri týchto zákrokoch úradné orgány často hľadajú zámienku, aby mohli odsúdiť aktívnych veriacich. Podľa týchto správ sa a Spišskej Novej Vsi konal proces proti Otcovi Štefanovi Javorskému a proti údajným spolupáchateľom. ktorý skončil tým, že obžalovaní boli odsúdení na trest odňatia slobody. Saleziánsky kňaz Štefan Javorský (55-ročný), bývalý farár v Muráni na južnom Slovensku, bol už pred šiestimi rokmi, 26. novembra 1975, políciou zaistený pri debate s mladými ľuďmi. 31. marca 1976 sa konal proti nemu súdny proces v Rožňave. Súd bol na protest prítomných v súdnej sieni ako aj obyvateľstva prerušený a potom na neznámom mieste a v neznámom čase dokončený. Otec Javorský bol odsúdený na dva roky ťažkého väzenia, ktoré si odpykal v Have. Vinou ťažkých podmienok vo väzení vážne utrpel na zdraví. Odvtedy žil ako robotník vo svojej rodnej obci Spišskom Štvrtku. Teraz je Otec Javorský znova vo väzení. Bezprostredný dôvod jeho zaistenia a odsúdenia bol, že bránil svoju sestru proti jej mužovi, ktorý veľmi silno pil. V opilom stave často ohrozoval nielen zdravie, ale aj život svojej manželky. Ona bola častejšie na policajných úradoch, aby informovala bezpečnostné orgány o nebezpečenstve, ktoré jej hrozí, ale úrady nepodnikli nič. Bezpečnostné úrady jej dokonca jasne naznačili, že jej muž stojí — z nepochopiteľných dôvodov — pod zvláštnou ochranou polície. Keď sestru Otca Javorského jej muž raz znova ohrozoval, susedia spolu s jej bratom, Otcom Štefanom Javorským ho odzbrojili a priviazali k stoličke, kým sa neupokojil. Udalosť však mala súdne následky. Manželka bola odsúdená na osem mesiacov a susedia na 12 až 16 mesiacov väzenia. Otec Javorský bol odsúdený bezpodmienečne na dva roky väzenia, lebo vraj « ome- dzil slobodu inej osoby » a porušil « domovný pokoj ». (Kathpress - Danvo) UČITELIA TO NEMAJÚ ĽAHKÉ V Učiteľských novinách (24.12.81) upútala moju pozornosť rubrika: Odišli z našich radov. Oznam úmrtia šiestich učiteľov. Z nich odišlo šesť « z našich radov » náhle. Vo veku od 54 do 64 rokov. Prelistoval som len tak náhodne ešte päť iných čísiel, ktoré sa mi dostali do rúk, od septembra minulého roku. Deväť náhlych odchodov, z nich štyria muži, vo veku 27 až 64 rokov. Dnes to zaiste učitelia nikde nemajú ľahké. Tobôž nie tam, kde sú denne pod nátlakom. Vedecký svetový názor, jeho osvojenie má sa im stať abecedou života. A tento vedecký svetový názor je ateistický. Iste je medzi učiteľmi dosť takých, ktorých už netreba presviedčať, ktorí tak robia, ako keby boli presvedčení. Ale je veľa aj takých, ktorých treba presviedčať, ináč by sa o tom nepísalo. Presvedčenie, ktoré človeka hlboko zasahuje, tak že orientuje celý jeho život, a má mu odpovedať na otázky odkiaľ?, kam? prečo?, sa nedá tak rýchlo zmeniť ako špinavá košeľa. A čo keď príkazy sú jednoznačné? Učiteľ musí byť ateistom! A keď sa stretnú v konflikte túžba byť učiteľom a nebyť ateistom? Možno niekoho obrátiť na vieru v ateizmus násilím? Preto ten vnútorný zápas. Najprv skrývanie sa, pretvarovanie, prezliekanie kabátov u tých učiteľov, čo ostali v škole a « nevy- poriadali sa » s náboženstvom. Stali sa reďkovkami. A svedomie? To sa nedá tak rýchlo ututlať. 21 [pageend21]Pre vrchnosti však nestačí, aby bol učiteľ ateistom. On musí viesť k ateizmu aj svojich žiakov. A často musí presviedčať o pravdivosti toho, čomu sám neverí. « Skúsenosti budovania socializmu svedčia o tom, že formovanie vedeckého svetonázoru mládeže sa nemôže zaobísť bez ideologického boja proti náboženstvu, bez ateistickej výchovy mládeže. Ateistická výchova mládeže ako účasť komunistickej výchovy má rozhodujúcu úlohu v celkovom prekonávaní pôsobenia náboženstva v spoločnosti » (Učiteľské noviny, 30.4.1981). Vychovávať k ateizmu to je pre učiteľa otázka existencie, to znamená aj mať otvorené dvere pre postup v kariére. A keďže « najsilnejšou nemarxistickou ideológiou u nás je náboženská ideológia, úlohou vedecko- ateistickej výchovy je pozitívne prekonávať náboženské predstavy vo vedomí mládeže» (Smená, 16.4.1981). Toto prekonávanie môže sa robiť argumentami, presviedčaním. A čo keď argumenty chýbajú, ú- spech sa nedostavuje, a túžba po kariére a po splnení « straníckeho úkolu » je predsa len silná? Prikročí sa k iným metódam, o ktorých sa už toľko popísalo. Učiteľka v jednom mestečku na Považí (meno je známe), použila túto metódu. Deti, ktoré v škole čakali na vyučovanie náboženstva, vyhnala, tak ako boli v papučiach, von, na sneh, do zimy. Vraj nech si tam čakajú? Žeby ju nemrzel obraz detí, trasúcich sa na zime? — Koľko dôvodov, nodobným tomuto vedie k stresom. To môže byť tiež iedným z dôvodov náhlej smrti. Ťažké to majú dnes učitelia na Slovensku! ZÁKAZ VYKONÁVANIA POVOLANIA Česko-slovenská tlačová kancelária uverejnila správu, že v Západnom Nemecku sa čoraz viac štátnych zamestnacov, predovšetkým učiteľov, právnikov a vysokoškolských pedagógov, novinárov a študentov stáva obeťou hrubého diskriminačného postupu. Nemecká spolková republika je čoraz viac « špiclovským policajným štátom » (20.1.1982). Denník Smená nazval moderným honom na čaro- deinice toto postihovanie za pokrokové a demokratické zmýšľanie legálnej komunistickej stranv Nemecka a aktívnych účastníkov mierového hnutia (Smená, 23.1.1982). Smená uverejnila ai fotografie mladých ľudí, ktorí mali šatkou zaviazané ústa s nadpisom «Berufsverbot » (Zákaz povolania). Pódium a sála, v ktorej sa konala protestná schôdza, boli oblepené plakátmi mladých s poviazanými ústami. Vraj za desať rokov bolo postihnutých päťtisíc ľudí. To musela Smená hľadať postihnutých až v Západnom Nemecku? A predsa, v Nemecku sa o tom diskutovalo, manifestovalo, plakáty sa lepili. Mohlo by sa také niečo stať na Slovensku? A čo keby vyrukovali do ulíc všetci doteraz postihnutí učitelia, profesori, úradníci ba aj robotníci a technici, rehoľné sestry, vyhnané zo škôl a nemocníc, kňazi, ktorým bol odňatý štátny súhlas, a všetci odsúdení na základe paragrafu, že marili dozor štátu nad cirkvami? A keby tak všetci pochodovali so zaviazanými ústami? To by bol sprievod! Lenže Smená takúto fotografiu uverejniť nemôže, lebo tam, kde sú všetky demokratické slobody, nesmie sa o tom ani ceknúť! Začiatkom februára konala sa v Štajerskom Hradci (Graz) diskusia o situácii kresťanov vo Východnej Európe. Predseda svetovej organizácie pre podporovanie prenasledovaných kresťanov (Christian Solidarity international) profesor Gerhard Plochí na nej vyhlásil, že dnes sme svedkami najväčšieho prenasledovania kresťanov, aké kedy bolo. Ale toto ešte nevniklo do nášho svedomia. A do nášho vedomia? Vniklo? Sme buričmi, keď sa domáhame svojich práv, keď sa zastávame svojich trpiacich bratov? Spectator ANI LEN SLOVÍČKOM Čakali sme viacero mesiacov s nádejou, že Katolícke noviny a Duchovný Pastier sa aspoň pár riadkami zmienia o návšteve Svätého Otca Jána Pavla II. v Slovenskom ústave svätého Cyrila a Metoda v Ríme 8. novembra 1981. S bolesťou konštatujeme, že o tejto udalosti sa spomínané časopisy nezmienili ani len slovíčkom. Tak isto sa nezmienili, že vo výbore, ktorý ustanovil Svätý Otec na koordinovanie iniciatív na počesť spolu- patrónov Európy svätého Cyrila a Metoda, je Slovák Otec arcibiskup Mons. Jozef Tomko a že tajomníkom tohto výboru je tiež Slovák Mons. Dominik Hrušovský, rektor Slovenského ústavu svätého Cyrila a Metoda v Ríme. Každý z čitateľov si však vie domyslieť príčiny, pre ktoré sa o týchto veciach v « slovenských katolíckych časopisoch »vo vlasti mlčí. NOVÉ LITURGICKÉ KNIHY NA SLOVENSKU Koncom februára tohto roku bol na Slovensku zverejnený RÍMSKY PONTIFIKÁL — obrady diakonskej, kňazskej a biskupskej vysviacky, obrad posvätenia kostola a oltára, obrad posvätenia kalicha a patény. Okrem toho vyšiel aj posledný zväzok LEKCIONÄRA. Prvé tri zväzky LEKCIONÄRA ako aj RÍMSKY MISÁL vyšli už predtým. Veľkú zásluhu na príprave týchto liturgických kníh má Liturgická slovenská komisia, ktorej predsedá nitriansky biskup Dr. Ján Pásztor. Tento sa 21. januára 1982 dožil životnej sedemdesiatky a už deväť rokov spravuje najstaršiu slovenskú diecézu. 22 [pageend22]Na konci januára tohto roku boli v Rumunsku vysvätení dvaja slovenskí novokňazi: Otec Peter Kubalák a Otec Augustín Albert. Pochádzajú z tamojších slovenských rodín, ktoré sa prisťahovali do Sedmohradska pred 150 rokmi. Ludové školy mali slovenské a tak hovoria veľmi pekne po slovensky. Teologické štúdiá skončili v meste Alba Julia. Kňazská vysviacka bola v katedrále v meste Oradea (Veľký Varadín). Z rodných obcí novokňazov prišlo na vysviacku asi tisíc veriacich. Počas jednotlivých obradov Otec Vavřinec Ferenčík podal po slovensky krátke vysvetlenia. Na konci vysviacky biskup vyzval prítomných, aby sa po slovensky pomodlili. Otče náš a Zdravas. Nato zaspievali pieseň Mária ochrana. Jeden z účastníkov vy sviacky píše: « Tak teda už máme tých našich dvoch novokňazov. Je to nesmierna radosť. Kde budú zadelení, nateraz ešte nevieme. Ale veď všade ich treba, všade ich čakajú. » V Rumunsku je asi 10 farností, kde je potrebné vedieť po slovensky. Z nich asi polovica sú čisto slovenské farnosti a druhá polovica miešané. Slovenských kňazov, alebo tých, čo vedia po slovensky je sedem. — Najmladší z nich bol vysvätený asi pred 15 rokmi. Teda ani títo novokňazi nestačia zaplniť uprázdnené miesta. Veľkou nádejou sú ďalší piati slovenskí bohoslovci v seminári v meste Alba Julia. Slovenským novokňazom prajeme veľa Božieho požehnania v ich práci. ml Slovenská rodina v šírom svete V stredu 17. marca prijal Svätý Otec na audiencii saleziánskeho kňaza Alojza Bogliola, profesora filozofie spolu s Mons. Jozefom Zlatňanským a Mons. Štefanom Vrablecom. Profesor Bogliolo odovzdal Jánovi Pavlovi II. slovenský preklad svojich filozofických diel. Mons. Zlatňanský a Mons. Vrablec spolu s inými sa zaslúžili o vydanie týchto diel. Diela vydal Slovenský ústav svätého Cyrila a Metoda v Ríme. LETNÉ TÁBORY SLOVENSKEJ MLÁDEŽE Prvá skupina (8-12 rokov) od 25. júla do 8. augusta CALAMBRONE (Pisa) - Taliansko Vedúci: Otec Alojz Ondrejka a Otec Andrej Pauliny. Druhá skupina (12-18- rokov) od 25. júla do 8. augusta TORVAJANICA (Rím) Vedúci: Otec Anton Baník. Prihláste sa u svojich misionárov alebo priamo u Otca Baníka v Ziirichu. DVAJA SLOVENSKÍ NOVOKŇAZI V RUMUNSKU [pageend23]Tanier plný tajomstiev Veľký francúzsky publicista a kazateľ La- cordaire vošiel do hostinca a objednal si praženicu, lebo bol piatok. Mal pri stole spoločníka, ktorý z nudy alebo z cynizmu prehodil bežný rozhovor o počasí na náboženskú koľaj. On sa vraj nevie zmieriť s náboženstvom plným predsudkov a tajomstiev, ktoré sa protivia zdravému rozumu. Lacordaire zachytil vlnu vysielača a reagoval: Vy by ste vedeli pripraviť praženicu? — Samozrejme! — Čo potrebujete okrem ohňa? — Maslo a vajce. — A ako si vysvetlite, že ten istý oheň maslo, ktoré je pevného skupenstva, premieňa na tekuté, a vajce, ktoré je tekutého skupenstva, premieňa na pevné? — Keď sa spoločník na dhlšie odmlčal, Lacordaire pokračoval: Uznajte, že nepoznáte ani tajomstvá praženice, a prečo si nárokujete poznať všetky náboženské tajomstvá? Vidíte, že s tajomstvami sa stretáme všade, nielen v Bohu, ale aj na tanieri, čo máme pred sebou (Porov. Brems- Mosshamer: Das Wort an die Jugend 11,19). — A mimochodom si pripomeňme jeho výrok v krušných časoch jeho vlasti, že « náboženstvu patrí sloboda » a že « sloboda neobstojí bez náboženstva ». Keď som sa včera zaujímal, akou má byť moja viera v Boha, dnes obraciam pozornosť na to, čo ju ohrozuje, lebo každá vysoká hodnota má svojich nepriateľov. Nevedomosť, nezáujem, ľahostajnosť a strach zo záväzkov, ktoré z viery vyplývajú, sú — povedal by som — jej spiacimi nepriateľmi, kým lož a pýcha sú údernou jednotkou pod velením diabla, ktorý ich splodil a o ktorom všeľudská múdrosť a skúsenosť hovoria, že « nikdy nespí ». Zvnútra mi na vieru útočí pýcha a zvonku lož, často sprevádzaná násilím a vnucovaná, čoho javiskom je ateistické domínium s poľutovaniahodnou ukážkou našej vlasti. Bolo popoludnie prvého Veľkého piatku, keď Ježiš Kristus porazil pýchu, lebo «sa uponížil a bol poslušný až po smrť, a to po smrť na kríži » (Flp 2,8). A ráno na prvú Veľkú noc krátko- nohá lož si sama zasadila smrteľnú ranu ešte v ústach svojich výrobcov, ktorí dali strážcom hrobu veľa peňazí a poradili im, aby rozhlasovali: «Jeho učeníci prišli v noci a ukradli ho, kým sme my spali» (Mt 28,15). Ozaj čudný postoj a bezhlavý postup! Strojcovia Ježišovej popravy zapečatili jeho hrob veľkým kameňom a zabezpečili ho strážou, hoci mu neverili, že na tretí deň vstane z mŕtvych. Terajší strojcovia jeho smrti, ktorí sa honosne predstavujú ako vyznavači vedeckého svetonázoru, neveria mu ani to, že jestvuje, a predsa proti nemu mobilizujú všetky pozemné i vzdušné zbrane, kým « Boh, ktorý tróni v nebi, útrpne sa im smeje » (Ž 2,4). Svedkom Kristovho zmŕtvychvstania, ktoré je veľkou oporou našej viery, zapchávajú ústa peniazmi i päsťami, ale nemôžu zapchať otvorený a prázdny hrob po Kristovi, ktorý je zároveň osudným otvorom na hradbách ateistickej pevnosti. A že jediný, z vlastnej moci Zmŕtvychvstalý, zjavoval sa iba svojim priateľom? Čoby! Nevyhol sa z cesty tým, čo ho prišli zajať, a nevyhýba sa svojim prenasledovateľom, akým bol napríklad Šavol, ktorý «zúril proti Pánovým učeníkom, vyhrážal sa im a na smrť ich nenávidel » (Sk 9,1). A že viera v Boha je príťažou pre človeka a jeho pokrok? Môže ňou byť, ale iba v takom zmysle, v akom sú pre lietadlo príťažou motory a krídla, bez ktorých by sa nehlo z miesta a nepovznieslo do výšky. Gorazd Zvonický SLOVENSKÉ HLASY Z RÍMA ROČNÍK XXXI - 1982 SLOVENSKÉ HLASY Z RÍMA — VOČI SLOVACCHE Dl ROMA — periodico menšile. Autorizzazione del Tribunale di Roma n. 17122 del 3/2/1978. Direttore responsabile: Domenico Hrušovský. Vydáva Slovenský ústav sv. Cyrila a Metoda v Ríme. Rediguje redakčný kruh. Výkonný redaktor Andrej Pauliny. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo švajčiarsku a vo Švédsku na adresy tamojších slovenských katolíckych misií. V Argentíne poslať na adresu pani Agnešky Borisovej, Calle Corrientes 5943, 1414 Buenos Aires. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseelsorge, Graben 13-1-49, 1010 Wien. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Santi Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Santi Cirillo e Metodio — Roma. Tlačí Typografia Dario e Ugo Detti, via Girolamo Savonarola 1, - 00195 Roma. [pageend24]