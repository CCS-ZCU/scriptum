NOVÍ ŽIVOT MĚSÍČNÍK CYRILOMETODĚJSKÉ LIGY r o č . iv. (ii.) Červen — Červenec 1952. Číslo 6-7. JDEME SKUTEČNĚ NA KOŘEN ZLA? PŘÍKAZ l>\l. Proti komunistické expansi řadí se v pohotovost síly protikomu nistické; jsou mezi nimi nejrůznější zájmové skupiny a rovněž i náboženské společnosti, vždyt protivník se honosí svým atheismem. Jaké místo v tomto ideovém boji zaujímá náboženství? Především nutno uvážit, jak komunismus povstal. Podle Waldemara Guriana je bolševismus důsledkem západní civilisace a současně soudem nad ní. Zrodil se z odmítání křesťanských povinností, když jsme opustili svůj otcovský dům k vůli materialismu. Nyní vidíme, jak nesprávné bylo naše myšlení a špatné naše jednání. Komunismus přišel ze západu i jeho filosofie je německá, sociologie francozká a národohospodářství anglické. Komunismus je snůš- kou atheistického a agnostického učení 18 století, jež označujeme slovem „osvícenství” . Všechny idee komunistické pocházejí ze západní občanské společnosti. Potud Gurian. Osvícenský liberalismus nechce doznati jakoukoliv vinu a tím méně, že by marxistický materiiiasmus znamenal další vývoj jeho vlastního světového názoru, neboť spatřuje podstatu komunismu v odpadu od liberafistické idee svobody a v návratu do barbarského středověku... Vůbec moderní člověk západní civilisace má za to, že zmizí-li sověty z evropských zemí, bude zase vše v pořádku. Bude však vskutku svět na trvalo zachráněn, jestli zítra zmizí totalitní státy se vším zhoubným příslušenstvím? Nemohlo by se pozítří opakovat, třebas pod jiným praporem, co se stalo včera? Pouhá reforma institucí nemůže na trvalo zajistiti lidské a společenské hodnoty. Jak jinak by tomu bylo, kdyby Bůh vešel do lidské společnosti? Nikdo neupře, že opravdu věřící lidé, kteří cítí zodpovědnost před Bohem-soudcem, jistě by mysleli a jednali nezištně i bez státní kontroly. Rovněž poměr mezi lidmi byl by bratrský. Jistě společnost, v níž by byla živá víra, jest jako celek nejlepší zárukou proti barbarské nespravedlnost, proti tyranii a imperialismu. Bez náboženství mravní normy moderního člověka visí ve vzduchu, ať už formulované jako: požadavky cililisovaného lidstva. Vždyť i komunisté považují svou společnost za civilisované lidstvo a vyhlašují za dobré, co této společnosti prosnívá. Včerejší zapomenutí občanské společnosti na Boha stalo se dnes bojem proti Bohu. Kdo to vše dobře uváží, cítí, a každý čestný to dozná, že v jednou osvobozené vlasti připadne náboženství zvlášť důležitá role. Církev je velká morální moc. idea cyrilo-metodějská má budoucnost. K. S. Švýcarsko. V UNO jsou dva Malíkové. První zástupce SSSR, druhý Libanonec. A tento prohlásí! v plenárním zasedání UNO: „Západ se nedovede přiblížit lidem z východu, poněvadž duchovně není tím, čím by měl být. Neúspěšná politika západu je symptomem jeho duchovního zmatku a duchovní bídy. Západ však může opět najít svou duchovní sílu. Stane-li se tak, pak Východ jej bude rád poslouchat”. Při těchto slovech jsem si vzpomněl na naše bratry soluňské. Z Východu přinesli křesťanství a s ním kulturu do našich zemí, jež jsou dnes, bohužel jevištěm pohanské msty a nenávisti. „Dědictví O tců” , živá křestanská víra je deptána. Ale i mnozí z našich na západě se zpronevěřili duchovnímu dědictví křesťanství. Je proto povinností nás katolíků a křesťanů je opět vzkřísit a oživit. Katolický domov bojuje vzorně. My katolíci v exilu se s ním spojujem. Již přes 3 roky jsme začali svou činnost v CML. Nazvali jsme ji Cyrilometodějskou. Chceme podle vzoru sv. Bratří spojit víru Kristovu s národní kulturou v harmocickou jednotu a živou jednotu. Chceme vést život dobrých a horlivých katolíků, stát pevně na skále Petrově a být oddáni Náměstku Kristovu na zemi jako svati Bratří. Naše srdce ať zahoří láskou k Písmu Svatému a k nejsvětější Oběti, jak to oni naším předkům vštěpovali. Chceme obnovit v naší vlasti ducha cyrilometodějského, ducha živé víry. Jeden každ ý —-spojme své síly! Svatí patronové naši prosí za nás u Boha. Synthesa mezi Východem a Západem není sen. Jen jít ve šlépějích našich bratří slovanských a prosit: Dědictví Otců, zachovej nám, Pane! L. [pageend1]„POSLAL JE PO DVOU” Na svátek slovanských apoštolů se čte evangelium o rozeslání dvaasedmdesáti učedníků / 10 kapitoly sv. Lukáše. Ne každý svátek má evangelium tak vhodně vybrané. Nikde nenajdeme lepší charakteristiky svátých Cyrila a Metoděje. A těžko bychom také hledali účinnější výraz cyrilometodějského odkazu pro svou generaci. ,,Poslal je po dvou před sebou do každého města a na každé místo, kam chtěl sám přijít." Když chtěl Pán přijít k slovanským národům, poslal před sebou dvojici soluňských bratří. Pán jistě dobře věděl, proč posílá učedníky po dvou. Ale sotva kdy byla dvojice apoštolů Páně tak dokonale zladčna. Konstantin Cyril, theoretik slovanské misie, připravil celé dílo vědecky. Badatelé dodnes žasnou nad pokrokovostí misijní pedagogické metody, kterou zvolil, i nad dokonalostí jazykovědné práce, jež byla důsledkem této metody. Konstantin vytušil základní zásadu moderní výchovy i lidovýchovy: přizpůsobit se tomu, co má žák nebo skupina přirozeně hodnotného, nevnucovat jim sve hodnoty, mají-li podobné hodnoty vlastníš a tak jim tím účinněji sdělit hodnoty, kterých se jim nedostává. Proto se rozhodl pro slovanský spisovný a bohoslužebný jazyk — a stvořil jej. Proto zajisté přizpůsobil celé dílo i mentalitě nových národů, pokud mu již byla známa. Také synthesa byzantských a římských prvků, která vyznačuje od počátku celý postup, svědčí o neobyčejné pružnosti ducha i o širokém obzoru. Konstantin se uměl vymanit z úzkých kategorií, které nebyly theologicky podstatné. Instuitivně znal politický zeměpis i kulturní dějepis lépe než kterýkoliv jeho současník. Nemohl zapřít svůj byzantský původ a svou byzantskou školu. Musil také počítat s politickou snahou o sblížení s Cařihradcm, která aspoň částečně vedla Mojmíra k tomu, aby žádal o misionáře u byzantského císaře. Ale ihned si uvědomil, že svou geopolitickou polohou patří Morava spíše do oblasti římského patriarchátu v užším slova smyslu. Proto — jak se domnívají poslední badatelé s profesorem Vašicou v čele — již během přípravy v Řecku nepřekládal do slovanštiny liturgii byzantskou, nýbrž římskou, i když přeloženou do řečtiny, t. zv. liturgii sv. Petra. A přes to, že byl žákem Fotiovým a vyrůstal v prostředí, které se stoupající kulturní a politickou rozdílností mezi východním a západním křesťanstvem pozvolna ztrácelo smysl pro apoštolské prvenství stolce Petrova, zachoval si theologicky jasný a druhotnými hledisky nezatížený pojem o ústřední autoritě římských papežů v Církvi. Proto ani na chvíli neváhal uposlechnouti povolání do Říma, neopřel se proti němu snad o byzantské státní a církevní autority, nýbrž ochotně odešel k nástupci Petrovu, předložil své dílo k jeho schválení a opřel se o jeho autoritu proti nespravedlivým nárukům nevražlivýeh sousedů. Vedle něho stojí jako praktik této misie starší bratr Metoděj, který ovšem Cyrila o řadu let přežil. On houževnatě a zároveň trpělivě aplikuje vědecký objev svého bratra. Je to muž činu a dovede pro dobré dílo i trpět. Těžko si dnes dovedeme představit to moře práce, které musil zdolat. Ježíš řekl svým učedníkům: „Jděte!” Ale zamysleme se, jak se tehdy cestovalo, po stepích, močálech, pralesích a přes hory. Vzpomeňme, jak obrovská byla Metodějova církevní provincie — přibližně celé dnešní Československo a Madársko — a nezapomeňme na cesty přes Alpy do Říma a zpět na Moravu. Představme si budování nových kostelů a jiných církevních budov, výchovu žáků, vedení knězi, snad i biskupů sufragánů, kázání k lidu, církevně politická jednání, zajisté s různými jazykovými obtížemi, a při tom stále pokračující literární tvorbu, hlavně překlady z bible a liturgie, kde sice Metoděj navazoval na skvělý základ Konstantinův, ale přes to musil denně hledat nebo tvořit nové výrazy. Nesmírnost těchto úkolů by stačila zlomit muže, který by měl jinak k své práci klid a našel by pro ni oporu a porozumění ve svém okolí. Ale Metoděj našel opravdovou, ale slabou oporu ien v Římě. Sousední biskupové mu překáželi, jak jen mohli, žalovali na něho a nutili ho k dlouhým cestám a trapným sporům, jednou ho dokonce svévolně uvěznili a stále ho zaplétali do svých politických úkladů. Ale ani moravský stát, který si Metoda pozval, se k němu nechoval čestně a poctivě. Krátkozraký Svatopluk přímo sabotoval dílo, které mohlo stát kulturně politickým válem k upevnění a záchraně jeho říše — a tak nepřímo připravil její rozvrat. Denně se mohl Metoděj přesvědčit o naléhavosti výzvy sv. Jana v 3. kapitole jeho I. listu: „Nedivte se, bratři, jestliže svět vás nenávidí!” A věta z evangelia, která se čte na jeho svátek: „Hle, posílám vás jako ovce mezi vlky,” ho jistě denně sílila a těšila. Jen tomuto souladu obou bratří, jen tomuto podivuhodnému vzájemnému doplňování teorie a praxe, vědy a pracovní energie, vzdělání a zbožnosti můžeme s přirozeného hlediska přičítat podivuhodný úspěch díla, které od počátku naráželo na tolik překážek a které se po smrti Metodějově ve svém viditelném jádru rozpadlo. Ale byl tu i jiný důvod, proč moravská misie přinesla bohaté ovoce, ačkoliv sama zanikla. Cyril i Metoděj se důsledně řídili výzvou Kristovou: „Žeň je sice hojná, ale dělníků málo. Proste tedy Pána žně, aby poslal dělníky na svou žeň." A nejen že vroucně prosili, oni právě otázce domorodého kněžského dorostu a jeho výchovy věnovali hlavní část své práce. I když se tedy napřed krátkozrakou zpupností Svatoplukovou a potom madárským náporem rozpadla moravská církevní provincie, hemžilo se to po všech okolních slovanských národech Metadějovými žáky, mladými kněžími vysoké duchovní i kulturní úrovně. Jejich pastorační i spisovatelské úsilí uschopnilo k svébytnému životu mladé křesťanství české, chorvatské, bulharské a nepřímo pak i srbské, ukrajinské, ruské a rumunské. Ve východně položeném Bulharsku se Metodějovi žáci vrátili k byzantskému obřadu i k cařihradské církevní příslušnosti. Původní glagolici přetvořili na písmo cyrilské, které mělo hrát tak velkou úlohu v kultuře východních slovanů. Vzdělané bulharské kněžstvo posílali cařihradští patriarchové na misie k jižním a východním Slovanům. Závislostí na Cařihradu byl celý tento proud později stržen do církevního rozkolu. Ale vzpomínka na cyrilometodějský původ zůstala navždy jakousi malou vazbou i na Řím a stala se později základem unionistických snah. Poláci se učili od Čechů a na pokřesťanštění Madárů měla vliv nejen česká misie Vojtěchova, nýbrž velmi pravděpodobně i drobná práce zbývajících slovanských kněží na 2 [pageend2]území Slovenska a Panonie. Literární tvorba těchto rozptýlených Metodějových žáků je nejen nenahraditehým pramenem dějin moravské misie, stala se také základem slovanských jazyků a národních kultur. A ostrůvek původní římskoslovanské liturgie, který se jako zázrakem zachoval v Dalmácii, byl pro katolické Slovany ustavičným podnětem k přemýšlení a vědeckému výzkumu, podnětem, který zaujal již Karla IV. a který nabyl v 19 a 20 století rozhodujícího významu pro historické bádání i kulturní uvědomění slovanské. Ale neběží tu jen o hodnoty kulturní a národní. Pro nás křesťany je podstatné, že škola Metodějových žáků všude velmi přispěla k tomu, že obrácení našich národů bylo upřímné a že naše křesťanství, aniž ztratilo svou universální povahu, poměrně rychle zapustilo kořeny v samém jádru národa. Nejkrásnějšími plody doznívající moravské misie jsou naši domácí světci, zvláště Ludmila, Václav a Prokop Opravdu, „přiblížilo se k vám Boží království”. Dr. Alexander Heidlex, Německo PAM ÁTNÉ DNY V ČERVENCI Pátého července slavíme památku svátých apoštolů slovanských, Cyrila a Metoděje. Římský hrob jednoho ze svátých bratří nám připomíná, že rodná víra jest a zůstává římskokatolická, že právě proto katolík není nikdy docela vyhnancem, docela cizincem. Není jen všesvětová Církev naší duchovní vlastí, i pozemská vlast je v Římě přítomna. Socha sv. Jana na nejpamátnějším mostě křesťanstva — na mostě milvijském, kde počala křesťanská svoboda—á oltář sv. Václava v nejmohutnějším chrámě křesťanstva, u sv. Petra, svatyně P. Marie Vítězné s obrazem Prahy, Pražský Ježíšek ve chrámech Karmelu, a dnešním svátkem zvelebený hrob svátého učitele slovanského jazyka, ty jsou nám přítomným domovem. Ano, i s celým bratrstvem slovanských národů nás tento svátek pojí. Toto bratrství je zajisté živé právě v naše dny, kdy s ruským lidem sdílíme dobré i zlé... Pro slovanstvo je starý Řím společnou vlastí. Jiná ovšem je řeč zítřejšího dne — šestého července... Den, který nám představuje naše pradědy ve vzpouře proti vlastní minulosti, proti Evropě, „Proti všem” ! Máme tento den připomínat, máme se zabývat vzpomínkami, které staví krajany proti sobě? Musíme. Vždyť musíme odpovídat na otázky, pokud nejsou vyjasněny. A zda je jasno ohledně šestého července, to seznáme z tisku českých evangelíků. Četli jsme nedávno jejich list „Husův lid” . Je to list zahraniční. S povděkem jsme četli úryvky z Komenského, pozoruhodné kořennou češtinou i jadrným obsahem. Ale pak jsme zahlédli (právě u příležitosti Komenského): tři sta let Temna. A to nás trklo (promiňte toto slovo, snad nemístné). Ne to „Temno” ! Na to jsme zvyklí. Ostatně ani čeští katolíci netvrdili, že by Třicetiletá válka a co z ní pošlo, byla dobou pro českou vlast zvláště zábavnou. Vždyť právě proto, že tuto válku přivodili, byly popraveny dva tucty protestantských předáků, včetně jednoho katolíka — a to protestantům také není vho, ačkoli 30 let po staroměstské popravě Cromwell prodával povstalce katolické po stovkách do otroctví. Budiž tedy — Temno. Ale tři sta let Temna...!? To je pravda všecko hezké, ale přece jenom. Jesuité ničili české knížky a vyhnali mistra Kam- pana z Karlovy university... Nuže vidíme dnes, že i chvalořečníci mistra Jana Husí a čtenáři, ba vydavatelé Jiřáskových románů dovedou vyhazovat! universitní profesory, předávati knížky ne sice ohni ale do stoupy, a posílati studenty do dolů čeho jesuité nedovedli). Svobodomyslní protes- tanté se ovšem ohrazují, že takový misomus nemá práva se dovolávat Jiráska ani Husitů. Co se tedy Jiráska dotýče, je zřejmo, že tento rozhodný ba jednostranný antikomunista je groteskní co by předmět komunistické ikonodulie. Co se týče husitů, věc je méně samozřejmá. Nemluvíme, rozumí se, o husitech románových, ač i tu — při Jiráskově značné sčetlosti a poměrné svědomitosti, — by se našly doklady lupičů a žhářů. Mluvíme o husitech, jak je znali současnici: a jejich záznamy zdají se napovídati, že se k nim naše moci- panstvo hlásí nezcela neprávem. „...Pobrali jste koně, krávy, dobrým jste stínali hlavy, — pomsti toho Bůh nad vámi, což se stalo mezi námi: mnoho zlého tu u Praze — kdož tam nebyl, tomu blaze” ... Na rozdíl od románů tedy prameny vyluzují zvuky, které se nám zdají málo nadšené, ale za to nějak známé, ba aktuelní. Pak je tu další výročí — čtrnástý červenec, bitva na Vítkově. Nemůže pak býti pochyby, a nebylo vlastně ani za toho „Temna” , že z husitských vítězství má český vlastenec radost. Ne, rozumí se, pro vojenský výkon samotný, jinak by bylo přirozené, aby měli Němci radost z Hitlera a Zulukafři z Dingána. Ne, u husitů bylo něco nad vojenskou zdatnost. Zaprvé upřímné náboženské nadšení, víra v nastávající příchod Páně a v Nejsvětější svátost. A zadruhé známe husitskou národní hrdost — 3 [pageend3]smysl pro českou samostatnost. Jednotlivé projevy toho ducha je ovšem zajimavo sledovat. Husité měli vědomou protiněmeckou politiku, včetně „odsunu”š po té stránce možno na ně poukazovat právem. Měli také politiku slovanskou: rusifiko- vaného Litvína, Zikmunda Korybutoviče, chtěli zvolit českým králem. Pravíme ovšem: zvolit, a králem, tedy samostatným panovníkem. Kdyby bylo Korybutoviče napadlo naznačovat, že „za námi stojí Saraj”, byl b \ tatík Žižka pro takové argumenty měl málo pochopení. A to přes to, že býval v mládí námezdným žoldnéřem — a silničním lapkou. Radujeme se z vítězství u Lipan, litujeme (s husitským kronikářem) „onoho mnohonásobného hrozného zpustošení české země” , ale nezapomínáme, že Táboři plenili pro sebe, a ne pro účet dozorčích baskaků. Když jsme tak posvítili ze svého stanoviska na dvojí výročí, zbývá se zmínit o Anenském dni. Toť den roznětu prvního světového požáru. Při tom nás napadá, že — jakoby na znamení, jak vzdáleno je křesťanství těchto jatek —■ právě ctitelé svaté Anny na jejím „ostrově” užili v obou válkách její zvláštní ochrany. Dejž to nebe i napříště, kdyby nebyl korejský plamen zašlapán! Ale raději modlitbou, odříkáním i činorodnou láskou čiňme nebi násilí, aby nás všecky od války uchovalo. — U tu ostatně žasneme, kterak běh událostí přiděluje katolíkům samočinně, ale neodvratně, všecky oblíbené a krásné úlohy. Aniž za to můžeme, boj protikatolický je stotožňován se vším nenáviděným.^ Žádný jesuita to nebyl, jenž přinutil žalářníky prohlásit husitská protiřímská hesla za svá. Také to nebyla inkvisice, která donutila tytéž žalářníky přiznat a prohlásit: že oni nejsou pacifisty. Ale když to říkají sami...! My tedy pro mír jsme. Jindřich Středa, Austria PLÁN JOHNA A. DULLESE John Foster Dulles jest jedním z nejschopnějších znalců zahraniční politiky ve Spojených Státech. Ačkoliv je členem Republikánské strany, svěřil mu president Truman zodpovědný úkol poradce státního sekretáře. V této funkci Dulles připravil podepsání mírové smlouvy s Japonskem. Dulles je věřící křesťan; jeho syn, který konvertoval na katolickou víru, je nyní jesuitou. Bude-li generál Eisenhower zvolen presidentem, stane se pravděpodobně Dulles jeho zahraničním ministrem. Časopis Life uveřejnil nedávno Dullesův článek, nadepsaný: A Policy of Boldness (Politika odvahy), v němž autor vytýčil program zahraniční politiky Spojených Států. Dulles tu nejprve zdůrazňuje, že nesmíme spoléhat jen na hmotné a mocenské obranné prostředky. Nehmotné síly přemáhají hmotný odpor. Dynamismus Spojených Států musí být především duchovní. Tak tomu ostatně bylo v minulosti. V minulém století si Amerika musila vypůjčovat peníze v zahraničí, aby mohla zbudovat obrovský výrobní celek, který dnes vlastní. I západní svět se musí vrátit k přirozenému mravnímu řádu, který byl vytvořen někým jiným než lidmi. Dulles výslovně podotýká, že tu nejde jen o theoretický návrat, nýbrž o uskutečňování požadavků mravního řádu v praktických politických rozhodnutích. Tento mravní řád nakonec rozhoduje o vítězství a porážce. Nemůže uniknout trestu ten, kdo ho neuznává. A víme dobře, praví Dulles, že sovětští vládcové šlapali po mravním řádu od počátku své vlády. Je nutno osvoboditi podmaněné národy ze sovětského jha. Dulles navrhuje, aby president Spojených Států i Kongres veřejně prohlásili, že toto osvobození všech lidí na světě jest jedním z mírových úkolů USA. Toto prohlášení by mělo obsahovat i závazek, že Spojené Státy se nikdy nebudou podílet na jakékoli dohodě nebo kompromisu, jenž by potvrzoval vládu sovětského despotismu nad cizími národy. Dulles zde má především na mysli potření rudé výboj- nosti; to však neznamená, že by se chtěl smířit s komunismem v Rusku samém. Jako Američan však příliš respektuje vnitřní záležitosti Ruska, než aby sám rozhodoval o věcech, jež mohou být rozhodnuty jen ruským lidem. Dullesův plán se nezastavuje pouze u těchto theoretických zásad. Dovozuje, že rozestavení spojenecké armády podél celých hranic Sovětského Svazu a jeho satelitů je pro západ hospodářsky neúnosné. Proti případnému útoku komunistických sil kdekoli na světě je nutný odvetný útok západu podle jeho vlastní volby a to na nejcitlivějším místě rudé válečné mašinérie. A tím je podle jeho názoru dopravní úi Sovětského Svazu a jeho naftová pole, bez nichž nelze vést moderní válku. Ludvík Křišťan* USA [pageend4]SVĚTOVÉ BOŽÍTĚLOVÉ OSLAVY V BARCELONĚ (Vysítáno londýnským rozhlasem BBC našemu domovu dne 15.VI.) Svátek Božího Těla, který bez pochyby byl i tohoto roku přeložen ze čtvrtka na dnešní neděli, je vrcholným projevem katolické zbožnosti. Vědomí, že Bůh je s námi v jakési viditelné podobě, propuká v jásot. Musíme se tímto nej- vyšsím darem pochlubit, s Ježíšem v hostii skrytým vyjít do ulic a na náměstí, ať požehná našim příbytkům, polím i sadům. íe však vážná obava, že letoší Boží Tělo bylo jaksi zakřiknuto policejním režimem, proti němuž bylo dříve druhořadě protestem. Než zato světové Božítělové oslavy — mám na mysli XXXV. mezinárodní eucharistický kongres, který se konal poslední týden minulého měsíce v největším španělském městě Barceloně — byly tím slavnější. Nadšení se stupňovalo do nejzazších sfér právě proto, že Církev mlčící v našich zemích trpí pronásledování. Kolikrát vás tam bylo vzpomínáno; byli jste nazývání čestnými nepřítomnými. Při shromážděních byla vždy mezi kardinály a arcibiskupy dvě křesla prázdná, ozdobena vavříny mučedníků, jedno pro uvězněného kardinála Mindszentyho a druhé pro hrdinného — jak jej nazývali — arcibiskupa Berana, jenž přežil nacistické koncentrační tábory. Kromě 11 kardinálů as 300 arcibiskupů a biskupů, na 1500 kněží a kleriků a 350.000 cizích poutníků modlilo se za vás a řekněme s vámi za vytoužený mír světa. Vy však z oné slávy mezinárodního kongresu, který daleko předstihl poslední budapeštský v r. 1938,. nic jste neviděli a doma neslyšeli, snad jen štvaní, že papež šikuje k válce své poddané, ač heslem kongresu bylo: Eucharistie a mír múr rodinný a individuelní, mír sociální a mezinárodní, a nebylo slyšet jiných výzev kromě pobídek k modlitbám za mír, jehož Eucharistie, svátost jednoty, je symbolem. Nevím ani, čím mám začít, abych shrnul průběh světového kongresu, zda tím, že všechna umění tu přispěla k apotheose božské Eucharistie — ať architektonické umění výzdobou stadionu v podobě lodi, vplouvajicí na moře či umění dramatické předvedením Klasických her v přírodě, neb hudební, když mistr Refeci s 500 zpěváky andělskými chóry slavil svátost přeta- jemnou. Snad nejlepší představu vám dá program, v němž nebylo na nikoho zapomenuto. Ženy měly svůj den a desítky tisíců svátých přijímání i děti, jichž přivedli učitelé na 50.000 a předložili jejich obětiny, miliony a miliony obětin, věnované trpícím křesťanům za železnou oponou. Nebylo opomenuto ani nemocných, do jichž domovů a nemocnic se rozjelo sta duchovních, provázeno akolyty, s pomocí duchovní a hmotnou. V sobotu 31. května bylo na stadionu svěcení 850 jáhnů ze všech končin světa. Mnoho biskupů odevzdávalo apoštolskou moc novým přisluhovatelům Eucharistie, kteří pak spolu s nimi vyslovovali tvůrčí, konsekrační slova a udělovali primiční požehnání s kněžským objetím svým příbuzným a věřícímu lidu. Byl to jeden z nejvíce povznášejících momentů tohoto kongresu v Barceloně, neb tu triumfovala láska lidu k Bohu a mezi bratřími navzájem. Nej význačnější osobnosti promlouvaly statisícům. Rektor Biblického ústavu z Říma zdůrazňoval, že idea míru podle PLma svátého je ovocem spravedlnosti. Paní Carmela Rossi položila rovnítko mezi rodinou a obětí a mezi eucharistií, jež je obětí nej vznešenější. Newyorský kardinál Spellman hovořil o duchovním spojení všech lidí jako o nejlepším prostředku k překonání rozkladu a krise. Kardinál lyonský Gerlier zdůrazňoval, že bez sociální spravedlnosti není mír dosažitelný. Nescházel ani P. Lombardi, jenž měl s muži celo noční adoraci. Manifestace za mír v sobotu odpoledne se zúčastnili uprchlíci z Ukrajiny, ze satelitských -tátů i z Koree a Číny. Řečníky byli hodnostáři duchovní i laici: spolu zaměstnavatel, dělník, číšník i ministr zahraničí, který prohlašoval: „Nezbytnou pro mír světa je sociální regenerace vnitřního života a náboženská převýchova všeho lidu. Kardinál legát Tedeschini v neděli na Boží Hod svatodušní, kdy přes milion věřících obklopovalo oltář, na němž trůnila královna Nej- světější Svátosti, královna míru, pravé palladium z Montserratu, ve své homilii pokorně žádal o 3 milosti pro svět: „Uděl, Pane, pokoje dnům našim”, dále vůli, dobrou vůli, jež by opě- vala pravý mír s anděly betlémskými a konečně spojení v Kristu, spojení se stádcem a Církví a volal: „Osvěť, Pane vládce, zodpovědné činitele i ty nerozhodné a vzdorující prostřednictvím Ducha Utěšitele” . Na to hlava státu španělského generalissimus Franco poklekl před oltářem a přečetl zasvěcení celého Španělska Božskému Srdci v Eucharistii. Vzpomenul nedávných mučedníků, vyprošoval jménem národa od Boha moudrost, aby dovedl sloužit věci dobra a obětovat se za slávu Boha i Církve. 5 [pageend5]A znovu je kongres na kolenou. Pentekostální množství lidu zc 40 národů naposled doprovodilo svátostného Spasitele v památné kustodii toledské, zhotovené ze zlata, jež bylo prvně přivezeno z nově objeveného světa a uložené na trůně dávných králů aragonských. Stíny už padaly na zemi, když za svitu lůny miliony se zatajeným dechem naslouchaly hlasu Náměstka Kristova, jenž rozhlasem přímo z Vatikánu jim promlouval. Pius XI!. vzpomenuv nejprve bud.a- pěšťkého kongresu, jemuž byl přítomen on — Eugenio Pacelli — jako «Jegát papežský, pokračoval.: „Jako tehdy i dnes-a ještě více dnes-se všech rtů zaznívá úzkostné volání: mír. Pro některé vsak není ničím více než vnější formalitou, slovem diktovaným taktikou chvíle a popíraným ustavičně činy. Pro Církev katolickou je jeden pravý a možný mír, mír Kristův, neb On jest Knížetem pokoje. Přáli bychom si, abyste nesli dál tento kongres jako příklad celému světu-tolik národů, ras a ritů a jedno srdce, jedna duše — tak aby svět vida to pochopil, kde je zdroj pravého pokoje. Důvěřujeme — končil Sv. Otec — že rozohnění tímto duchem, půjdete dál jako zářící pochodně a zapálíte celý svět tímto svátým ohněm. Tolik, obětí, tolik modliteb a tužeb nemůže být nadarmo. Spojte všechny své hlasy, všechna přání svých srdcí, všechny úzkosti svých duší a koncentrujte je v jedno velké volání po míru, které by bylo slyšet na celém světě” . Nepopsatelné nadšení, provolávání slávy papeži vyznělo hymnou sjezdovou, jejíž refrén do nekonečna přenášel slavnost tohoto světového Božího Těla: „O, vládni, Kriste, duším a vzejde světu mír” . HRST DOJMŮ Z EUCHARISTICKÉHO KONGRESU V BARCELONĚ Věčné město se probouzelo do důležitého dne voleb 25. května, když jsme opouštěli římské nádraží, skupina asi 45 účastníků kongresu ze zemí za Železnou oponou, většinou kněží, naše česká skupina byla čtyřčlenná. Cesta přes Livorno, Janov a italskou Riviéru nám pěkně utekla. Druhého dne ráno jsme již na španělské půdě. V Barceloně jsme doznali španělské veikomyslnosti v ubytováni i zaopatření... 27.V. — v den zahájení — procházíme dvoumillionovým městem, vyzdobeným španělskými i vatikánskými vlajkami (ty španělské — červená a žlutá —■ příliš křičí), prohlížíme domy, paláce, a význačné budovy, ozdobené kongresovým odznakem z íak Barcelony s kalichem a hostií uprostřed), velkými i malými kříži, v noci osvětlenými, a jinými eucha- risíickými symboly. Ulice se už hemží poutníky ze všech možných částí světa. V informačním středisku díváme se na veliký diagram, znázorňující jednotlivé země, zúčastněné na kongrese, s příslušným počtem účastníků. Nacházíme tam nápis Eslovaquia s označením počtu účastníků — 70 a napiš Bohemia: počet účastníků — 10... Středa — 28.V. —• je věnována myšlence: Eucharistie a mír v rodinách. Desetitisíce barcelonských dětí přistupuje k společnému sv. přijímání — spolu se svými rodiči. Obdivuji hlubokou zbožnost Španělů. Bez rozpaků si kleknou na zem do písku a usebraně se modlí, jako by kolem nich nic neexistovalo. A chovají se při tom nenápadně, docela samozřejmě — je vidět, že jsou k tomu vedeni už od malička v rodině. Mají velkou úctu ke knězi. Není vzácností, že vás bezradného ve spleti ulic kolemjdoucí Španěl ochotně kus vyprovodí, a když se s vámi loučí, políbí vám ruku. U dětí je to cosi samozřejmého, ty v tom dokonce závodí. Tento den byl uzavřen slavnostním zasvěcením rodin Kristu Svátostnému. Pobožnost se konala na hlavním sjezdovém náměstí, pojmenovaném u příležitosti kongresu náměstí Pia XII. K velkému sjezdovému oltáři, na němž byla vystavena Nejsv. Svátost Oltářní, přistupovaly rodiče s největším počtem dětí, pak matka, která dala Církvi nejvíce kněží a řeholnic, a nakonec matka, která měla nejvíce dětí — mučedníků za posledního řádění komunistů. Všichni veřejně předříkávali modlitbu zasvěcení rodin Kristu Králi. Čtvrtek byl dnem dělnictva, zaměstnavatelů a zaměstnanců. Na kongresovém náměstí Pia XII. se konala o 11. hod. v noci adorace mužů a po ní mše sv. se společným svátým přijímáním. Myslím, že to byla nejkrásnější a nejdojemnější pobožnost celého kongresu. Uprostřed náměstí se týčil oslnivými reflektory osvícený oltář, na něm monstrance s Božím Tělem a nade vším na temném nočním nebi do dálky svítící velký kříž. Kolem dokola se černaly v noční tmě zástupy mužských postav (úřední statistika mluvila o 300 tisících, ženy neměly na ohrazené náměstí přístup), mnozí z nich klečeli pokorně na zemi a skloněni ke kněžím, vyznávali své hříchy. Desítky kněží odchází od oltáře, nesouce ve svých požehnaných rukou Chléb života, prochází řadami v usebrání klečících mužů a podávají jim Krista svátostného — tajemný okamžik spojení člověka s Bohem. Viděl jsem v očích přijímajících záblesk nekonečna... Když jsme odtud odcházeli — byly už téměř 2 hodiny po půlnoci — stále ještě jako maják svítil do tmavé noci ozářený oltář a s něho žehnal ubohému světu ten, který o sobě řekl: „Já jsem Světlo světa” . Pátek byl věnován vzpomínce na Církev umlčenou a modlitbě za ty, kteří trpí pronásledování pro spravedlnost. O 11 hod. na náměstí Pia XII. byla za ně obětována slavná pontifikální mše sv., jíž se zúčastnily jednotlivé národní skupiny ze zemí za Železnou oponou. Týž den měl jeden náš účastník. Dr. Ondřej Petrů O.P., profesor římského Angelica, přednášku: o častém sv. přijímání laiků v Čechách ve XIV stol. Vyzdvihl výjimečnou skutečnost, že již ve XIV. stol. bylo dovoleno věřícím laikům v Čechách denně přijímat. Mluvil latinsky a byl odměněn dlouhotrvajícím potleskem. [pageend6]Sobota — 31. května. Vlak nás zavezl až pod strmé, jakoby pilou rozřezané skály Montserratu (odtud též jméno: Mons serratus). Nahoru nás vynesl vozík lanové dráhy. Vstoupili jsme do staroslavné basiliky. Před hlavnim oltářem jsme se modlili tumeným hlasem růženec: za všechny drahé doma i v exilu, za uvězněné a trpící, za celý náš národ. S nádherného výklenku za hlavním oltářem shlížela na nás dobrotivě Matička Boží s Ježíškem na klíně. Podařilo se nám dokonce dostat se až k její starobylé soše (ze XII. stol.) a políbit jablko, které drží v ruce. Nato jsme si klekli do kapličky, která je j.a trůnem s milostnou sochou, a tam jsme zazpívali jednu sloku té naší krásné písně: K nebesům dnes zaleť písní. Bylo nás jen pět. Snad ponejprv v historii slyšela tato posvátná místa naši českou píseň. 1. června — Hod Boží svatodušní. Už od rána se hemžila Barcelona jako mraveniště. A všechny ty zástupy, jako krev tepnami k srdci, směřovaly k oltáři na náměstí Pia XII. Ještě nebylo 9 hodin a prostranství kolem oltáře bylo už přeplněno. Těžko odhandout toto množství lidstva: snad 600.000. Moře hlasů, zpívajících neměnné části mše sv. se neslo velebně prostorami náměstí a stoupalo k nebesům. Mohutně znělo Credo — vyznání víry — jsem přesvědčen, že z většiny srdcí přítomných opravdově. Při obětování předstoupil před oltář Generalissimo Franco a hlasitě přednesl sazvěcení Španělska svátostnému Kristu Králi. Z hloubi nitra se ozvalo přání, aby přišla brzy doba, kdy by i hlava našeho státu podobně zasvětila náš národ Kristu Králi — třeba na mezinárodním eucharistickém Kongrese v Praze. Večerní eucharistický průvod začíná o 6. hodině. Již dávno před tím se řadí na Plaza Cataluňa zástupy do průvodu, jenž se zvolna rozvíjí po nejhlavnější barcelonské třídě, Avenida Generalissimo Franco. Zpíváme latinské eucha- ristické písně, modlíme se různé modlitby. Po stranách ulice stojí husté řady věřících, chovají se opravdu vzorně. Tak kráčíme tři celé hodiny. Bylo už 10 hod., když jsme došli na náměstí Pia XII., tonoucí v záplavě reflektorů. Pomalu přicházely další tisíce kněží — na konec nádhorně ozdobený vůz, tažený kněžími, a na něm kardinál Iegát, klečící před monstrancí, umístěnou pod zářivým gotickým baldachýnem. Náměstím zazní velebné TE DEum. A pak se ozývá z amplionů nám dobře známý hlas sv. Otce. Mnozí z přítomných vyslechli projev sv. Otce na kolenou. Tak to je několik dojmů z XXXV. mezinárodního eucha- ristického kongresu v Barceloně — samozřejmě jen s té vnější stránky. Ta vnitřní — jeho ovoce a milosti v duších lidí a přínos pro světový mír — ta se nedá zachytit perem, tu zná jedině Bůh, dárce milostí. Dr. B. H., Řím. O B O Ž E MUJ, TY P O R A N I L S ME L Á S K O U Paul Verlaine O Bože můj, ty poraniTs mě láskou a rána ta je dosud ještě živá, o Bože můj, ty poraniFs mě láskou. O Bože můj, mě sežehla tvá bázeň a poranění to mě dosud pálí, o Bože můj, mě sežehla tvá bázeň. O Bože můj, já poznal marnost všeho a tvoje sláva rozlehla se ve mně, o Bože můj, já poznal marnost všeho. Ponoř mou duši v proudy svého vína, dej mému žití chleba tvého stolu, ponoř mou duši v proudy svého vína. Hle, moje krev, kterou jsem neproléval, hle, tělo mé, nehodné utrpení, hle, moje krev, kterou jsem neproléval. Hle, čelo mé, jež jenom rdí se studem, měj za podnož je pro tvé drahé nohy, hle, čelo mé, jež jenom rdí se studem. Hle, ruce mé, jež nepoznaly práce, za uhlí žhavé měj je pro kadidlo, hle, ruce mé, jež nepoznaly práce. Přeložil Karel Brušák Hle, moje srdce, nadarmo jež bilo, nechť rozdírá je trní Kalvárie, hle, moje srdce, nadarmo jež bilo. Hle, moje nohy, poutníkové planí, ať přiběhnou, kde milost tvoje volá, hle, moje nohy, poutníkové planí. Hle, hlas můj zlostný, prolhaný a drsný, ať výčitkami zní teď při pokání, hle, hlas můj zlostný, prolhaný a drsný. Hle, moje oči, světla chyb a viny, ať při modlitbách pláčem oslepí se, hle, moje oči, světla chyb a viny. O Bože hrůzy, Bože posvátnosti, běda, ta černá propast mojí viny, o Bože hrůzy, Bože posvátnosti. O Bože míru, radosti a štěstí, všechen můj strach a moje nevědomost, 0 Bože míru, radosti a štěstí. Ty znáš to vše, ty přece víš to všechno, 1 že jsem chudší, bídnější než druzí, ty znáš to vše, ty přece víš to všechno. Však to co mám, to vše ti, Bože, dávám. 7 [pageend7]Z OTEVŘENÉHO DOPISU t o v á r n í h o d ě l n í k a v č s r (Tajně dostala a uveřejnila „Verltas”) Všem přátelům na zapadě. „Ještě nikdy jsem se necítil tak sám. I to pro dělníka v zemích „lidové demokracie-' je vážnim proviněním, vím o tom. Chtěl bych říct někomu, proč si zdám tak opuštěný a proč píšu ne- znáným přátelům. Jsem tak zvaný lepší dělník. „Je mi pres padesát iet a dvakrát týdně chodím na politické školení. Tam mi říká něco dvacetiletý o dělnících. Vykládá, jak to bylo hrozné dříve a jaký ráj je to dneska. Jednou za měsíc přijde jiný a dává nám otázky. Já jsem pamětníkem poměrů dřívějších a v tom dnešním ráji žiji. Ale když se mě zeptá, tak říkám, zase, že dneska je ráj a dříve že to bylo hrozné. „Čím je člověk v tomto dělnickém ráji? Člověk je něco, co musí ze sebe vydat tolik a tolik koňských sil, potřebuje tolik a tolik kalorií, stačí mu tolik hodin spánku. To všechno ti, milý příteli, předepíší. Jsi-li slabý, máš-li větší hlad, tak jsi parasit, podezřelý individualista a tím hned nepřítel socialistické společnosti! „V našem závodě je na každých sto dělníků určen jeden kádrový člen komun, strany, je to jakýsi komisař. Ten pomocí svých špehů, které si najde a vybere, zcela ovládá všech těch sto jemu svěřených dělníků. Jito kádroví komunisté tvoří jakýsi nej- vyšší politický orgán v naší továrně. Orgán je to jaksi tajný, víme, že existuje, že komisaři jsou mezi námi, víme, jaké jsou jejich úkoly, ale nevíme, kdo to je. Nedůvěra a vzájemné podezíraní tvoří dohomady strašný vzduch. Je to k zalknutí. V každém domě v Praze má někdo evidenci všech nájemníků a do své kartotéky zapisuje všechno, co uzná za zajímavé. Třeba že je soused v poslední době neklidný, že jiná sousedka ve stejnou doba vychází do města, kdo dostává jaké návštěvy. Dvakrát do měsíce podává domovní špeh hlášení t. zv. blokovému, který má na starosti sledovat blok domů. Další kartotéky jsou na okresních konumist. sekretariátech, které vede člen státní policie. „Před dvěma týdny byl můj kamarád poslán na 15 let do pracovního tábora. V devět hodin ráno si ho zavolali do závodní rady a tam ho POSLEDNÍ protredek záchrany Z náboženského našeho pokladu vyjmu dnes jeden skvost, uchovaný pro poslední časy, tedy prostředek silnější než přítomné zlo. Obraz, který jsme vídali na přední stěně naší světnice, nám to připomíná. Je to Božské Srdce Páně a já opakuji s mnohými: „V tomto znamení zvítězíš! Historické uvedení teto úcty se datuje od soukromého zjevení řeholnici Marii Markétě Alaeoque v Paray le Monial koncem století XVII. Theologický základ úcty k Srdci Páně však spočívá v Kristově veřejném zjevení, neboť i lidská při rozenost Ježíšova, podstatně spojená s Božským Slovem, zasluhuje úcty a klanění a to zvláště ve svém r.ejvznešenějším organu, jímž je srdce Spasitelovo, jakožto symbol vnitřního života Kristova. Nač chci však hlavně poukázali a tak vdsy k vetší důvěře v Srdce Ježíšovo povzbuditi, je okolnost, že tato úcta je posledním prostředkem záchrany a spásy. Tedy právě pro naši dobu, kdy na lidstvo přikvačily nebývalé zkoušky. Toto netřeba pripominati nam upreklikům z panství komunismu, v němž zmechanizování života spěje k úplnému ovládnutí člověka anonymními, nelidskými silami. Nic neni hroznějšího než útlak moci statní, v níž se projevují démonické sklony lidské přirozenosti. A okolní svobodný svět jakoby nechápal a neprocitl ještě docela, ač tolik poděšených uprchlíků přináší doklady zvrácenosti. Jsou však lidé, kteří dobře vidí a volají na poplach, zejména ti, jimž byla svěřena ochrana nejsvětějších statků lidstva. Takový P. Lombardi před nedávnými italskými volbami varoval scou zem v rozhlase vatikánském: „Komunismus — tak volal — představuje v historii lidstva sen větší rovnosti mezi lidmi, leč tento jeho aspekt je spojen s tolika bludy a s takovou zrádností, že na konec bude zničen i sen spravedinosti” . Tyto a podobné hlasy mají určité výsledky. Počet komunistických hlasů sice tu i tam klesá, snad i rudý dynamismus, ale přes to značné procento obyvatel některých zemí západní Evropy přizvukuje tomuto machiavelismu krajní levice a ospravedlňuje drcení některých ba mnoha lidí nutnosti nastolení nového řádu, vlády techniky na světě. Tato zaslepenost není jen účinkem rudé propagandy, poukazující na sociální nespravedlnosti, jež ovšem nelze popírati; zde působí něco víc, jakési nevysvětlitelné tajemné vlivy. Děiníci nemohou nevědět, že jejich situace dnes v kapitalistickém světě je lepší než kdyby žili v světě marxistickém, ale přece značná část zaň bojuje. 1 vyznavači čistě humanitních ideálů cítí se namnoze přitahování onou rozpoutanou násilností. Hesla jako: s lidem — do leva — za historickým hnutím, aby tedy byli vítězi zítřka, jeví velkou přitažlivost. Snad i odpor vůči neúčinnosti demokracie tu spolupůsobí. Oné žízni po něčem lepším, naději zářící budoucnosti, musí prý být obětována i svoboda. Jakoby lidstvo pojal jakýsi náboženský chiliasmus, přenesený do oboru světského a pozemského, sen o ideální říši. Ovšem takovému utopistickému idealismu, k němuž se namnoze druží i nejšpinavější oportunismus, poukazovat na koncentrační tábory a na tyranii, znamená mluvit hluchým uším. Toho si nelze dnes zakrývati, že revoluční mythus, jakási posedlost pojala valnou část lidstva. Toto vše konstatovali jiní, třebas takový Rajmund Aron na kongresu svobody minulý měsíc v Paříži. Jsme tedy svědky hluboké [pageend8]duchovní krise, již svět prožívá a na niž při každé příležitosti poukazuje Náměstek Kristův. Papež Pius XII mluví podobně, jakoby lidstvo bylo zachváceno morem, z něhož hledá východisko v antických i nových bludech. Jediná pak záchrana světa, který se nalézá na pokraji propasti, je náboženská, vnitřní regererace. Nepřipomínám to vše snad, abych vás milí bratří a sestry ve vlasti, strašil, neb podlamoval vaši důvěru — ne západní Evropa rozetne tento uzel —■ ale spíše proto, abyste tím horlivěji hledali útočiště u vyšších mocností. Zastánci svobody naléhají na urychlení hospodářských a sociálních změn. Je třeba, aby se lidstvo od falešného mesianismu navrátilo- k zdravému idealismu. V této všeobecné lethargii ducha září Srdce Ježíšovo a nabízí světu své krá- loství milosti, lásky a spravedlnosti. V našich vlastech úcta k Božskému Srdci Páně není v plenkách, první pátky, svaté hodiny a mnohé rodiny jsou zasvěceny Božskému Srdci. Tito a vůbec všichni ctitelé B. Srdce zakusili zvláštních účinků a odměn, jež jim sám Spasitel přehojně přislíbil. Úcta k Božskému Srdci už sama v sobě se dotýká kořenů vnitřního života; reformuje nitro a navazuje důvěrné osobní přátelství s Ježíšem. Stojí pak v přímém rozporu s chladným racionalismem náboženského života a s intelektuální pýchou, neboť vede k doznání upřímné pokory a chrání správně chápaný primát lásky. Dnes, kdy ochladla láska a mnozi „zmarněli ve smýšlení svém” , je úcta k Božskému Srdci Páně záchranou v nej vyšší nouzi. Srdce Ježíšovo, v Tebe důvěřuji, buď mojí spásou! P. L. GENERÁL EISENHOWER O NÁBOŽENSKÉ VÍŘE Dříve, než generál Eisehnower opustil Evropu, měl pozoruhodnou řeč k vojenským kaplanům z deseti národů v Zeist v Holandsku. Mezi jiným řekl: „Veškera teorie je založena na víře, neboť jedině náboženskou vírou dojdete k přesvědčení, že člověk je něco víc než jen vychovaná mula. Proto komunistická diktatura, ostatně každá diktatura, pokládá za nutné popřít Boha, a kde toho nečiní, najde už způsob, jak ztotožňovat zákonodárce s Bohem. Za první povinnost duchovních vůdců pokládám, aby nám nikdy nedali zapomenout!, že víra a svoboda plynou z téhož zdroje. Náboženství je základem svobody. Ač jsem horlivý protestant, chtěl bych zdůraznit já sám a ostatně každý křesťan se mnou, že jsem vděčen za onu cestu, kterou nastupuje Svatý Otec v boji proti tak špatné a zkázo nosné věci, zvané komunismus, pokoušející se o ovládnutí světa a lidských duší, které pak chce přeměniti ve figurky, řízené z Kťemlu. Má-li člověk bojo- vati za nějakou věc, musíme jej nejprve přesvědčiti, že vše drahé je v sázce, a že to drahé je narozeno z Boha” . Generál končil doznáním, že hledí na člověka jako na obraz Tvůrce, který má každý v sobě uskutečňovat. d v a v ý z n a č n í k n ě ž i n a MORAVĚ — ODSOUZENI P. Jan Podveský, farář z Jaro- měřic n/Rok. a P. Josef Opletal, děkan z Mor. Budějovic, byli odsouzeni na 16 a 12 let. Oba kněží byli za války partyzány a u lidu velmi oblíbení. Jejich odsouzení bezpochyby souvisí s tragedií babickou, jíž min. roku padly za oběť také 3 kněžské životy. hned odsoudili. Mamě si lámu hlavu, čím se asi provinil. Znal jsem ho snad vic než deset let. Byl to poctivý dělník, který se staral o svou rodinu. Ráno ho jako tisíckrát předtím vyprovázela do továrny žena, ale domů se už nevrátil. Příděly potravin nám daleko nestačí, i když žijeme skrovně. Musíme kupovat na volném státním trhu z astronomické ceny nebo někde na vesnici vyměňovat u známých šaty za potraviny. Za německé okupace to dělala tahle žena celou válku. Dneska musí chodit také do továrny a nepomohlo ani mé chození po úřadech s lékařskými vysvědčeními, že je pro nemoc pro trvalou práci neschopná. „S těmi dětmi je to nejhorší. Všeobecně možno říci, že děti do 10 let jsou zatím zcela ztracené a největší tragedie je, že se tak děje před očima a za vědomí rodičů. Co můžeme ale dělat? Úderky komunistických žen obcházejí rodiny a kde vidí děti, už se na ne vrhnou. Ty musejí do školky, musejí být pionýry a ženy budou tak prý bez starostí, mohou jít pracovat a ještě si vydělat peníze. Jak je to ironické a farisejské! Co přes den s dětmi dělají a jak se jim věnují, o tom nechci psát. Těm malým je těžké něco vykládat tu půlhodinku, co je večer vidím, než jdu spát, o tom dnešním světě a co se s námi a naším národem stalo. Nemohou tomu rozumět. Dnes jim něco řekneš a zítra to už ví jejich učitelka. U těch starších záleží na rodině a rodičích. Tam se dá ještě něco dělat. „Mě se dcera ptala, co to jsou vatikánské blechy, které prý nosí ty nejhorši nemoci korejským dětem, a chtěla, abych se podíval, zda nemáme doma nějaké léky, že by je ráda poslala těm dětem, aby neumřely. V lékárnách nejsou léky, když tam přijdeš s receptem, řeknou, že nemají, že museli připravit velké zásilky léků na Koreu a že nevědí, kdy dostanou z továrny další příděl...” Takový je tedy dnes život nás dělníků v tom našem ráji. Když komunisté pořád mluví ještě o reakci, která se dostává do všech řad, o záškodni- cích a sabotérach, když pořád zvyšují policejní sbory, pak je asi zřejmé, že nemáme ruce složené v klín. Chtěl bych jen, abyste vy všichni přátelé nám trochu pomohli. 9 [pageend9]DUŠE NÁRODA A BĚLOHORSKÁ TRADICE Poznámka redakce: Příspěvek je odpovědí na článek, před časem uveřejněný ve Věstníku Sdružení čs. demokratických organisací v Austrálii a na Novém Zélandě, jeho význam však překračuje místní zájmy emigrantů v Austrálii, a proto jej otiskujeme v našem časopise, byť v zkrácené formě. Věstník Sdružení čs. demokratických organisací uveřejnil studii p. jednatele Federmanna, v níž autor vybízí exil k adoptování bělohorské protestantské tradice. Tato tradice již totiž jednou sílila a sjednocovala exulanty, a mimo to se mu zdá kvintesencí fibšství; stačí je omladit a uvést opět v život. V případě obou dob exilu prý cizí lidé a cizí ideje zotročují náš národ a dokonce jej vnitřně dělí. Vlastenectví je záchranou. Komenský byl takovým vlastencem, a my, exulanti XX. století, potřebujeme jen napodobovat jeho ideje a jeho postoj. Nám se však zdají podobné závěry nepravdivé. Shoda mezi oběma událostmi jest jen vnějšková, a ostatně národní motiv hrál i tehdy jen podružnou úlohu. Víme, že v době Bílé Hory, která byla dozníváním věku víry, země byla rozdělena na tábor katolický a nekatolický. Na obou stranách však byli Češi i cizinci. Husitství totiž ztratilo svůj nacionální charakter v německém protestantismu. Sám zimní proíikrál, kterého si zvolila protestantská šlechta, a o jehož osudu rozhodla bitva na Bílé Hoře, byl protestantský Němec. Bitvě, v níž kromě moravského kontingentu bojovala převážně žoldnéřská vojska, rozdělený národ při hlížel jako ustrašený- divák. Vítězný Habsburg pak použil protestantské zásady: „Cuius regio, eius religio” — „Čí země, toho náboženství5' a tak nám vykázal našeho Komenského ze země.*) Zásluhu o to, že český jazyk nevymřel, a že jsme mohli dojiti národního uvědomení (čímž rozumím „národní obrození55), p. Federmann připisuje jedině selskému trpícímu lidu pod doškovými střechami. Jak to však, že tento lid procítá v XVIII. století k národnímu uvědomení jako lid upřímně katolický, oddaný svým vlasteneckým kněžím? Vzpomínáme si na ty růžence našich babiček? Není to podle pisatele skvrna charakteru tohoto věrného lidu, nebo aspoň té části, která se navrátila ke katolické víře před- reformačních dob? Mimochodem — pisatel ná jiném místě tvrdí, že (spolu s Komenským) dobrý seKký lid odešel za hranice. Kdo tedy zůstal doma? Pisatel správně cítí, že náš exil potřebuje *) Zmiňuje-li se pisatel o „Švédských osvoboditelích”, a brzy nato o tradici 17. listopadu, není na škodu pozna- menati, že to byli čeští studenti, kteří hájili Prahu pioti Švédům na barikádách. 10 jednotící myšlenku. Která emigrace však byla roztříštěna více než my? Chceme-li však najít v dějinách národa jednotící myšlenku, nezastavujme se u doby úpadku a rozdělení národa, jděme dále nazpět do doby národní jednoty, inspirované jednotou víry! K správnému chápání a porozumění tragických událostí doby pobělohorské nebude nám, bohužel, stačit naše středoškolská učebnice a tendenční znalost dějin, t.j. dějin pouze jedné frakce národa s „patentem” na češství, frakce, která jako síla již dávno neexistuje. Jakkoli máme sympatie s protestantskými uprchlíky doby pobělohorské a jejich údělem — síla víry Komenského nás musí zahanbovat — nechceme sdílet jejich osud, t.j. zemřít v cizině, a co jc hlavní, ztratit duchovní pouto s vlastním národem. Jedno jc si nutno dnes přiznat nade všechno jasně: Zato, že jsme se udiželi po 300 let, vzdor germanisačnímu úsilí habsburských králů, vděčíme Katolické Církvi. Katolická česká tradice v zemi nikdy nebyla přerušena, i když výkvět národa v q dvacátých letech XVII. století, od ní odpadl. Od arcibiskupa Arnošta z Pardubic je nepřetržitá řada až k Josefu Beranovi. Byly-li války husitské bojem o lepší, čistší Církev, a skončily-li návratem národa ke katolické pravdě, stály zato, i když jim částečně padla za oběť románská a gotická kultura naší vlasti. Je třeba, abychom se vyprostili z legendy o „Temnu” . Duše Církve — Eucharistický Kristus a‘ Jeho Evangelium — byla vždy táž (tehdy jako za nacistické okupace, a i dnes), a duše oživo- vovala a oživuje i údy. Kdo z nás je bez hříchu, hoď po nich kamenem! # * * Dali jsme se v r. 1918 příliš unésti nacionalistickým velikášstvím, a zachovali se nevděčně vůči Církvi. Uznejme, že jsme tendenčním, propagačním bořením církevní prestyže připravovali půdu rozsévačům komunismu. Nejsem asi daleko pravdy, řeknu-li, že z nešťastného „kulturního boje55, jehož dogmatem byla legenda „katolického Temna55 vyrostl problém čskslovenský. Jsme nyní o smutnou zkušenost bohatší. Snad bylo třeba náporu ďábelského komunismu, abychom poznali, kde je srdce našeho národa. Nejde totiž tentokráte o záchranu české řeči, jak se p. F. domnívá. Internacionální komunismus je «0 [pageend10]tolerantní vůči jazykům. Veta o vládě cizích lidí a ideí je frází. Nejde tedy o nepřítele zvenčí, nýbrž o domácí zrádce. Nejde o ruskou nacionalistickou invasi a nejde tedy o záchranu české řeči, nýbrž české d u š e . Bojíme-li se ostatně o existenci národa, vyznáváme, že národ není jen souhrnem lidí, obývajících určité území a mluvících týmž jazykem, nýbrž je to společenství, vlastnící a uznávající určitý kodex mravních hodnot, kulturní dědictví, které se předává z generace na generaci. Uznáváme, že i národ má svou duši, a taje, jak všechny ty hrdinné zprávy z domova svědčí, katolická. Artur Doubkovák, Austrálie AMERIKA JE JINÁ, % Na Velikonoce jsem byl opravdu zvědav, protože na nich se dá alespoň trochu měřit sila a‘hloubka křesťanství. Přiznám se, že jsem si mnoho nesliboval. V Evropě máme na Ameriku názor všelijaký. Země překotně vyvinuté techniky, materiálního blahobytu, honby za dolary, země Broadwaye, přepychových a nákladných „shows”, filmu, gangsterů a žvýkací gumy. Když se člověk loučí se starým Kontinentem, opouští v něm staletou kulturu z hluboký pramen duchovosti, z něhož ještě stále tryskají síly, Aspirující svět na jeho cestě ke spáse. A na cestě do Ameriky vás doprovází nejen poslední Farewcll od přátel, ale i notná dávka skepse o kulturnosti a duchovosti vaší příští země. , Amerika je však překvapením pro toho, kdo si chce dát práci a zachytí alespoň něco z jejího ducha. To není snadné. Přirovnal bych ji k fysicky rychle vyrostlému hochu v posledních letech puberty. Drsná na povrchu, nevyrovnaná v duševním projevu, občas se nafukující, obdivující sílu a materiální lákadla. Ale pod tím je její nitro — nezkažené a ještě polo-dětské. Na takovém stupni se mi zdá být dnes duchovost Nového Světa. Evropa je v tomto bodě stará, velmi stará. Nezná oné naivity, optimismu, elánu, který je tak příznačný pro život zde. S náboženstvím je tomu stejně. Pojem atheisty je prakticky neznámý. Všeobecně se věří; Bůh, Církev, víra — to vše jaksi náleží samozřejmě do denního života. A zcela po americku se mísí s inseráty, televisí, radiem a komerční publicitou. I církevní organisace má rysy, které cha- rakterisují business. To vše postihnete poměrně brzy. pak přijdou Velikonoce. Kostely byly nabity. A to způsobem v Evropě neznámým. Na Zelený čtvrtek mě volal jeden z mých amerických přátel: „Půjdeme na tůru”, povídá mi do telefonu, víte, my zde máme zvláštní adoraci na Zelený čtvrtek — na památku poslední večeře Páně. Měl byste jít s námi protože to, co uvidíte, tak lehce nezapomenete” . A tak jsme šli — vlastně jeli. „Bývá zvykem”, povídá mi přítel v autě, „že se navštíví tři kostely. A modlete se na zvláštní úmysl, protože ta cesta má své posvěcení” . První zastávka byla v katedrále sv. Patrika na Páté Avenue, — nejpřednější ulici New Yorku. Široko kolem byly davy, které proudem vcházely dovnitř. „Tohle nic není”, říká mi přítel, ale zítra odpoledne, biskup Sheen má tříhodinové kázání na pašijové téma, to bude nabito” . Měl pravdu, protože katedrála byla uzavřena, a kolem dokola byly davy, poslouchající přenos z amplionu. Stejně tomu bylo v dalším i v posledním chrámu, který jsme navštívili. Je to kostel sv. Jana Křtitele. Již asi 20 metrů před hlavním vchodem jsme museli zůstat stát, protože NEŽLI SE NÁM JEVÍ lidé se v desetistupech tísnili, aby proudem vešli dovnitř. Hlavní oltář byl přímo pohádkově vyzdoben. Do výše asi deseti metrů byl zaplaven květinami — bílá, růžová, červená, všechny v nádherně rozvinutých květech. Před svatostánkem od stropu visely drátěné neviditelné konstrukce košíků, na nichž byly připevněny karmínové kelímky s hořícími svíčkami; tvořily oválovité prstence a všechny dohromady obrovský ovál nad oltářem. To se mi skutečně tajil dech a chápal jsem, co můj přítel myslel, když mi řekl, že tady budu nejblíže nebi. Chtěli jsme se zdržeti, než davy nás vytlačily do bočních lodí a konečně ven. Na Boží Hod velikonoční bylo na Páté Avenue 500.000 lidí. Kostely —• všechny — byly přeplněny. Všichni zajisté nepřišli ze zbožnosti — bylo v tom mnoho společenské okázalosti. Příští den byly v novinách celé serie snímků, zachycujících velikonoční oslavu spolu s výňatky brilant- ■ nich kázání. „Kristus vstal z mrtvých” — hlásaly nadpisy světských novin. V zaměstnání jsem se setkal se starým irským katolíkem. „Musím říci, že mne včerejšek překvapil”, povídám mu, „tohle jsem od New Yorku nečekal” . — „To budete ještě koukat” říká mi na to. „Víte, já znám mnoho zemí. Irsko je katolické. Znám též Itálii. Ale nejlepší katolíci jsou zde. Vždyť katedrálu postavilo pár děvčat, která sbírala dolary, A byl byste překvapen, kolik lidí zde chodí denně k sv. přijímání po celý život!” Na to jsem již neodpověděl, jen jsem si připamatoval článek z New York Times, který uváděl, že katolické školy ve Spojených Státech mají ohromný přírůstek. Že je v nich přes 5 milioriů žactva. Pavel, USA- Tasmánie: Zde v „buši” daleko od kulturního a duchovního střediska mne ve skutečnosti udržuje a v náboženském životě posiluje Nový Život. Bohoslužby zde máme jednou za 14 dní. Zvláštní pocit zde v buši: ztrácí se pojem času a zapomíná se na vše. Posílám £1 na časopis. Leo N. „Confiteor” je název nové pomůcky pro přijeti sv pokání, a to jak zpovědníkům tak i penitentům. Obsahuje ve 12 řečech (i holandský, maďarský, česky, polský, portugalský, ruský a latinsky) zpytování svědomí, modlitby a ponaučení. Úhledná knížečka (o 94 stranách — osmerkového formátu) je výsledkem společné práce kněží různých rárodností a profesorů lovaňské university. Rozesílá ji Sekretariát polských Mar. Družin: 39, Fitzjohn’s Avenue, London, N.W.3. Cena i s pošt. 3 šil. 2 d. 11 [pageend11]• • • HLÁSÍ SE NAŠI ČTENÁŘI A NAVRHUJÍ ZÁSAHNĚTE KOŘEN ZLA! „Nový Život je mým nejoblíbenějším časopisem, protože neklame a nerozeštvává,.. Také proto, že určitými články v některých minulých číslech byl mi rukou na rozcestí, abych neodbočil z cesty, kterou jsem vlastně hledal...” „A teď, co by tam ještě mělo být... Je to řetěz nenávistí, který jsem osobně nejlépe viděl v táborech... Upleťte bič také na toto zlo, budou to rány spravedlivé, vždyť mohou mnohého zachránit. Ať se přestane ve stálém a hnusném štvaní. Ať přívrženci rudých stran zanechají nenávisti a hrubých slov vůči svým sokům. .Vždyť to, Pán Ježíš ne* chtěl. On neznal stran, jen jednu, a to byla láska. Je nutné zasáhnout kořen zla...” „Chceme dosáhnout svobody a vrátit se domů, a nechceme vidět, že sebevětší vítězství na válečném poli nám není nic platné, půjdeme-Ii domů s nenávistí v srdci k svému bratru. To by bylo zbytečné vůbec domů chodit, jelikož v krátké době bychom utíkali zase. Je to snad prokletí našeho národa?” „Zdá se mi, že vše to ostouzení se rodí z touhy po vládnutí, a ne pro blaho národa. Takových bolestivých míst má exil víc, to je jen jedno, avšak pro dnešek stačí... Skutečný katolík musí zanechat nenávisti k svému bratru, i když stranictví nelze odstranit. Jak by bylo krásné, kdyby všichni o p r a v d u chtěli mít mít jednu vlast —■ Boží království, jenom jednu řeč —■ modlitbu, a jedno vyznání — Věřím v Boha” . M. Ch. Švédsko JAK NAPŘÍMIT EMIGRANTY? V naší emigraci zaráží mnoho věcí. Mne obzvláště jakási netečnost, vyvěrající z pocitu slabosti a nemohocnosti. A není divu: nevlídné okolí, vzpomínky na minulost, nejistý pohled do budoucna, světová nervosita, rozhárané poměry v našem exilu atd. Cizina nás nechápe, má dost svých trampot a v uprchlíku vidí často jen vyvrhele domova a přítěž. V emigraci převládají mladí. Postarádají-li radosti a smíchu, vrhají se do víru pochybných radovánek. Odtud pocházejí pitky, h a z ^ jj^ jte ^ , hádky, hon za děvčaty pochybné pověsti. Ale nejsou úplně dole. Naopak mají ideály, které je třeba podchytit, živit a usměrnit. Jak je možno dle mého názoru emigranty napřímit a vrátit jim ztracené sebevědomí? Především jim ukázat, že jsou stvořeni k obrazu Božímu, že Bůh za nimi stojí a přidělil jim i nyní důležitý úkol. Jsou representanty národa, jeho mravních i duševních hodnot. Podle nich cizina posuzuje celou naši zem. Což, není již to krásné poslání? A co bychom mohli učinit jako celek? Celé hnutí CML Nesporně mnoho. Leč nejprve je třeba znát jejich mínění, tužby a zvláštní bolestí. Proto navrhuji anketu o těchto bodech: 1. Moje pracoviště, práce a lidé, s nimiž pracuji, 2. Bydlení a lidé s nimiž se stýkám. 3. Země, v níž žiji, její zvyky a poměry. Redakce všechny dopisy zpracuje, podá resumé a CML podle výsledku naznačí směrnice a podá pomocnou ruku. A. B. Londýn. KATOLIČTÍ STUDENTI ODHALUJÍ PRAŽSKOU MÍROVOU PROPAGANDU Zajímavá byla výměna dopisů mezi Ústředím studentstva v Praze a ve Frýburku. Komunistická mezinárodní unie (U.I.E.), jež má sídlo v našem hlavním městě, obrátila se v prosinci na mezinárodni ústředí kat. vysokoškoláků PAX ROMANA ve věci mírové propagandy. Dne 7. III. byla odeslána odpověď. Oba dopisy byly uveřejněny v posledním čísle Pax Romana. První naléhá, aby studenti se zasazovali o mírové řešení konfliktů, zvláště na Koreji, o omezení zbrojení, atd., neboť není problému, jenž by nemohl být řešen mírovou cestou. Konkrétně uvádí 2 body: princip mírového spolužití různých sociálních systémů a schůzka představitelů velkých národů s Ruskem. Ústředí kat. studentů osvětluje v obšírné odpovědi zvláště ony dva body, a podává křesťanské zásady o válce a míru. Praví; ,,Nynější různost systémů nemusí být příčinou války; nutnou podmínkou pravého míru však je, aby systémy zachovaly základní práva důstojnosti a osoby lidské”. Pax Romana odmítla svůj podpis k mírovému prohlášení s tímto vysvětlením: ,,Příliš byla falšována velká slova míru, svobody a demokracie. Nemůžeme podepsati bez uvážení to, co se nazývá ,,mír za každou cenu” . Takový, příliš jednoduchý a dvojznačný postoj by byl nedůstojný vzhledem k složitosti faktů. O dovolenosti války praví: „Spravedlivá válka jest jen defensivní neb taková, jež byla uložena Společností Ná12 rodů k zatlačení útočníka, t.j. toho, jenž odmítl podrobiti se rozhodnutí, a chtěl spor řešiti válkou. V tom případě se válka může stát hroznou povinností. Útočníkem bývá v dnešním světě ten, kdo první sáhne ke zbrani: může jím býť rovněž ten, kdo nesnesitelným zůsobem utlačuje jiné” . K dnešní situaci praví list kat. student' toto: „Tvrdíme, že vyhlášení války, ať by vyšlo z kteréhokoliv bloku, bylo by zločinem zničení lidstva. Z toho důvodu též odsuzujeme všelikou akci politickou (agresi, vyvolávání nepokojů v zemi, odmítnutí vyjednávání), jež by ztěžovaly mezinárodní situaci. S druhé strany zase vítáme každou snahu, která může znamenat krok ke skutečnému a loyalnímu dorozumění mezi národy. Tam, kde válka již zuří, pokládáme za striktní povinnost válčících hledati omezení konfliktu způsobem přátelským. Veškeré výzvy, přicházející k nám od těch, kteří neustávají napadat ať zevně nebo zevnitř kteroukoli zemi, byly by nám právem podezřelé. — Důstojná odpověď končí: „Chceme-li spravedlivý mír, t.j. takový, který zachovává podstatná práva lidské osoby, a národnostních menšin. Že jsme toho vzdáleni, neopravňuje v našich očich k válečné intervenci. Odmítati „mír za každou cenu” neznamená výzvu k válce, nýbrž jen odsouzení nepravého míru, zrovna jako i války, poněvadž v něm vidíme nejjistější zárodek budoucích válek”. [pageend12]období velkeho rozhodnuti (Přehled mezinárodního dění) Roku 1945 by bylo bývalo zapotřebí mocně vyvinuté fantasie k představě, že o sedm let později bude většina těch, kteří tehdy drtili a bezpodmínečně vyhlazovali německou brannou moc, hrabat špendlíkem tutéž brannou moc ve snaze získat její pomoc ke své vlastní obraně. A přece právě to se odehrává před našima očima už po řadu měsíců. Odehrává se to za okolností, které znovu dosvědčují, že po 52 roky, jež dosud uplynuly v tomto století, jeho největším stabilním problémem bylo a je určení politického postavení Německa v Evropě a ve světě. Dvě světové války a jejich předehry a dozvuky zaznamenávaly až dosud mohutné výkyvy v tomto postavení Německa, střídavě nahoru a dolů. Problém zůstává otevřen a tři konstatace vyplývají z jeho současné fáse: že spirála německé moci jde zase nahoru; že německá otázka je nadále světovým problémem jakým byla dříve; a že z německých věcí může nejpravděpodobněji vzejít třetí světová válka. Poslední z těchto konstatací je bezprostředně nejakutnější. Sotva lze popřít, že, kdyby celý německý hospodářský potenciál měl býti ovládnut Ruskem, jeho sdružení s dravým bolševickým dynamismem by zjednalo rusko-německému bloku nadvládu nad celým světem. Proto se to s hlediska Západu stát nesmí, a je-li nějaký „casus belli” pro demokratické mocnosti nepopiratelně jasný, pak je to jakékoliv zvětšení sovětského vlivu v Německu, vyvolávající přízrak takového bloku. S našeho hlediska československého můžeme k řečeným konstatacím připojit ještě jednu. Německá otázka bude v budoucnosti také největším problémem naší zahraniční politiky. Budeme-li umět držet se v proudu světových tendencí při jejím budoucím řešení, máme naději na to, že nebudeme stát sami tváří v tvář Německu — jehož mocenská spirála se zdvíhá — až jednou náš poměr k němu bude třeba postavit na trvalou basi. A to právě proto, že německá otázka je problémem tak stabilně světovým, a nepochybně jím zůstane i v budoucnu, byť i v rámci žádoucí evropské federalisace. Tyto obecné, i naše dílčí úvahy se vnucují, pohlížíme-li na velké rozhodnutí, k němuž došlo na konci minulého měsíce. Dne 26. května podepsali v Bonnu zahraniční ministři Spojených Států, Anglie a Francie s německým kancléřem Adenauerem sérii úmluv, které dohromady uzavírají druhou světovou válku. Nebo lépe řečeno, které by dohromady tvořily normální mírovou smlouvu s Německem, kdyby nebylo několika skutečností, jež z nich činí poněkud zvláštní mír „sui generis”, přizpůsobený okolnostem dnešního světa. Jsou to skutečnosti velmi podstatné pro přítomnost i budoucnost. Vojska západních velmocí zůstanou v Německu, nikoliv však jako armády okupační, nýbrž jako obranné síly proti komunistickému nebezpečí; německá branná moc bude obnovena v poctu 450.000 mužů (12 divisí), a to ne jako moc samostatná, nýbrž co by součást evropské armády; Německo zůstává rozdvojeno na západní a výchovaní a proto konečný mír bude moci býti sankcionován až po obnovení jeho jednoty (což také znamená, že dosavadní stav v enklávě berlínské zůstává nezměněn); teprve tento konečný mír bude moci upravit německé hranice na Východě, kde linie Odra-Nisa byla západními velmocemi uznána za nedefinitivní. S těmito významnými výhradami získalo Západní Německo dne 26. května zpět plnou svrchovanost, okupace byla zrušena a navenek se mu vrací volnost zahraniční politiky a normálního diplomatického zastoupení v cizině. Bylo to velké rozhodnutí se strany demokratických velmocí; nebylo lehké a není ještě zcela definitivní. Nebylo lehké zejména pro Francouze, kteří poznali tvrdý německý režim, a nemohou se zbavit pochybností, zda obnovením německé branné moci se nevyhání ruský ďábel neméně nebezpečným belzebubem. Proto v poslední chvili francouzská vláda předložila podmínku, že v úmluvě o Evropské armádě, která měla býti podepsána v zápětí po podpisech v Bonnu, jí bude zaručena automatická pomoc Anglie a Spojených Států v případě, že by se jednoho dne německé složky budoucí Evropské armády od ní odtrhly, a daly na cesty vlastních akcí a výbojů. Bylo jí vyhověno a příslušné ustanovení bylo vtěleno do úmluvy o Evropské armádě, která byla podepsána v Paříží dne 27. května demokratickými státy evropského kontinentu. Rozhodnutí bonnské není ještě zcela definitivní, neboť vstoupí v platnost až budou všemi zúčastněnými státy ratifikovány jak dohoda uzavřená v Bonnu, tak i s ní úzce související smlouva pařížská o Evropské armádě. Vzhledem k velkému počtu zúčastněných států a parlamentů (zejména na úmluvě o Evropské armádě), protáhne se toto přechodné období ratifikační zřejmě až ke konci tohoto roku a zatím zůstane v Německu ještě všechno při starém. Právě tam však toto ratifikační období bude asi nejpohnutější. Z různých důvodů vyhlásila pestrá oposice německých sociálních demokratů, komunistů a neo-nacistů nejostřejší boj proti ratifikování bonnské dohody; kdyby se jim podařilo je ohrozit, bude patrně parlament rozpuštěn a otázka ,,Ratifikovat či neratifikovat” bude předložena plenu německého volisčtva. Vstup téměř 50 milionů Němců do tábora západních demokracií, i kdýž se takto děje za okolností dosti složitých, je nesporně značnou posilou, jejíž účinky se již projevují. Tak Francie se tentokráte neomezila jen na požadavky u bonnského konferenčního stolu, jakkoliv oprávněně a rozumně hájené jejím vynikajícím zahraničním ministrem Robertem Schumanem. Obecné zpevnění politických posic Západu se přelilo i do jejích věcí vnitřních. S překvapivou energií zasáhla dosud mimořádně úspěšná vláda pana Pinay proti halasným demonstracím, inscenovaným francouzskými komunisty v posledních dnech května proti novému vrchnímu veliteli evropských sil státu Atlantického paktu, gen. Ridgway-ovi, nástupci gen. Eisenhowera, a proti úmluvám bonnské a pařížské. Její energie je vskutku překvapivá, neboť se nezastavila ani před činem jedinečným v historii poválečné Evropy; poslanec Jacques Duclos, dnešní vůdce francouzských komunistů (na počet voličů nejsilnější strany Francie), byl zatčen pro účast na demonstracích, a bude souzen s vyhlídkou na příslušný trest na svobodě. Současně byly [pageend13]provedeny policejní razzie v komunistických sekretariátech po celém státě a akce se až dosud projevuje jako velký vládni úspěch. Komunisté, zvyklí ná beztrestnost, chtěli na ni reagovat zastrašovací vlnou stávek; ty se však, k velkému jejich zklamání, zhroutily v samých počátcích Po Německu druhou nejvýš neuralgickou plochou světa je dnes sféra Blízkého Východu, zahrnující Persii, Egypt a Severní Afriku. Ustoupila v posledních týdnech do pozadí, jednak v němém sledování dalekosáhlých událostí na německé scéně, a jednak proto, že rozbouření předcházejících měsíců tarp ustupuje pocitům střízlivějším, úměrně se vzestupem politicko-vojenské prestiže demokratických velmocí. Od perské vlády Dra Mosadeka belze očekávali ústup od jejich vášnivých thesí ve věci znárodnění perského oleje. Avšak fakt, že se její předseda odebral před Mezinárodní soud v Haagu, aby tam osobně přednesl filipiku svého proti-anglického postupu, nasvědčuje určitému zmírnění jeho radikalismu; před tím totiž příslušnost haagského soudu ,,a limine” zamítal. V prostoru mezi Persii a Egyptem si Angličané oddychli, když bylo hladce provedeno sesazení málo důvěryhodného krále Jordanie Talala, nástupce spolehlivého anglofila krále Abduly, který byl zavražděn v Jerusalémě loni v létě. Podaří-li se jim tam zajistit vládu obdobnou té, jaká funguje v sousedním Iráku, budou jejich starosti v této části Asie prozatím zmenšeny. Také v Severní Africe je větší klid nežli dříve. Oba tamní monarchové, kteří jsou středem pozornosti, pokračují v jednání se svými antago- nisty, egyptský král s Brity a tuniský bej s Francouzi. Oba jsou v nesnadné situaci; nejsou příliš nadšeni sklonem k bouřlivému nacionalismu ve svých zemích, neboť se obávají jeho degenerace v komunismus, na druhé straně však narážejí na tuhá stanoviska obou velmocí, argumentujících, že za nynějšího napětí mezi Západem a Sověty musí býti na Blízkém Východě, strategicky tak důležitém, především zaručen pořádek a bezpečnost. Jednání pokračují, ale konkrétní výsledky se dosud nejeví. K těmto monarchům s dvoustrannými starostmi přibyl nedávno další, a sice na Dálném Východě král Kambodžy, jedné ze složek francouzské Indočíny. Sesadil vládu ve své zemi, která vystupovala příliš nacionalisticky vůči Francouzům — vytvářejíc tak atmosféfa příznivou vietnamským komunistům — a jal se vládnouti sám ve snaze udržěfl" vývoj'v rozumných mezích. Jinak na Dálném Východě se Korea udržuje stále v popředí zájmu, třebaže tam dosud nedošlo k očekávaným dalším dějstvím vojenského dramatu. Korejské břehy omývá Tichý oceán, právě tak jako břehy Kanady, Austrálie, Nového Zélan- . du, Malajska a Hong-Kongu, součástí to britského Com- monwealthu. Churchillova anglická vláda ve snaze po zvýšení své účasti na všem dění, které se dotýká rozvětvených zájmů Commonwealthu, vyslala na Koreu dva své ministry, aby tam připravili půdu pro zvýšení britské participace na tamních záležitostech politických i vojenských. Američané však nejeví velkou ochotu k dělbě korejské odpovědnosti, obávajíce se, že by to vedlo ke komplikacím v dalším vedení války. Je to jedna z menších periodických rozmíšek angloamerických, na které Sověty žádostivě číhají. Jejich po14 zornost byla a jest soustředěna především na problém německý. Dohoda bonnská vzbudila v Moskvě ovšem nevoli a obavy; reakce Kremlu byla proto příslušně vzrušená. Sáhl napřed k methodě zastrašovací: pás nepřekro- čitelné bariery, široký několik kilometrů, byl vyklizen na hranicích sovětského pásma, aby se Němcům dokumentovalo, že jejich země bude napříště rozdělena více než kdy jindy; šikany proti západním mocnostem v Berlíně byly obnoveny; a východoněmečtí satrapové Moskvy již ohlásili, že také oni budou mít co nevidět německou armádu ze svých 17 milionů poddaných v sovětském pásmu. Methoda rozdvojovací byla uvedena do pohybu současně: všechny použitelné vlivy Sovětů v Západním Německu, otevřené i tajné, pracují usilovně na vybičo- vání oposice proti ratifikaci úmluv; byly nařízeny zmíněné již protestní a stávkové akce ve Francii k íozjitřo- vání nedůvěry k bonnským úmluvám; a soudr. Gromyko nejschopnější moskevský diplomat, byl jmenován velvyslancem v Londýně. Plné motivy tohoto jmenování jsou těžko proniknutelné; nejpravděpodobnějším vysvětlením se však zdá býti, že jeho talenty jsou určeny k popichování všech možných britských řevnivostí proti Američanům, ať už v záležitostech německých, korejských, hospodářských či jiných. V sovětském satelitském orbitu byl policejní klid rušen jen obvyklými čistkami. V těch je nyní na řadě Rumunsko. Do nedávná mocné osoby rumunského politbyra, ministr financí Luca, ministr vnitra Georgescu, a ministryně zahraničních věcí Anna Paukerová, se ukázaly jako první na listině čistky. První dva už zmizeli v propadlišti, třetí je traktována po etapách, asi jako u nás Clementis. Současně byla odsunuta do pozadí figura Petra Grozy, kolaboranta, který sloužil s fierlingerovskou oddaností ve funkci ministerského předsedu od roku 1946; jeho místo zaujal rumunský Gottwald Gheorghiu-Dej. Nešťastný rumunský lid přihlíží tomuto divadlu vlků, žeroucích se mezi sebou, asi se stejnými pocity s jakými náš lid přijímal pád Clementise, Slánského a Kopřivy. Za to však jak v Rumunsku, tak i po ostatních zemích satelitů si komunističtí vůdcové v skrytu kladou chmurnou otázku: Kde a kdo bude další? Ve světě starostí, slz a násilí, který nás takto obklopuje, aspoň 500.000 lidí bylo na několik dní šťastno. Byli to ti, jimž bylo dopřáno zúčastniti se mohutné manifestace víry v Boha a v lepší budoucnost lidstva, eucharistického kongresu v Barceloně. Jejich modlitby se nesly za mír mezi národy, lásku mezi lidmi a naději na osvobození jejich křesťanských bratří pod komunistickým jhem z útisku novodobého pohanství. A modlitby těch, kteří zastupovali národy za železnou oponou, také za to, aby kříž, jejž jejich lid dnes nese na svých bedrech, se nakonec obrátil ve vítězný symbol Kiista Krále, jak nám jej v duchu připomíná kříž na Strahově, snad dosud vévodící nad Prahou jako vzpomínka na náš celostátní katolický kon- gies z roku 1935. Zdeněk Peter, Irsko MODLITBA V ten den, kdy přivedeš nás domů, my nebudeme odplácet. Tvé soudy mluví z Tvojích hromů — my nechceme je převracet. [pageend14]Z ČINNOSTI CML VE SVĚTĚ CML v Melbourne, Austrálie. Členská schůze CML konala se v neděli, dne 13. dubna; na programu byl mimo jiné referát br. Schneidera o světovém sjezdu laického apoštolátu v Římě. Na výborové schůzí dne 20. dubna bylo usneseno vydávati ,,Veritas” , v českém jazyce, která by obsahovala jednak zprávy z „Veritas” , vydávané v Římě a dále zprávy z celého katolického světa, čerpané z různých jiných pramenů a konečně zprávy o činnosti CML a Křesťanské Akademie. Dále bylo rozhodnuto, že křesťanská Akademie v Melbourne bude vydávati zvláštní „Studijní archy”, které budou obsahovati ve zhuštěné formě výsledky studijní činnosti členů Křesťanské Akademie. ■— CML klade nyní hlavně důraz na apošto- látní činnost v náboženských kroužcích. Členové kroužků usilují o častější a pravidelné sv. přijímání, denní modlitbu růžence a seznamují se s písmem Svatým, jehož úryvky na svých schůzkách rozebírají. Několik členů CML vede v evidenci nemocné Čechoslováky, kteří jsou v nemocničním ošetření, občas je navštěvuje a dodává jim hodnotnou českou četbu. — Jeden obětavý člen věnoval CML větší peněžitý obnos a tím umožnil zakoupení cyklostylu. Před Velikonocemi bylo rozmnoženo několik duchovních písní a hlavně česko-anglické zpovědní zrcadlo, které bylo rozesláno nejen všem členům CML, ale též celé řadě dalších katolíků v Melbourne i mimo a přípravnému výboru CML v Adelaide. — Jeden kroužek CML vypravil se společně na celodenní výlet a připravují se další výlety jednotlivých kroužků i výlety hromadné. CML se stará o distribuci „Evangelií” po celé Austrálii. VI. Jirák, tisk. ref. CML Melbourne V Adelaide byl založen přípravný výbor CML. Vlastní slavnostní založení je proponováno na letošní svátek sv. Cyrila a Metoděje. Přípravný výbor navázal styky s CML Melbourne a vyvíjí činnost převážně kulturní. Příp. oficielní korespondenci posílejte na adresu předsedy: T. Vít, Box 3, P.O. Freeling, S.A. Toronto (Kanada). Dne 10.IIL se konala valná hromada zemské skupiny CML, na níž byly početnými delegacemi zastoupeny zejména Hamilton a Chatham. Novým zemským předsedou byl zvolen hrabě Kinský. Na svatodušní svátky pozvala CML našeho známého kultu ního p acov- níka Dr. Boh. Chudobu, jenž je p ofešo em na Tona College v New Yorku, k několika přednáškám. V sobotu večer se četní účastníci dověděli o současných otázkách politických v ČSR-federativní celky v Evropě, poměr národů ■českého a slovenského, a uslyšeli několik poznámek k letoším americkým volbám. V neděli odpoledne profesor Dr. B. Ch. promluvil na valné hromadě Orla, jehož starostou byl zvolen br. Pavel Myslín; vzdělavatelem zůstal Dr. V. Špaček. Večer byla hlavní přednáška našeho odborníka na téma: Boj o náboženskou a kulturní svobodu v českých dějinách. Několik myšlenek: v první fási gotického odbobí čisté náboženské hnutí (Milíč, Jan z Pomuku) se snažlo o svobodu vnitřní obrodou duchovního života, v druhé pak vlivem Wiklefovy nauky náprava sociálních poměrů byla přenesena do rukou panovníkových. Povstání v r. 1618 nebylo českč. Při vypuzeni nekatolíků ze země stala se křivda Čes. Bratřím, jich bludná nauka nebyla nebezpečná lidské společnosti. Poutavá a hutná přednáška našeho odborníka skončila poukazem, že jedině praktické křesťanství může vést k spravedlivému sociálnímu řádu a k pravé svobodě, byť i krvavými stopami sv. Václava. /R . Z londýnské CML. Dne 20. května jsme se rozloučili se sl. Františkou Kuklovou, která vyemigrovala do USA. Rádi bychom jí ještě zde poděkovali za její dlouholetou obětavou práci pro CML. Za týden později nás opustily další dvě členky našeho londýnského Výboru: sl. Ivana a Nadá Mézlová. Tak pomalu celý náš Výbor je nyní v Americe. Na výborové schůzi 11.VI. jsme se dověděli od p. Fuška, člena našeho Výboru, jenž byl 3 měsíce na cestách Amerikou a Kanadou o poměrech v USA a Torontu. Připravili jsme také oslavy našich Patronů sv. Cyrila a Metoděje. Cyrilometodějské pásmo — na základě nejstarších legend — připraví p. Sv. Martínek; hlavní přednášku prosloví Dr. P. M. Papírník. Oslavy spojíme s obvyklou měsíční besedou. Není snad třeba ani podotýkat, že začátek oslav bude při mši svaté — dopoledne o 10.30 v kapli na 114, Mount Street, W .l. Londýnští krajané, přijďte s námi oslavit svárek našich sv. Patronů: dopoledne na bohoslužby a odpoledne v St. Peter’s Hall, vedle Westminsterské katedrály (katolické), dvě minuty od Victoria Station. — Dr. Dvornik, který tento měsíc zavitá do Londýna, slíbil rovněž přednášku pro CML. Z londýnské činnosti. Hned, jakmile jsme měli v rukou zásilku Evangelií z Říma, začali jsme s biblickými hodinami. Hlouček zájemců je věrný. V biblických hodinách se bude pokračovat po prázdninách vždy v pátek od 7.45 — 9 hodin večer v konventě: Convent of Our Lady od Sion, 36, Chepstow Villas, W .ll; (tam, kde je čs. škola.) Radostný byl pohled na naši kapli, na Hod Boží Svatodušní a vůbec poslední dobou. Bývá nás na 100. Na svátek Nejsvětější Trojice nám děti z naší čs. školy zazpívaly po mši svaté dojemnou píseň: „Otcovský dům, ach to je ráj” . Mnohé oko při ní zaslzelo. V neděli 15. června jsme měli v naší kapličce „Boží Tělo” . Přišlo několik družiček, které šly v průvodu s Nejsv, Svátostí a sypaly květy. V neděli v oktávě svátku Božského Srdce jsme se pomohli smírnou modlitbu a slíbili přinášet zados- tučinění za sebe a naše bloudící bratry a sestry ve vlasti. Z Kanady — redakci N. Ž. Do Kanady jsem přijel poslední IRO lodí „Fairsea” počátkem tohoto roku. Avšak situace zde byla špatná. Sám jsem byl skoro 4 měsíce v lágru v Quebec City, neboť nebylo možno sehnat práci; i starousedlíci byli bez zaměstnání. Teprve začátkem června jsem získal práci v hotelu a děkuji Bohu za to, neboť i dnes ještě je mnoho nezaměstnaných. Pociťuji nedostatek katolické četby. Posílejte mi, prosím, N. Ž. na nějž se opravdu těším. Posílám Vám sice jen maličkost (5 dok), ale je to skutečně od srdce pro takovou věc jako je Váš katolický časopis, který vykonal a vykonává tolik dobra. Vím to z lágru v Salzburgu... J. R. 15 [pageend15]NEKOUK HODNOTNÝCH FILMU Z POSLEDNÍ DOBY V poledne na hlavním nádraží: Kdo má rád policejní filmy, neměl by si dát ujít americký film Rudolfa Mate. Děj ve zkratce: Gangster unese slepou dívku a žádá na otci výkupné ve výši 100.000 dolarů. Výkupné jf splatné v poledne na hlavním nádraží, odtud název filmu. Film si zaslouží chválu po každé stiánce. Mistrně propracované scenario, bezvadné dialogy, vynikající režie, věcná interpretace. — Dobrý film, který má výchovnou cenu a přece nenudí. Dospělým a mládeži vřele doporučuji. Neozbrojená policie: Jiný policejní film, který si zaslouží pozornosti. Přes napínavost děje, je to film dokumentární, umožňující poznat činnost elitního útvaru anglické policie, zvaného Scotland Yard. Scenario napsal totiž T.E.B. Clarke, který byl za války inspektorem poljcie Mnohé scény interpretovali skuteční policejní inspektoři a kamera po prvé v historii anglického filmu pronikla dťf policejního komisariátu ve čtvrti Paddington Gieen Station. — Film zároveň umožňuje poznání Londýna, poněvadž většina scén je natočena na londýnských ulicích. Režie: Basil Dearden. (Pro dospělé i mládež). . King Solowon’s Mineš: (Doly krále Šalomouna). Nečekejte, Že se dovíte něco o Šalomounovi! Jde o výpravu za Šclot^unovým pokladem, podle Haggerdova románu, který jsme čítali jako děti. Pověst umísťuje poklad někam do srdce černé Afriky. Film byl natáčen v Tanganyce, Kenyi, Ugandě a belgickém Kongu. Poznáte s výpravou nádherné černošské typy, jejich zvyky, africkou zvířenu a kvetenu v barvách, prožijete s ní nebezpečí tropu. V tom je hlavní cena filmu — banální zápletka a název filmu mají vzbudit zdání děje. — Velmi dobrý dokumentární film, přístupný i dětem. Filmové úsilí hodné obdivu: Píší tento příspěvek pro červnové číslo o svátku sv. Michaele Garicoits, a vzpomínám pří té příležitosti na obětavé úsilí, s nímž jeho duchovní synové, kněží Božského Srdce z Betharram uvedli na plátno život svého zakladatele. Film již proběhl na festivalu v Punta del Este, ve Francii se objeví v nejbližší době, a zmíním se pak o něm siřeji. — Navštívil jsem nedávno ředitele výroby, který mne ochotně informoval o vzniku filmu. Akcionáři filmu jsou téměř všichni ze dvou kantonů, v nichž světec žil a působil. Z velké části jsou to malí lidé: dělníci, drobní obchodníci, pensisté a zvláště venkované. Mezi nimi je 167 rolnických dělníků, nádeníků a služebných..., z nichž mnozí vložil.' do filmu celé své úspory. — Význačný dar přišel od čit nek Katolické Akc3 ze St. Jean. — Duchovní z farností pomáhali bez výzvy a doporučení. Mnozí z uvedených akcionářů nebyli nikdy v kině. Nen Jáni divu. V obou kantonech je pouze jeden biograf, který promítá dva dny v týdnu, a to v St. Palais. ' P. Augustin Z naší české školy v Londýně. Oslava svátku Matek byla uspořádána v něděli 11. května. Ráno jsme měli české bohoslužby v Konvente, kde jí umístěna čs. škola. Mše sv. byla obětována za naše maminky, přítomné i vzdálené. Téměř všechny děti naší školy byly přítomny. Odpoledne piovedly děti — v Národním domě — pásmo, zvané „HOLD MATKÁm” kteié sestavila pí. učitelka Maitínková. Jako pivní zazněla píseň školy: „Česká škola Londýn, volá”. Když dozněly verše Březinovy básně „Moje matka” (hlas za oponou), malá děvčátka — v pohybové scéně naznačovala pohyby Madoně podle obsahu básně „Zdálo se mi o sluníčku”. Tanec těch nejmenších na národní píseň „Maličká su” svedl diváky k spontánnímu potlesku. Básně — (Nerudova: Matce, Sládkovy: O sluníčku a mamince, a Anděl Strážný), sborové recitace těch větších, tanec děvčat 11 stupně nu Dvořákovu Humoresku — vše provedeno s dětskou opravdovostí a radostným jasem, které všechny přítomné zaujaly. Nad jevištěm byl umístěn velký nápis — heslo celé oslavy: „Za všechnu lásku, kterou jsi mi dala...” Doufáme, že všechny přítomné maminky ji vycítily z celého pásma a z jeho provedení. Upřímný dík všem, kdo nám pomohli s nacvičováním pásma a jeho provedením; též členkám čsl. Ženské Národní Rady, které připravily pro děti pohoštění. Nakonec — dětem za odměny bylo zahráno loutkové didvalo. V posledním pololetí nas opustili: Toník a Jana Srbovi, a Olga a Petra Roziňáko- vy, jedni z nejvěrnějších a nejhorlivějších žáků. Spolu s dětmi Bulínovými, které nás opustily již před vánocemi, mohou pokračovat na Novém Světě — v New Yorku. Těšíme se na zprávy od nich! Z administrace: Posíláme Vám opět „dvojčíslo”. Doufáme, že příště Vaše předplatné přijde zavčas, a my budeme moci vypravit časopis všem našim krajanům, kteří — opuštěni a osamoceni — na něj s takovou dychtivostí čekají. Děkujeme za pochopení ve finančních starostech zejména těmto předplatitelům: V. Suchy, E. Fartáková, V. Skácel, Jng. Malík, J. Flašar, J. Mašek, P. Ráček, p. Skalický, A. Housková, J. Selucký, R. Vlach, P. Otýpka, K. Eliáš, P. J. Svoboda, V. Sedláček, ŠkolskČ Sestry Řím, Dr. Malachta, J. Kalvoda, S. Bartoňová, P. V. Drapela, P. F. Mikula, L. Heger, R. Schmiedt, P. A. Doležel, P. Vít, J. Kuttelwacher, P. B. Kadlec, P. J. Motal, P. Bernáčuk a CML Toronto, P. Prachař, J. Záruba, J. Záruba, J. Rímek, T. F.S., Dr. B. Jelínek, Ing. J. Jelínek, P. J. Tománek, P. J. Vochoc, P. K. Kučera, V. Šús, L. NicboUs, M. Valkounová, P. J. Benáček, P. J. Marek, A. Ždánský, X. z Venezuely... Kanada. V posledním čísle jsem sí všimnul poznámky, že v Německu je mnoho lidí, kteří nemají botů a šatů ani dost jídla. Obrátil jsem se ihned na zdejšího vedoucího European Relief Fund; slíbil, že jim pošle z toho, co jim lidé nosí. Nestálo mne to nic než dobré slovo. Sám jsem byl vděčný kdysi v Salzburgu, když jsem dostal v klášteře aspoň „Eintopf” a kousek chleba. J.P. Toronto Imprimatur: T Edward, Bishop of Nottingham, Chairman of the Hierarchy’s Committee for EVWs Vydává Cyrilometodějská Liga, 39 Fitqohn's Avenue, London, N.W.3. — Cena jednotlivého čísla ah.1 . . . ■ ■ ■ - ................ '.■■■ * ■ - - . ------------ ' i- " ' “ i Printed by M. Caplin & Co. Press Ltd. 1-2 West Street, Croydon. Tel. THO 2727. [pageend16]