90 LET SLOVENSKÉHO SOKOLA Když dne 4. července t.r. celý národ oslavoval lOOleté výročí Sochy Svobody, tisíce Slováků vzpomínalo na založení Slovenského Sokola před 90 lety. Slovenská Tělocvičná Jednota Sokol USA, oslavovala toto význačné výročí na svém XXVII sjezdu v městě Bethlehem, v Pennsylvánii. Sjezd byl zahájen banketem v hotelu Bethlehem. Plný sál delegátů a hostů zazpíval národní hymny, americkou a československou. Opravdovým zlatým hřebem večera byla řeč mladé náčelnice, která pak, spolu s mladým náčelníkem odhalila sochu — poprsí Dr. Miroslava Tyrše. Pondělí bylo prvním pracovním dnem sjezdu. Před polednem pozdravili sjezd zástupci spřátelených organizací. Byli tu přítomni delegáti Slovenského Katolického Sokola (největší sokolské organizace na světě — 50,000 členů), Amerického Sokola, Čsl. Národní Rady Americké, Dělnické Tělocvičné Jednoty, Slovenské Národní Jednoty a Slovenského Orla. Za Čsl. Národní Radu Americkou pozdravil sjezd Dr. L. Rozbořil. V anglickém projevu, mimo jiné, řekl: “Jako Moravan, jsem neobyčejně hrdý, že mohu být dnes s vámi v historickém městě Bethlehemu, v městě, které bylo založeno Moravskými Bratry, téměř před 250 lety. Moravští Bratři přišli do této země, aby získali náboženskou svobodu. Hlásali a praktikovali bratrskou lásku, střídmost, dobročinnost, vzájemnou pomoc, tvrdou práci a mírumilovný život. A v podobné tradici byla založena vaše veliká organizace, která pak rostla a kvetla po 90 let. Jak krásný je to úspěch — 90 let bratrské lásky uplatněné v denním životě! (Poznámka redakce: Slovenský Sokol je také “bratrská pojišťovna”).” Dr. Rozbořil pak pokračoval vzpomínkou na spolupráci Slováků a Čechů v obou světových válkách. Vyzvednul pak práci dvou delegátů Slovenského Sokola v předsednictvu Čsl. Národní Rady Americké, Dr. Jana Gološince a Adolfa Čierného. Dr. Jan Gološinec, mimo jiné zásluhy, vypracoval stanovy a definoval úkol Čsl. Národní Rady, kterou také přetvořil na korporaci. Jím stanovené úkoly Rady zůstávají nezměněny do dnešního dne (po 36 let). Dr. Rozbořil přivítal nového delegáta do předsednictva Rady, Reverenda Jana Szintaye, jehož zkušenost bude zajisté velikým přínosem v práci Čsl. Národní Rady. Dr. Rozbořil zakončil svůj projev takto: “Spolupráce našich dvou organizací, která již trvá 70 let, je jasným příkladem, že Slováci a Češi mohou stát bok po boku ve společné práci a žít v opravdovém bratrství a vzájemné úctě. My, v Čsl. Národní Radě Americké, přivítáme do našeho středu jiné organizace, skupiny či jednotlivce, Slováky, Čechy, Moravany a Rusíny, aby nám pomohli v našem úsilí udržet “dědictví otců”, v rámci americké ústavy, a také, abychom mohli pozvednout silnější hlas ve Washingtonu na obranu demokratických svobod, které jsou ohroženy sovětskou mocí zvenčí a podvratnou politickou činností uvnitř. Ujišťuji vás, bratři a sestry, že obdivujeme vaši Bratrskou Tělocvičnou Jednotu a jsme hrdi na spolupráci s vámi. Přeji vašemu sjezdu co největší úspěch a do budoucnosti další růst a prosperitu. Děkuji za vaše pozvání.” Tři krajanské sokolské organizace mají na sto tisíc členů. Důležitost spolupráce těchto organizací je velmi zřejmá. Příští slet bude ve Washingtonu a bude výsledkem užší spolupráce všech sokolských orgazací. Držme palce! LSR VĚSTNÍK ČESKOSLOVENSKÉ NÁRODNÍ RADY AMERICKÉ Číslo 364 Září 1986 Prohlášení V. Valného Sjezdu Československého Sokolstva v Zahraničí Československé sokolstvo v zahraničí, které je dočasným nástupcem a zástupcem ve vlasti násilně umlečeného sokolstva, ukončilo svůj VI. slet v Curychu ve Švýcarsku V. valným sjezdem, který se usnesl na tomto prohlášení: Z Curychu ve Švýcarsku, kde byla napsána nejedna kapitola našich dějin a kde zakladatel Sokola dr. Miroslav Tyrš napsal svou významnou úvahu “Náš úkol, směr a cíl”, která i nadále zůstává našim programem, pozdravujeme svoji rodnou zem, zemi krásnou, zemi milovanou, jež tak slavně mluvila ústy Masarykovými, zemi, jež byla mezi nejpřednějšími nositelkami všelidských ideálů svobody a spravedlnosti. Pozdravujeme svoji rodnou zem tím vroucněji, čím trpčí je její ponížení. Ta zem dnes nemluví hlasem svatováclavské a husitské tradice, národního osvobození a 28. října. Jejím jménem dnes mluví národem opovrhovaní předáci komunistické strany, té strany, která v únoru 1948 a znovu v srpnu 1968 pomáhala Sovětům znásilnit vlastní národ, té strany, která den za dnem a rok za rokem naplňuje Orwellovo proroctví obludně zkorumpované a groteskně znelidštěné společnosti. Jaký to hrůzný pád: po Masarykovi a Benešovi, zrádcovská jména Gottwald, Zápotocký, Novotný, Svoboda, Husák. Nepřekvapuje, že komunisté, jako nacisté před nimi, viděli v sokolstvu nesmiřitelného odpůrce. Jejich ideologie, byť maskovaná nejrafinovanějšími frázemi, nemůže zakrýt skutečnost komunistické nenávisti, barbarského pronásledování odpůrce a porušování lidských práv, pálení knih a ničení duchovních hodnot, vytvořených staletími. [pageend1]VESTNÍK September 1986 Organ of the Czechoslovak National Council of America Published monthly (Except bi-monthly July-August) Subscription $5.00 - Outside U.S.A. $6.00 Editor - O. Kovar Office: 2137 So. Lombard Avenue, Cicero, Illinois 60650 Telephone: 656-1117 VĚSTNÍK Září 1986 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $5.00 - Mimo USA $6.00 Redaktorka - O. Kovářová Úřadovna: 2137 So. Lombard Avenue, Cicero, Illinois 60650 Telefon: 656-1117 Sokolská myšlenka vyrostla z ideálů bratrství a sesterství, z ideálů souladného vývoje zdravého těla a čestného ušlechtilého charakteru, z ideálů nešovinistického vlastenectví a věrnosti národním tradicím, z všelidských ideálů volnosti, rovnosti a demokracie. Sokolstvo zůstalo a zůstává věrno ideálům, ze kterých vzniklo. A pro svoji věrnost národu a demokracii bylo za války pronásledováno nacisty a po únorovém puči v roce 1948 komunisty. Zůstane navždy znamením hanby na historii komunistické strany, která si říká československá, že zničila sokolskou organizaci. Ale sokolstvo žije — v tvrdých podmínkách exilu pokračuje ve své práci: ve výchově svého členstva k demokracii, dobrovolné disciplině, k lásce k rodné zemi, k politické a náboženské snášenlivosti, k úctě k jedinečnosti každé lidské bytosti. Rozhození po všech světadílech, vystaveni nesčetným politickým a kulturním vlivům, mnohdy tápající, vždy znovu nacházíme naději ve velké a krásné duchovní historii svého národa, v onom úsilovném hledání pravdy, spravedlnosti a krásna, jimž jsou naše dějiny poznamenány a jehož je sokolstvo jedním z nejvznešenějších plodů. Ve jménu této naděje nabízíme spolupráci všem doma i v zahraničí, kdož usilují o obnovu československé samostatnosti a demokracie. Pamětlivi ideálů pravdy, lásky a mravnosti, neustále posilováni filosofickými ideály Tyršovými a demokratismem Fiignerovým, budeme i nadále soustavně všemi prostředky podporovali úsilí všech demokratických Čechů, Slováků a Podkarpatských Rusínů o nové osvobození naší rodné země. V tomto zápase nemůže být kompromisu s režimem násilí a lži. Roční předplatné Věstníku — $5 Uplynulo 49 roků od smrti T. G. Masaryka, ale jeho odkaz s námi stále žije VÝŇATEK Z KNIHY VOJTY BENEŠE: T. G. MASARYK Masaryk jako kulturní politik Masaryk je člověk hluboce učený a opravdový. Jeho opravdovost mu nedovolila, aby tak jako jiní učenci — uzavřel se světu, aby učenost svou ponechal si pro sebe a nanejvýše v těžko srozumitelných knihách vykládal ji úzkému kroužku lidí opět učených. Vycházel ze zásady, že i věda i filosofie je pro život, život každého člověka učeného i neučeného. A ve své vzdělávací práci mezi lidem viděl také nutnou práci politickou, kulturně politickou. Neboť zajisté vzdělání lidu je prvou podmínkou zdárné práce státně politické. Politika není jen pro poslance a novináře, není jen v parlamentě, politika a politické vzdělání je pro lid: mravný, vzdělaný, statečný lid bude provozovali také dobrou národní politiku. Masaryk miloval svůj národ. Ale jeho láska k lidu a národu neznamenala mu jen zpívati “Hej Slované” a vytloukali Němcům okna. Jaká byla tato jeho láska? Pravilo se: milujte národ! A Masaryk se ptá, jako se vždy a všude tázal proč milovati? Proč mám a mohu-li národ milovati? Mohu jej milovati tím spíše, je-li to pro něco. Mohu milovati krásu a ušlechtilost a mravní vznešenost. Je v tomto mém češství něco takového? A tak zadíval se Masaryk svýma toužícíma očima do českých dějin. A hlava se mu zatočila ze vší té vznešené hloubky dějin jeho národa. Viděl národ do 14. věku porobený. V 15. věku však procitá a volá ústy četných reformátorů, ústy velikého Jana po mravní očistě upadajícího lidstva. Za jeho touhou přichází brzy čin: počíná veliká reformace husitská, reformace mravů, srdcí i duší. Na jeviště dějin vystupuje český člověk, sedlák ve jménu lidskosti, práva, ve jménu pravdy páně a svobody svědomí. Český lid zahajuje novou velikou epochu lidstva osvobozujícího se z pout středověkých církví. Husitství odvážně boří staré násilné řády. A potom přichází Chelčický a buduje řády nové, nové chrámy čistého lidství mezi českým lidem. Je to lidství vznešené, náboženství pravé člověckosti, humanity, bratrství, lásky a opravdové svobody! A v této chvíli velikého svítání v naší zemi — je v Evropě tma! Středověk kvete tu stále strašnými květy římské poroby a násilí, nízkosti mravní i duševní. Do tmy Evropy svítí jedině lampa našich dějin. Ale z děr vylézají netopýři katolicismu, dorážejí a uhasínají světlo reformace násilím, porobou, krví, Bílou Horou, popravami. A lid Husův, lid Chelčického a Komenského trpí v nevýslovných mukách pro svou pravdu, pro touhu po lepším lidství. 2 — Věstník State Department k 21. srpnu 1986 K 18. výročí invase sovětských vojsk do Československa vydal State Department toto prohlášení: “Eighteen years ago today an invasion by the Soviet Union and most other Warsaw Pact nations brought a swift, brutal halt to the efforts of Czechoslovak citizens and leadership to determine their country’s future for themselves. Although a generation which was too young to have firsthand memories of 1968 has since grown to adulthood in Czechoslovakia, neither they nor we can áfford to dismiss those days as remote history. The events of that tragic August remain gravely relevant to anyone, who enjoys freedom, or hopes to gain it...”. —afa— [pageend2]Nad naší nebohou zemí zní strašné slovo habsbursko- katolické protirevoluce: Utlučeš je prutem železným! A železný prut bije: krev národa řine se z těžkých ran... Dívá se do dějin všech národů a jeho filosofickému duchu je patrno, že národy žily, když měly proč žiti. Proč žiti? Masaryk se snaží, aby své proč našla si i těžká přítomnost našeho národa. Najde-li si národ toto své proč — stane se nesmrtelným. Masaryk vidí, že Dobrovský, Kollár, Havlíček, Palacký i Rieger dívali se do této minulosti národa a čerpali z ní sílu pro přítomnost i budoucnost. A tak dává nám Masaryk svůj ideál dneška: chce, abychom ideály, pro něž dýcháme a žijeme dnes, ideály rovnosti, demokracie a humanity připjali na minulé slavné chvíle dějin svých, oplodnili je duchem mravní odvahy a pravdy, jíž národ náš zasvítil ostatnímu světu. Píše ve své České otázce: “Všecek smysl naší historie v tom je uzavřen: pochopiti cíl humanitní po stránce mravní a rozumové, pochopiti plně, že čistá člověckost nesmí býti pouze obrozeneckým heslem, ale že snaha Dobrovského, Kollárova, Palackého, Havlíčkova, musí býti snahou nás každého a všech, že humanita jakožto cíl a program národní musí důsledně spravovati i naši národní taktiku.” Pravda, odvaha, humanita a vzdělanost lidová — jak vyzařují z dějin našeho náboženského středověku, nechť očistí i náš dnešek, naši přítomnost. A šel tedy Masaryk mezi lid, aby mu přinesl toto své poznání. Počal politickou vzdělávací práci mezi lidem, šel, aby pracoval i v obecné politice říšské, aby dal jí kus nového ducha a směru. Už v prvých dobách jako redaktor listu “Atheneum” dotýkal se otázek politického našeho života. Jednou z otázek, jež měly i veliký politický význam byla otázka pravosti nebo nepravosti rukopisů staročeských. Výňatek z interview Anatolije Ščaranského pro časopis U.S. News & World Report V minulom čísle “VESTNÍKA” sme si připomínali (už) 18. výročie invázie a okupácie Československa. V tejto súvislosti pre nás, ktorí máme nejaký ten vzťah k tej malej krajine v srdci Európy, nebude bez zaujímavosti jedna pasáž z interview, ktoré poskytol sovietsky disident Anatolij Ščaranskij časopisu U.S. News & World Report hodinu po svojom prílete do USA. Na otázku, ako sa stal aktívnym odporcom režimu v ZSSR povedal: “Celý moj život a atmosféra v našej rodine ma k tomu viedli. Boli tu rôzne veci, ktoré ma roztrpčovali a dráždili. Myslím si, že dôležitou medzou pre mňa byla 6- dňová arabsko-izraelská vojna v r. 1967. Začal som premýšlať o židovskej identifikácii a o antisemitizme v ZSSR. Dalším dôležitým faktorom byla okupácia Československa v r. 1968. Sovietska tlač písala, že “sovietské vojska podali pomocnú ruku svojim bratom v Československu” — pritom Hlas Ameriky nám uvádzal podrobnosti o tejto “pomoci”. Veľmi ma ohromila reakcia istého ruského priateľa z Moskovského fyzikálno-technologického inštitútu, ktorý mi povedal: “My sme stratili 150 tisíc Rusov v Československu v 2. svetovej vojne. Prečo by sme ich tam mali nechať robiť si, čo chcú? Máme k tomu morálne právo! Vtedy som si prvýkrát uvedomil, povedal Ščaranskij, čo je totalitné myslenie ľudí. Ako je známe, tohoto sovietského disidenta prijal potom vo Washingtone osobne aj prezident Reagan. Pafo, Illinois Věstník — 3 Třináctý světový sjezd SVU 18.—21. září 1986 Tradice a novinky v Bostonu Světové sjezdy Společnosti pro Vědy a Umění se vyznačují šťastnou směsí osvědčené tradice a přitažlivých novinek. Ani letos tomu nebude jinak a pořadatelé připravili řadu překvapení, která budou jistě účastníky po zásluze oceněna. Těžištěm sjezdu zůstává ovšem 32 vědních a uměleckých skupin, v nichž bude projednáván letošní odborný program. Diskusní pořad o Chartě 77 a československé oposici vzbudí jistě zvláštní zájem, podnícený ještě besedou vedoucích členů Charty, konanou a zachycenou k příležitosti našeho sjezdu. Novinkou bude výstava poštovních známek z doby první republiky, patrně největší a nejcennější sbírka kdy shromážděná na jednom místě s výlučně československou tematikou. Tradiční výstava výtvarných děl bude zahájena ve čtvrtek 18. září. Večer téhož dne je na kulturním pořadu sjezdu představení dvou významných filmových děl, “Horníčka”, natočená ve Švýcarsku za režie a produkce Bernarda Šafaříka, a “Zpráva o pohřbívání v Čechách”, monodrama Františka Pavlíčka o Boženě Němcové, upravené v Rakousku Pavlem Kohoutem z původního filmu, tajně natočeného v Praze. Společenský pořad sjezdu se skládá ze dvou večerních podniků, večera s recepcí a koncertem komorní hudby v pátek 19. září a závěrečného banketu s taneční zábavou v sobotu 20. září. PERZEKUCE Před senátem Obvodního soudu pro Prahu 4 ve Spálené ulici se ve středu 28. května konalo odročené soudní řízení s katolickými aktivisty dr. Vladimírem Fučíkem, Adolfem Rázkem, Květoslavou Kuželovou, páterem Radimem Ho- žánkem, ing. Vladimírem Václavem Dvořákem a Michalem Holečkem. Byli obviněni z maření dozoru nad církvemi, protože shromažďovali náboženskou literaturu ze zahraničí, tajně dopravovanou bez souhlasu úřadů do Československa, kterou neoprávněně rozmnožovali. Adolf Rázek byl nad to obžalován, že včas nenabídl Státní bance k odkoupení darované devizy v hodnotě 6,549 Kčs. Byli odsouzeni dr. Vladimír Fučík na osm měsíců, podmíněně na dva roky, stejný trest dostala i Květoslava Kuželová. Adolf Rázek byl odsouzen na šest měsíců, podmíněně na dva roky, zproštěni viny byli ing. Václav Dvořák a Michal Holeček. Bývalý katolický kněz, nyní důchodce Radim Hožánek byl z případu vyloučen, protože se nedostavil korunní svědek. O věcech, zabavených při domovních prohlídkách, se bude konat zvláštní veřejné zasedání. Dr. Fučík si vyhradil lhůtu k odvolání, K. Kuželová se odvolala ihned, Rázek se odvolal co do ohrožení devizového hospodářství. Prokurátorka dr. Ebertová se odvolala v záležitosti ing. Dvořáka a M. Holečka, kteří byli osvobozeni. Senátu předsedal dr. Vladimír Stibořík. Obhájci ve všech případech žádali osvobozující rozsudky. Líčení se konalo ve velké místnosti a mohli mu naslouchat i přátelé obžalovaných, jichž se vystřídalo 50 až 60. Byli též přítomni zástupci velvyslanectví Spojených států, Velké Británie, Francie a Kanady. Řízení se vedlo otevřeně, projevy obžalovaných a obhájců nebyly přerušovány. Při přelíčení se objevilo jako naprosto nezvyklé právní novum: soud při jednání došel k názoru, že i k aktivitě laiků [pageend3]je třeba státní souhlas, podobně jako je tomu v duchovenské činnosti. Tento názor soudu odporuje všem předpisům, všem zákonům a všem dosavadním zvyklostem. Rovněž v soudní budově pro Prahu 4 ve Spálené ulici se konal 4. června proces, v němž Petr Cibulka, signatář Charty 77 a člen Výboru pro ochranu nespravedlivě stíhaných, toho času vězněný v Horním Slavkově, žaluje čs. stát, zastoupený ministerstvem spravedlnosti, a žádá náhradu škody, kterou utrpěl na zdraví v době výkonu minulého trestu odnětí svobody, protože byl nesprávně pracovně zařazen a vystaven špatným zdravotním podmínkám. Proces s Petrem Cibulkou byl odročen na později. Cibulku zastupuje právní poradce dr. Průša. Jemu si Cibulka stěžoval, že poměry v Nápravném výchovném ústavu Horní Slavkov jsou naprosto neudržitelné. Cibulka je tam napadán spoluvězni, čímž má být nepochybně zastrašen. Bylo mu důrazně řečeno, aby vzal žalobu zpět, jinak že bude ve vězení neustále. Cibulkovi je zabraňováno v korespondenci se státními orgány a dopisy, které psal 10., 12., 16. a 20. května svému právnímu zástupci, nebyly vůbec odeslány. Dne 30. května mu bylo oficiálně oznámeno, že jeho korespondence právnímu zástupci nebude doručována, ani korespondence právního zástupce dr. Průši Cibulkovi. I tato záležitost bude nepochybně předmětem příštího soudního přelíčení. Další případ, projednávaný dne 3. června u Okresního soudu v Teplicích před samosoudcem Jaroslavem Bartůň- kem, je vskutku k pláči — ne nad obžalovaným, ale nad čs. justicí. Souzen byl 391etý elektromechanik Eduard Vacek z Novozebic, kterého žaloba, zastupovaná okresním prokurátorem dr. Dobroslavem Pokorným, vinila z výtržnictví. Pozůstává totiž z toho, že obžalovaný Vacek od října 1983 do ledna 1986 půjčoval mladým lidem texty humoristických povídek a několik exemplářů Páko, vydávaného takzvaným patafyzickým kolegiem v Teplicích. Ve sborníku byly receistické texty absurdního humoru, ironické, parodistické, vulgární. Podle žaloby šlo o “rozšiřování závadných tiskovin, obsahujících různé vulgarismy a vesměs ironicky a pohrdavě parodujících život naši společnosti a jsoucích v rozporu se zásadami socialistické morálky.” Členové pata- fyzického kolegia v Teplicích podle žaloby pořádali sympozia, na nichž diskutovali o tak vážných tématech jako “energetická bilance při výstupu do kopce”, nebo “vliv životního prostředí na sexuální poruchy jedince.” Povídky, uvádí se v žalobě, ironicky a pohrdavě líčí život naší společnosti a záměrně zkreslují různé skutečnosti. O sborníku Páko žaloba uvádí, že “většina článků je zaměřena kromě vulgárnosti do všech oblastí činnosti naší společnosti: napadá mládežnickou organizaci SSM, pionýrskou organizaci, dělnickou třídu, budování socialismu a vyjadřuje se posměšně k úpravě cen, nebo se zaměřuje na situaci v Sovětském svazu.” Pro posouzení samizdatové literární prácě měl soud k dispozici dvě odborná pojednání, která se týkala zejména sborníků Páko a Okno. Posudek Federálního úřadu pro tisk a infómace zpracoval dr. Malý, který zdůraznil recesní povahu časopisu a užité vulgarismy posoudil jako běžné a nikoli společensky nebezpečné. Naproti tomu druhý posudek, který vypracoval ředitel Státní knihovny ing. Kozelka, vyzněl zcela negativně. A tento posudek spolkl okresní prokurátor dr. Pokorný “i s chlupama”, založil na něm žalobu a o tento posudek se opírá rozsudek. Je jistě zajímavé, že soud odmítl návrh Vackova zaměstnavatele, podniku Severočeské konzervárny, že převezme za Vacka záruku a ušetří mu tím pobyt ve vězení. Rozsudek ještě nenabyl právní moci, protože obžalovaný i prokurátor si vyžádali lhůtu na rozmyšlenou. Jedno je ovšem jisté: že se československý režim bojí legrace, že z ní má strach. Nesnese na příklad definice ve sborníku Páko, z nichž jedna uvádí: Základní jednotkou blbosti je takové množství blbosti, které je obsaženo v tvrzení “Žijeme lépe — žijeme radostněji.” Stále je aktuální případ evangelického kněze Jana Dusá z Neratovic u Prahy u něhož policie při domovních prohlídkách zabavila četné dokumenty a pořídila jejich soupis. Dus je obviňován z poškozování pověsti Československa v zahraničí. Provinil se tím, že v dopise prezidentu republiky obvinil policii, že chtěla falešným dokumentem zdiskreditovat Chartu 77. Dus je signatářem Charty 77. České Slovo Z OKUPOVANÉHO ČESKOSLOVENSKA V CSSR má být v příštích letech uvedeno do provozu 12 atomových reaktorů. Jen do roku 1990 to bude stát 90 miliard Kčs. Reaktory v Jasl. Bohunicích, Mochovcích a Dukovanech nemají radioaktivní zónu chráněnou dvojitým pláštěm — pár kilometrů od osídlení! Největší plánovaná atomka Temelín s výkonem 4.000 megawattů spotřebuje každou vteřinu potoky vltavské vody, které 4 chladírenské věže vysoké 150 metrů rozptýlí do okolí jako radioaktivní páru. Atomová elektrárna s výkonem 1.000 MGW dodává za rok 250 kg plutonia, které stačí na výrobu 25 jaderných hlavic. CSSR je atomovou základnou Varšavské smlouvy. ♦ ♦ ♦ Zjistilo se, že výbuch na letounu TWA na cestě z Rima do Athén byl způsoben čs. plastikovou bombou zn. SEMTEX, kterou CSSR vyváží do Sýrie. * ♦ * Od podepsání Závěrečného aktu Konference o bezpečnosti a spolupráci v Evropě v Helsinkách se v Československu v oblasti lidských práv nic nezměnilo. Komunistický režim presidenta Husáka ze všech východoevropských zemí nejdůsledněji porušuje lidská práva a základní svobody československých občanů. Nejvážněji jsou tato práva a svobody porušovány v oblasti kultury a náboženství. * * * Česká a slovenská kultura je manipulována tak, aby úplně sloužila marxismu-leninismu a požadavkům tak zvaného reálného socialismu. Jejím hlavním úkolem je sovětizace 4 — Věstník Nový americký velvyslanec do Československa Čsl. národní rada americká v Chicagu měla tu čest se setkat s novým americkým velvyslancem do Československa J. Niemczykem. Byl současně hostem ČSA a zúčastnil se jejich banketu. J. Niemczyk je polského původu, plukovník US armády. Byl americkým vojenským atašém v Praze v době sovětské invase. Zná dobře československé poměry a komunismus. Byl ředitelem národnostních skupin (Heritage Group) republikánské strany. Byl vždy dobře informován o Čechoslovácích a také nám byl nakloněn, proto vítáme jeho jmenování. [pageend4]československé společnosti. Československý komunistický režim povoluje jen tu kulturní tvorbu, která této politice slouží. V náboženské oblasti je útlak zaměřený k tomu, aby se Československo co nejdříve stalo ateistickou zemí. Jen Albánie převyšuje Československo v náboženském útlaku. Přitom československý komunistický režim podvádí světovou veřejnost tím, že se odvolává na své zákony 218/49 a 219/49, které dává za příklad ústavou zaručené náboženské svobody: ve skutečnosti jsou tyto zákony protiústavní a jen nástrojem kontroly a útlaku církví a náboženských společenství. Hlavní příčinou tohoto stavu v Československu je zrada režimu presidenta Husáka na československých státních a slovenských národních zájmech a nepřekonatelná servilnost Sovětského svazu, v níž ani jeden ze satelitních režimů jej nenásleduje a tím méně převyšuje. * * * Z hotelu Podborje nedaleko Mariboru v severní Jugoslávii zmizelo nedávno 16 čs. hostů. Přešli s nej nutnějším nedalekou rakouskou hranici a požádali o asyl. Pobyt v hotelu jim prý ochotně zařídil Čedok v Praze. O KRÁSÁCH PODZIMU Z ČAPKOVA “ZAHRADNÍKOVA ROKU” Mohl bych psát o hýřících barvách jeseně, o tesklivých mlhách, o duších zemřelých a o úkazech na nebi, o posledních astrách a červené růžičce, která se ještě snaží rozkvést; nebo o světélkách v soumraku, vůni hřbitovních svíček, suchém listí a jiných náladových věcech. Ale rád bych vydal svědectví a chválu jiné kráse našeho českého podzimu. Je to prostě řepa. Žádná úroda země neexistuje tak hromadně jako řepa. Zrní se sváží do stodol a brambory do sklepů; ale řepa se sváží na hromady; shlukuje se v pahorky; vyrůstá v řepná pohoří vedle venkovských staniček. Vůz za vozem sváží bílé bulvy v nekonečném procesí; muži s lopatami od rána do večera vrší vyšší a vyšší hromady a rovnají je pěkně do geometrických pyramid. Každý jiný plod země se jaksi rozutíká všemi cestičkami pod všechny lidské střechy. Ř.epa se valí jediným proudem; k nejbližším kolejím vlaku; nebo k nejbližšímu cukrovaru. Je to úroda ve velkém; je to nástup en masse; je to jako přehlídka vojska. Jsou to brigády, divize a armádní sbory, jež nastupují k transportu. Proto jsou srovnány ve vojenském pořádku; geometrie, to je krása masy. Řepaři budují své krechty jako monumentální hranaté stavby; stává se to skoro architekturou. Hromádka bramborů není stavba; ale hromada řepy, to už není kupa, to je budova. Městský člověk nemá zrovna rád řepné kraje; avšak nyní, na podzim, nabývají jakési monumentality. Taková pořádná pyramida řepy má něco uchvacujícího. Je to monument plodné země. Holé stromy, to není tak zoufalý pohled; vypadá to trochu jako koště nebo metla a trochu jako lešení, připravené k stavbě. Ale je-li na takovém holém stromku poslední list, chvějící se ve větru, je to jako poslední vlající praporek na bojišti, jako vlajka, kterou třímá ruka mrtvého na poli padlých. Padli jsme, ale nevzdali jsme se. Ještě vlají naše barvy. A ještě chryzantémy se nedaly. Jsou křehké a nadýchané, jen tak nahozené z bílé či růžové pěny, zkřehlé jako slečinky v tanečních šatech. Že je toho sluníčka pomálu? Že nás škrtí šedivá mlha? Že se přes nás plouhají sychravé deště? Vše jedno. Hlavně je třeba kvést. Jen lidé si naříkají do špatných poměrů; chryzantémy to nedělají. I bohové mají své sezóny. V létě může být člověk panteistou, může se považovat za kus přírody; ale na podzim se může člověk považovat jenom za člověka. I když si neznamenáme čelo křížem, vracíme se pomalu všichni k zrození člověka. Každý domácí oheň hoří na počest domácích bohů. Láska k domovu je stejný obřad jako uctívání nějakého hvězdného božstva. Zajímá vás spolkový život? V Československu spolky nejsou. Jsou jen vládní organizace a jediná forma sdružování, která je dovolena, je státní. Kdybyste si chtěl založit nějaký jiný spolek, dostanete se s největší pravděpodobností před soud pro “protistátní činnost”. Proč komunistická vláda nedovoluje spolkový život? Protože se bojí, aby se lidé nedali dohromady. Bojí se lidí. Chce mít všechnu organizaci zařízenu tak, aby v ní mohli být spolehliví komunisté, kteří by věci mohli ovládat a na ně dozírat. Proto byly vládou zrušeny všechny nezávislé organisace a spolky. Byl zrušen nezávislý Sokol (a majetek zestátněn), byly zrušeny DTJ, Orel a Skaut (vedení bylo postaveno před soud). Byla zrušena také celá zájmová samospráva jako lékařské, živnostenské, inženýrské, obchodní komory; byly zrušeny zemědělské rady, byly dokonce zrušeny i sportovní kluby, YMCA a YWCA, nemluvě o tisících různých spolků a kulturních organizací. Dnes existují jen státní organizace, které jsou ovládány komunisty, jako například: 1 — komunistické odbory 2 — komunisty ovládaný Svaz výrobních a Svaz spotřebních družstev, také Svaz bytových družstev. Jsou to spíše hospodářské instituce a jsou sdruženy v Ústřední radě družstev 3 — komunisty ovládaný Československý svaz spisovatelů a Slovenský svaz spisovatelů 4 — komunisty ovládaný Československý svaz mládeže 5 — komunisty založený a ovládaný Svaz československo- sovětského přátelství 6 — komunisty ovládaný Československý svaz tělovýchovy 7 — komunisty založený Svaz protifašistických bojovníků 8 — komunisty založený Svaz pro spolupráci s armádou 9 — komunisty ovládaný Výbor československých žen, atd. V těchto organizacích se však vůbec nepěstuje spolkový život; jsou to vesměs instituce, kde se ukládají lidem úkoly podle toho, jak si vláda přeje. Jsou to úkoly pracovní nebo organizační, pořádání politických manifestací, demonstrací, kampaní, soutěží ap. Pokud se chce někdo věnovat rybaření nebo sbírání známek, musí tak dělat přes nějakou komunistickou organizaci. Ale napřed si musí odpracovat “brigádu”. Československé organizace v USA přinášejí jednotlivcům radost a požitek a pocit udržení československého života v zahraničí. Čsl Prosíme oznamte včas změnu adresy Věstník — 5 O KRÁSÁCH PODZIMU Z ČAPKOVA “ZAHRADNÍKOVA ROKU” Mohl bych psát o hýřících barvách jeseně, o tesklivých mlhách, o duších zemřelých a o úkazech na nebi, o posledních astrách a červené růžičce, která se ještě snaží rozkvést; nebo o světélkách v soumraku, vůni hřbitovních svíček, suchém listí a jiných náladových věcech. Ale rád bych vydal svědectví a chválu jiné kráse našeho českého podzimu. Je to prostě řepa. Žádná úroda země neexistuje tak hromadně jako řepa. Zrní se sváží do stodol a brambory do sklepů; ale řepa se sváží na hromady; shlukuje se v pahorky; vyrůstá v řepná pohoří vedle venkovských staniček. Vůz za vozem sváží bílé bulvy v nekonečném procesí; muži s lopatami od rána do večera vrší vyšší a vyšší hromady a rovnají je pěkně do geometrických pyramid. Každý jiný plod země se jaksi rozutíká všemi cestičkami pod všechny lidské střechy. Repa se valí jediným proudem; k nejbližším kolejím vlaku; nebo k nejbližšímu cukrovaru. Je to úroda ve velkém; je to nástup en masse; je to jako přehlídka vojska. Jsou to brigády, divize a armádní sbory, jež nastupují k transportu. Proto jsou srovnány ve vojenském pořádku; geometrie, to je krása masy. Řepaři budují své krechty jako monumentální hranaté stavby; stává se to skoro architekturou. Hromádka bramborů není stavba; ale hromada řepy, to už není kupa, to je budova. Městský člověk nemá zrovna rád řepné kraje; avšak nyní, na podzim, nabývají jakési monumentality. Taková pořádná pyramida řepy má něco uchvacujícího. Je to monument plodné země. Holé stromy, to není tak zoufalý pohled; vypadá to trochu jako koště nebo metla a trochu jako lešení, připravené k stavbě. Ale je-li na takovém holém stromku poslední list, chvějící se ve větru, je to jako poslední vlající praporek na bojišti, jako vlajka, kterou třímá ruka mrtvého na poli padlých. Padli jsme, ale nevzdali jsme se. Ještě vlají naše barvy. A ještě chryzantémy se nedaly. Jsou křehké a nadýchané, jen tak nahozené z bílé či růžové pěny, zkřehlé jako slečinky Prosíme oznamte včas změnu adresy [pageend5]O slovenskom národnom povstaniu sa toho mnoho napísalo a píše dodnes. Ide však o literatúru skorú výlučne vydávanú v dnešnom Československu. Je len přirozené, že bola prispôsobená dnešným tam vládnucim pomerom. V slobodnom svete je už len málo povolaných osob, ktoré by mohli podať ich necenzurované svedectvo z osobných skúseností a poslúžiť tak budúcim pokoleniam urobiť si jasný obraz o udalostiach, ktoré hrali a budú hrať dôležitú úlohu v histórii Slovenska. Gen. Dr. Mikuláš Feijenčík je jeden z tých povolaných, ktorý je tlumočníkom toho čo videl a zažil. Je ako každý, z priamych účastníkov povstania svojím ľudským sposobom duchovným poslom svojho národa. Narodil sa 6. decembra 1904 v Polomke, okres Brezno nad Hronom. Po ukončení štúdií na vysokej škole zverolekárskej v Brne a absolvovániu školy pre dôstojníkov v zálohe v jazdeckom učilisku v Pardubiciach, nastúpil službu u jazdeckého pluku 10 ako veterinár v Berehove a u peš. pluku 45 v Chuste. V roku 1935 ako úspešný jazdec bol premiestený k jazdeckému učilisku v Pardubiciach. Za mobilizácie v r. 1938 bol pridelený ako prednosta veterinárskej služby k 13. peš. divízii v Kolíne n/Lab. V r. 1939 ako Slovák se presťahoval s manželkou do Bratislavy v hodnosti štábneho kapitána vet., kde musil nastúpiť službu ako prednosta veterinárskej služby u MNO v Bratislave, a pozdejšie ako podplukovník vet. u VPV (Veliteľstvo Pozemného Vojska) v Banskej Bystrici. V tejto funkcii účastnil sa zo Slovenskou armádou polnej služby v Poľsku a na Ukrajine. Zapojil sa naplno do podzemnej odbojovej činnosti na Slovensku. Spolupracoval vo skupine Dr. Petelana, primára nemocnice v B. Bystrici a Paulíny Totha, starostu Sokolskej župy zvolenskej. Bol jeden z najbližších spolupracovníkov Gen. Jána Goliana. Toto priateľstvo a známosť sa datuje ešte z jeho pobytu vo Voj. jazdeckom učilisku. Dňa 29. 6. 1944 sa účastnil schôdzky illegálnej Slovenskej národnej rady v Čremosnej ako reprezentant armády spolu s gen. Golinom, majorom Markom a škpt. v zál. Polákom. Bol povereníkom NSR pre národnú obranu. Dňa 4. 8. 1944 byl vyslaný spolu s predsedom KSS Šmidkem do Moskvy ako delegát, aby informoval povolané sovietske kruhy o prípravách na povstanie proti Nemcom a zaistil plnú podporu a spoluprácu Sovietov. Po vojne sa stal štátnym tajomníkom u MNO, členom t.zv. Košickej vlády. V r. 1946 bol menovaný povereníkom vnútra na Slovensku a bol povýšený na generála. Po komunistickom puču vo februári 1948 odmietol spolupracovať s komunistami a vstúpiť do vlády Klementa Gottwalda. Vrátil se k armáde ako generálny inšpektor brannej výchovy. A v máji 1948 opustil Československo spolu s generálom Hasalom a usadil sa vo Spojených štátoch v blízkosti Chicaga ako exulant. Stal sa činným členom a pozdejšie dlhodobým predsedom (25 rokov) Československej národnej rady americkej. Je nositeľom amerického vyznamenania “Legion of Merit Commanders Degree”, členom Republican Presidential Task Force, nositeľom československých vyznamenáni a je autorom mnohých článkov, uverejnených v československých časopisoch v USA. Ešte pred prekročením hraníc Československa bol naňho vydaný zatýkač (čís. Praha B/1-45709/48). Hudebníci v ČSR Při vzpomínce na “doma” si každý hned vybaví něco jiného. Někdo jenom krásné věci — jiný šero a beznaději. Mně v takových okamžicích proběhnou hlavou vzpomínky na chvíle s muzikou, za kterou se cestovalo po celé republice. Spí se po nádražích, ve stodolách, kde se dá. Vybaví se mi zklamání po zákazech koncertů, kde místo sálu či amfiteátru na vás čekají příslušníci VB. Proč mladí lidé stojí tak pevně za “svou” muzikou? Proč nepřijmou režimem propagované disco a neušetří si tak spoustu problémů? Jednou jsme se o tom bavili ve vlaku a nakonec jsme vše shrnuli v jednoduchý závěr, že Československo je přece okupovaná země a boj za uchování důstojnosti a kultury je to nejdůležitější. Podobně na tom byli lidé v době temna, opisovali Bibli a snažili se zachovat svůj jazyk. Ač se to může zdát divné, jazz a rock jsou v tomhle směru stejně důležitými prostředky jako poezie nebo próza, prostě jakákoli kulturní tvorba, která není poplatnou současnému režimu. Tato, myšlenka se dá rozvést hodně doširoka. Ale když jseín teď obdržel hrstku materiálů z Jazzové sekce Svazu hudebníků ČSSR, našel jsem tam něco vhodnějšího. Zpravodaj Jazzové sekce, který má podivný název “43110188” což je telefonní číslo do sekce), byl s červencovým datem první publikací vydanou po zákazu Pražských jazzových dnů. Dopisy čtenářů, reagující bezprostředně na zákaz, jsou svědectvím nejvýmluvnějším... Výňatky z dopisů, otištěných v bulet inu Jazzové sekce Roční předplatné Věstníku — $5 O divíznom gen. Dr. Mikulášovi Ferjenčíkovi 6 — Věstník Film “Harvest of Despair” v Chicagu Soukromá filmová společnost v Kanadě dokončila minulého roku jednohodinový dokumentární film o hladomoru na Ukrajině v letech 1932—33. Film reprodukuje originální snímky z oné doby a nově objevené dokumenty a zachycuje metody, které vedly k smrti hladem asi patnácti miliónů lidí. Film “Sklizeň beznaděje” (Harvest of Despair), který toto všechno dokumentárně zachycuje, byl předveden 9. listopadu na mezinárodním festivalu v New Yorku, kterého se zúčastnilo 44 národů osmi sty třiceti sedmi filmy. Vyhrál zlatou medaili v kategorii dokumentárních filmů a trofej nejlepšího filmu pro televisní vysílání. Dostal potom řadu dalších mezinárodních cen. Je ukazován televisními stanicemi v Evropě, Kanadě, Japonsku a Austrálii. Není promítán v komunistických zemích — a ve Spojených státech. Byl nabídnut všem třem velkým soukromým televisním společnostem — a odmítnut. Jen dvě stanice PBS — v Chicagu a Rochestru, NY jej mají na programu. (Článek br. Chalupy — v červnovém Věstníku.) “Harvest of Despair” bude znovu promítán a lidé v Chicagu a okolí ho mohou vidět ve středu 24. září 1986 v 7 hodin večer na Channel 11—PBS. Svedectvo o Slovenskom Povstání je k dostáni v úradovne ČSNRA, 2137 S. Lombard, Cicero, IL 60650. Tel. 656-1117. Cena: dobrovolný příspěvěk od $5.00. [pageend6]ZPRÁVY ODBOČEK A OBLASTÍ PIKNIKY ODBOČEK: Piknik odbočky dr. M. Horáková a Západní předměstí se konal 14. června u sestry Kovářové na zahradě, která byla v plné zeleni a květů začínajícího léta a zaručovala příjemné posezení. Bratři a sestry se sešli v pěkném počtu a také oslavili narozeniny naší milé předsedkyně Vlasty Vrázové. ♦ Piknik odbočky Gama se konal 4. července u bratra Bryma na pobřeží pěkného jezera. Letní den byl bez mráčku a přilákal hodně členů a nečlenů. Všichni ztrávili perfektní odpoledne koupáním, na lodičkách nebo jen při příjemné zábavě. * Odbočka gen. M. R. Štefánik měla dva pikniky. První piknik se konal 1. srpna u Bláži Lauterbachové. Počasí nám přálo a návštěva byla hojná. ♦ Druhý piknik: Velmi krásné sluneční odpoledne, které se vyklubalo z předpovědi na deštivý a chladný den, dej to na břeh pěkného jezera u chaty (což dnes je už urážlivé tuto stavbu tak nazývat) dobrého kamaráda a příjemného hostitele a jeho paní (br. Holeček), nemluvě o jeho dobrých přátelích (br. Jandáček a br. Dr. Kafka), kteří mu pomáhali, přidej k tomu 80. narozeniny našeho předsedy (br. Dellin) spolu s dortem a svíčkami, zamíchej to s 25 až 30 přáteli, 2 z nich dokonce až z Washingtonu (br. Baroch s paní) a členové odbočky Štefánik a přidružených organisací), ozdob to bohatou tombolou a při zpěvu a všeobecné dobré náladě tu peč na barbeque grill a vyjde z toho: Piknik odbočky Štefánik v neděli 10. srpna u br. Holečka. Den Porobených národů... se konal 20. července v malebné ukrajinské čtvrti města Chicaga, byl zahájen mší v kostele sv. Mikuláše a později pokračoval Den Porobených národů o dva bloky na jih v katedrále sv. Vladimíra a Olgy. Účast byla velká asi tři tisíce lidí. Tragédie v Černobylu obnovila pocit hlubokého utrpení všech porobených národů. Hlavním řečníkem byl poslanec Kongresu Spojených států Henry Hyde a za Ukrajince hovořil dr. Myroslav Charkowycz. Naše československá delegace byla vedená bratrem Brymem. Josef škvorecký vyznamenán... České literatuře se dostalo dalšího mimořádného uznání — dne 25. května 1986 udělila Státní univerzita v New Yorku (SUNY) Josefu Škvoreckému čestný doktorát. Oficiálně to zní: Doctor of Humane letters Honoris Causa. Tím bylo oceněno dosavadní literární dílo JosefaŠkvorec- kého. Nutno ovšem, zdůraznit, že jeho knihy jsou v Československu na indexu, vyřazeny ze všech veřejných knihoven ä jeho jméno je tabu. PANORAMA — Historické podání o Češích a Slovácích ve Spojených státech amerických. 328 stránek 7"xl0" v angličtině, $7.00 včetně poštovného. — Czechoslovak National Council of America, 2137 S. Lombard Ave., Cicero, IL 60650-2081. Vzpomínková oslava 28. října v Chicagu Oblastní výbor ČSNRA pořádá důstojný komorní koncert k 68. výročí založení Československé Republiky. Na pořadi bude Dvořák, Smetana, Suk, Janáček. Hrát bude Pikier Quarter, členové Chicago Symphony Orchestra za spoluúčasti Mary Ann Sadílek. Oslava se pořádá 26. Ř.ÍJNA 1986 ve 3 hodiny odpoledne v Presbyterian kostele v Riverside, Ill., roh Scottswood Rd. a Barrypoint Rd. Občerstvení se bude podávat po koncertě ve společenské místnosti kostela. Vstupné včetně občerstvení 6 dolarů. Bližší informace dodá úřadovna ČSNRA 656-1117. Dary in Memoriam K uctění památky zesnulé paní Huberta Skala věnuje Mr. & Mrs. Rusell Williams, AZ $ 25.00 K uctění památky zesnulé sestry Ludmily Kosové věnuje Marie Langová, CA 25.00 Ke 4-letému výročí úmrtí sestry Milady Ferjenčíkové věnuje k uctění její památky Marie Langová, CA 25.00 K uctění památky zesnulé paní Lillian Ceithamlové, neteře manželů Antona Smunta, věnuje, IL 20.00 K uctění památky zesnulé sestry Ludmily Kosové věnuje paní Emily Welcl Růžička, FL 20.00 Bibliografie Esther Jeřábkové: Czechs and Slovaks in North America $15.00 PRO ČLENY ČSNRA $17.50 PRO NEČLENY Věstník — 7 Členské příspěvky odboček Gamma, IL $192.00 Sokol USA, NJ 240.00 Dary na činnost ČSNRA Mr. Milan J. Halia, DC $100.00 Mr. Frank Fencl, IL 25.00 To recognize professionals who made positive contributions to my welfare: Dr. Miles Cermak MD, Severine Brocki (College Inst.) and Mr. Zeleny, Attorney Mr. & Mrs. J. Spearl, WI 20.00 Mr. & Mrs. Vladimir Balajka, CA 15.0 Mr. Jaroslav Rek, WI 8.00 Mr. & Mrs. Frank Simek, FL 5.00 NÁŠ PROGRAM V CHICAGU [pageend7]ČSA nejstarší bratrská a sesterská podpůrná jednota v Americe jest připravena poskytnouti vám nejvýhodnější druhy životních pojistek plně zabezpečujících vaši ochranu. vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotné podají: CSA PLAZA • 2701 SOUTH HARLEM AVENUE • BERWYN, IL 60402 Telefony (312) 795-5800 — (312) 242-2224 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Cicero, Illinois 60650 ADDRESS CORRECTION REQUESTED 436 FIRST CLASS MAIL “Pioneer of Fraternal Life Insurance” Další informace ochotné podají: CSAFraternal Life Formerly Czechoslovak Society of A merica ADDRESS CORRECTION REQUESTED [pageend8]