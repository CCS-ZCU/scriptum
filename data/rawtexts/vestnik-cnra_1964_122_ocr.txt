VĚSTNÍK ČESKOSLOVENSKÉ NÁRODNÍ RADY AMERICKÉ. Číslo 122 Květen 1964 PETR DEN: MÁCHŮV MÁJ Jen lidé, kteří Máchův Máj neznají a umí z něho nazpaměť jen několik prvních veršů, se domnívají, že je to báseň milostná, “zamilovaná”. Ti, kdo tuto báseň zamilovaně milují, vědí, že vlastním obsahem Máje je tragický boj života se smrtí, mládí se stářím, nadšení se všedností a ideálů se smutnou a šedivou skutečností. Proto se Máchův Máj hned od svého prvního vydání v roce 1836 stal jakýmsi předobrazem mnohých potomních českých májů, kdy sladkost a líbeznost tohoto měsíce byla jakoby zahrnuta smuteční rouškou, kdy nadšení a láska byly znesvěceny násilím a někdy dokonce potřísněny krví. Nemůžeme se zde k těmto našim květnům vracet. Vzpomeňme si jen na Jiráskovu Filosof- skou historii, v níž zamilované majales z roku 1848 se mění v krvavé svatodušní bouře v Praze. Nejednou spojoval český máj radost i žal, nadšení i slzy. V květnu roku 1917, kdy národ slavil výročí Národního divadla a kdy češti spisovatelé vydali svůj historický manifest, mnoho českých synů umíralo na obou stranách front první světové války. A kdo by se nepamatoval na květen 1945, na krátké nadšení pražské revoluce a také na vstup Rudé armády do Prahy, kdy čepice sovětských vojáků byly ozdobeny máchovským bezem ? Tenkrát aspoň v podvědomí českého vzdělance se připomínaly tyto typické verše z Druhého zpěvu Máje: Jak světlo — stín se střídá! Již od hor k horám mraku stín -— ohromná ptáka peruť dlouhá — daleké noci přikryl klín, a širou dálkou tma je pouhá. Letos zase český máj — český, ne ten komunistický ■— se dostal na první stránky světových novin. Dočtli jsme se na nich — a naše hlavy se hrději zvedly — že češti studenti a česká mládež demonstrovali v Praze proti útlaku komunistické vlády, a že v duchu slavné tradice českých studentů se utkali s policii, volajíce: “Ať žije svoboda -— pryč s gestapáky!” Uvážime-li, že šlo o mládež, vychovanou komunistickými školami a usměrňovanou komunistickými knihami, novinami a rozhlasem, poznáme historickou důležitost nového českého prvního máje 1964. Kdo to nevěděl již dříve, musí vědět od toho dne, že komunismus je duchově již reakční minulostí a že mladá budoucnost v Československu je protikomunistická. A na těch prvních stránkách světového tisku jsme se také dověděli, že demonstrace českého mládí za svobodu počaly u Máchova pomníku na Petříně, kde studenti recitovali básně. Dovedeme si představit, že tam recitovali Máj a moderní české básně, máchovskou revolučností inspirované. Vždyť celá česká moderní poezie je dcera Máje, této nejsubjektivnější české básně, která přesto — anebo právě proto! — se stala osudem českého národa. - ČESKÝ MÁJ. Cizí tisk se o tom Máchovi zminil jen tak mimochodem. Novináři jsou přiliš ledabylí, aby si dali práci se poučit o tom, kdo Mácha byl a co pro nás znamená. My to víme a proto si o tom několik slov řekněme! Proč má u nás doma mládí Máchu rádo ? Poněvadž mladí mají rádi mladé — a Mácha zemřel, když mu ještě nebylo 26 let. Mládí je bolestné, bolestnější než stáří, mládí našich studentů bylo v rudém Československu bolestnějši než jindy — a také mládí i jediná láska Máchova byly bolestné. Mácha v sobě cítil jaro, cítí je i naši studenti uprostřed studeného větru socialistického realismu a komunistické diktatury. Mladí začínají po letech indoktrinace komunistickou internacionálou zase být nacionalisty a milovat svou vlast, a vědí, že Mácha ústy svého Viléma dal před jeho popravou a svým vlastním skonem po plujících obláčcích pozdravovat českou zemi, ach, zemi krásnou, zemi milovanou, kolébku mou i hrob můj, matku mou, vlast jedinou i v dědictví mi danou, širou tu zemi, zemi jedinou! České mládí však se shromažďuje kolem Máchova pomníku na Petřině a kolem jeho Máje doma zejména proto, že Mácha celý život byl revolucionářem, bojovníkem za ideály pravdy a spravedlnosti, jež byly v Československu ničeny po komunistickém puči, že byl bojovníkem mládí proti rozpadu, vadnuti a násilí. A tak v demonstraci českého mládi na prvního májem je mnohem, mnohem víc než obyčejná protivládni demonstrace, jakých už bylo u nás i jinde tolik: je to návrat k uctění pošlapané české slávy, je to — abych mluvil slovy Máje — zašlého věku děj, pradávných bojů hluk, slitého zvonu hlas, dávná severní zář, vyhaslé světlo s ní, věčnosti skleslý byt a ztracený lidstva ráj. Dnešní mládí, rozbíjející pouta komunistické výchovy, konečně vydává zvuk — jako struna, kterou komunismus ztrhl, vydává konečně tón — jako harfa, kterou dnešní režim zbortil a začíná česky cítit jako milenka, která odpírá být mrtvá. Máchův Máj končí tragicky pro Viléma, Hynka i Jarmilu. I poslední český máj může končit tragicky — nemyslíme však, že už příliš tragicky — pro hrdiny, kteři byli zatknuti. Nezapomínejme však, že tragický Máchův Máj, na jehož bojišti “divokého času vzteku” zůstali ležet tři mrtvi, byl slavnostní výzvou k literárnímu i politickému vzkříšení českého národa, probouzejícího se z ošklivého snu neuvědo- mělosti a z pocitu méněcennosti. I pražské studentské demonstrace jsou zase takovou výzvou — nám všem! A kdo není “zapomenutým hrobem”, kdo ještě nechce být starým a zbytečným, musí si z nich vzít příklad pro svou práci a své snažení. MÁCHŮV MÁJ - ČESKÝ MÁJ. [pageend1]VESTNIK MAY 1964 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—EMILIE WELCL Office: 4125 West 26th Street, Chicago 23, Illinois Tel. LA 1-7953 Second class postage paid at Chicago, Illinois "PRYČ S GESTAPEM! Z majales v Praze se stala demonstrace proti komunistické vládě. Studenti oslavujíce tradiční den u Máchova pomníku na Petříně nespokojili se recitováním básní, strženi spravedlivým hněvem začali volat po nápravě. Není to poprvé. Letošní majales byly třetí, ale bylo to poprvé, co světové agentury a západní novináři byli svědky demonstrace. Nepodařilo se tedy komunistům zprávu potlačit jako v minulých letech a proto byl pražský rozhlas donucen se přiznat, že na “3,000 huligánů způsobilo výtržnost”. Světový tisk přinesl dlouhé zprávy o demonstraci, která začala u Máchova pomniku, ale nebyla policii potlačena až na Václavském náměstí. Některé noviny odhadovaly počet zúčastněných na 5,000; teprve zesílená vyzbrojená policie s pomocí psů zdolala lidovou manifestaci. Pražské noviny se přiznaly, že bylo zatčeno 31 buřičů, ale hned dodaly k balamucení světového veřejného mínění, že “ani jeden ze studentů”. Nedá se říci, že komunisté lhali, nikdo ze zatčených totiž nebyl už studentem, poněvadž byl okamžitě vyloučen ze školy. Svým výkřikem do světa zaplatili velkou oběť; někteří budou pravděpodobně uvězněni a žádnému z nich nebude dovoleno dostudovat. Ode dneška mají zničené existence, poněvadž neprojdou žádné “kádrování”. A přece jejich výkřik nevyzněl nadarmo. Ozval se ve svobodném tisku a ozvěnou budeme výkřik opakovat za umlčené při každé příležitosti. Některé americké noviny chybně označovaly studentskou demonstraci za “první” veřejný protest v Československu, což ovšem není správné. Před třemi lety na majales demonstrovali studenti proti hospodářské a vojenské pomoci Kubě a za akademickou svobodu. Letos volali po hospodářské nápravě, proti diskriminaci na universitě, proti policejním methodám. Mnohem větší demonstrace se strhla v Plzni r. 1953, kde dělníci vtrhli na radnici, vyházeli všechny komunistické znaky a s americkými prapory pochodovali v ulicích. Teprve loni popsal povstání známý novinář Seymour Freidin ve své knize “The Forgotten People”. PORÁŽKA KOMUNISMU. Pro komunistický režim je nespokojenost mládeže velkou porážkou, neboť celá budoucnost komunismu je založena na mladé generaci. Komunistům nezáleží na starých lidech, na vyřazené, pošlapané generaci vyděděnců, nýbrž na novém pokolení. Studentstvo mělo být výkvětem pracujícího lidu, jeho skvělou budoucností. Mládeži se věnovala velká péče téměř od kolébky, ve školce, a od první třídy, měšťan- kou, gymnasiem a universitou. Žáci dostávali mnohé výhody a odměny, jako prázdniny v horách, v létě camping atd. Na vyšší studium byli pečlivě vybíráni z dělnické třídy, aby nebyli zatíženi předsudky rodičů dříve majetných, nebo kdvsi politicky a veřejně činných. A jsou to právě tito mladí lidé, kteří se bouří proti komunismu a kteří se získat nedali. Mládí kriticky posuzuje, klade otázky, mládí chce vědět, co se děje ve světě, mládí se nebojí. Studenti jsou překrme- ni nestravitelnou komunistickou propagandou, chtějí číst, co je ve světě nového a sami posoudit, co je dle jejich názoru správné. Nechtějí být vedeni na oprátce jako medvěd komedianty. VĚSTNÍK KVĚTEN 1964 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ Úřadovna; 4125 West 26th Street, Chicago 23, Illinois Tel. LA 1-7953 CHCEME SVOBODU!" CIZINCI NA ČS. UNIVERSITÁCH. Nový čs. propagační film zhotovený pro Američany a mistrně sestavený, předvádí slavnostní promoci na Karlově universitě s poznámkou, že “mnoho cizinců studuje teď v Československu.” Z toho ovšem čs. občané radost nemají a to už proto, že tak mnoho synů a dcer vlastního národa studovat nemůže. Africkým studentům jsou dávány přednosti a výhody ve všem. Československý lid je si vědom, jak z politických důvodů sovětského imperialismu na jejich výchovu těžce doplácí. Praha má vychovávat budoucí africké revolucionáře, aby se komunismus šířil po světě. To čs. studentům sympatické není. Není divu, že cizí studenti nejsou vítáni a což teprve, když známe ostatní podrobnosti. V Československu musí student napřed projít kádrováním, musí se zjistit jeho rodinné pozadí, kladný poměr rodičů ke komunismu, než je student přijat. Student rodičů s minimálním výdělkem (na př. otec vydělává pouze 1,100 kčs. měsíčně a je velká rodina) dostane maximální stipendium, to jest 400 kčs. měsíčně, vázané na prospěch. Africký student automaticky dostane 600 kčs. měsíčně, dále moderní oblečení, jaké nemá v Československu skoro nikdo, přednostní ubytování v koleji a tuzexové bony. Výtržnosti a šarvátky vznikají často už proto, že tuzexové bony jim zaručují dívčí společnost. Loni se strhly demonstrace dokonce v Dejvické koleji, kde je t. zv. přednostní ubytování pro syny komunistických rodin. Důvod k tomu byl nespravedlivý postup diskriminace proti čs. studentům. Profesoři na př. nesmí dát nedostatečnou známku studentu z Afriky, i když propadne ve zkouškách. VLÁDNÍ DEMORALISACE MLÁDEŽE. Vláda vědomě znemravňuje mládež, povolává na př. školačky a školáky, bez dohledu, na chmelové a jiné brigády, společně je ubytuje a snad si představuje, že uvolněním mravů se mládeži zavděčí. Tímto nemorálním způsobem si je podplácí. O potratech víme, že jsou úředně povoleny. Bylo zaznamenáno úřední statistikou, že počet povolených potratů dostoupil 100,000 ročně. Nad tímto stavem se pozastavili odborníci a bylo úředně rozhodnuto, že potraty nebudou povolovány bez odůvodnění. Tento předpis se všeobecně obcházi. Mladí manželé by nevystačili s jeho platem, nikdy by se nezmohli ani na nejnutnější bytové zařízení a proto není možné, aby manželka měla rodinu. Pro vládní úřady se sehraje fraška: na př. nevinný manželův kamarád se dostaví s manžely a dosvědčí, že dítě je jeho; muž přísahá, že by se dal se ženou rozvést, kdyby měla dítě s jiným — a potrat je dovolen. HOSPODÁŘSTVÍ V ROZKLADU. Úpadek je očividný a je pochopitelné, že mladí lidé kladou nepříjemné otázky: proč na př. Vídeň, válkou poškozená a vojensky obsazená, se dnes těší blahobytu, zatím co v Československu to jde od šesti k pěti. V průmyslu je právě největší potíž s vyškolenou mladou generací, která poukazuje na kocourkovské hospodářství a 2 • VĚSTNÍK [pageend2]chce se pokusit o nápravu. Na vedoucích místech jsou však staří neodbornici s hvězdou na klopě, která jim hlavu ne- osvitila. Komunisté z povoláni se právem bojí o svá místa a nepřipustí proto nikoho k rozhodování. Hospodářství trpí strašnou centralisací. Problémy se neřeší prakticky, nýbrž politicky, i když je na biledni, proč jsou budovy zchátralé, proč je zemédělstvi v mizerném stavu atd. Ani hrozící úpadek nedonutí vedoucí komunisty, aby upustili od vyvlastňováni a povolili zemědělcům menší hospodářství. Na všechny problémy jsou nové komise, nové vědecké ústavy, nové plánování na základě ilusorni statistiky. Vydávají se falešná čísla výroby: na př. nafárá se uhlí a dohlížitel zaznamená 6 vozíků, místo 4, a jeho dohlížitel, aby si šplhnul přidá další vozík na papíře; ředitel se chce vykázat rekordním výkonem a je spokojen s udanou cifrou. To je proč dle úředních záznamů bylo nafáráno rekordně uhlí, ale obyvatelstvo uhlí nemá. Správy podniků často zakrývají nedostatky, aniž by je chtěly, nebo mohly napravit. Správy domů nemohou vykonávat předpisy, když majitel, který je vlastně neplaceným správcem zodpovědným za opravy, musí odvádět nízké nájmy státní bance. Z odvedeného nájmu připadá určitá položka na opravy. V praksi to vypadá takto: dle domovního řádu, za devět let se má vyměnit karma na vytápění kotle na horkou vodu. Karma se nevymění, místo toho se třeba dostaví lakýrníci, kteří zbytečně nalakují okna. Obyvatelům a správci domu se řekne, že tímto je vyčerpána částka na opravy. NOVÁ ŠLECHTA. V komunistické zemi, kde středni třída byla vyhlazena, teď existuje nová třída komunistických pánů. Bydlí v pěkných bytech a ukradených vilách. Jezdí vládním autem. Navštěvuje lázně. Jezdi do ciziny. Má vlastní zásobováni, takže nikdy nestojí ve frontě. Když nám důvěřivý krajan tvrdí, že jeho bratr dobře bydlí a vůbec že se má dobře, víme hned, kam jeho sourozence zařadit. Pak máme beztřídní obyvatelstvo, které živoří a zápasí. Stát ve frontě je přirozenou nutností. Drát se o místo k stání v elektrice nebo vlaku, být odkázán na dopravu, za které jízda je přerušováním zastávek, to vše je údělem šedého života. Jediným povýšením, známkou vyšší třídy nad touto bídou je — automobil. AUTO STATUS VYSOKÉ ÚROVNĚ. Touhou československého občana je vlastnit auto. Rodina šetři deset, patnáct let, aby se zmohla na vůz. Bankovní vklady jsou nejisté, nová reforma může přes noc vyhladit veškeré úspory, a tak se šetři na automobil, i když rodina musí léta pracovat a čekat. Před několika lety stála Škodovka sedan 18,000 kčs.; dnešní cena, 43,000 kčs. SLIBOVANÉ VOLBY. Letos poprvé budou volby s nekomunisty na kandidátní listině. Až dosud se volilo po hitlerovsku, komunista měl předem zaručeno 99.9 procent hlasů. O tyto volby je však pramalý zájem, poněvadž jsou na nejnižším stupni do místních a krajských výborů, o kterých se všeobecně ví, že nemají žádnou pravomoc, o ničem nerozhodují, a že jsou pouze vykonavatelem nepopulárních nařízení shora. Proč se tedy tam tlačit? Nekomunisté vidí v připravovaných volbách snahu komunistů je zatáhnout do pasti, aby se podíleli na vině za budoucí neúspěchy. Už by to nebylo jenom vinou komunistů: “Tys tam také byl”, řeklo by se nekomunistům. NIKDO JIM NEVĚŘÍ. Lid nevěří novinám, rozhlasu, nevěří nikomu. Lidé jsou tak nedůvěřivi, že věří na př., že slovenský spisovatel Mnáčko byl pověřen komunisty napsat do Literárních novin kritiku proti některým vedoucím (nikoli proti komunismu!), aby lid měl dojem svobody. Proto kritika komunistických spisovatelů neodstranila naprostou nedůvěru občanů k nim a ke komunismu vůbec, ať říkají cokoli. Pro občany je směrodatné to, že nekomunista stále ještě promluvit a psát nesmí. Nekomunisté nevěří v žádné tání a poukazují na to, že komunisté mají možnost zatáhnout oprátku kdykoli by se vybočilo z dovolených mezí. Ani propuštění arcibiskupa Berana je neoklamalo, poněvadž to považuji za komunistické gesto k oklamání světa, jemuž předstírají upřímnou snahu o mírovou koexistenci. Jak víme, arcibiskup Beran byl přeložen z Mukařeva do odlehlého kláštera za Táborem, kde bude žít odloučeně. VZKAZ EXILU. Ptáme se mladších návštěvníků Ameriky, co soudí o bývalých politických stranách, o politice před pučem atd. Dostáváme vždy tutéž odpověď. Politická minulost dnes nikoho nezajímá. V Československu jsou jen dva tábory: komunistický a nekomunistický, kam patří převážná většina lidu. NAŠE FALEŠNÉ NADĚJE. Svobodný svět se zase dává oklamat zdánlivým táním v Československu. Jednotlivci se uspokojí návštěvou matky a otce, nebo svou návštěvou Československa. Komunisté doufají, že získaji nejenom penize, ale hlavně ukonejší touhu odloučených rodin uvolněním malých styků, že pozvolna si zvykneme na dnešní stav a přestaneme bojovat proti komunismu. Nebezpečí je tím větší, že někteří američtí státníci propadli falešným představám. Senátor J. William Fulbright, předseda zahraničního výboru, svým rozborem dnešní situace vyvolal důležitou debatu. Sám patři ke klamaným, kteři se dívají růžovým sklem a prohlašují, že náš strach z nebezpečí světového komunismu má velké oči. Žádá, abychom rozlišovali fakta od bájí, skutečnost od ilusí. Odpověděl mu předseda unii AFL-CIO George Meany tak výstižně, že podáváme překlad jeho řeči (str. 6.). AMERICKÝ OREL A HOLUBICE. Ve Washingtonu jsou od doby kubánské krise dva tábory: hawks and doves. Holubice doporučovaly ústupky Castrovi, mir za každou cenu, a ostříži byli pro neústupnost. Ani ostříž nechce vyvolat válku, ale podobá se spíš symbolickému americkému orlu. Teď se opět mluví o ostřížích a holubicích, píše Seymour Freidin z Bonnu v New York Herald Tribune, dne 11. května. Neklid za železnou oponou a snaha řešit koexistenční poměr Sovětů se Západem donucuje státníky ve Washingtonu, aby uvažovali o budoucím postupu v pádu, že by ná př. Ulbricht již neudržel Východní Německo. Odborníkům se připomíná, že před deseti lety nám namlouvali, že povstání za železnou oponou není možné, a odpověď jim byla dána v Budapešti. Dnes komunistický systém trouchniví ve Východním Německu, jsou výbuchy proti režimu v. Československu a v Bulharsku, je nespokojenost a napětí v Polsku. Demonstrace v Praze dala slovo orlům. Neprosazují osvobození, ale přimlouvají se, abychom se nepřibližovali k Sovětům žádnou dohodou, nýbrž abychom měli na paměti lid východní Evropy. Ač v Československu režim zatkl mnoho lidí, píše žurnalista Seymour Freidin, není konec nesnázím. Československo, nejpokrokovější ze všech států — jehož vláda však je nad jiné stalinská — je hospodářsky a morálně v úpadku. Studenti, mladí intelektuálové, i mladí dělníci provolávají: “Pryč s Gestapem!” To všechno připomíná, jak to začalo v Budapešti před deseti lety. Seymour Freidin pak popisuje odvetu režimu, pozavírání demonstrantů, odpor slovenských intelektuálů “prohlašují- (Pokračování na str. 4.) VĚSTNÍK • 3 [pageend3]M. ZVÁRA: KVETEN V ČESKOSLOVENSKU. Květen v Československu začal tak jako každoročně velkou bombastickou oslavou svátku práce. Jako obvykle pracující lid byl nahnán do průvodů, ve kterých byl nucen nésti a skandovati hesla s kterými nesouhlasil. Zase řečnil ultra- stalinista Novotný, který měl dokonce letos tolik drzosti, že prohlásil dnešní čs. životní úroveň za nejvyšší, jaké kdy náš národ dosáhl! Něco podobného je nejlépe nechat bez dlouhého komentáře, neboť za sebe mluví fakta: Životní standard v Československu poprvé ve své historii klesl pod úroveň Polska, Maďarska a Jugoslávie. Pomalu ale jistě začíná ČSSR dohánět Albánii! Co překvapí je drzost a odvaha Novotného, který si troufá něco podobného prohlásit do tváře čs. pracujícího lidu, jehož životní úroveň byla v posledních čtyřech měsících radikálně snížena neustálým zvyšováním cen. Netřeba podotknout, že za toto své absurdní prohlášení Novotný žádného potlesku nesklidil, naopak ještě téhož dne propukly v Praze velké demonstrace vedené vysokoškolskými studenty (pražský rozhlas je nazývá huligány), při kterých se protestovalo proti stále klesající životni úrovni a špatným hospodářským poměrům. Bylo to varování Novotnému, že trpělivost mladé generace v Československu je u konce! K významné události došlo také na Slovensku, kde oblíbený slovenský týdeník Kulturní život (orgán Svazu slov, spisovatelů) odmítnul kritiku ústředního výboru KSČ a vyhlásil, že jeho linie byla v podstatě správná. Stalo se tak ve vydání k prvnímu máji. Kulturní život také slibuje, že zůstane spojencem všeho nového, pokrokového a lidského. Je to tedy další odvážný políček do tváře Novotného, který si kritiku kulturních časopisů od ideologické komise KSČ vynutil začátkem dubna. Letošního května se více než jiná léta psalo a mluvilo o pražském národním povstání, které bylo podáno v nové, pravdivější a přijatelnější formě. V pražském rozhlase promluvil Josef Smrkovský, který byl v r. 1952 označen za zrádce a kapitulanta a týdeník Mladý svět v Praze 9. května 1964 dokonce přinesl fotografii profesora Dr. Alberta Pražáka, který byl předsedou České národní rady v době povstání. Z toho co Mladý svět otiskl je jasné, že německá vojska v Praze kapitulovala dne 8. května 1945, kapitulaci podepsal generál Toussaint, který také zaručil, že ty německé jednotky, které neuposlechnou jeho rozkazu jako vrchního velitele budou jeho silami potlačeny. Kapitulace a dohoda o odchodu německých vojsk z Prahy byla uskutečněna v 18 hod. večer dne 8. května. Tudíž když přijela Rudá armáda do Prahy 9. května "osvobozovat” byla už Praha VLASTNÍMI ČESKÝMI SILAMI OSVOBOZENÁ. Isolovaným skupinám SS, které neuposlechly rozkazu ke kapitulaci a které ještě po příchodu Rudé armády kladly odpor nelze přikládat význam, neboť bvly početně malé a bylv by zdolány i bez pomoci rudoarmějců. Je tedv chvályhodné. že letošní komunistická verze Pražského povstání je už poněkud pravdivější (ovšem, že Rusové nepovolili americkou pomoc Praze, se dosud přísně tají) a doufejme, že postupem času bude pravdy přibývat. Dne 9. května se Novotný ve svém improvizovaném projevu na Letné nepřímo zmínil o protikomunistických demonstracích mládeže, když si postěžoval na chováni mládeže a řekl, že myšleni dnešní čs. mládeže prostě nerozumí. Zase sliboval, že se vše zlepší, což už ovšem slibuje tři roky, ale situace se stále horši. Dne 10. května protestovala Unie italských studentů proti zatýkání pražských studentů a proti zákazu shromažďování studentstva v Praze. K protestu se přidaly další studentské a mládežnické organisace ze svobodných zemí. Dne 11. května přijel na státní návštěvu do Československa alžírský president Ben Bella. Podle pražského rozhlasu jej uvítalo 200,000 Pražanů. Dne 14. května vzal Novotný Ben Bellu na prohlídku závodu ČKD Stalingrad, zřejmě 4 • VĚSTNÍK aby hostu ukázal, že jméno Stalina je v Československu dosud uctívané. Dne 12. května poskytnul arcibiskup Beran interview rakouskému listu Express. Pan arcibiskup řekl, že jeho převezení z Mukařova do Radvanova u Tábora mu oznámil ůřednik ministerstva školství a osvěty, který mu řekl, že prý je bledý a potřebuje změnu vzduchu. Pan arcibiskup se tomu musel smát, neboť prý už dlouho se necítil tak dobře a zdráv jako právě v Mukařově. Arcibiskup Beran také řekl, že se hodlá účastnit podzimního zasedání ve Vatikánu, ale se stálým pobytem mimo vlast nepočítá, neboť myslí, že jeho místo je doma u svého lidu. Dne 15. května zasedala ekonomická komise ústředního výboru KSČ. Jednalo se o zdokonalení plánovaného řízeni. Stále se zdokonaluje a stále je hůře! Čs. komunisté zařadili do svého mírového hnuti i českého krále Jiřího z Poděbrad. V neděli 17. května pořádali v Poděbradech velikou "mírovou manifestaci”, na které bylo vzpomenuto mírových snah krále Jiřího před 500 lety. Podle zpráv pražského rozhlasu z 18. května byl během manifestace odhalen nový pomník krále Jiřího z Poděbrad. Zřejmě soudruhům nevadil jeho neproletářský původ! Měsíc květen v Československu byl další pohromou pro ultrastalince Novotného a i někdejší skeptici nyní říkají, že dny jeho panování budou již brzy sečteny. Rudé právo z 21. května přineslo sensačni zprávu o usnesení ústředního výboru KSČ a KSS ohledně rozšířené pravomoci Slovenské národní rady. Z textu tohoto usnesení je jasně vidno, že Slováci to vyhráli na celé čáře a že Novotného pravomoc na Slovensku je u konce. Podle nového usnesení bude SNR vlastně vládou na území Slovenska (pochopitelně pod dohledem komunistické slovenské strany) a bude rozhodovat o zákonech pro Slovensko s ohledem na "osobitost a svébytnost Slovenska”, jak se v dokumentu přímo říká. Síť povereniků bude rozšířena a jejich pravomoc zvýšena. Napříště se na Slovensku bude dbáti především zájmů Slovenska. Že by se snad Slovensko nakazilo od Rumunska ? Ze života v Praze: “Zásobování je docela dobré, jenomže se musí kupovat, když je a dávat to do ledničky. Na příklad jsou jahody a není tvaroh, nebo obrácené, je roštěná a není cibule, ňebo vypnou elektriku a podobné kanadské žertíky, ale pro cizince bude letos všechno. Uvidíš, že Praha je město starobylé a aby se to vidělo, tak se nezametá a udržuje se tu starobylá doprava, tramway, takže se jezdí hlavně pomalu a nejvíc se stojí, a opravuje se dlažba asi třikrát za rok. Taky jsou tu taxi, ale většinou nejsou, protože buď jsou v opravě nebo by překročily normu najetých kilometrů.” “PRYČ S GESTAPEM! CHCEME SVOBODU!”— (Dokončení ze str. 3.) cích, že budou podporovat vše nové, humánní a pokrokové.” To je výzva proti režimu, končí svou úvahu Freidin, nejen v Československu, ale něco podobného se odehrává v Bulharsku, kde mladí intelektuálové, znechuceni taktikou “ano — ne” komunistického režimu, demonstrovali za náboženskou svobodu. Ve Východním Německu a v Polsku existující neklid se sice neprojevil dramaticky, ale znervosňuje komunistickou vládu. Mají strach, jaké budou následky toho všeho ve Washingtoně, kde právě v těchto týdnech před volbami se rozhoduje o směru americké zahraniční politiky s dalekosáhlými následky, ať už pro dobro nebo zlo. Je na nás ve svobodném světě, abychom plně využili situace a dokázali, že volání po svobodě pražských studentů, i když se zdá, že jejich hlas byl dočasně umlčen, marné nebylo. [pageend4]PROČ NEMOHU STUDOVAT, KDYŽ CHCI? Zvědavá kamera Československé televise vysílala program, o kterém pak napsal reportáž Mladý svět (čís. 11, 1964). Citujeme zde úryvky rozhovoru se studenty a soudruhem učitelem Zdeňkem Janikem. “Kdybyste věděli, za jak těžkých podmínek naši studenti pracují a chodí do školy, to si tedy zaslouží obdiv. A nejen u nás (ve střední škole pro pracující), ale na každé škole pro mimořádné studium. A to ještě v práci slyší, že se chtějí odrodit dělnické třídě. A říkají to nejčastěji ti, kdo sami kvalifikaci nemají a cítí, že by ji měli mít. Mají zvláštní názory na vzdělání, že je to soukromá záležitost. Proti téhle atmosféře v závodech nemůžeme my na školách jen ztěžka bojovat.” “Jako škola se snažíme studujícím na pracovištích pomáhat,” pokračuje učitel Janík. “Třeba zrovna Daně Bartoň- kové. Měla výborné vysvědčení na osmiletce, v učilišti dostala diplom vzorného učně a na naši školu přišla s předpoklady pro studium na vysoké škole. Teď má ale ve škole takovou absenci, že to na vysokou vůbec nevypadá. Od 1. září do konce prosince zameškala 72 hodin, to znamená prakticky jeden vyučovací měsíc. Na pracovišti nám slíbili nápravu už loni, ale vůbec nic se nestalo.” Dana k tomu podotýká: "Jo, samé jedničky, to bývávalo. Teď mám prospěch pod psa. Na vysokou jít nemohu. Ale když dělám šestnáct hodin denně a mám potom ještě jít do školy, zapomenu i to, co jsem se naučila. Že musím být ve škole, to v závodě nikoho nezajímá. Řeknou — musíš a odbyto. To bylo řeči, že mi každý pomůže. Za sportovce děláme pořád. A teď se o to stará televise, na to jsem zvědavá. Na schůzi, že se to všechno vyjasní? A to bude kvůli každému, kdo studuje při zaměstnání, schůze?” Do schůze byl pozván Dr. Josef Starý, sekretář ústřední komise pro vzdělávání pracujících a ten pravil: “34,850, to je asi tak počet obyvatel velkého okresního města. ... Z celkového počtu pracujících přijatých ke studiu odpadá, během studia na středni škole 30—40 procent studujících a na vysokých školách jsou studijní obory, kde nedokončí studium ani 50 procent posluchačů.” Vypočítává dále, že “34,850 je počet lidí, kteří každý rok nechávají studia při zaměstnání.” Učitelka Dr. Žihlová poznamenává: “U nás vládne dělnická třída a svoje děti školit nedává. Mladí lidé, kteří studuji při zaměstnáni, mnohdy ani nevědí, co s nimi po ukončení školy bude. A to je naše chyba.” Dana poukazuje na to, že po vyučení vydělala si 1,200 kčs. měsíčně, ale inženýr podniku, po vyškolení, jenom 1,050 kčs. "Nikdo nechce spadnout dvě stovky, nebo o čtyři, to už je u ženatého znát.” Student Ivan si stěžuje, že ’’nesehnal učebnici ruského jazyka, vypůjčil jsem si ji těsně před zkouškou a doháněl za týden to, co jsem se měl učit půl roku.” Dana dodává: “My máme šest učebnic chemie pro třiatřicet lidí. Dovedete si to představit? A na odborné nauky učebnice vůbec nejsou.” Dr. Starý vysvětluje nedostatek učebnic šalamounsky: Rozvádí “dva úzké profily, papír a polygrafickou výrobu. Nemůžeme zajistit ani dostatek učebnic, protože i plánování toho dostatku má své nedostatky.” A pak se hovoří o tom, že otázka učebnic, ač velmi citlivá, není klíčová. “Hlavní problém rozvoje vzděláni pracujících je především ve výběru na závodech. Tomu se zatím nevěnuje dostatečná péče a výběr není v souladu s celostátním plánem.” Dana a Ivan odpovídají k věci: “Ti, kteří opravdu chtějí studovat, se do školy nedostanou, anebo dělají za lidi, kteři o to nemají zájem a chodí do školy jenom proto, že tam byli doporučeni. Podle mého názoru je úplně špatné agitovat někoho, aby chodil do školy. Zagitovat se dá na brigádu, která trvá týden nebo měsíc, ale studium trvá léta, znamená to spoustu odříkání, žádnou zábavu a chce to pevnou vůli.” Co studenti neřekli: Studovat mohou vybraní synové a dcery komunistických rodin, cizinci z Afriky, Asie a Latinské Ameriky za čs. peníze; je papír na propagandu, nádherně ilustrovanou a posílanou zdarma do celého světa, ale není na učebnice. Chápeme proč demonstrovali studenti u Máchova pomníku: "Pryč s gestapem! Chceme svobodu!” Výročí presidenta Eduarda Beneše. Dne 26. května, v úterý večer, bude vzpomenuto 80tile- tého výročí narozenin presidenta Eduarda Beneše Národní radou žen svobodného Československa v Carnegie International Center. 345 East 46th Street, New York. O něm pravil President Osvoboditel ve Světové revoluci: “Bez Beneše bychom republiku neměli.” Vzpomínku zahájí pani Betka Papánková. Dr. Jan Papanek promluví o Dr. Benešovi: o vůdci, presidentu, člověku. Pani Olga Hurbanová, vdova po vyslanci Československé republiky, který za druhé světové války působil ve Washingtoné, věnuje vzpomínku paní Haně Benešové. Ko- honovo kvarteto, které se vyznamenává svou krásnou interpretací české hudby, zahraje “Z mého života” od Bedřicha Smetany. Účinkují: Harold Kohon, housle, Raymond Ku- nicki, housle, Bernard Záslav, viola, Aaron Shapinski, cello. Čtenáři z Chicaga a okolí. Poslouchejte zajímavý rozhlas Oblastního výboru československé národní rady americké každé úterý v 7 hod. večer na stanici WEDC, 1240. Nové zprávy a oznámení, proslovy vybraných řečníků Rady: ses. Vrázové, ses. Welclové, br. Šalomouna, br. Kratochvíla, br. Chalupy a dalších. Vynikající zahranič- ně-politický přehled br. redaktora Falty. VĚSTNÍK • 5 [pageend5]NÁVRAT K APPEASEMENTU? ODPOVĚĎ SENÁTORU FULBRIGHTOVI. George Meany, President AFL-CIO, v květnovém čísle časopisu FEDERATI ON I ST. Dne 25. března t. r. senátor J. William Fulbright, předseda zahraničního výboru, vyslovil názor, že naše zahraniční politika se zakládá spíše na “báchorkách než na objektivních faktech”. Na základě tohoto úsudku se domnívá, že by bylo záhodno, aby Spojené státy změnily svůj postoj k různým věcem — zejména pokud se týká našeho poměru k Sovětskému svazu, jeho evropským satelitům, komunistické Čině, jižnímu Vietnamu, Kubě a Panamě. Senátor Fulbright nepřišel s konkrétním návrhem, jak změnit dnešní politickou linii Washingtonu, ale naznačil, jakou cestou asi by se měla politika USA ubírat, zejména pokud se týká našich styků s komunistickými státy. Je příznačné — upozorňuje George Meany — že se nezmínil o německé otázce, která vlastně je základním kamenem celého nevyřešeného problému mezi východem a západem. Doporučuje “pružnost” a “realitu” senátor Fulbright nás ujišťuje, že “charakter studené války se změnil od základu” vzhledem k tomu, že došlo k “radikální změně v poměru mezi a uvnitř komunistického světa”. Pro něj názor, že “každý komunistický stát je absolutní zlo a nelítostný nepřítel svobodného světa”, je báchorka. Naléhá na nás, abychom činili rozdíl mezi komunismem jako ideologii a komunismem jako mocí a politikou Sovětského svazu. Senátor dále říká, že “to není komunismus jako doktrina, nebo komunismus jak se praktikuje v Sovětském svaze nebo v jiném státě, co nám hrozí . . .” Uznává, že Sovětský svaz “. . . je stále ještě hrozným protivníkem”, ale věří,že "přestal být totálně a nesmiřitelně nepřátelský k západu” a “že ukázal ochotu se západem vyjednávat o věcech, jež jsou prospěšné oběma stranám.” ■ Podle senátora Fulbrighta tato “hluboká změna” se datuje od kubánské kříse z října r. 1962, kdy Chruščev došel k závěru, že agrese a dobrodružství pro něj a pro celý systém znamená velké risiko. Ale senátor opomenul podat důkazy o tom, že by se sovětští vládci byli vzdali dobrodružných a agresivních plánů pro budoucnost. Ratifikací smlouvy o částečném zákazu nukleárních zkoušek Moskva nepodala žádný důkaz o nějaké hluboké mírové transformaci. V lednu t. r. Chruščev ujistil Castra, že “. . . komunismus není budován jen v mezích hranic Sovětského svazu; snažíme se, aby komunismus zvítězil v celém světě . . .” Měsíc po tomto prohlášení Chruščev potvrdil před centrálním komitétem sovětské komunistické strany, že . . nepřestal být totálně a nesmiřitelně nepřátelský k západu . . .” Při jednáni o odzbrojeni Moskva se nedala zviklat ve své oposici proti efektivní mezinárodni inspekci a kontrole a při oslavě svých 70. narozenin Chruščev znovu potvrdil své berlínské ultimatum. Toto nejsou báchorky, toto jsou fakta — tak vypadá dnešní světová situace. Ale senátor Fulbright si stěžuje, že . . jsme příliš náchylní každý konflikt hned považovat za srážku odporujících si zájmů ...” a “. . . že máme ustálený názor, že tak, jako President má sídlo ve Washing- toně a Papež je má v Římě, že Ďábel má sídlo v Moskvě . . .” Senátor Fulbright jistě ví, že to nebyl president Spojených států, kdo nařídil postavení zdi hanby, která dělí Berlín; že to nebyly papežovy divise, které budapeštské ulice poskvrnily krví dělníků a studentů, kteří nežádali nic jiného než žít v míru a ve svobodě. Jen ďábel je schopen spáchat takové a jiné zločiny. A tento ďábel má sídlo v Moskvě. V r. 1964, tak jako v r. 1939, appeasement diktátorů, jejichž cílem je dominace nad celým světem, nemůže vést k míru, i kdybychom si toho sebevíce přáli. To, co děli nás a naše spojence od SSSR a komunistické Činy, jsou dva způsoby života. Je velký rozdíl mezi komunistickou tyranií a demokracii, i když demokracie není dokonalá. Všechny komunistické režimy souhlasí s tím, že naše demokracie a její instituce musí být zničeny a nahra- ženy totalitní diktaturou, nejsou však shodné v tom, jakých method použijí k našemu pohřbení. Proto — přestože všechny tyto státy představují zlo — neohrožují nás stejným způsobem. To, co se děje uvnitř Sovětského svazu je integrálně spojeno s jeho neochvějnou politikou podněcovat, financovat a řídit t. z v. “osvobozovací války” v latinské Americe, Africe a Asii a podporovat třídní a rasové nepokoje v celém světě. Zapomenout na tyto věci by bylo zapomenout skutečnost. Podle senátora Fulbrighta — "... největší báchorkou studené války je názor, že komunistický blok je monolit, skládající se z vlád, které vládami nejsou, ale které jsou jakási organizovaná spiklenectvi . . .” Je strašnou pravdou — a nikoliv báchorkou — že tyto vlády se k moci dostaly buď pomocí komunistické podvratné činnosti, anebo byly nastoleny sovětskou vojenskou mocí. Jsou to vlády, které se k moci dostaly cizí pomocí. Byla to Moskva, která vymyslila báchorku o jejich jednotě, aby na západě vzbudila mylný dojem, že tyto vlády mají plnou podporu obyvatelstva. Tím, že senátor Fulbright nečiní rozdílu mezi obyvateli těchto zemí a vládami, které je zotročují, přijímá tuto komunistickou báchorku jako skutečnost. Nezapomínejme na povstání ve Východním Německu v červnu 1953, na nepokoje v Polsku a v Československu a na revoluci v Maďarsku. Roztržka s Pekingem, rozdvojeni světového komunismu, krise v zemědělství a jiné vážné nedostatky v sovětské ekonomii přinutily Moskvu, aby satelitům trochu povolila uzdu. Ale neni to žádná báchorka, že v Bulharsku, Československu, Východ. Německu, Maďarsku, Polsku a Rumunsku je dosud sovětské vojsko. V Maďarsku tato sovětská okupační armáda je 40,000 mužů silná. A tato cizí armáda Maďarsku nepomáhá k dosažení svobody. A v “nejliberálnějším” ze všech sovětských satelitů, Polsku, Gomulkova vláda zavádí nové restrikce proti těm, kteři se domáhaji větší svobody. Avšak na základě senátorovy “pružné” politiky by naše vláda měla spíše podporovat diktátorské režimy než sily, které bojují za svobodu. V komunistických státech nastaly velké změny a změnil se i poměr mezi těmito státy. Tyto změny byly provedeny proto, aby se udržely a upevnily rozpadávající se diktatury. Ani jedna z těchto cizí pomoci nastolených vlád nepřipouští větší svobodu a ani jedna z nich nepřestává propagovat světové vítězství komunistické tyranie. Pokud tyto změny aspoň trochu zlepšily životni podmínky obyvatelstva, nestalo se tak proto, že by některé západní státy byly uplatňovaly princip “pružné” politiky vůči těmto diktaturám, ale proto, že byly vynuceny lidem samým. Senátor Fulbright také doporučoval, ", . . abychom se na přítomnost Castrova režimu dívali jako na nutné zlo a ne jako na nesnesitelné nebezpečí . . .” Senátor tvrdí, že pro Spojené státy Castro nebezpečný není, ale uznává, že kubánský komunismus představuje nebezpečí pro latinskou Ameriku. Při tom ovšem zapomíná, že to, co ohrožuje latinskou Ameriku, automaticky ohrožuje Spojené státy. Jeho řeč povzbudila a posílila podvratné živly, které pracují pro zničení demokratických institucí v latinské Americe. (Pokračování na str. 7.) 6 • VĚSTNÍK [pageend6]O. PEJSA: NÁSILNICKÉ KOMUNISTICKÉ METHODY. Komunisté jdoucí bezohledně za svými politickými cíli neštítí se žádných podlých prostředků, ba ani zákeřných vražed. Celý svět je zapředen nebezpečnou pavučinou agentů rudého faraona. Z této nebezpečné hry o bytí či nebytí nejsou vyňaty ani Spojené státy americké. ČSNRA, jejímž předním úkolem je boj o obnovu demokratické svobody ve staré vlasti a ochrana svobod této země, neustane burcovat krajany z národnostní netečnosti a neustane odhalovat komunistickou podvratnou činnost. Je-li boj ČSNRA mravně oprávněn, posuďte laskavě z následujícího: 1. Dne 21. června t. r. připomeneme si v hluboké úctě 151eté výročí popravy div. generála Heliodora Piky, odsouzeného k potupné smrti na šibenici rudou třídní justicí. Statečný francouzský legionář z první světové války, mimořádný důstojník generálního štábu čs. armády první republiky, významný účastník odboje proti nacistickým okupantům a později za druhé světové války šéf čs. vojenské mise v Moskvě nemohl ujiti svému krutému osudu, jakmile v ČSR přišli k absolutní moci rudi moskevští místodržitelé. Jako loyální voják hlásil ve své funkci svému vrchnímu veliteli v Londýně všechny zrádné rejdy čs. komunistů dlících v SSSR. Byl svědkem toho, jak zašantročili Podkarpatskou Rus, hatil jejich úsilí o zkomunisování čs. vojenského sboru. To mu nemohli — v čele se zrádcem Fierlin- grem — pochopitelně odpustit. Nemocného generála zatkli ihned po puči, ale při přípravách obžalovacího spisu narazili na velké potíže. Majíce ho ve své moci mohli se ho zbavit ubitím v žaláři, jako celé řady jiných vlasteneckých důstojníků. Proto je nepochopitelné, co sledovali soudním procesem a to absurdní obžalobou z velezrady, v níž jako korunní svědek vystupoval dobrodruh Vojtěch Kohout. Jeho profil vylíčil velmi přesně gen. Studlar, z jehož svědectví uvádím: “Vojtěch Kohout narodil se v Bruntálu ve Slezsku. Povoláním sklář byl odveden do čs. armády v r. 1921. Útěkem do Německa vyhnul se vojenské službě, aby nemusil sloužit “nenáviděné buržoásní čs. republice.” Jako organisovaný komunista potloukal se mezi německými tovaryši a když mu začala pod nohama hořet půda, odešel do SSSR. Odveden do sovětské armády byl s vojenskými jednotkami poslán později na Pamir. Tam vynikal pitkami a zálety. Po propuštění z armády byl nějaký čas ředitelem cukrovaru. Později byl povolán do školy NKVD, v těchto službách pak zůstal natrvalo. V prosinci 1944 byl přes odpor generála Piky přijat na nátlak komisaře Machlise v hodnosti štábního kapitána jako osvětový důstojník k 1. čs. letecké divisi. Po návratu do vlasti byl škpt. Kohout přidělen hlavnímu štábu a po komunistickém puči byl přemístěn do Vojenského historického musea. Jako člen sovětské zpravodajské služby měl dostatek prostředků ku zhýralému životu a do této služby lákal důstojníky slibuje jim 1,000 Kč. měsíčně. K jeho přátelům patřil zejména Fierlinger a Nejedlý, který z něho dokonce udělal doktora filosofie. Po návratu do vlasti postřílel Kohout celou sousedovu rodinu — jak se vychloubal — protože za války prý utiskovala rodinu jeho. Na cestovní rozkaz Vojenského historického ústavu byl vyslán do Moskvy, aby tam sháněl materiál proti gen. Pikovi pro Fierlingra. Na tuto cestu mu bylo vyplaceno 30,000 Kč. Již v té době veřejně hlásal, že Pika bude popraven. Později jako lidový soudce na Pankráci má na svědomí i životy mjra. Nechanského, mjra. Prokše, plk. gšt. Lukase (býv. čs. vojenského přidělence ve Washingtonu), plk. Svobodu, kpt. Jebavého, pplk. Goniče, škpt. Šťastného, gen. Šípka, gen. int. Pelichá, kpt. Soka. Stovky aktivních důstojníků byly jeho přičiněním uvězněny na Pankráci, na Borech, v Leopoldově a v Jáchymově. 2. Jiným rudým lancknechtem je generál dr. Procházka, dnes rektor slavné Karlovy university. Jeho odporná duše je mu vepsána již ve tváři. Kdo ho jednou viděl, nezapomene na jeho fysiognomii. Procházka je organisátorem instituce t. zv. osvětových důstojníků v čs. armádě. Jejich osvětová činnost se především vyznačovala pozorováním veškerého protikomunistického hnutí ve vojenských jednotkách. Toto nadělení přivezla do vlasti východní armáda a po příchodu byla osvětová služba tak důkladně prohloubena, že do svých sítí zapředla celou armádu až do poslední jednotky. Osvětoví důstojníci kázeňsky nepodléhali velitelům jednotek, jimž byli přiděleni a po věcné stránce odpovídali jen vyšším stupňům osvětové služby. Tato udavačská služba dodávala pak oběti Reicinovi, přednostovi OBZ (obranného zpravodajství), popraveného později vlastními chlebodárci ve společnosti se Slánským. Reicinova služba nejednala s “vinníky” v žádných rukavičkách již před pučem, naplno se ovšem rozjela až po puči. Protože letectvo a útočná vózba mohla býti překážkou připravovaného puče, komunistům se podařilo prosadit v jejich velení dva zaryté komunisty! Gen. Hanuše u letectva, gen. Papouška u útočné vozby, kteří již v r. 1945 zahájili ve své pravomoci čistky vyhazováním z činné služby všech důstojníků nekomunistů. A to vše se dělo pod ochranou dvou slabochů, ministra národní obrany gen. Svobody a náčelníka hlav, štábu, gen. Bočka. Toto na vysvětlenou všem, kteří ještě dnes nechápou, že se tak vyspělý národ mohl stát snadnou kořistí komunistického imperialismu a jako varováni celého svobodného světa před živelním nebezpečím. Dr. Alice Masaryková přijímá čestné členství ČSNRA. MIAMI, dne 4. května. — “Jsem si plně vědoma velké pocty, které se mi dostalo tím, že jste mě jmenovali čestnou členkou Československé národní rady americké. Sama nedostatečná, přeji Vám z celého srdce, aby vaše organisace zodpovědné jednotlivce spojovala v uvědomělém celku, oddanému národní práci.” K torno dodáváme, že Dr. Alice Masaryková dostala několik tak krásných dopisů z Československa, že požádala Hlas Ameriky, aby vyslal do Československa její pozdrav. “Dnes 3. května jest mi 85 let. Myslím na minulá léta a uvědomuji si, že velké ideály bez drobné denni práce nejsou nic platné. A zrovna tak si uvědomuji, že drobná denni práce bez ideálu stává se hluchou. Kdo obé spojuje dojde svého cíle, byť v míře sebemenší. Jsem Vám vděčna za pozdravy a přání, která mě posilují, a opětuji zvláště jedno přáni, které mne velmi povzbudilo: Přeji Vám zdraví a radost ze života a ostatní přijde samo. Vaše všem oddaná Alice G. Masaryková.” NÁVRAT K APPEASEM ENTU ?— (Dokonč. ze str. 6.) Je nejvyšší čas, abychom z hlavy vypustili všechny báchorky a postavili se tváří v tvář skutečnostem, které nás konfrontují. Nejsilnější a nejagresivnější vojenskou mocí v Evropě je komunistická moc — Sovětský svaz. To není báchorka. Nejsilnější a nejagresivnější vojenskou mocí v Asii je komunistická moc — Rudá Čína. To je skutečnost. Nejsilnější a nejagresivnějši vojenskou mocí v latinské Americe je komunistická moc — to “nutné zlo”, Castrova Kuba. To je více než “nutné zlo”. Rozdvojenost v komunistickém táboře může posloužit svobodnému světu jen tehdy, využi- je-li tohoto rozkolu ve prospěch míru a svobody. Na druhé straně, roztržka v západním táboře, — kdyby měla pokračovat anebo se měla prohloubit, — by mohla komunisty zlákat k nové agresi. V tomto kritickém údobí naší historie nejpřednějším úkolem svobodného světa musí být: zajistit převahu sil a znovu nastolit jednotnost v politice a akci. (Přeložila Anna Faltusová) VĚSTNÍK • 7 [pageend7]LADISLAV RADIMSKÝ: PROMĚNY. Když středověká obec vstoupila do dějin a uvědomila si společenství ducha i zájmů, začala stavět katedrálu. Svou katedrálu, tím větší a odvážnější, čím komuna byla uvědomělejší a výbojnější. Chrám měl být její sýpkou blahobytu, pracovní bursou, lidovým divadlem a shromaždištěm celé obce, kde se obchodovalo v době trhů, tančilo o svátcích, bojovalo v době revolt a modlilo vždycky. Katedrála se stavěla po staletí, generace po generaci zvedala její oblouky a věže k nebi a dávala novým a novým sochám jako zázrakem vystupovat z jejího kamenného těla. Nebylo přesných plánů, sama intuice lidu plánovala ideu stavby i její výzdobu. Tam, kde obec byla živá, katedrála se nedokončila a stále se staví — jako symbol života a viry, že ne sa- mým chlebem živ je člověk. Ne, nemluvím o gotické katedrále, jak se rodila z chaosu středověku. Mluvím o národní kultuře. Ani ona nesnese diktátorského stavitele a plánované pětiletky, i ona se rodí z ducha národní obce, z hlíny společných radostí a utrpení, a je tím krásnější a původnější, ba revolučnější, čím je obec jednolitější, nerozdělená třídními zápasy, čím vyšší ideály do své katedrály vtěluje. Katedrály v Chartres, Amiensu, Bauvais, v Rouenu i jinde se právem pokládají za vrcholná díla lidského umu a uměni. A přece byly stavěny na určitém omezeném místě, uzavřenou obcí a lidmi mluvícími jednou řečí. “Donner un sens plus pur aux mots de la tribu”, tak definoval Mallarme účel národního jazyka a všeho umění. Kameny se často musely tesat v dalekých lomech a zdaleka vozit, sklenáři museli cestovat týdny do míst, kde se učili svému uměni, přece však jen členové obce stavěli katedrálu, jen oni jsou staviteli chrámu ve smyslu březinovském, jen oni, nikoliv světoobčané —•. i kdyby vynikali vzdělaností. Víc než vzdělanosti je třeba k stavbě katedrály! Je třeba i skromnosti vědět, že isolace pokusu je základním požadavkem vědy, a že slovo “kultura” je odvozeno z pěstováni vymezeně malé zahrádky. Kdo je tak všemohoucím zahradníkem, že chce svým rýčem zúrodnit celý svět? Existuje italské ma-, lířství, francouzská architektura, španělské drama, anglická poezie, německá hudba a ruský román. Neexistuje však konkrétní světová architektura, malířství a hudba, neexistuje světová poezie a román. A existují-li, nestojí za mnoho. Snad možno spíše mluvit o světové vědě. Nevšimli jste si však, že největší myslitelé — ať to byl Archimedes nebo Newton, Planck nebo Einstein, Komenský nebo Purkyně — věděli, v které obci jsou doma? Proto nutno odsoudit ty, kteří tak či onak, zlobou, nesvorností a malostí, kazí národní společenství. Rmoutí nás, slyšíme-li, že děti našich lidí v cizině zapomínají řeč stavitelů naší katedrály. Litujeme, že i spolek tak znamenitý, jako je P.E.N. Klub v exilu, podporuje jen překládání exilové tvorby do světových jazyků a nečiní nic pro tvorbu v jazycích mateřských. Mrzí nás, že i herec, který také kdysi nemálo pomohl zvedat klenbu našeho moderního divadelnictví nahoru, dovedl nyní v cizině říci: “. . . jestli jsem Čech nebo co jsem, přesně nevím. Moc to se mnou zamávalo, já nevím, kam patřím, ale jsem rád, že jsem rád. A jsem rád na světě. Tak asi patřím do světa.” Domnívám se, že Jiří Voskovec, ač nesporně patří do světa, bude mít čestné místo v dějinách divadla jen za svou vynikající práci, kterou konal, když ještě věděl, že je Čech. Nacionalismus? Nikoliv, mluví-li se o něm v obvyklém smyslu slova. Ano, mluví-li se o něm, jako o něm mluvil F. X. Šalda ve svých Bojích o zítřek: “Národ je slovo a pojem filosofické naděje. Nezoufej pro nízkost a ubohost dneška, jest jen přechodem a mostem mezi velikostí mrtvou a velikostí nenarozenou, branou, před níž stojí, hotova vejít, všecka jitřní slunce, ukutá z klidu a slávy. Býti národním znamená pracovat! na mystickém cíli a úkolu, na dra- matě světovém, v němž národnost jest jen jedním z živlů a herců a pro něž jest dána jako forma, cesta a dráha — cesta nevyhnutelná a jež se nedá ničím nahradit.” Nebudiž utečenců se staveniště národní katedrály, která je podle Saldy nevyhnutelnou cestou k světovému dramatu, jež je bojem proti lidskému údělu, proti osudu a proti smrti! Jsme-li živí, stavíme svou katedrálu — v družném společenství s těmi, kteří ji staví doma! Jen jako stavitelé chrámu máme právo z ní vyhnat ty, kteří podkopávají její sloupy a vykrádají poklady, nahromaděné potem, bolestí a fantazií generací. (“Proměny”, vydává SVU, vychází čtvrtletně. Roční předplatné $5.00, pro členy $4.00, jednotná čísla $1.50. Předplatné vyřizuje Dr. John G. Lexa, 47-16 Austel Pl., Long Island 1, N. Y.) Sjezdová resoiuce o uprchlících v Německu. Sjazd Československej národnej rady americkej vypočul zprávu o postavení a potřebách čsl. uprchlíkov — obětí komunizmu — ktorí bez vlastnej viny ostavajú bez vydelko- vých možností v Nemecku a Rakůsku a sů odkázaní na pomoc našich složiek a celej krajanskej veřejnosti. Sjazd ďakuje svojim složkám a celej krajanskej veřejnosti za pomoc už poskytnutá priamo alebo prostredníctvom American Fund for Czechoslovak Refugees. Vyzývá všet- kých krajanov, aby týmto obetiam v rámci svojich možností pomáhali radou, umožňováním trvalého usídlenia a hmotnou podporou. Proč být členem Československé národní rody americké? V polovině března měl na koleji university ve Whitewater, Wisconsin, projev kulturní přidělenec čs. vyslanectví ve Washingtonu. Jeho projev zněl v této tónině: nebojte se komunismu, komunismus je pokrok, nesený lidem. V Československu prý zvítězil komunismus, protože většina národa se postavila rozhodně za zasloužilou Komunistickou stranu Československa a “smetla zrádnou reakci”, která chystala puč. Říkal tedy v podstatě totéž, co na mnohých universitách a náboženských shromážděních hlásal rev. Milan Opočenský, co v časopise “Student World Chronicle” pod nadpisem “Marxism and Christianity” otiskuje Milan Ma- chovec. To znamená: Zatím co mnozí na západě se těší nad tím, jak se komunismus umoudřil, komunisté využijí všech příležitostí, aby nás naleptávali a své lži šířili tam, kde je to nejnebezpečnější: mezi studující mládeží. Ve Whitewater na štěstí byl mezi posluchači československý uprchlík, parašutista západní armády a československý důstojník pan J. Šperl, který komunistické nepravdy na místě vyvrátil. Ale na kolika dalších kolejích od té doby byl “kulturní přidělenec” komunistického vyslanectví, aby tam šířil propagandu a lži — a bez odporu! Zastavit a vyvrátit propagandu, kterou zde dělají komunisté z Československa, musí a mohou zase jen američtí Češi a Slováci, a jejich organisací, sloužící tomuto účelu, je Československá národní rada americká. Je však nutné rozšířit její organisační síť tak, aby zachytila co možná všechny podobné nájezdy komunistických propagátorů, mohla na jejich vystoupeni poslat své mluvčí a vybavit je včas průkazným materiálem, kterým by zmařili a překazili jejich matení americké veřejnosti. Ti “antikomunisté” mezi námi, kteří mají plná ústa demokracie a stížností, že se nic nedělá, a při tom se vyhýbají svému podílu na této konkrétní, drobné, a přece předůležité práci, jsou pokrytci a mluvkové. Práce je mnoho, poctiví pracovníci jsou vítáni. Každý má svou příležitost, pro každého jsou dveře otevřeny. Staňte se členy a spolupracovníky Národní rady a zařaďte se do našeho zápasu. 8 • VÉSTNÍK [pageend8]Druhá výprava ČSN RA do Washingtonu a na světovou výstavu. Slavnostní obřad u hrobu presidenta Kennedyho na nár. hřbitově v Arlingtonu. Armádní důstojníci kladou věnec ČSNRA jménem Američanů čs původu. DOLEJŠÍ obrázek: Na náměstí před hlavním vchodem kongresu. Účastníci výpravy ČSNRA navštívili senát a prohlédli si hlavní část kongresu Spoj, států. Po plném úspěchu dubnové výpravy Československé národní rady americké do New Yorku, přijede dne 18. června další výprava, 80 členů ve dvou autobusech, opět za doprovodu ses. Emilie Welclové. Ubytována bude v hotel Governor Clinton na 7. Ave. a 31. ul. Program zahrnuje okružní jízdu městem, prohlídku Sochy svobody, budovy Spojených národů, Empire State a dvě návštěvy světové výstavy. V pátek večer bude společná večeře v sokolovně na 420 East 71st St.; v neděli odpoledne se výprava zúčastní Československého dne, programu v Singer Bowl na výstavišti. Výprava vyjíždí z Chicaga dne 16. června a před příjezdem do New Yorku navštíví Niagarské vodopády, domov a hrob presidenta Roosevelta v Hyde Parku. Z New Yorku odjede dne 23. června a cestou do Washingtonu se zastaví v Belcampu, Md. Ve Washingtonu je bohatý program, který zahrnuje položení věnce u hrobu presidenta Kennedyho a výlet do Mt. Vernon, sídla presidenta Washingtona. V pátek dne 26. odpoledne se pak jede do krásných hor po Skyline Drive do údolí řeky Shenandoah. V Luray, Va. se přenocuje a po prohlédnuti krápníkových jeskyň se putuje do Chicaga. Návrat v neděli dne 28. června. VĚSTNÍK • 9 [pageend9]V NOVÝ ŽIVOT Sokolové požádáni o spolupráci pro vládní program Physical Fitness. (Tisková služba Americké Obce Sokolské) Sokolské tělovýchově ve Spojených státech dostalo se v těchto dnech významného uznání od Stan Musiala, zvláštního poradce presidenta Lyndon B. Johnsona pro vládní program Physical Fitness. Stalo se tak na poradě představitelů tělovýchovných organisací v Americe, která se konala v pátek 8. května t. r. v Top of the Fair restauraci v New Yorku. Byla svolána mayorem města New Yorku Robert F. Wagnerem za tím účelem, aby byla zahájena příprava k praktickému prováděni plánovité, cílevědomé a na dobré základné budované tělovýchově americké mládeže, o kterou tak upřímně usiloval President John F. Kennedy a k jejímu uskutečněni zahájil rozhodné kroky President Lyndon B. Johnson. Porady se účastnilo celkem 15 představitelů tělovýchovných organisací. Americkou Obec Sokolskou zastupovali starosta Karel M. Prchal, mistostarostka a jednatelka Bláža J. Čiháková, Slovenskou Tělocvičnou Jednotu Sokol četná delegace v čele s Andrew Valuškem a Johnem Babuškou, Polský Sokol její starosta Walter J. Laska, Americké Turnery pan Schroeder, byla také zastoupena organisace P.A.L. Průběh porady, kterou vedl Andrew Valušek, byl důkazem opravdového zájmu vládních míst o uskutečnění vládního programu k zabezpečení všestranné výchovy americké mládeže k tělesné a duchovní zdatnosti, odolnosti a vyspělosti. Byl to Stan Musial, sám vychovaný v tělocvičnách Polského Sokola, který prohlásil, že způsob sokolské výchovy považuje za nejlepší cestu k výchově americké mládeže k fysické zdatnosti. Uvažuje se proto vytvořit zvláštní sbor. Za tím účelem sejdou se představitelé tělovýchovných organisací v brzké době ve Washingtonu, aby projednali postup k uskutečnění vládního programu tělovýchovy. Jubilejní sokolský slet r. 1965. Vyvrcholením všech historických událostí, spojených s oslavami dovršení století života Amerického Sokolstva bude jubilejní slet ve dnech 24. až 27. června v roce 1965 v Chicagu, Illinois. Do Výboru jubilejního sokolského sletu byli jednohlasně zvoleni: předseda br. James L. Čihák, místopředsedové bří. Václav Šimaner a Charles T. Kropík, jednatelka ses. Bláža J. Čiháková, pokladník br. Břetislav Vaněk, zapisovatelky — anglická ses. Betty Prenerová, česká ses. Jaromíra Žáč- ková. Čestným předsedou jubilejního sletu byl zvolen bratr Karel Prchal. Jednání pracovní části schůze vedl od svého zvolení předseda br. James Čihák. Přítomni zástupci a činovnici sokolských jednot přihlásili se hned do všech odborů Výboru jubilejního sletu. K provedení jejich vnitřní organisace a určení úkolů byli zvoleni: Odbor finační br. Frank Vodrážka, ubytovací br. Charles Kropík, hospodářský br. Josef Drnec, pro organisací průvodu br. V. Šimaner, hlavni maršál br. George Bouček, sletový památník br. James Čihák, sletová výstava br. Josef Janečka ml., odbor technický tvoří náčelnictvo. Píšete-li nám, udejte svůj ZIP-Code. Poštovní úřad žádá od časopisů, aby adresy byly opatřeny číslem ZIP-Code. Pomůžete nám, budete-li je uvádět ve svých dopisech. Děkujeme Vám. Příští zájezdy ke krajanům. Ses. Welclová hlásí, že připravuje dvě zajímavé výpravy. První vyjede dne 30. července, na 5 dni, do WILBER, kde se zúčastníme velké krajanské oslavy české Nebrasky a odtud do SPILLVILLE, IA., navštívit místa, kde o prázdninách žil a tvořil skladatel Antonín Dvořák. Dne 30. září se pořádá tradiční zájezd do HOT SPRINGS, ARK., který bude letos zpestřen návštěvou Československého dne v DALLASU, TEX. Pojede se, jako vždy, pohodlným, modernim busem, který zůstane po celou dobu s výpravou. Bude to jedinečná příležitost, jak poznat naše krajany v Nebrasce a Texasu. Zajímáte-li se o zájezd, přihlaste se brzy, aby Vám byly poslány podrobnosti. Naše zájezdy za vedení ses. Welclové se staly tak populární, že se doporučuje brzké vyřízeni přihlášky. Česká škola končí první pololetí. Koncem dubna skončila vyučováni nová česká škola v Dallas, Texas, kterou se podařilo otevřít před šesti měsíci diky neúnavnému úsilí řady obětavých národních pracovníků, v první řadě br. M. Halouzky, poúnorového uprchlíka, který těžce pociťoval nedostatek české školní výchovy pro své vlastní děti. Během šestiměsíčního kursu se děti naučily číst česky, dověděly se o vánočních a velikonočních zvycích ve staré vlasti, naučily se základní české pozdravy a dověděly se o úloze československých přistěhovalců do Ameriky. Škola měla tři kursy: pro děti do 8 let; od 9 do 12; a starší. Nej- nižší třída se učila ze “Slabikáře", který vydal newyorský Sokol; druhá a třetí třída používala dnes téměř nedosažitelnou Mikulovu učebnici “Progressive Czech”, vydanou Čs. národní radou americkou. Vzkříšení staré kulturní tradice. Začátkem dramatického umění v českých zemích jsou pašijové hry, které dosáhly značné dokonalosti už kolem roku 1350 a od té doby se udržovaly až do II. světové války. I českoslovenští přistěhovalci si přivezli s sebou lidové texty pašijových her; jeden z nich byl objeven nedávno v knihovně neznámého česko-amerického písmáka, a diky nadšení mladého kněze p. Vojtěcha Víta byl vzkříšen k životu začátkem dubna Distriktním svazem českých katolíků v Chicagu. Představení, přes technické potíže umělecky bezvadně vypravené, shlédlo přes 1500 diváků. Nejhlubši dojem zanechala scéna před Pilátem — dav, křičící “Ukřižuj, ukřižuj”, děsivě připomínal dav z Čapkovy “Bílé nemoci”, než udupe k smrti doktora Galéna, nebo pražskou luzu, ženoucí se “na šibendu” v poválečných letech. Pro velký úspěch bylo představeni opakováno o týden později, při kteréžto přiležitosti byly napraveny některé technické nedostatky představení prvního, zejména dlouhé přestávky a rušivě působící úvodní článek Dr. Krejčího v programu. Zpěvy z modrých hor Songs of the Blue Mountains Společnost pro vědy a umění (SVU) — Czechoslovak Society of Arts and Sciences in America, Inc., vydala v těchto dnech pozoruhodnou novou knihu známého československého básníka Miloslava Zlámala. Krásnou grafickou obálku navrhl akademický malíř Jaroslav Šejnoha. Úvodní slovo napsal literární kritik Jaroslav Trnka, redaktor literární revue “Recontres” v Paříži. Knihu možno objedánati u pokladníka SVU: Oldřich Černý, 1826 Harvard Street, Washington 9, D. C., U.S.A., anebo přímo u autora: Miloslav Zlámal, 498 Whitmore Ave., Toronto 10, Canada. Cena knihy $1.50. 10 • VĚSTNÍK [pageend10]ZPRÁVA Z PŘEDSEDNICTVA. První posjezdová schůze se konala dne 11. května a vyslechla a projednala zprávy úředníků a výborů. Byly projednány záležitosti, související se sjezdem, zejména využiti sjezdových resolucí, zaslání dopisů do Bílého domu, pošt- mistrovi Gronouskému, telegramu dr. Alici Masarykové s oznámením jejího čestného členství a blahopřání k 85. narozeninám. Byla schválena zpráva o zájezdu výpravy Rady do New Yorku a Washingtonu. Byla usnesena všemožná podpora Výboru pro Čs. den na světové výstavě v New Yorku, který vede naše newyorská oblast, a jednomyslné odhlasováno, že Rada bude s Konferencí demokratických Slováků spolupořadatelkou oslav 20. výročí slovenského národního povstání. Oslavy v Chicagu (pravděpodobně dne 3. října) budou ústředními oslavami pro Spojené státy a Kanadu. Další usneseni se týkala návštěv z Československa, útoků komunistického tisku na ČSNRA a činnosti komunistických propagátorů ve Spojených státech. Na 25. května svolána mimořádná schůze k projednání záležitostí administrativního rázu. Z OBLASTÍ A ODBOČEK. ODBOČKA YORKVILLE, N. Y. Odbočka Yorkville ČSNRA se zapojila koncem dubna do pořádání přátelského večírku, který připravila odbočka Long Island v Českém Domově v Astorii na uvítanou první autobusové výpravy ČSNRA z Chicaga na Světovou výstavu v New Yorku. Věříme, že chicagští budou dlouho s radostí vzpomínat na tento veselý večírek, který jistě přispěl k utužení přátelství a spolupráce newyorských složek ČSNRA s našimi milými hosty z Chicaga. Delegace odbočky Yorkville zúčastnila se 2. května položeni věnce k pamětní desce T. G. Masaryka a generála Mi lana Rastislava Štefánika v parku na dolním Manhattanu. Předseda a tajemnice odbočky Yorkville zúčastnili se téhož dne společné večeře chicagské výpravy. Při té příležitosti požádali chicagské hosty o příspěvek ve formě well wishers na památník Československého dne na Světové výstavě. Tato žádost se setkala s velkým porozuměním chicagských hostí a sestra tajemnice děkuje jim touto cestou za jejich příspěvek, který celkem činil §66.00. Jinak odbočka Yorkville, stejně jako druhé dvě newyorské odbočky, žije ve znamení připrav na Československý den, který se koná v neděli 21. června na Světové výstavě v New Yorku. Pokladní odbočky, sestra Jarmila Uhlířová, nacvičuje každý týden s přihlášenými Československou Besedu, která bude částí sokolského vystoupeni na Čs. dni. Bratři Walzel a Gašparec jsou stálými delegáty Výboru pro pořádání Československého dne. Připravovaná členská schůze, která se měla konat 26. května a na jejímž programu měla být přednáška “Sedm set let Vlčnova” s promítáním amatérského filmu z vlčnov- ských národopisných slavností z loňského roku, bvla odložena na červen, poněvadž téhož dne koná Národní rada žen svobodného Československa vzpomínkový večer u příležitosti 80. výročí narozenin presidenta Edvarda Beneše. Jarmila Svitavská-Walzelová, tajemnice. PRVNÍ ODBOČKA NA LONG ISLAND, N. Y. Dne 30. dubna byl v naši odbočce svátek. Zase jako loni přivezla ses. Welclová busload usměvavých strýčků a tetiček z Chicaga, i z okolních států. Mezi nimi byl dokonce krajan ze San Paulo, Brazílie a Kanady. Přijeli se podivat na světovou výstavu a k nám zašli “na kus řeči” — a řeči bylo přehojně. Jsou vždy našimi nejmilejšími a nejvítaněj- šímí hosty, ostatně někteří byli mezi námi již s loňskou výpravou a tak splnili slib, že se zase vrátí. Přijela zase paní “Vejřečná”, která nám loni v úloze pražské obchodnice z Ovocného trhu rozesmála přeplněný sál a na všeobecnou žádost, ač na to nebyla připravena, sáhla do zásobníku svých vzpomínek a svým svérázným humorem pověděla něco o “staré české Plzni”, o moderních a starých pradlenkách. Ne, sestra Mařka Radvanovská se v žádné tlačenici neztratí! Doufáme, že i hosté z Chicaga mezi námi pookřáli, převelice nás potěšili svou návštěvou. A ovšem, kde jde o pobaveni a legraci, nikdy nezklame náš československý "Bob Hope” Jára Kohout. S Alicí Lexovou, zvláště v ruské části programu jsou tak výborní, že bychom je mohli navrhnout pro kulturní výměnu do Sovětského svazu, jenom mám obavu, že by je nám nevrátili. Také tanec Alice Lexové “Praha-Paříž”, za pianového doprovodu jejího manžela Hanuše Lexy, byl velice půvabný. A potom jsme se všichni rozezpívali, nejraději ovšem máme písničky našeho mládi, ze Šumavy, z Čech a Moravy. Mladá léta tam prožitá, česká mluva a zvyky, to nás sbližuje. Ve vzpomínkách zůstalo jenom to krásné a naše. Dlouho do noci hlaholily písně “Českým domovem” a jenom neradi jsme se rozcházeli. Mili krajané z Chicaga a západu, kteři přijedete na Československý den na světové výstavě dne 21. června! Přivezte s sebou národní kroje, dodejte krásy a lesku našemu dni! A přijeďte v hojném počtu, o to Vás pěkně prosíme! Frank Havlík. ODBOČKA MASARYKOVA SDRUŽENÍ, DETROIT, MICHIGAN. Ve čtvrtek, dne 7. května, jsme uvítali výpravu v novém motelu Continental a zažili s účastníky velice pěkný večer. Našich členů a členek bylo však jen dvacet — ten večer konaly měsíční schůze obě sokolské jednoty. V prostorném sále motelu předseda odbočky br. Jan Sklenář, místopředseda br. R. Heřman a tajemník A. Benesh uvítali přítomné. Je tomu již dlouho, co jsme měli mezi sebou milé přátele z Chicaga. Představeni byli všichni přítomní z Detroit a v proslovech byly podány podrobnosti o naši práci a problémech. Sestra Emilie Welclová, vedoucí výpravy, v delším proslovu podala zajímavé zážitky z dvoutýdenní cesty na východ, večírků odboček ve Washingtoně a New Yorku a hlavně poutavě popsala světovou výstavu, kterou vřele doporučila. Někteří účastnici výpravy se ujali slova; krajan p. Tomášek z Brazílie vyprávěl zajímavě o svých zkušenostech ze života v Jižní Americe a činnosti krajanů. Všechny proslovy byly se zájmem vyslechnuty. Mladičká Joyce Peters v národním kroji přivítala česky a podala ses. Welclové kytici růží k svátku matek. Tajemník Anton Benesh přednesl několik básni, které jako učitel české školy učil k oslavě matek. Pak bylo pohoštění obětavých sester. Kávu dodal ředitel motelu p. Regula, který je jihoslovanského původu. Výprava darovala odbočce hezký malovaný talíř pro štěstěnu. Šťastná majitelka talíře vrátila dar odbočce, za což srdečné díky jí, i výpravě. Byl to opravdu rušný a radostný večer, sešli jsme se s přáteli z Chicaga, pisatel s manželkou uvítali své chicagské hostitele, br. Josefa Janečku a jeho ženu Pavlu. Besedování nebralo konce a dokonce jedna naše členka se sešla s tetičkou, kterou již dávno neviděla. Výprava byla ubytována v komfortních místnostech nového motelu, kde se jim líbilo. S přáním šťastného návratu domů ukončen byl náš radostný večer. Odbočka pořádá zábavní, přátelský večer v pátek, dne 12. června v Dearborn Youth Center na Michigan a Green field Rd. Promítány budou zajímavé, barevné filmy účastníků z loňského zájezdu do Československa. Po filmech, pohoštěni a beseda. Všichni krajané jsou srdečně zváni. Na shledanou! Ukrajinská oslava. V neděli, dne 17. května, ve 4 hod. odp. početná osada Ukrajinců oslaví 150. narozeniny básníka Ukrajiny Tarase VĚSTNÍK • 11 [pageend11]Shevcenka na státní universitě Wayne v budově McGregor Memorial Center. Hlavním řečníkem je prof. Lev Dobrian- sky z Washingtonu. Pořádající výbor zaslal čs. osadě srdečné pozvání na ukrajinský velký den. A. Benesh. ODBOČKA WASHINGTON, D. C. Výprava vedená ses. Welclovou (a ses. Boženou Janoušo- vou) přijela v neděli dne 26. dubna a odbočka washingtonská uspořádala pro hosty pěkný uvítací večírek. Konal se v moderním Piek Motel Inn, kde byla výprava ubytována a přinesl návštěvníkům požitek radostného večera se zcela originelním zábavným pořadem. Znamenitý kytarista Dr. A. B. Beřkovec předvedl obsáhlý repertoir kabaretních písniček, jež jsme neslyšeli již dlouhá léta. Radostně uvítali chicagští hosté Věru Hefnerovou, roz. Hilgertovou (původně z Chicaga). Dobrá houslistka a ještě s doprovodem znamenitého harmonikáře Souly (zvláště pro náš večer přijel z Baltimore) rozezpívala paní Hef- nerová nejprve solové zpěváky, ale záhy celou společnost. Originelní byla “hawaiská hudba” ses. Jarmily Němcové. Zlatým hřebem večera bylo vystoupení Dr. Jaroslava Němce, který povzbuzen přítomností rodáků ze svého moravsko- slováckého kraje, uplatnil jedinečnou humornou historii, jak se kdysi slaví vály hody. Výborná znalost ryzího nářečí učinila přednes Dr. Němce jedinečným požitkem. V pondělí dne 27. dubna položila chicagská výprava věnec na hrob presidenta Kennedyho a navštívila pak Mt. Vernon, sídla George Washingtona, dále národní katedrálu s hrobem presidenta Wilsona, v úterý tiskárnu bankovek, katolickou katedrálu, FBI, národní galerii, Voice of America a kapitol, kde je přivítal senátor Paul H. Douglas z Illinois. Ve středu byla specielní prohlídka Bílého domu; v novém Smithsonian museu se zajímaly hlavně účastnice o výstavu krásných šatů “prvních dam”. Výpravu doprovázel tajemník odbočky a br. J. Brandejs. Jos. Kučera. Z CHICAGSKÉ OBLASTI. Se zájmem a sympatii jsme sledovali zprávy o studentských demonstracích 1. máje v Praze, kde na 3,000 studentů již třetí rok volalo po svobodě akademického učení. Tento rok se studenti nenechali zastrašit, a přivolané policii se nepodařilo demonstraci zlikvidovat ani pomocí psů. Muselo být použito velkého počtu policejních oddílů, aby vyklidily Václavské náměstí, kde dav volal “pryč s gestapem”, “chceme svobodu”. Letošní demonstrace byly zaznamenány světovým tiskem, a komunisté se marně snažili svést celý případ na skupinu výtržníků a huligánů. V rámci činnosti Obl. výboru ČSNRA reagoval na tyto události Klub svobodné kultury, jehož členstvo se skládá převážně ze studentů, kteří rozeslali 120 dopisů universitám po všech světadílech. V těchto dopisech apelovali na svobodné studentstvo světa, aby mělo na mysli osud kolegů-studentů za železnou oponou, a aby nezklamalo svým vlažným postojem naděje svých kolegů, kteří vzhlížejí k svobodnému světu v naději, že nebude lidstvo žít ve světě půl svobodném a půl zotročeném. Na Den zdobeni hrobů bude vypraven autobus v sobotu 30. května v 8:15 hod. ráno od úřadovny Rady k pietním obřadům na Český národní hřbitov, kde se zúčastníme průvodu, a pak navštívíme hroby zemřelých zasloužilých pracovníků a uctíme jejich památky. Po obřadech se výprava zúčastní společného oběda v České útulně, a ve 2:30 návrat k úřadovně Rady. Výprava k lidickému pomníku do Crest HilLu Joliet pojede přímo do Joliet, neboť tamní obřady s místními organisacemi začínají již v 1:30 odpoledne. Účastníci a delegace ČSNRA pojede soukromými vozidly. Zprávy odboček: Odbočka Česká Kalifornie spojila řádnou schůzi s přednáškou dr. Karla Kohlera-Rausche, který popsal organisování čs. vojenských jednotek v zahraničí v II. světové válce. Odbočka Mistr Jan Hus pozvala br. dr. F. Schwarzenberga, který přednášel o mezinárodní politické situaci. Klub svobodné kultury uspořádal večer písní, veršů, proz a satir dnešní nejmladší generace v Československu 12 • VĚSTNÍK pod názvem “Pražský cocktail”. Čs. obec legionářská, Svaz čs. důstojníků v exilu a Svaz členů bezpečnostních a strážních sborů v exilu uspořádaly společný večer v restauraci Stará Praha. Hlavním řečníkem byl redaktor J. Falta. Odbočka “Jan Masaryk”. Odbočka vedle organisační pomoci předsednictvu, která si vyžádala odeslání téměř 400 zásilek během dubna, pokračovala ve snaze podpořit veřejně vyjadřovaný uvědomělý postoj vůči komunistickému nebezpečí. Členové odbočky tak napsali 6 dopisů různým novinám a novinářům, 9 dopisů americkým senátorům a 11 dopisů kongresnikům, 2 dopisy šly diplomatům, dva televisním stanicím, atd. Došlé odpovědi byly potvrzením, že tato práce je dobře vynaložena, a proto odbočka připravila pro sjezd Rady návrh na rozšíření této práce na všechny složky Rady. Návrh byl jednohlasně přijat a předsednictvo pověřeno jeho provedením, jakmile poměry dovolí. Odbočka “Generál Štefánik” konala svou pravidelnou členskou schůzi dne 20. května v domě u bratra Sládka v Lincolnshire. Po projednání běžných záležitostí byly promítnuty dva dokumentární filmy “Krise v Mnichově” a “Od Mnichova do Moskvy”. Oba byly velmi zajímavé a dobrou připomínkou na dlouhá leta utrpení našeho národa za německé okupace a začátek nového utrpení za dnešní vlády komunistů. Se zájmem byl vyslechnut referát z posledního sjezdu Rady. A. Šalomoun, tajemník. ODBOČKA JAMES HOVORKA, ST. PETERSBURG, FLORIDA. Nastala nám letní sezona a hlavní turistický ruch je u konce, ale přicházejí noví návštěvníci, z nichž někteří jsou tu poprvé. Každý je upřímně přivítán do našeho přátelského kroužku. Zábava dne 10. května připadla na svátek matek. Při vstupu naše čilá sestra A. Janáčková podala každé dámě květinu. Ses. Mae Voráčková přednesla báseň k poctě matek, připravenou ses. Irene Sedletzovou, která však nebyla přítomna následkem úmrtí jejího bratra. Byla nucena okamžitě odjet do Hinsdale, Ill. Ses. Machalová byla zvolena matkou na rok 1964. Oslavili jsme to její výbornou večeři. Letní zábavy pořádáme teď jednou v měsíci a to druhou neděli. Příští zábava připadá na 14. června, Den otců. Doufáme, že se všichni ve zdraví sejdeme v Letter Carriers Hall. S pozdravem za odbočku James Hovorka, Irene Sedletzová. dopisovatelka. Národní rada žen děkuje. K vánocům vydala Národní rada žen svobodného Československa v New Yorku velmi pěkné vánoční lístky, které byly rozesílány po celých Spojených státech. Dnes výkonný výbor Rady (pí. Betka Papánková, předsedkyně, a L. Dro- bílková-Dvořáčková, jednatelka) děkuje všem, kteří pamatovali svým darem na staré a nemocné československé uprchlíky v Německu a Rakousku. “Byly jsme potěšeny štědrostí krajanské veřejnosti. Z prodeje bylo umožněno poslati k vánocům těm ne.ipotřebnějším DM8,800. Pomohly jsme zmirniti bídu a udělati trochu radosti těm, z nichž mnozí prožívali šestnácté vánoce v exilu bez domova a bez přátel. Máme v Německu v evidenci 4,470 čs. uprchlíků a z tohoto počtu je 1,050 starých a nemocných, kteří nemohou vyemigrovati do svobodného světa. Snažíme se ze všech sil pomoci těmto našim exulantům nejen o vánočních svátcích, ale i během roku.” OBNOVILI JSTE SI PŘEDPLATNÉ VĚSTNÍKU? $2.00 ročně. [pageend12]Zdravice Nár. rady žen Spoj, států československým ženám-matkám. National Council of Women of the United States, repre- sentujicí pres 6 milionů žen v Americe, zaslala československým ženám-matkám provolání, tlumočené Národní radou žen svobodného Československa a vysílané Radio Free Europe do Československa. Americká rada žen právě dovršila 75 let své činnosti. Vzpomíná v den matek, že byly po dlouhá léta spojeny s Čs. národní radou žen, s kterými spolupracovaly až do jejich násilného rozpuštění. Předsedkyně této velké americké organisace, Sophia Yamall Jacobs, zvlášť vřele vzpominá dvou českých žen mučednic, senátorky Františky Plamín- kové, umučené nacisty, a Dr. Milady Horákové, popravené komunisty. Obě byly členky parlamentu a předsedkyně Národní rady žen v Československu, obě zasvětily svůj život snaze zajistit lepši podmínky a větší možnosti na poli pracovním, plnou svobodu ženy ve veřejném životě, o což usilovaly v zákonodárství Čs. republiky. “Ony, které sloužily, pracovaly a zemřely za své přesvědčeni a víru v rovnoprávnost nejsou zapomenuty. Byly matkami v nejvlastnějším smyslu slova — milující, pečující, učící a vedoucí k lepšímu zítřku, kdy lidská práva a lidská důstojnost budou trvale zaručena ve světě, který uznává a zachovává bratrství všech lidí.” “Těm matkám, které usilují přes všechny těžkosti a utrpení, které přes velké oběti zůstávají silné a věrné svému cíli a bojuji proti neuvědomělosti a nespravedlnosti, Národní rada žen Spojených států, spolu s Národní radou žen svobodného Československa zasílá vřelé pozdravy ku dni matek.” Přednáška Dr. Schwarzenberga v Cedar Rapids, Iowa. Sdružení českých spolků v Cedar Rapids uspořádalo přednášku Dr. Františka Schwarzenberga z Chicaga v neděli odpoledne, dne 5. dubna, v Národní síni. Odpoledne bylo zahájeno hymnami a uvítáním předsedy Václava Drahozala, který představil vzácného hosta. Dr. Schwarzenberg, profesor politických véd na Loyola universitě, mluvil o světové situaci a evropské, jak ji poznal za svého loňského pobytu v Evropě, o poměrech v Československu, o problematice československého postavení mezi expansivním Německem a Sověty, o úkolu Američanů československého původu za dané situace a o práci Československé národní rady americké k splnění tohoto úkolu. Zajímavý rozbor světové situace, se zřetelem na osud československého národa, byl přijat vděčně pozorným poslu- chačstvem. Mnozí pak kladli otázky Dr. Schwarzenbergovi, který zůstal s návštěvníky v družném rozhovoru. Po skončení schůze odebral se řečník na místní televisní a rozhlasovou stanici, která vysílá pravidelně český program každou neděli. Zde měl dr. Schwarzenberg jeden interview anglický pro televisi a jeden pro radio. Oba interviews se týkaly otázky porobených národů, zvláště Československa. Radiového interview se zúčastnil p. Jerry Draho- vzal, který je jeden z dvou českých hlasatelů. Náš Československý den v Plzeňském parku dne 9. srpna. Loni jsme se rozloučili s Plzeňským parkem. Marně jsme hledali náhradu, místo kam bychom mohli přenést svou tribunu a proto jsme s radostí uvítali nedávnou nabídku nynějších majitelů pronajmout opět letos park s celým zařízením. Je to pravděpodobně nabídnutí jenom pro tento rok a proto tím důležitější pro nás. Bude to opravdu naposledy. NÁROD SOBE. Podáváme s hrdostí další výkaz příspěvků na činnost Československé národní rady americké, ve které stále větší část Čechů a Slováků v Americe vidí oddanost zásadám, pevnost v postoji a jasno v cílech, kterých je tolik třeba v době, která je rozkolísaná, nejistá a často bezzásadová. Je nás hodně; bude nás ještě víc. $1,000.00: Čs. národní rada americká, odbočka “James Hovorka”, St. Petersburg, Florida. $200.00: Čs. národní rada americká, odbočka Long Island, New York. $180.00: Čs. národní rada americká, oblastní výbor Chicago. $126.00: Čs. národní rada americká, odbočka Yorkville, New York. $120.00: S.T.J.S., Perth Amboy, N. J. Po $100.00: Čs. ženská národní rada v exilu, Chicago; E. Plaček, Wahoo, Nebr. $62.00: Čs. národní rada americká, odbočka “Gen. M. R. Štefánik”, Winnetka, Ill. Po $20.00: Manželé Liborovi, Cafe Bohemia, Omaha, Nebraska; Fr. Janečka, Berwyn, Ill. $15.00: Manželé Macounovi, Miami, Florida. $12.00: A. Lešovský, Los Angeles, Calif. Po $10.00: Manželé Šustrovi, Brecksville, Ohio; Zd. Vác- lavik, Berwyn, Ill.; Dr. Wm. L. Dobeš, Atlanta, Ga.; manž. Ulrichovi, St. Louis, Mo.; Bohemian Women’s Civic Club, Hinsdale, Ill.; A. Whitney, Chino, Calif.; Fr. Urbánek, Eldorado Missiones, Argentina; Chas. E. Sršeň, Hope, Minn. $6.00: Marie Štěpánková a Mildred Barta, Cleveland, O. Po $5.00: Rose Plzak, Chicago; Anna Kroupa, Chicago; manželé Buřvalovi, Des Plaines, Ill., k oslavě zlaté svatby; Fr. Marcix, Philadelphia; Cicero Business and Professional Women’s Club, Cicero; Marie Šimůnková, St. Johns, Mich.; Marie Kuchar, Henderson, Mich.; Marie Vítková, Cedar Rapids, la.; Frant. Musal, Montreal, Kanada; J. Dobrovolný, Robertdale, Ala. $4.50: Fr. Navrátil, Chicago. $4.00: Marie Koudelka, Chicago. $3.50: Marie Polanka, Cleveland, Ohio. $3.00: Marie Hošková, Chicago. Po $2.00: Kate Danke, Chicago; Lodge Laurel čís. 452 ČSA, Stafford Springs, Conn.; Mary Palenik, Oak Lawn, Ill.; Sokol Omaha, Omaha, Nebr.; Vera Susen, Ladysmith, Wis.; Mary Hartman, Chicago. Po $1.00: Lodge Č. 137, ZČBJ; Lodge 126, Linden, N. J.; Josefa Čapek, Chicago, na Lidický fond; B. Beneš, Berwyn, Illinois. Za málo peněz málo muziky? Toto, ve staré vlasti vžité přísloví, rozhodně neplatí v jednotě ČSA, kde si za několik dolarů měsíčně platíte jedno z nejlepších životních pojištění vůbec, rozšířené ještě o pojištění nemocniční a úrazové a řadu moderních pojistných plánů vhodných pro každého člena rodiny. Sto deset let stará Jednota ČSA chrání dnes životním pojištěním padesát tisíc svých členů, kteří díky své prozíravosti hledí do budoucnosti s jistotou. Životní pojištění bratrské podpůrné jednoty ČSA jest dobrá investice. Ověřte si tuto pravdu jako člen ČSA. Veškeré informace ochotně podají: ČESKOSLOVENSKÉ SPOLKY V AMERICE (ČSA) 2138 S. 61st Court Cicero, Illinois 60650 VĚSTNÍK • 13 [pageend13]CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj, států do $10,000. Ústav Capitol Federal Savings and Loan Association byi založen r. 1907. CHARLES T. SALÄK. předseda 1000 KRAJANŮ NEMŮŽE SE MÝLIT o Bolven-Zdravitaminu. Několik ano, ale ne tisíc, kteří nám za uplynulých 10 roků napsali jak jim ta osvědčená krajanská kombinace Bolven-Zdravitamin pomohla. Dnes píše opět krajanka Mary Petrucha z Beaver Falls, Pa.: “Dala jsem jednu dávku jednomu Američanovi, který už nepracoval osm měsíců, jak byl nemocen. Užíval to jen deset dni a už začal opět pracovat..” Pomohlo to jemu, může pomoci i Vám ta znamenitá krajanská kombinace BOLVEN- ZDRAVITAMIN za $9.88 se zárukou a vyplaceně obratem pošty. Přiložte cash, money order, check nebo na C.O.D. Také do Kanady, Jižní Ameriky a Evropy je posílám. EUROPEAN DRUGS BŘETISLAV JELÍNEK, čsl. lékárník 3255 — 10th W. Seattle, Wash. ( Advertisement) CZECHOSLOVAK DAY NEW YORK June 21st SECOND CLASS POSTAGE PAID at Chicago, Illinois -------- V É S T N 1 4125 West 26th Street Chicago 23, Illinois K ---- «^^»436 RETURN REQUESTED CZECHOSLOVAK DAY CHICAGO - PILSEN PARK August 9th [pageend14]