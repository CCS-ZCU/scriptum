Roč. III. (I.) ŘÍJEN 1951. Číslo 10. O B S A H : Dějiny jako drama — Dr. B, Chudoba. Odevzdanosr do Božích rukou — P. Jarret O.P. Deu vojáků —- Fred Marnau Básník F. Halas ve své závěti svobodnému světu. Veritas — Zprávy z domova. POLITICKÉ STRANY V CHRÁMĚ BOŽÍM... Bude snad dobré prozradit hned na počátku, že to byli Angličané, kteří se shromáždili před oltářem, a nikoli strany našeho exilu. Byli to angličtí labouristé,- konservativci a liberálové, kteří se sešli v chrámě, aby zakončili údobí odcházejícího parlamentu, a aby se pomodlili všichni pohromadě před volbami, do kterých půjdou 25. října. Lidem, kteří trochu sledují anglický veřejný život, se tato událost nebude zdát nijak mimořádná, protože bohoslužeb a díkůvzdání je v domácnosti anglické politiky mnoho, a není prakticky jediné důležité státní akce, která by nebyla spojena s tímto duchovním rámcem. Než o to nám ani tak nejde. Snažíme se spíše na této ilustraci ukázat, že toto je prostě fakt, týkající se politických stran z roku 1951; a aniž bychom tímto faktem chtěli měřit zbožnost ministrů a poslanců, chceme dokázat, že jsou ještě na světě země, které se dovedou shromáždit v chrámu Páně a nepovažují to za něco, co je pod jejich důstojnost. ’ Dalo by se jistě ze široka komentovat o všech těchto skutečnostech, které jsou svou povahou vysoce aktuální, i pro naše exilové poměry. Soustřeďme se však alespoň na jeden charakteristický rys, který dostatečně vystihuje podstatu a pointu naší úvahy: jsou dva druhy politiky; první kleká před oltářem, druhý mu ukazuje záda. První jsme ilustrovali nahoře, na nahodilém příkladu z protestantské Anglie. Druhý typ politiky známe všichni z domova. Vzpomínáme také jistě dobře na filosofii „nadčlověka”, rasy; na volnou myšlenku a jiné. Všichni tito vyznavači stáli zády k oltáři, a dnes vidí srp a kladivo. Je ještě mnoho jiných, kteří se domnívají, že je jakási „třetí cesta” . Nepochybně byla a jest. Otázka je, kam vede. Se srpem a kladivem ji spojuje nedostatek pokory. S křížem se společně bojí smrti, kterou nese atheismus bolševismu. Boha nezná, a komunismu neodolá. Je světem zmítaným silami dnešního duchovního konfliktu íj trosečníkem na vlnobití, které sama přivodila. Mnoho se dnes diskutuje v našem emigrant- ském davu o orientaci politické linie, o programech, o státním systému a typu demokracie. Řeší se partikulární problémy obyčejně v isolaci od celého rámce světových duchovních a společenských sil. V tom dílčím partikularismu je pak toho málo, co by lidi mohlo spojovat, a co by mohlo být pevným základem solidního budování. Než přece se jen stále namítá něco, co je svou povahou universální, obecné, a co je pravou podstatou toho světa, ke kterému všichni celými svými životy patříme: křesťanství. Živé křesťanství, vyznání bratrské lásky, obecné služby, osobní pokory a lásky k Stvořiteli. Snad by bylo dobré, kdyby si všichni naši veřejní lidé vyjasnili tuto otázku. Nepochybujeme o tom, že v dnešním světovém dilemmatu [pageend1]by velmi dobře vážili situaci, a nakonec se stejně jako Angličané sešli pěkně pohromadě na službách Božích. A rázem by byl program. Ne atraktivní, bez fanfár a vnějšího lesku. Zato však záruka pokoje, řádu a vzájemné lásky. Program všem společný, bez rozdílu stran a věku: Starozákonní Desatero; Novozákonní přikázání Kristovo: lásky k Bohu a bližnímu. r. e. DĚJINY JAKO DRAMA Dr. Bohdan Chudoba V dosahu našeho vlastního pokolení prošel svět pohromami, v nichž bylo utraceno tolik lidských životů, že by si jich ani nejchmumější fantasie nedovedla představit. Viděli jsme, jak celé národy jsou zachvacovány šílenstvím pýchy, jak se vojenské přehlídky stávají vrcholnými událostmi v životě států a jak lidé milionům svých bližních upírají nejzákladnější lidská práva. Události jako by v posledních padesáti letech zrychlovaly svůj krok. A jejich běh najednou předstihl všechno naše úsilí a zanechal nás zcela vzadu, vyčerpané a nechápající. Není divu, že na lidská srdce doléhá neobvyklá tíseň. Jsme si vědomi toho, jak události probíhají kolem nás a jak slabé jsou naše ruce, kterými se snažíme usměrňovat je. A ptáme se tím častěji a naléhavěji, jaký smysl mají celé lidské dějiny. I když je nám jasné, že dějiny jsou tu pro nás samotné — a nikoliv snad my pro dějiny — a i když jsme si uvědomili, že nemůžeme zachytit žádného jiného pokroku kromě našeho vlastního mravního pokroku, přece na nás doléhá tragika dějin. Tato tragika nespočívá jen v tom, že to neb ono město bylo zničeno, nýbrž především v tom, že i pak jsou ničena nová a nová města. Kolikrát již lidé poznali, jak marné je všechno ničení! Ale přece se znova do něho pouštějí a znova se čtyři, příšerní jezdci z apokalypsy rozjíždějí po okrsku země. Dějiny mohou být podobny křížové cestě, ale ještě spíše, jak praví Peter Wust, se podobají novým a novým příběhům o ztraceném synu" ’ A drama dějin na nás doléhá, zcela nezávisle na tom, jak dlouho ještě mohou dějiny trvat. Ať skončí zítra nebo v budoucnosti tak vzdálené, že bychom ji mohli vyjádřit matematickým znaménkem nekonečna, jejich dramatičnost se tím nezmění. Ba i kdyby se jejich povaha zítra podstatně změnila, jejich posavadní charakter — „S BOŽÍMI SPIKLENCI” Koncem r. 1944 naši partyzáni se probojovávali osamoceně — kupředu a zpět Maďarskem, Rumunskem, Podkarpatskou Rusi, Polskem a Ruskem samotným. Časem jsme přišli do styku s řádnými slovenskými jednotkami, které přeběhly od Němců a připojily se k Rusům. Většina z nich neměla polniho kaplana. Komunistický komisař ho zbavil jeho působnosti. Kněží a duchovní vůbec byli vyloučeni z tábora. Jednou jsme narazili uvnitř Ruska na útvar slovenské armády, který se právě vzdal Rusům. Jejich kněz byl dosud s nimi. Byl to zpustošený kraj, Vesnice s domy i stodolami byly vyhořelé do základů. Pole byla poseta 2 minami. Venkované pracovali na polích s nebezpečím života. Armáda dokonce musila zříditi zvláštní záchrannou stanici na oběti malých „osobních bomb” . A právě ve vedlejší světnici slovenský kněz postavil svůj oltář, a sloužil mši svátou onu neděli. Byla to asi poslední mše, kterou většina z přítomného mužstva směla sledovat, neboť táborem šla zpráva, že kněz bude brzo poslán domů. (Ačkoli politika „náboženské snášenlivosti” .byla předstírána, přesto Rudá armáda netrpěla polní kaplany). Toho dne malá kaple byla přeplněna a muži klečeli i před kaplí na holé zemi. K přijímání jich šlo tolik, jako by to byl velký svátek. Tato podívaná neušla vesničanům z okolí. Jak dobře si toho povšimli, pochopili jsme za pár dní. Podivné procesí razilo si cestu rozblácenou cestou k táboru. Bosé ženy s šátky na hlavách, starci shrbení a opření o hůl v neladu kráčeli k našemu ležení. Pozoroval jsem je s vrcholku kopce. Nejpozoruhodnější v průvodu bylo, že skoro každá venkovská osoba v průvodu byla doprovázena dítětem. Mnohé děti byly tak malé, že dosud nemohly chodit. Šel jsem blíže, abych viděl, co chtěji. Jakmile dorazili až k prvé hlídce, všichni se tázali totéž: „Kde je baťuška?” Stráž je poslala ke kaplanovi. „Co si- přejete?” -tázal se kaplan. „Bafuško”, pravila mladá žena, s tváří špinavou prachem, ale s úsměvem v očích, „přinesli jsme své děti ke křtu”. [pageend2]a všechny individuální lidské osudy v něm zahrnuté — je zjevem dostatečně doléhajícím na naše myšlenky. A tím spíše, když si uvědomíme, že dějiny probíhají v hmotných pochodech, v postupném vyrovnání energetických stavů, které jednou skončí — a již z toho důvodu také musily začít — vidíme dějiny před sebou jako uzavřený celek. A ptáme se tím více po jejich smyslu. Vždyť máme-li z dějin vybírat a obnovovat hodnoty pro své vlastní duchovní Obohacení, nejsou snad dějiny jako celek také určitou a velmi významnou hodnotou? Americký filosof George Santayana se kdesi zastavuje nad osobou Napoleonovou a rozmýšlí si, jak se má na ni dívat: zda snad pouze tak, jak ji zachycují Napoleonovy vlastní dochované výroky, či také tak, jak by nám ji dovedl představit vynikající básník, či dokonce ještě i tak, jak bychom si ji dovedli domyslit pomocí svých psychologických znalostí? A zajisté, vybereme-li 7 činnosti Napoleonovy vše, co nás může poučit nebo aspoň podnítit naše myšlenky politické, zákonodárné nebo i vojenské, jsme snad tím hotovi? Nikoli. Život člověka, ať byl jakkoli tragický — je právě tak osobitou hodnotou, lákající náš údiv a obohacující naše poznání a myšlení, jako kterákoli zvláštní myšlenka nebo zvláštní čin, které jsme z něho vyjmuli. A právě tak celé lidské dějiny. I ony, třebas nejsou nějakou vývojovou čarou, nejsou také pouhým kupením poznatků a činů — nýbrž jsou velkolepým dramatem. A v tom je jejich zvláštní smysl. V ničem snad tak nezkomolilo „zvědečťová- ní” dějepisu -náš rozhled jako v tom, že nás připravilo o schopnost dívat se dějinám přímo do očí. Stále jsme hledali jejich význam nikoli v nich, nýbrž až kdesi za rohem, kdesi za nimi. Kterýsi hlasatel theorie o dějinách jako vývoji, když se nemohl žádným způsobem dobrat měřítka, kterým by zjistil, že v dějinách skutečně přibývá něčeho kladného — štěstí, souladu, vědomostí, nebo podobně — prohlásil nakonec, že v nich přibývá součtu kladů a záporů, štěstí a bolesti; ale ani to ovšem nemohl dokázat. A tímto šíleným hledáním něčeho, v co by dějiny vyústily, zapomněli jsme vidět to, čím dějiny jsou. Dějiny jsou skutečně dramatem; a velmi často tragickým dramatem. Pochopit drama znamená ovšem víc, než pochopit výjimečné postavení člověka v přírodě. Znamená to pochopit jeho vztah k Tvůrci, jeho rozpětí mezi přírodou a Bohem. Drama je Jakubův zápas s andělem a Juditino obětování všeho pro koneěné vítězství. Drama a z něho vyplývající „katharsis” , očištění, bylo známo řeckým umělcům — třebas nebylo příliš známo řeckým filosofům. A jako vrcholná hodnota bylo objeveno křesťanstvím, jehož Zakladatel nemluvil v normách ani v statistických zjištěních, ba mluvil velmi málo ve filosofických aforismech, ale mluvil nejčastěji v dramatických obrazech a svým vlastním životem dal lidstvu drama, jakého v dějinách nebylo a nebude. Pochopit drama znamená pochopit zrod lásky, která může vzniknout jen tam, kde je možnost absolutního záporu právě tak jako absolutního kladu. Láska je nejvyšší ze všech hodnot a také jediný pravý smysl všech hodnot. Proto, když na příklad čteme v díle Lecomtea „Odkud jste?” Odpovídali mu; a já, který znal dobře mapu oné části Ruska, poslouchal jsem s úžasem. Někteří šli celou cestu pěšky. Bylí nej různějšího stáří: Hoši od patnácti do roku, kdy se narukuje, děvčata a ženy kol dvaceti a více. Většina z nich nemohla vidět kněze od doby revoluce v r. 1919. Politika „náboženské snášenlivosti” nevzkřísila z mrtvých dostatek kněží pro celé Rusko. „Drazí přátelé”, oslovil je kněz, „vždyť přece můžete křtít své děti sami. Každý může pokřtít dítě, není-li kněz dosažitelný”. „My to víme” pravili, „my křtíme své děti. Ale myslíme, že je lepší, učiní-lí to kněz, nabízí-li se nám taková příležitost” . „Hm”, odpověděl jim kaplan, „já nejsem pravoslavný jako většina z Vás. Já jsem katolický kněz. Věděli jste to?” Starší žena se protlačila vpřed a vrhla na kolena. „Neodmítej nás” volala. „Ty jsi kněz, a to je to hlavní. Tolik jsme vytrpěli. Prosím tě pěkně, spas duše našich nejmenších!” Kaplan je všecky pokřtil a příštího dne jích přišlo více. A další den opět, a právě tak nazítří poté. Zpráva se totiž rozšířila a rodiny mu přinesly děti z neuvěřitelné dálky. Po obřadu matky (neboť byly to většinou ženy, kdo přines! děti) podstrčily knězi vejce, kus sýra, bočhníček cheba, dávajíce mu celou svou chudobu jako dík. A opět se vytratily klikatými cestami mezi pahrbky-žebrácký, ale slavný průvod. Kněží ostatních slovenských jednotek zažili totéž během svého pobytu uvnitř Ruska.. Nejpodivuhodnější na těchto procesích bylo, že je tvořili rodiče dětí, ne jak bychom předpokládali, prarodiče, kteří byli svobodně vyučováni náboženství v předrevoluč- ních dobách! Rodiče dětí byla mládež té země, která se pokoušela vypudit Krista na vždycky. A přicházeli ke knězi bosí, s krvavýma nohama, tak chudí, že barva jejich otrhaných hadrů byla k nerozeznání. A tito lidé se vystavili nebezpečí rozhněvaných komisařů, ač si mohli pokřtít děti sami! (Z knihy Otce Georga „Through God’s Underground”). 3 [pageend3]de Nouy, jednoho z posledních vědců, kteří se pokoušejí získat dějiny pro přírodu, ujištění, že vědomě nehodlá mluvit o lásce jako vývojovém činiteli, poněvadž láska mohla být nejednou pohnutkou, ale nikdy prý nebyla cílem (Dignitě humaine, str. 164) — vyvstane nám před očima celá zvrácenost takového myšlení. Zvrácené bylo toto myšlení proto, že odvracelo tvář od skutečnosti ze všech nejskutečnější. Vpravdě jen láska je skutečnost a vše ostatní je pouhým zdáním. Průběh dějin se jistě vyznamenává hromaděním poznatků, úmyslů a činů. Ale toto hromadění především není pravidelné — jednou ho přibývá a jindy se zase myšlenky a činy ztrácejí se svými nositeli — a za druhé to není jen hromadění kladů, nýbrž také záporů. Nikoli jen hodnoty, nýbrž také karikatury hodnot přicházejí na svět. To proto, aby v našich srdcích mohla vzniknout láska, která nemůže být nadiktována nebo vnucena nějakým řádem, nýbrž může se zrodit jen ze svobodné možnosti volby mezi kladem a záporem. Proto jsme lidmi a ne Články nějakého přírodního řetězu. A poněvadž každý člověk je jiný a každá láska je jiná, proto žijeme v dějinách, velkém dramatu věků. Taková je podstata křesťanského pohledu na dějiny. Ti antičtí lidé, kteří pozorovali, ja k . se evangelium šíří po světě, těžko ovšem chápali toto jeho základní zamíření, kterým se pouhé žití proměňuje v účast na dějinách. Na příklad u filosofa a přírodovědce Celsa, proti jehož útokům se bránil křesťanský apologeta Origenes, nebyla to ani tak nenávist, která mu napovídala do pera, jako spíše podiv, jak jen mohou být křesťané tak málo inteligentní a filosofičtí, že uctívají Boha, který pozbyl své odvěké nehybnosti a dokonce zasáhl do historie lidstva. Antická, zejména řecká filosofie vyšla od pravidelnosti přírodního světa. Nikdy ovšem docela nepopřela, že vedle této oblasti zákonitého kosmu je tu ještě jiná oblast. Ale tuto oblast ponechávala mythologii a dramatikům. Pokud šlo o věci moudrosti, neuznávala nic,, co nemohlo být zachyceno abstrakcí a nebo aspoň alegorií. Křesťanství, které ještě před tradicí řeckou mělo za sebou tradici židovskou s jejím pochopením pro dějiny, mohlo se již z toho důvodu takové jednostrannosti vyvarovat. Ale nadto tu ovšem byla ještě ona událost, která dala křesťanství vůbec vzniknout, ono krátké, ale všechny dějiny převyšující drama, které apoštol shrnul slovy: „Tak Bůh miloval svět...” . 4 Jedno si třeba ovšem uvědomit, abychom byli právi i těm, kdo tenkrát nebo i dnes křesťanství nepochopili. Zamysleme se nad zdrojem řecké moudrosti, nad jejími iónskými začátky a nad Pythagorovým nadšením pro čísla a jejich harmonii. Zjistíme, že také ji vedla láska a zaujetí vůle. Svobodná lidské vůle si nedá poroučet. Upře-li svou touhu v jedno místo, bývá ochotna věnovat takovému zaujetí celý život. Tak docházelo v dějinách k srážkám hodným umělce většího než Aischylos nebo Shakespeare. Lidé příliš milovali jen přírodu. A poněvadž za citem přicházejí i slova, vznikaly filosofie, hájící svrchovanost přírody i nad dějinami. Mezi první srážky tohoto druhu nepatří jen Origenův spor s Celsem, nýbrž také pronikání tak zvané gnose do starověkých křesťanských obcí. Gnostikové nejen že popírali dějinnou povahu lidského života, nýbrž vyznávali také neustálý návrat všech věcí. I v Kristu samém viděli jen symbol kosmického procesu. Kř ťanství je nakonec potřelo jasným uvědoměním středověku, který dovedl své kroniky nazývat Gesta Dei per Francos. Ale po staletích se částečná láska vrátila v osvícenské námitce: Je-li Bůh všemohoucí a zároveň dobrý, proč trpí na světě zlo? A taková námitka zůstane nezodpověděna vždycky potud, pokud se zapomíná na lásku naprostou, na tvůrčí a svobodnou lásku jako na něco neskonale cennějšího než to nejpřesnější, ale nehybné uspořádání vesmíru. Dějepisec tedy musí počítat schopnost vyprá- věti mezi schopnosti, jichž by nejdříve měl dosáhnout. Výběrem hodnot může přispět k obnovení vzdělanosti a novému kulturnímu životu. Ale vyprávěním podává svědectví o dramatu dějin, svědectví nejzávažnější, poněvadž prokazuje jedinečnost každé lidské osobnosti. I kdvk dějepisec všude vyhledává a uctívá velikost nfy- lenky, právě svým svědectvím v každém lidském životu jako dramatu souhraném dokazuje, že se nikterak nevydává nezbadatelné a nevypočitatelné rozmanitosti tvůrčího života. Dobře Paul Valéry tvrdil, že přitažlivost dějepisu záleží v tom, že vzrušuje lidského ducha. Ano, vzrušuje ho a probouzí k Tomu, kdo chtěl, aby se na světě zrodila láska. Provádí ho cestami bolesti, poněvadž bez bolesti není lásky. A učí jej hodnotám, které bývají ještě cennější, než hodnoty zapsané a vytesané — hodnotám, které byly žity. Nelekejme se toho, že dějepisec vyprávěč se příliš blíží umělci. Je mu opravdu velmi blízko. Mnohem blíže než vědcům. Vědcův obzor je [pageend4]omezený. Politikův také. Dějepiscův a umělcův horizont neznají mezí a mohou zasáhnout i do oblastí filosofické a náboženské. Ale umělci je ovšem dána daleko větší svoboda, neboť může ukázat každou věc více v jejím původním, svrchovaném určení právě tím, že uhodne to, co odnikud neuslyší a nikde neuvidí. Dějepisec nemá té svobody, poněvadž by snadno mohl ukřivdit. Musí se naopak snažit, aby nic sám nepřidal ani přidaného nepřevzal. Ale i jeho svědectví je svědectvím dramatickým, svědectvím objímajícím lidský život ve všech jeho tvůrčích možnostech. (Úryvek z knihy „The Meaning of Civilization” , která vyjde v listopadu v nakladatelství P. J. Kenedy v New Yorku). ODEVZDANOST DO BOŽÍCH RUKOU Bůh nás stvořil, abychom s ním byli sjednoceni. To je jediný důvod, a ospravedlnění naší existence na zemi. Naše stvoření Bohem je však veliké tajemství a proto nemůžeme pochopit, jak sjednocení člověka s Bohem je vůbec možné: Srovnejme jen nekonečnou dokonalost Boha s naší vlastní nedokonalostí; pomysleme na jeho blaženost a na naši bídu! Přesto vše věříme, že ona jednak je uskutečnitelná. Víme totiž, že náš Spasitel je mostem, který umožňuje naše sjednocení s Bohem. Do mysli se nám vkrádá otázka: Jak je možné uvěřit, že Bůh si přeje sjednocení s tak bezcennou bytostí, jako je Člověk. Toto sjednocení by bylo pochopitelné, kdyby šlo o odměnu pouze vyvoleným, věrným, cenným duším, které se nikdy neodchýlí od cesty, předepsané Bohem. Zdá se však neuvěřitelné, že my snad patříme mezi tyto vyvolené. Kdyby šlo o odměnu pouze hrdinně svátým duším...: ale proč by Bůh chtěl docela obyčejné lidi...? Víme však ze zkušenosti, že sloučení je možné tehdy, když věci jsou poddajné. Jejich cena je bez významu. Démanty nelze sloučit s ničím jiným. Snad naše spojení s Bohem je možné právě proto, že jsme bezcennými bytostmi. „Třikrát jsem prosil Pána, aby žihadlo hmotného těla mi bylo odňato” , praví Pavel, Odpověď však zněla: „Ne, moje síla je zdokonalena ve tvé slabosti” . A proč Kristus nechal zemřít Lazara? Lazar zemřel proto, aby Bůh byl oslaven. Bůh byl oslaven znovuoživením mrtvého člověka. Boží přání, abychom s Ním byli sjednoceni, se tudíž zdá být pochopitelné právě proto že jsme slabí. Boží nekonečnost se projevuje jak v jeho velikosti, tak i v naší malosti. Bůh projevil své milosrdenství jak v deskách Starého Zákona, tak i v přikázáních Nového. Náš Spasitel nám chce rovněž pomoci, abychom si uvědomili, že i naše slabost má své místo v Jeho plánu. Bůh k nám bude vždy milosrdný, ■ ale jen pod jednou podmínkou: musíme být poddajní. Devětadevadesát lidí nepotřebuje pokání. Kristus je však ponechá o samotě a hledá slabé. Slabí Ho potřebují, a proto je hledá. Kristus se nestará o zlaté mince nakupené v truhle. Ježíš hledá nejméně cenné věci. Zdá se nám, jako by Ho přitahovalo právě to, co je jeho opakem. Hříšný svět Ho připoutal, a pro něj opustil prostory neznající hříchu. Bůh hledá raději slabé lidi než silné. To je proto, že slabí Ho více potřebují. Naše hodnota lidsky vážená, není rozhodující v jeho očích. Vždyť Bůh nemůže hledat žádnou věc k vůli její hodnotě. Všechny stvořené věci jsou nedokonalé. Proto Bůh nemůže hledat věci k vůli jejich vlastní hodnotě, nýbrž k vůli sobě samému. Hledá tedy Bůh vlastní slávu? Odpověď na tuto otázku neznáme. Víme však, že bychom měli být vděční. Bůh nám totiž takto ukazuje, že naše slabost nás od něho neodděluje, nýbrž naopak, že Ho k nám přitahuje. Naše sjednocení s Bohem však předpokládá naši poddajnost. Kristus se nesnažil připoutat k sobě zatvrzelé farizeje, nýbrž měl pro ně jen pohrdání. Kristus vezme bič na farizeje, avšak ženě přistižené při hříchu, řekl: „Nikdo tě neodsoudil?... Ani já tě neodsoudím” . Tak zacházel vždy s kajícími hříšníky. Kristus založil svou Církev na Apoštolovi, který Ho nejvíce urazil. Petr zapřel svou víru — toho se nedopustil ani Jidáš. Jediný z apoštolů, který ukázal slabost v nebezpečí, byl zvolen aby odolával nebezpečí. Kristus od nás žádá jen to, abychom se dokonale odevzdali do jeho rukou. To je jeho podmínka, aby nám projevil svou štědrost. Nesmíme se ptát po ničem. Mu- 5 [pageend5]símě nechat Bohu, aby nám ukázal cestu. Od sv. Pavla Kristus žádal odevzdanost: „Moje moc a milost ti postačí” . Sv. Pet a, prostého pastýře ovcí, kterého mohl najmout kdokoliv, učinil Pastýřem svého Stáda. Jan byl věrný, ale nebyl vyvolen. Dítě, které bylo nejméně chápavé ve škole, často totiž bývá nejlepším učitelem; nadaný člověk obvykle nechápe nesnáze druhých. Je velmi těžké pomoci druhým v záležitostech, s nimiž jsme se sami nemusili vypořádat. Zdá se, že Bůh nás povolává k úkolům, pro něž jsme nejméně nadaní. Bůh nás vyhledává, protože jsme slabí. Žádá od nás, abychom se odevzdali- do jeho rukou, a záviseli jen na Jeho milosrdnosti. Učiníme-li to, máme naději na jeho pomoc. Bez odevzdanosti do Jeho vůle nám vsak nepomůže. Bůh nechce svévolnost. Ten, kdo vyprázdní ze svého srdce veškerou zmoudřelost a spoléhá na Boha, spoléhá na nekonečnou Moudrost, ne na lidi. Musíme se odevzdat do rukou Božích, tiše a dokonale. Nesmíme lpět na ničem v tomto životě, nesmíme se ptát po ničem. Musíme se vzdát všeho. Musíme naslouchat v tichosti jeho hlasu, místo abychom s halasem vnucovali svoje vlastní názory. Musíme být tiší, trpěliví, povolní. Matka Boží čekala tiše ve své jizbě na naplnění svého mateřství. Její tiché čekání je vzorem každému, kdo chce najít Boží vůli. Pokud jsme odhodláni kráčet svou vlastní cestou, hrozí nám stále nebezpečí, že zabloudíme. Jen tehdy jsme zachráněni, cdevzdáme-li se plně v Jeho milosrdenství. Někteří lidé říkají, že Bůh se může na nás hněvat, a proto prý nás může odvrhnout. Bůh však nikdy nejedná s lidmi nelítostně. Pravý opak vysvětluje způsob Jeho jednání s lidmi. Bůh očišťuje utrpením své miláčky, jen zatvrzelí hříšníci tohoto dobrodiní nepoznají. Víme, že Bůh se nikdy na nás skutečně nezlobí. Třetí Osoba Svaté Trojice totiž je Boží Láska. Boží Láska je věčná a neměnná. Bůh nezná ničeho jiného mimo lásku. Je jen zapotřebí, abychom bděli a modlili se — bdění přirozeiič musí vy- ústiti v modlitbu. Jedině tak člověk najde Boží vůli. Bůh vidí věci budoucí. Jeho slova plná autority, přinášejí mír v duši. Chci-li se však řídit jen svými vlastními názory, zaručeně nenajdu pokoj, moje srdce zůstane neklidné. Naše cesta životem je plna zmatku a neklidu. Jen když naše srdce je neustále obráceno k Bohu, tak jako šipka kompasu k severu, dojdeme míru v duši. Musíme být věrní a vytrvalí, ať nás svět otáčí jakkoliv. Naše sjednocení s Bohem je jediná důležitá věc v našem životě. Mohu říci, že se snažím konat Boží vůli, volím a mám rád totéž co On? Nebo řídím se jen vlastními představami a názory? Dělám vše jen pro své vlastní Já? Snažím se opravdově najít, co je skutečně Boží vůle? Diváci při hrách vidí docela jasně, co hráči mají dělat. Hráči dělají chyby proto, že mají na mysli hlavně svůj osobní zájem a úspěch. Podobně i v životě. Jen, díváme-li se na svůj život s lhostejností k vlastnímu úspěchu, můžeme zapomenout na své vlastní Já, a viděti, co je správné. Modlitba nám to ukazuje, Modlitba nás totiž vrací k Bohu. Modlitba nás očišťuje od lpění k našim vlastním představám o budoucnosti. Když se někdo táže: co je nejlepší východisko v mé situaci?, jediná odpověď je: modlitba to ukáže. Náš tazatel se zarazí nad touto odpovědí a řekne: Co tomu řeknou lidé, a jak Bůh ví o mně...? Co záleží na tom, co lidcj řeknou? Naše vůle má být s Boží vůlí. A kdyby Bohu na nás nezáleželo, tak bychom tu asi vůbec nebyli. Jeho nakládání s lidmi je sice pro nás těžko pochopitelné. Proto tedy musíme bdít a modlit se. To je nesnadné, velmi nesnadné. Běží o celoživotní úkol, o život světce. Náš Spasitel se staral málo o svou vlastní vůli — Jemu šlo jen 0 Otcovu vůli. Proto položil i svůj život, který by žádný člověk jinak cd Něho nechtěl, jedině naše láska a oddanost ke Kristu nám umožňuje, abychom nesobecky se vzdali svých vlastních představ a názorů. Musím bdít a modlit se, abych uslyšel Jeho hlas. Jeho hlas není jako bouřlivý uragán, nýbrž je to tichý, slabý hlas. Jeho hlas mohu slyšet jen v naprostém tichu. S Kristem musím žít, musím Ho milovat a snažit se Mu podobat, abych znal Jeho vůli. Kdy' máme někoho rádi, známe jeho názor i o věcech, o nichž jsme nikdy neslyšeli jeho mínění. Žijeme-li s Kristem, obvykle dovedeme uhodnout, co od nás chce. Rozumět Jeho vůli snad stojí za to, abychom vše nechali stranou, prodali vše, co máme, abychom mohli koupit pole skrývající poklad. Tento poklad patří nám. Jsme dosti velcí, abychom měli radost i ze svého utrpení? Jsme dosti nesobečtí, abychom snesli 1 jistotu, že naše strana byla poražena, avšak, že naše porážka byla vůle Boží? Bůh od nás nežádá, abychom to dovedli dokonale. Bůh od nás žádá, abychom se dokonale jen snažili. (Z anglického — podle P. B. Jamrettá O.P. — přeložil Lubor Velecký), [pageend6]DEN VŠECH VOJÁKŮ Fred Mamau I. Když žijeme, držíme stráž u pozemských ohňů, ale jen věčnost mrtvé zahřívá. My cenu zaplatili životem těch druhých, ale jen vlastním mužem zaplatit. Kde však je země, kde je roční doba, v níž jsme se znenadání octli Ó roku volání, na jaro příliš trpké, na podzim za těžké příliš, léto radostné, jež písně egyptských žní zpívalo, ví lepší píseň. Zima též, jež všechny roční doby zná a každý vítr a píseň mrtvých velezvířat zmrazila, jíž v žilách všechny řůže musí kolovat a všechny hrozny, v uchu tráva věků: co jí zazpívat, co zavolat mám? Slyší? Den Všech Vojáků. Rok odhazuje v propast dny — jak mince se třpytí, a jak přílba: tak kolotá — co padá a zůstává, je vždycky: Den Všech Vojáků. II. Co pádí lehce koruna jak krále? Kulaté přílby, černé klobouky. Co pádí ještě rychleji než lebka? Krev poslední, ía pádí rychleji. To nebyla ta nejdivnější píseň, kterou zpívali. Velký františkán, jejž nikdo neznal, snesl tu píseň i pití a jen díval se. Jak mračno vlas měl Nebojte se. On jest On. Nad vaším hněvem jásá. On jest On. Vy nebojte se. Zelená mořem, pískem žlutá kůže a bílé kosti, ranou krvavé, co želet chtěl, to zapomněl, co mrtvo, velký tanec má. Ve všech pohořích, mracích, větvích, v ovoci: zrcadleno skly, hluboko v sklepích pohřbeno a se střech dštící, plachty ženoucí, netrpělivě žije nežité. Mnich zapomíná pak na soudný den a slyší v písni útěchu: Meč zahoď, zůstaň v keřích růžových, na šíji koně sklánějí, padají v hloubku aeroplány, na břehu moře zbylý tank. III. Když milujem, zdobíme pozemskou radost, jen po věčnosti však truchlíme trpící. Zpíváme žalozpěv navždycky zašlých let, leč píseň tone v moři naší doby. Náš svět je ostrov, obklopený konci. Je zvířat pach a smutně nasycen až do konce a pak vždy zas jeho stádo skotu se zvonci, tak ryšavé v červáncích západu a jako řeky, jež mění se dobou a krajem a vždy váhavě stanou a čekají před bouřením moře. Jak řeky znavené tížeji vlečeme větrné vlajky; břeskné polnice zmlknou překvapeny, slyšíce z dálky dlouhý pád větru a deště a člověka. Den Všech Vojáků. Znovu a znovu zkoumajíce kruhovou cestu ostrova ve smrti na rány bohaté, jež se stále vrací. Zastavit se. Naslouchat tichu. A Boha zřítí, koráb vysoký, a žebrovím dokořán, rozkotaný, plachty zedrané a vlajky splihlč. Krásní jak Apollo v jasu slávy pozvedáme čela, zříme Boha, a myslíme na líbeznost osvobozujícího plamene, jenž končí pití ryb a putování stád, smutně sytých před západem slunce. Den Všech Vojáků. Přeložil Karel Brušák (Der Tod der Kathedrale, 1946). „Jako v době Křižáků se k nebesům nesl hlas společné modlitby všech národů' Evropy, podobně v dnešní době kéž, v městech i vesnicích, ano i v osamělých chatrčích, všichni se spojí v úpěnlivých modlitbách k Matce Boží, aby rozprášila ty, kteří dnes převracejí a snaží se zničit Křesťanskou a lidskou společnost, a aby unaveným a úzkostmi naplněným národům ope zazářil pravý mír...” (Pius XI. ve své ecnyklice o sv. Růženci, v níž vybízí všechny věřící k časté modlitbě sv. růžence, modlitby zvláště mocné, a P. Marii zvláště milé). „Počátek všeho zla a zmatku, které ženou náš vek střemhlav do duchovního úpadku a do nemohoucnosti žít ctnostým životem, je bezbožný pokus sesadit Krista Krále s trůnu... Jediný prostředek, jímž mohou být lidé přivedeni zpět na cestu spásy, je úcta ke Kristu Králi, uznání Jeho královských práv a přivést jak jednotlivce, tak společnost k poslušnosti, kterou jsou povinni zákonu křesťanské pravdy a lásky”. (Pius XII). (K svátku Krista Krále 28.X.). 7 [pageend7]ZPRÁVY Z BRITSKÉHO KATOLICKÉHO TISKU Albánie Ačkoliv albánská vláda vyhlásila nové stanovy pro katolickou církev v Albánii, činíc to se souhlasem t. zv. „valného shromáždění katolické církve”, přesto v celé zemi, pokud jest známo, není jediný katolický kněz. V Albánii žije asi 150.000 katolíků. Japonsko Podle zpráv apoštolské delegace v Tokiu dosáhl počet konvertitů v minulém roce číáa 11.000. Počet katolického obyvatelstva v Japonsku stoupl o 10% proti předešlému roku. Kanada Rosaire Beaule, 21 letý student práv z Montrealu byl zvolen novým předsedou PAX ROMANA — mezinárodní organisace katolických studentů. Německo Příští pašijové hry v Oberammergau budou se pravděpodobně konat již v roce 1954. Tradiční interval mezi jednotlivými pašijovými hrami jest deset let. Poslední světová válka zabránila však konání her v r. 1944. Polsko Sv. Otec ve svém dopise polským biskupům vyzývá polské katolíky, aby zůstali pevni ve víře, a měli jistotu, že dosáhnou vítězství nad velkými nepřátelskými útoky proti Církvi. USA V ITHACE, New York, konala se světová konference mládeže. Členy této nové organisace mládeže jsou všechny národní organisace, které vystoupily z komunisty dominované „Světové Federace demokratické mládeže”. Na konferenci bylo zastoupeno 40 států a většinu delegátů tvořili katolíci. Vatikán V nové encyklice, nazvané „SEMPITERNUS DEUS” vyzývá sv. Otec křesťany na celém světě, aby se co nejdříve sjednotili a bojovali pod společným praporem proti bouřlivému útoku ďábelského nepřítele. „Jsou důvody pro velkou naléhavost této akce”, říká sv. Otec. Jaron „ODEVŠAD Z DOMOVA” — Češi a Slováci žijící v Miláně se domluvili, že se budou v budoucnu starat o hrob Msgra Rittera, bývalého nuncia v Československu, a že z vděčnosti za lásku zesnulého k jejich vlasti se cítí také oni pozůstalými po něm. — Brněnský profesor exegese Dr. Josef Koutný, jehož smrt ve vězení komunisté ohlásili 1. května t.r., byl podle nyní došlé zpiávy ve vězení přímo ubit a pak mrtvý —• ještě pověšen. — Na Slovensku v Pudmericích u Bratislavy, na třítýdenním Školení mladých spisovatelů, kterého se zúčastnilo přes 50 „příslušníků dělnické třídy”,’ přednášeli bulharští dělničtí spisovatelé-úderníci. Patnáct nejlepších účastníků kursu dostane stipendium „pro literární působení mezi slovenskými družstevníky”. — „Vlastenečtí” kněží v ČSR dostali od Státního úřadu pro církevní záležitosti pokyny, aby ve svých projevech se nezmiňovali o nesmrtelnosti duse a o životě věčném. — Průvodci hradů a zámků a všech historických míst v ČSR musí projít marxistickým školením. ‘ Knihy a brožury pojednávající o historii těchto památných míst byly staženy a urychleně budou nahrazeny novými, psanými v duchu správné ideologie”. — V Praze se připravuje nový film „Únos”, který má „dokumentárně zachytit práci západních teroristů vyslaných do ČSR, aby v letadlech unášeli na západ nevinné oběti 7- Námět filmu se vztahuje k nedávnému úletu Čechoslováků z Ostravy letadlem do západního Německa. — Opožděná zpráva ■ přišla z Moravy a přináší podrobnosti o pouti na Velehradě, pořádané Státním úřadem s pro církevní záležitosti v červenci t.r. Bylo tam sice mnoho poutních atrakcí a Stánků s uzeninami, ale na mši nebylo více než 50 lidí, tedy ne všichni ti, kteří pouť připravovali. Slavnostní kázání vyslechlo pak přesně 25 lidí! Nad čestnou tribunou vládl rudý prapor, další ozdoby byly srp, kladivo a Picasova holubice míru. ...avšak všechny starosti, které na nás doléhají, mají také své klady. Činí nás tvrdými, odolnými, zbavuje nás to sentimentality a nezdravého snílkování. Staví nás to tváří v tvář světu, životu, svému osudu. Nesmějí se však ani přehlédnout prvky škodlivé, které mají účinky již méně blahodárné. Nejistota, ta strašná stálá nejistota, která se táhne ze dne na den a které se nikdo nemůže zbavit, mnohdy i netečnost atd., vedou k velkým poklesům morálním a mravním. Snad se tím odkrylo všechno to, co ,v nás bylo, snad to není ani nic nového, jen lidé se již nepřetvářejí, poněvadž i to považují za zbytečné. Ani to jim již nepomůže. Avšak zbývá všem jedno: naděje. Tou se živíme, sami sebe, jeden druhého. Ta zahání i ty největší deprese. Kolik by scházelo, abychom mohli být spokojeni! Kolik opravdu jen málo! Zatím co na jedné straně světa plnými doušky se spokojenost rozhází, když se již omrzela nebo bylo jí již přespříliš, na druhé straně jiní lační po jejích kapkách. Ale ani nekape, ani neprší. Těším se jen na to, až budu zase člověkem. Člověkem, který bude mít své jméno, které mu dal otec, svou důstojnost, hrdost a svobodnou vůli. Takovým, jaký byl Bohem stvořen. Zatím jsme lidé, DP, čísla... Mnohému jsem se naučil. Mnohé musím dohánět. Ačkoliv budoucnost je tak děsně nejistá, nevábivá a zahalená do tajemství, přece se na ni těším... D. M., tábor Valka [pageend8]Anglie Z P R Á V Y Z C M L Jako přípravu na svátek sv. Václava jsme si vykonali duchovní obnovu v neděli 23.IX. Sešli jsme se opět v Konvente of the Helpers of the Holý Souls na mši sv. v 10.30 hod. dop. Během dne, ztráveného v tichém usebrání, jsme měli tři promluvy a promítli diapásku o mši svaté. Zakončili ksme sv. požehnáním a růžencem, které jsme obětovali za naše trpící bratry a sestry doma. Po čaji jsme se rozloučili a — duchovně posíleni —■ odcházeli do svých domovů a zaměstnání. Z australské CML se dovídáme, že i oni se připravovali na svátek sv. Václava podobným způsobem —■ duchovní obnovou, konanou v Melbourne v týž den 23. září. Výborně Bratři! To je správné pochopení oslavy našich světců —■ obnovou sebe podle jejich příkladu! 30. září jsme se sešli opět u oltáře, a obětovali mši sv. za náš lid, abychom mu vyprosili skrze sv. Václava hodně Boží ochrany v době přítomné zkoušky. Vnější oslavu svátku Dědice české země jsme se rozhodli spojit s naší Katolickou besedou, kterou pořádáme pravidelně začátkem každého měsice. Tak jsme před širší veřejností oslavili našeho sv. Patrona 14.X. Členové CML provedli „svatováclavské pásmo” , které sestavil Karel Brušák. Všichni účastníci Besedy byli odměněni „českým posvícením”, které obětavě připravily naše dámy. V polovině září se opět rozjela naše Škola sv. Cyrila a Metoděje. 15.IX. byl zápis a za týden na to se vyučování rozjelo naplno. Žáků nám letos přibyto. Na prvním stupni (děti od 5-9 ti let) se počet pohybuje mezi 25-30, řádně přihlášených. Počasí nám zatím přeje, takže v přestávkách je na hřišti veselo a živo. Děti pomýšlejí také již o tom, jak připravit program vánoční besídky, která bude uspořádána pro všechny naše londýnské děti, někdy v polovině prosince. Austrálie Sotva se naše činnost začala slibně vyvíjet, byli jsme postiženi nenadálou událostí: Dp. Fr. Ulrich odchází ze zdravotních důvodů z Melbourne. Mši sv. pro Čechy a Slováky slouží nyní australský kněz a v poslední době účast stále více a více klesala. Po delší době přijel k nám na 3 týdny český kněz P. Mika se Sydney. Při první jeho mši sv. se kaple opět naplnila. Po mši sv. uspořádala CML v přilehlé jesuitské koleji koncert na gramofonových deskách. Byly předvedeny výňatky ze Smetanova synfonického cyklu „Má vlast” . — Druhou neděli, na svátek sv. Ludmily, byla svolána schůze „Křesťanské akademie”, kde byl prohovořen studijní program do budoucna. Členové si rozebrali pro nejbližší studium a přednášky tato themata: „Integrální humanismus a krise moderní doby”, „Účast zaměstnanců na správě v podniku”, „Otrocký stát” , „Vliv kalvinismu na současné myšlení”, „Demokracie a autorita”, „Freudismus a psychoanalysa”, „Katolické pojetí práva”, „Katolické pojetí státu” . Tato témata budou zpracována též ve stručné formě pro rozhlasová vysílání, určená našemu domovu v rámci programu Křesťanské akademie v Římě a některá budou publikována též v časopise „Nový život” . . V sobotu 22. září odpoledne uspořádal P. Mika „Svatováclavskou duchovní obnovu”, která byla zakončena společnou večeří a zábavným programem. Na poslední mši sv. P. Miky přišel se osobně podívat generální vikář Msgre Fox a ujistil přítomné, že do Melbourne přijde opět natrvalo český kněz. Po mši sv. se objevil mezi odcházejícími účastníky před kaplí p. arcibiskup Dr. Mannix a přátelsky si s námi pohovořil. CML v Melbourne pracuje často za velmi těžkých podmínek vznikajících cizím prostředím. — Zprávy o činnosti jsou uveřejňovány ve zdejším časopise „Hlas domova” a v pravidelné hlídce CML v časopise „Pacific” na Novém Zélandě. Kanada „...M ěli jsme již několik schůzí, a na poslední jsme se rozhodli uspořádát Svatováclavské Oslavy — ve dnech 29. až 30. září. CML z Chathamu nám v Torontě zahraje dne 29.IX „Lucernu”, a 30.IX. bude polní mše sv. s kázáním na Masarykově stadionu v Scarborow u Toronta. Po společném obědě bude tančení Moravské Besedy, projevy a lidová veselice. Dechová hudba přijede z chat- hamské osady sv. Antonína... Míváme pravidelné bohoslužby s českým zpěvem a kázáním. Účast je krásná, a po dovolených se ještě zvětší. (150 osob)” . A. Bernáček, OMI. Milí bratří! 30 září t.r. uspořádala česká farnost Sv. Václava v Torontě Svatováclavské oslavy na Masaryktownu. Slavnosti se zúčastnil J. Em. kardinál McGuigan, který k nám též pronesl krásný proslov. Vzpomněl naší trpící vlasti a našeho arcibiskupa Dr J. Berana. V průvodu k polnímu oltáři byl nesen prapor kanadských Orlů. Mši svátou sloužil pan farář Bernáček a kázání anglicky a česky měl dp. Dr Špaček, OFM, z Blenheimu. Po Mši svaté byl slavnostní oběd, kterého se zúčastnil J. Em. kardinál McGuigan, naši důst. pánové, zástupci Ligy Cyrilometodějské a ostatních spolků. 14. října ve 4 hod. odpoledne budeme mít valnou hromadu torontské odbočky CML, svolanou přípravným výborem. O výsledku Vám podáme zprávu. Z. Rutar NB. Bohužel, teprve po uzávěrce nám přišla obšírná zpráva o svatováclavských oslavách, jak ji přinesl Nový Domov ze 4. října. Snad až příště budeme moci uveřejnit více. Zatím blahopřejeme k tak úspěšným oslavám a přejeme hodně Božího požehnání pro další práci. -re- 9 [pageend9]K Ř E S Ť A N S K Á A K A D E M I E STUDIJNÍ ÚSTAV CYRILOMETODĚJSKÉ LIGY AKADEMICKÉ Adresa: Accademia Cristiana cecoslovacea, Via della Conciliazione 1., Roma BÁSNÍK FRANTIŠEK HALAS VE SVÉ ZÁVĚTI SVOBODNÉMU SVĚTU Na rádcích, které budete číst, jsou shrnuty úvahy českého básníka proletářského původu, samouka, upřímného socialisty, byť ne marxisticky pravověrného, činného účastníka odboje za německé okupace, a od r. 1945 vysokého úředníka v ministerstvu informací, poslance prvního Národního shromáždění, předsedy Syndikátu českých spisovatelů, československého delegáta v Pen-clubu atd. Umřel na nemoc, která na něm hlodala léta, ale také proto že mu puklo srdce. Sám nikdy neuveřejnil text, který následuje, ba nezapsal ani vlastní rukou jeho formulaci. Nestačily mu už na to síly ani čas. Nacházíme-li tu formule rázu filosofického a abstraktního, formule, jejichž stylisaci třeba bezpochyby přičíst na vrub redaktorů textu, čteme tu také výrazy a obrazy, které jsou zřetelně poznamenány přímým a spontánním způsobem, jakým se básník obyčejně vyjadřoval, jakým charakterisoval fakta, razil přívlastek. Ti z nás, kteří ho znali více než dvacet let, kteří se s ním často stýkali za nacistické okupace a potom v letech 45-48, poznávají na těchto stránkách jeho myšlení, naděje, které kladl do socialismu, a neklid, který pociťoval před jeho komunistickými realisacemi. Nacházíme tu drama, které prožíval před jeho očima, jeho hlubokou solidaritu s věcí chudých, jeho žízeň pozemské spravedlnosti, pro kterou však neztrácel s očí konečné tajemství lidského osudu, jeho drásavé protiklady, jeho perspektivy metafysické a náboženské. Neboť tento syn lidu v nejau- tičtějším smyslu toho slova sice toužil po spravedlivém řádě sociálním a hospodářském, ale zároveň cítil v duši a v těle tajemné volání, na které nemůže přinést dostačující odpověď žádné řešení pouze hospodářské a sociální. Shledáváme se na těchto řádcích i s oním naivním přiznáním k jisté závrati, které se nedovedl ubránit tento syn dělníka, tento samouk, když se viděl najednou vynesen na sám vrchol lidských poct, když viděl, že se o něho ucházejí a lichotí mu nejvýznamnější politické osobnosti země, když viděl, že hraje jakousi roli. Netrvalo to dlouho. Přes svou předčasnou smrt měl kdy vystřízlivět, měl příležitost vypít až na dno kalicha hořkých zklamání. Režim, který ho použil na ozdobu své fasády a aby mátl stopy, dokud se to zdálo užitečné, ho už nepotřeboval, jakmile bylo rozhodnuto odhodit přestrojení. Nekrology, spíše rozpačité, se sice ještě zdržely otevřeného útoku, ale sotva byl pochován, — v svém moravském Kunštátě, jak si přál — mluvčí strany a režimu s Ladislavem Štollem, rektorem Vysoké školy politické a sociální v Praze včele — už neváhali pohnat před soud a popravit člověka i básníka. Neváhali pranýřovat jako neodpustitelnou slabost, jako buržoasně spiritualistní hnilobu to, co v něm bylo nejdrahocennějšího: jeho lidský cit, jeho drásavý nepokoj, jeho úzkost před osudem člověka a vesmíru. Ale ať říkají a ať dělají cokoli, mluvčí režimu nebudou moci zabránit, aby se jeho případ nestal — po Jesenínovi, Achmatové a ostatních — případem typickým, aby se neproměnil v tragické svědectví, že v marxistickém komunismu je život ducha podťat u samých kořenů, že hlas srdce je tam udušen, že osud člověka je tam krůtě zkomolen. Tato zřetelná skutečnost zlomila na konec jeho srdce. Jan Čep „Obávám se, že si západní vzdělanci stěží mohou představit situaci intelektuála v zemi, která se dostala do sovětského podruěí. Zvláště typická je tu situace intelektuála levicového. Jak na celém světě, i zde bylo celkem samozřejmé, že intelektuálové nejen sympatisovali s politickou levicí, ale také více nebo méně se snažili v její prospěch zasáhnout. Většina se pak zde ztotožňovala s nejradikálnějším směrem, tedy s komunisty, nebo je alespoň respektovala. To neznamená, že tito intelektuálové neměli své výhrady a pochybnosti. Docházely přece dostatečně jasné zprávy o útlaku věd a umění v SSSR a příchod sovětských vojsk nadto ukázal, že tato propaganda o kulturním rozvoji Širokých mas je daleko přehnaná, ale na to na všechno jsme měli své vysvětlení a omluvy. Říkali jsme si, že nutno brát v počet zvláštní poměry zaostalé země, která ze své větší části zasahuje do Asie a která má jinou kulturní tradici než země naše. Zdálo se nám samozřejmým, že komunismus u nás přirozeně nabude jiné formy, zvláště po stránce [pageend10]kulturní. Konec konců, nebude to záležet právě na nás? Jestliže většina z nás bude pracovat v komunís tické straně nebo alespoň s komunistickou stranou, nebude to nejlepší záruka, že věci se budou vyvíjet jinak než v SSSR? Však nás také ujišťovali nejodpovědnější činitelé komunistické strany, jak si váží našeho díla a jeho společenské funkce, jak respektují naše potřeby, jakou ochranu a podporu poskytnou naší práci. Což nepostavili opravdu kulturní otázky na nejpřednější místo ve svém programu, což nekan- didovali do parlamentu řadu významných kulturních pracovníků, což se nestarali o naše potřeby hmotné, což nás nežádali o podporu ve volebním boji, aby ukázali, jak si váží věd a umění? Věděli jsme, že komunistická vláda neznamená ráj na zemi, že dokonce poměry v SSSR jsou daleky ráje. Ale vždyť to bylo jasné: jestliže jsme měli volit mezi životem v buržoasním státě a jeho kulturní lhostejností, sociální nespravedlností a hospodářskou neurovnaností, a životem ve státě socialistickém, kulturně interesovaném, sociálně spravedlivém a hospodářsky pevně vedeném, jak jsme se měli rozmyslit?” „Nuže, ať jsme o to aktivně spolupracovali, nebo ať jsme si to alespoň přáli, nebo ať jsme s tím jen mlčky souhlasili, komunisté pokračovali ve své cestě k moci a posléze se jí zmocnili úplně a bezvýhradně. A my jsme se ocitli ve světě, jaký jsme naprosto nepředvídali a snad ani opravdu předvídat nemohli” . „Dříve než jsme si mohli uvědomit co se tu děje, změnil se okolo nás nejen celý svět hmotný, ale i duchový. Lidé, které nikdo nikdy nebral vážně, všelijací ti ctižádostiví, jakých vždy je v kulturním světě mnoho, získali rozhodující tribuny i úřady. Lidé nejvzácnější zmlkli. Náhle lze tvrdit nejhoráznější nesmysly a lži, aniž se kdo ozve. Rozdíl mezi pravdou a nepravdou, hodnotou a pahodnotou, jako by zmizel docela. Na místo rozrůzněné a náročné kultury nastoupilo něco neuvěřitelně chudého, monotónního a nízkého. Jak to bylo možné? Jak se to mohlo stát? Všichni jsme tu celou dobu byli, a místo socialismu nám podstrčili toto. Jak je to možné? Máme-li si to vysvětlit, musíme si asi všimnout především dvou věcí a rozptýlit dvě nedorozumění” . „Prvním velikým omylem je, že komunističtí politikové se dostávají k vládě a vykonávají vládu pouze moci, násilím. Je den ze dne zřejmější, že jakkoli naprostá většina národa souhlasí se socialismem a nečiní námitek proti socialismu radikálnímu, dnešní komunistická interpretace socialismu se může opřít o souhlas jen menší a stále se zmenšující části národa. Nemohli by jej ovládnout pouze policii, ať.sebe- početnější. A vskutku násilí je teprve poslední z prostředků komunistické vlády” . „První prostředek je samozřejmě přesvědčování. Strana neustále školí množství agitátorů. Málo inteligentní, nevzdělaní, mnohomluvní a sebevědomí, neznajíce nic než to, čemu se naučili v stranických institutech, jsou jakýmisi commisvoyageurs komunistické ideologie a jejich syllogismy jsou vskutku dost obratně vymyšleny, aby člověka nepřipraveného a neučeného na chvíli získaly. Ostatně, dnes už jsou tito agitátoři,.jejichž počet je stále zvyšován, již velmi neoblíbeni. Bez nápadu a bez vtipu, opakujíce stále týmiž slovy tytéž tisíckrát už slyšené a čtené these, nedopracují se jiných úspěchů než že unavují a vysilují svou mnohomluvností” . „Ale i to je režimu prospěšné, vnikají se svou hladkou a nekonečnou výřečností všude a činí napřed beznadějným každý pokus prostého člověka, aby formuloval a vyslovil vlastní názor” . „Nedaří-li se však přesvědčovat — a to se stane velmi brzy — nastupuje už další prostředek: íc-tiž taktika a lest. Houževnatí, cílevědomí a pevně se o sete opírajíce, komunističtí funkcionáři dovedou využít lidské slabosti: nejen ctižádosti a zištnosti těch, které potřebují pro sete získat nebo odstranit si je z cesty, ale i jejich nepozorností, nedomiuveností, nepřipraveností, nerozhodností nebo neprozíravostí, zvláště jejich netaktičností. Dovedou dlouho čekat na příležitost a dovedou příležitosti rychle a rozhodně využít. Co se provedlo ve velkém při převzetí moci politické v celém státě, to se opakovalo v malém měřítku při každé příležitosti, kde mohli ovládnout některou posici. Kde jde o úspěch, neznají skrupulí, a odpůrce, kterého nemohou tak nebo onak korumpovat, odstraní nejlépe ve chvíli, kdy spoléhají na jejich mravnost a neodvažují se předpokládat, že budou odstraněni lží, podvodem a lstí. Této věci si všimneme ještě blíže. Poznamenejme jen, že by nebylo správné obviňovat komunisty z mravní špatnosti. Jejich mravní indiferentnost v těchto věcech má základ jiný” . „Třetí a nejmocnější prostředek komunistické vlády je ovšem organisovanost. Nikdo lépe než oni nedovedli využít možností moderní organisační techniky, kde z jednoho malého a slabého centra lze ovládat libovolně veliké celky. System, který se v komunistické straně nazývá „demokratickým centralismem” , je výtečně vymyšlen. Je zaveden v komunistické straně samé, je zaveden i v tak zvaných maso- 11 [pageend11]vých organisacich, určených ke kontrole nekomunistů (organisaci odborářských, mládežnických, ženských). Členstvo samo je rozptýleno do množství velmi malých a bezvýznamných místních organisaci. Toto je jediné místo, kde jedinec může projevit svůj názor. Je však nemožné, aby se někde ti, kteří mají nějaké kritické názory, sešli, a tak se samozřejmě jejich hlasy ve své rozptýlenosti ztrácejí. Jeden o druhém neví a nedozví se a není možno aby se vytvořil nějaký souvislý a významnější kritický proud. Z těchto místních organisaci se volí delegáti do okresních center, z okresních do krajských, z krajských do celostátních. To je druhá záruka, že jakýkoliv hlas odporu, ale i nejkladnější a nejkonstruktivnější kritiky, vyslovené v místní organisaci, zanikne dávno dříve než jeho hlas může dospět do celostátního centra, kde jedině se rozhoduje. A tak je docela marné pronášet jakýkoliv odchylný názor, byť sebelépe míněný a sebelépe podložený. Všichni se o tom ostatně přesvědčili, a tak sedí a mlčí a poslouchají s nudou a odporem nekonečné řeči agitátorů vysílaných do jejich schůzí. Místo, aby tyto základní organisace strany byly oním místem, odkud vychází vůle lidu a odkud by strana čerpala svou vnitřní sílu, své denní zkušenosti a myšlenkovou náplň, staly se rejdištěm nechutných a nízkých osobních zájmů, zištnosti a nenávisti; sousedské nevraživosti, které se dříve vybíjely na domovních schodištích, nalezly zde konečně důstojnou tribunu, kde vystupují v chatrném sice, ale nicméně nebezpečném zakuklení politickém. Tak povinné chození do schůzí stalo se jednou z nejpodivnějších, ale také nejhorších útrap občanů v staliniso- vaných zemích. Přesto však splňují tyto schůze svůj význam. Především olupují lidi o čas. Počítáme- 11 s tím, že většina má navštěvovat alespoň dvě schůze týdně, že možná dostanou tam nějakou drobnou, ale časově přece jen náročnou funkci, k tomu pak přistupuje ještě povinná účast na slavnostech, manifestacích a průvodech (jichž je množství neobvyklé) a na t. zv. brigádách, znamená to, že jim už nezbude ani chvíle na to, aby se zamyslili, co se s nimi vlastně děje. A pák tu je ještě ďábelský vynález kolektivní „organisované rekreace”, zabezpečující, aby se lidé nemohli sobě věnovat ani o dovolené. Tyto schůze neolupují lidi však jen o čas, nýbrž, a to je horší, o mravnost a o schopnost mravní resistence. Vidouce ne-li nebezpečnost, tedy absolutní zbytečnost každé kritiky, přikyvují na oko všemu, co se jim vykládá, odhlasovávají a podpisují cokoliv a musí-li, jako při povinné debatě nebo při prověřovací proceduře, mluvit, papouškují naučené věty, ačkoliv jim nevěří, — a to znamená, že se učí být podlí. Je těžké vylíčit, jaké je to utrpení pro nesmírné množství lidí a také jak zlou a nevyhojitelnou nenávist to vzbuzuje” . „Teprve potom, kde předešlé prostředky selhávají, nastupuje přímý teror. Od teroru, řekněme laskavého, jaký se projevuje na př. ve vyučovací účast' na nenáviděných schůzích a manifestacích nebo nákupu novin a knih (zde ovšem je často vedoucím motivem finanční zájem strany), k teroru už hrozivějšímu, kde jde o ztrátu zaměstnání, až k vyslovenému teroru policejnímu. Čím častěji a více zklamávají prostředky mírné, tím častěji a drsněji se vedení strany musí spoléhat na prostředek poslední, na teror. Není potřeba míti tajné informace, aby každý viděl, že počet uniformované a neuniformované policie se rapidně zvyšuje a uši si také zvykají věřit stále hojnějším zprávám o sadistickém trýznění zatčených, o lidech odsuzovaných bez soudu, o rozsudcích dodávaných z ústředí strany soudu před zahájením přelíčení, o lidech ubitých na policii nebo v soudní vazbě” . „Čtete-li v komunistickém tisku, že kapitalismus si vytváří vlastní hrobaře, platí to i o systému tomto. Je pravda, že jakákoliv organisovaná oposice je nemožná a že hlasy nesouhlasu jsou všecky vždy umlčeny, ať se ozývají neuměle a váhavě z úst prostých lidí nebo ať se je pokoušejí formulovat vzdělanci. Ale vyvstávají tu nepřátelé jiní a při své nepostižitelnosti asi daleko záludnější a nebezpečnější. Neživá, hloupá a věčně dokola se opakující agitace učí už jen lhostejnosti ke všemu, co chce a zamýšlí komunistická strana a pro co selhává podpora u lidu. Její lstivá taktika způsobila v širokých vrstvách nesmírnou nedůvěřivost k čemukoliv, s čím strana přichází, byť by to bylo i sebelepší. Jeji nelidská organisovanost, drtící lidská svědomí, budí podlou nenávist. A teror právě tak může zlomit jako dovést k odvaze, které je naposled už všecko jedno” . „Potom všem bude snad působit dost podivně, řeknu-li, že druhý omyl, druhé porozumění tomu, co se dělo v zemích sovětské oblasti, záleží v představě, jakoby komunisté, vůdci komunistických stran a rozsáhlé štáby oddaných funkcionářů od nejvyšších k nejnižším, byli lidé nepoctiví, špatní, zlí” . „Je samozřejmé, že jako všude, i tady můžeme nalézti příklady všech lidských špatností a neřestí. Ale téměř všude a nepochybněji u komunistů předválečných, které nemůžeme nikterak podezírat z úzkých motivů zištných, potkáváme se tu také s vysokými hodnotami. Chtějí opravdu prospěti lidu a obětují-li skoro všechen svůj život a neváhají-li obětovat životy cizí svým politickým záměrům, činí to z hlubokého přesvědčení, že ne pro sebe, ale pro ostatní a pro budoucí budují svět lepší a krásnější, než jaký byl kdykoliv. Na dně jejich srdce spočívá chiliastická víra, že lidstvo je schopno uskutečnit na světě ráj míru, 12 [pageend12]blahobytu, štěstí, svobody a bratrství, přijme-li za své jejich učení a podřídí-li se jejich vedení” „Jak je to jen možné, chtějíce jen dobré, že konají tolik zlého? Příčina je, zdá se mi, ne v nich Samých, ale v myšlence, které slouží. Je v nich pořád kus starého Hegela, který kdysi na výtku, že skutečnosti neodpovídají jejich theorii, odpověděl: tedy tím hůře pro fakta. Jenže Hegel se ještě spokojil vykládat svět, kdežto Marx prohlásil, že úkol filosofie je svět změnit. A jeho žáci jsou odtud rozhodnuti fakta, která jejich filosofii nevyhovují, odstranit. Nechtějí zkoumat skutečnost, která ustoupí, která se změní, nikdy myšlenka. Nejde jim o to, co je, ale o to, co být má. Komunismus nazývá svou theorii „vědeckým světovým názorem” . Ve skutečnosti se stal ryzí ideologií v nejhorším slova smyslu. Dokonce oficiálně doznává, že nikoliv poznání, zkušenost, nýbrž řádné osvojení ideologie patří vždy na první místo. Představa budoucího ideálního stavu lidstva zastiňuje zde všecko. A zastiňuje především první požadavek vědy, totiž pozornost ke skutečnosti. Pokud skutečností rozumíme něco pozorovatelného, a tedy konkrétního, individuálního a přítomného, je v tomto názoru něčím naprosto bezcenným a nezajímavým” . „Komunističtí ideologové učí myslit především na obecné a budoucí. Konkrétní a přítomné je pro ně jakousi nižší hypostazí skutečnosti, něčím, co považují za pouhý prostředek, hodnotitelný jen ve vztahu k obecnému a budoucímu cíli, k idei, která má být realisována” . „Taková theorie vede ovšem také k tomu, že její zastánci nejsou schopni korigovat své omyly a kontrolovat skutečný, konkrétní a přítomný dosah svých činů. Nezastaví se před ničím a nad ničím. Jsou nevšímaví ke zlu, které působí, ať je jakkoliv veliké, neboť je jim něčím méně skutečným vedle budoucího dobra, které mají na mysli. A objeví-li se fakta, která se protiví jejich theorii, i tato fakta prohlásí za méně skutečná a irrelativní. Vytvořili si na to svou nauku o „stranickosti vědy” , To však neznamená nic jiného, než že nezáleží na tom, která interpretace faktů je výstižnější, úplnější, empiricky důkladněji podložena, nýbrž pouze na tom, která interpretace lépe vyhovuje jejich ideologii. Také moderní theorie člověka, psychologie, antropologie, je pro ně buržoasní pavědou, kterou bez jakéhokoliv zkoumání zavrhují. Mají svou koncepci Člověka, totiž takového, jakému bude vyhovovat žít v realisované idei, kterou pro něho do budoucna připravují. Co když však Člověk je takový, že v takovém světě šťasten být nemůže, že ho dokonce nic k tomuto světu, když už jej před sebou zahlédá, netáhne a že proto netouží pro něj žít a pracovat? Tím hůře pro fakta, tím hůře pro člověka. Bude-li se svět, kterýmu chystají, či který on pod jejich rozkazy si sám musí chystat, zdát bezútěšnou a zoufalou pouští, bude-li se mu v něm nedostávat právě toho, co je mu schopno činit život žádoujim, bude to pro zaostalost a neuvědomělost tohoto člověka pro jeho předsudky a přežitky, a bude ho tedy nutno po dobrém i po zlém předělat. Marx a Engels ještě byli přesvědčeni, že předstíranou demokracií mešťáckou komunismus nahradí demokracií skutečnou, kde opravdu o všem, co se bude lidu týkat, bude lid rozhodovat si sám. Ale komunisté se již neptají lidu na jeho mínění. Neboť lid je pro ně neuvědomělý a sám není schopen svého štěstí dojít. Myslí na něj a za něj. Spasí jej, ať si toho bude, nebo nebude přát. Lid se již nemusí starat o své štěstí, opatří je pro něj, a zařídí mu je ideologové. Lid si již nedává zákony, ale ideologové mu je zřizují. Daleko hůže než nějaké diktatuře proletariátu se to podobá platónské vládě filosofů. A poněvadž lid není sám dost filosofický, nebo — jak to tito ideologové říkají —■ ideologicky uvědomělý, dopadá to tak, jak si sám Platon ve své Politei předpověděl, „naši správcové” , praví tam, „budou asi muset užívat k prospěchu spravovaných hodně nepravdy a klamu... jako lék pro všechny užitečné...” Tak nutně vede racionalis- tický utopismus — Platonův nebo Marxův — k nemravnosti. Jestli sám Platon neváhal ve svém ideálním stavu vědomě užívat nepravdy a klamu a prohlásil-H je za užitečné, ke stejným koncům dospěli komunisté. Lež, lest, bezohlednost a násilí má vést k pravdě, poctivosti, bratrství a míru. Vidouce před sebou vznešený cíl, ideu dobra, tkvící nad oblaky nebo daleko kdesi v budoucnosti, pozorují, že zároveň co obelhávají, znásilňují, obelstívají a učí nenávisti všechen lid, sami tonou hloub a hloub ve zlu. Tak se vymstívá nelidská abstrakce ideologů, kteří pro jasné a distinktivní idee zapomínají na temnou a bezednou skutečnost, ba dokonce prohlašují ji za neexistující nebo méně „existující” . Mluví o lži, jako by to bylo něco samozřejmého, odděleného od toho, komu je říkána. Ale zapomínají, že lež vytváří z lhoucího lháře, kteří už nebudou užívat vědomé lži „jako léku”, ale že lež se jim stane zvykem, a že budou lhát vědomě a z pohodlí a přestanou rozeznávat lež a pravdu, právě tak jako z těch, kterým bude podávána lež „jako lék” jejich nevědomosti a neústupnosti, stanou se lidé lží intexikováni, lidé na lež zvyklí. Lidé, jímž je určen nárok na pravdu, kteří už neusilují o pravdivé poznání a pravdivý život, lidem kterým byla ponechána ve jménu nějakého abstraktního obecného a budoucího užitku jen lhostejnost k pravdě a lži. A tak naposled lháři, podvodníci a násilníci vedou obelhané a lhostejné, obelstěné a podlé, znásilněné a nenávistné •— kam? — k socialismu” . 13 [pageend13]„A jaká je tedy situace vzdělance v tomto nelidském a strašidelném světě. Měl by být první, kdo by začal burcovat svědomí vládnoucích o ovládaných, varovat, křičet na poplach. Neboť teď už nejde o nějakou abstraktní ideu lepší budoucnosti, jde o to, co se tu děje s člověkem, a co se z nich takto stane. Ale dívá se na tuto babylonskou věž, vystavenou z omylů a z nesmyslů, spojených maltou drobných úmyslů, sám v ní bydlí a co zmůže? Nic. Nemá nejmenší příležitosti někde něco říci. Nejde o to, že by snad riskoval persekuci. Nikoli. Je to daleko prostší a banálnější. Žádné noviny, žádný časopis nevy- tisknou jedinou větu, která by nebyla zcela konformní s udanou politickou linií. Žádné shromáždění tu není, které by ho vyslechlo. Ale dejme tomu, že by se příležitost našla. Pokusil by se říci své názory. Znamenalo by to, že by byl prohlášen za nepřítele státu, za velezrádce, za provokatéra, za placeného agenta nepřátelských mocností, za špeha. Dočetl by sc o nejnesmyslnějších a nejodpornějších pomluvách o sobě, a to, co řekl, bylo by ¿krouceno v hroznou lež. Neměl by nejmenší možnosti se bránit. A výsledek? Byl by ten, že samého jeho vystoupení bylo by agitačním aparátem strany použito tak, že by opět posloužilo věci, proti které chtěl vystoupit. Ví to, a proto mlčí. Může se svěřit jen několika nej- bližším přátelům, a to je vše. Přestává psát, poněvadž nemůže publikovat. Chybí mu osten společné práce. Nedostává také knih a časopisů ze zahraničí. Studijní cesty, účast na kongresech, to vše je vyloučeno. Jeho soukromá existence se stává problematickou. Buď oficiálně, na veřejnost, bude konformní. A sám začne propadat té strašné logice, jež z toho, co zalže a obelstí, udělá lháře a člověka podlého. Ostatně nepostačí jedna taková služba. Budou pak na něm chtít další a další. Anebo bude mlčet a zanedlouho tím na sebe upozorní. Proč náhle nic neříká, nepíše, nepublikuje? Zaútočí na něj. K čemu je vlastně vědec nebo umělec, který sedí tiše v ústrani? Buď je to nepřítel, nebo je neschopný. V žádném případě však nemůže očekávat, že se mu bude dostávat dál i těch skromných životních podmínek, které ještě má, aby mohl pracovat. A tak propadá malomyslnosti” . „Snad odejde tajnou a nebezpečnou cestou do ciziny, riskuje trest, který jej zničí, nepovede-li se mu to. Anebo, není mlád, má rodinu, děti, není osobně statečný, a zůstane; buď se dá na cestu lží, podlostí, a klamu, anebo se mu podaří vyváznout na nějaké nenápadné místo, kde v mlčenlivém čekání, doufání a zoufání povede existenci, která se stala zbytečnou. Kolik takových je v SSSR, kolik nových jich přibylo v zemích okolo?” (Copyright Veritas) — 27. října 1949 zemřel básník František Halas. Byl iniciátorem prohlášení, o jehož obsahu v posledních dnech svého života se skupinou spisovatelů a básníků jeho přátel, mnoho přemýšlel. Halas zemřel a jeho přátelé krátce poté vydali (již jen ¡Ilegálně) své básnické nekrology. U mnohých to byly poslední psané verše, mnozí byli odsouzeni k vysokým trestám, Přáním autorů bylo, aby jejich nejupřímnější svědectví zvěděli všichni intelektuálové svobodného světa. Po několika nezdařených pokusech byl originál textu dopraven teprve v poslední době přes hranice ve vazbě knihy „Gottwald ve fotografii”. Prohlášení uvádí redakce Veritas úvodem známého katolického spisovatele Jana Čepa, jednoho z prvních, který po komunistickém puči v Československu odešel ze své vlasti a jako exulant žije v Paříži. Při jedné příležitosti dostal mistr Čep od básníka Halase do emigrace jeho pozdravy. (Pozn. redakce). Křesťanská Akademie vydala obrázek Sv. Cyrila a Metoděje s modlitbami na čtyřech stranách, nazvanými prostě: Modlitby československému exilu. Tyto modlitby, vytrysklé z exilového prostředí jsou dar katolické inteligence našemu exilu a domovu a jest naším vroucím přáním, aby se nejen co nejvíce rozšířily a vžily, ale aby vnesly do našeho exilu více naděje a svornosti. „Ve skutečnosti, přihlédneme-li k nim zblízka, svátosti křtu a biřmování člověku ukládají mimo jiné povinnosti i závazek apoštolátu, t.j. duchovně pomoci bližnímu. Vždyť biřmováním jsme se stali Kristovými vojáky... A co se týče křtu, jím jsme se stali údy církve, to jest mystického těla Kristova. Mezi údy tohoto těla... musí být solidarita zájmů a vzájemné sdílení života... údy si musejí navzájem pomáhat, nikdo nesmí zůstat nečinný. Každý přijímá a každý musí dávat nazpět” . (Dopis Pia XI, lisabonskému patriarchovi) Plně uznávám Vaši snahu, již dnes v zahraničí podchytit katolické pracovníky a v mezích daných možností již dnes je připravit na budoucí, jistě nemalé úkoly v naší drahé vlasti, jak všichni doufáme, brzy opět svobodné. Jako český knihtiskař a nakladatel jsem Vám plně k disposici a již dnes se velmi těším, až opět bude nám jednou dopřána možnost vydati dobrou českou knihu, knihu katolickou, které bude tolik zapotřebí... Pracuji nyní zde jako zástupce knihtiskařského ředitele v jednom z největších zdejších grafických závodů. Stále si uvědomuji, že kdyby bylo více dobrých, katolických knih, nebyl by jistě ani náš národ na tak nízkém morálním stupni. Není však čas na vzdychání, jest nutno se připravit a uspořádat budoucnost jednou lépe, S.G., Sao Paulo 14 [pageend14]” V E R I T A S ” INFORMAČNÍ SLUŽBA KŘESŤANSKÉ AKADEMIE Deportace řádových představených do SSSR Několik stovek politických vězňů z koncentračních tá” borů při uranových dolech v Jáchymově, z věznice Bory u Plzně, věznice Mírová na Moravě a z východoslovenských pracovníh táborů bylo v letních měsících v jednom společném transportu deportováno do SSSR. Mezi deportovanými jest také provinciál jesuitského řádu Dr. Šilhán a bývalý provinciál františkánského řádu a ředitel „Studium catholicum”, Dr. Urban. Seznamy připravilo podle pokynů úředníků sovětské policie ministerstvo národní bezpečnosti. ČSR jedno veliké vězení Komunističtí důvěrníci v jednotlivých domech všech větších měst v Čechách, na Moravě i na Slovensku dostali pokyny, aby okamžitě hlásili případy poslouchání zahraničního rozhlasu, časté návštěvy některého z obyvatel domu, schůzky více lidí, docházení početnější korespon- dance a chození do kostela. Domovní komunističtí důvěrníci se mají sami postarat o všechna opatření, aby .tyto pokyny mohli vykonávat. V obci Zakolany u Kladna, na slavnosti odhalení pamětní desky otci nynějšího předsedy pražské vlády Zápotockého, byl přítomen také ministr zdravotnictví, exko- munikovaný kněz Plojhar. Odpoledne měla být slavnost přenesena do blízkého staroslavného kostela na Budči (památného tím, že tam byl vychován národní patron kníže sv. Václav), kde jako slavnostní řečník měl promluvit Plojhar. Místní farář však kostel uzamkl a nikoho dovnitř nepustil, takže Plojhar musel řečnit venku. Statečný farář, který za nacistické okupace byl v koncentračním táboře v Němacku, byl ihned zatčen a odvezen. Ke sjezdu katolických knězi v Praze V předvečer svátku národního patrona sv. Václava začal v Praze celostátní mírový sjezd duchovenstva. Náměstek předsedy vlády Zdeněk Fierlinger, který je v čele Státního úřadu pro církevní záležitosti, byl ve vedení komunistické strany ostře kritisován proto, že se mu nepodařilo zlomit odpor jak katolických duchovních, tak věřících proti současnému režimu. Rozhodl se uspořádat tedy tento sjezd jako další pokus v řadě pokusů dosud bezúspěšných. Komunisté se domnívali, že se jim podaří znárodnit Církev stejně jako průmysl nebo obchod. Rozhodli se znovu získat kněze po dobrém i po zlém. Sjezdové přípravy byly tak rozsáhlé, že ke zdolání návalu práce musely pomáhat i brigády komunistického Svazu čs. mládeže. Církevní referenti při všech správních úřadech dostali oběžníkem pokyny, aby se postarali o to, že místní kněz do Prahy přijede. Účastníkům byly hrazeny nejen všechny osobní výdaje, ale slibovaly se jim dokonce tučné hody. Znárodněné potravinářské podniky oznamovaly své dary ke sjezdu duchovních. Fierlingerovi šlo jen o to, dostat kněze na sjezd. O ostatní se již on a jeho úřad postaral sám. Komunistická propaganda byla tak málo obezřetná, že již deset dní před zahájením sjezdu oznamovala výsledek tohoto sjezdu: „Bezvýhradnou oddanost všeho duchovenstva lidovědemokratické republice “a pracujícímu lidu”. Přijetím této resoluce byl skutečně také sjezd zakončen. Fierlinger znovu zaručil všem duchovním naprostou náboženskou svobodu a Církvi jménem lidovědemokratické vlády slíbil tuto svobodu také v otázkách věrouky. V době sjezdu došlo v Praze mezi katolickými laiky k zatýkání. Jak píší úřady farářiim V jednom místě v jižních Čechách dostal farář od komunistických úřadů připiš, že musí při bohoslužbách' ohlásit, že „dnes, v neděli, bude všeobecná bramborová brigáda” „Neuposlechnete-li této výzvy”, stálo závěrem v tomto přípisu, „dopustíte se sabotáže proti státnímu hospodářství a jako škůdce celku stihl by vás nejpřísnější trest”. Dopisy, které komunisté necensurují Členové komunistické tajné policie navštěvují příbuzné těch, kteří po komunistickém puči v únoru 48 utekli z vlasti do exilu a vyzvídají, zda znají nynější jejich adresy v cizině. Tyto pak jim sami nabízejí a žádají je, aby svým příbuzným nebo Členům rodiny napsali, že jejich činnost zahraničí proti nynějšímu režimu je uvádí do velikého nebezpečí, proto aby ve své činnosti ustali. Při odchodu řekl policista na jednom místě ženě, jejíž muž utekl do exilu: „Rozmyslete si dobře, jak se rozhodnete” . Jen diktaturou proniká do ČSR ruská kultura Novým ředitelem Národního divadla v Praze byl jmenován ministr školství Zdeněk Nejedlý, „velký sovětský vlastenec” . Jeho posláním bude „osobně určovat zásady pro práci Národního divadla, zejména pro prácí opery Národního divadla, jejíž vedení má sám ve svých rukou” . „Provádění zásadních směrnic a pokynů ministra Zdeňka Nejedlého zajišťuje hudební skladatel Jiří Pauer, přednosta hudebního odboru ministerstva školství” . Zdeněk Nejedlý v jedné ze svých rozhlasových přednášek nedávno řekl, že „jsme se příliš zahleděli do své národní kultury a k nedoceněné pokladníci kultury sovětské jsme byli slepí” . „Každá chyba se dá však napravit”, řekl Nejedlý ve stejné přednášce. Dnes 73 letý ministr školství Zdenek Nejedlý je současně předsedou Svazu sovětsko- československého přátelství, ředitelem sovětského institutu v Praze, profesorem na dvou fakultách pražské university, řídi snad více než pět časopisů a revuí, jest hlavním redaktorem Jiráskovy knižnice, napsal nové mnohasvážkové „Československé dějiny”, v rozhlase má pravidelné nedělní úvahy, pražské noviny, přinášejí denně jeho články a úvahy atd.. atd. Nyní jest ještě ředitelem Národního divadla a „osobně řídí také operu Národního divadla”. 15 [pageend15]F I L M Come to the Stable. Kdo si vzpomínáte na „Faráře u sv. Dominika”, který běžel u nás s úžasným úspěchem, víte hned, kam zařadit „Come to the Stable”. Rozdíl je pouze v tom, že v prvním byl hrdinou kněz, v druhém jsou to řeholní sestry. Sestry, které řídí šílenou rychlostí auto, a kterým není cizí žádný druh sportu. Mnohé bychom si na těch sestrách přáli vidět jinak — a určitě nezařadíme „Come to the Stable” mezi náboženské filmy. Na štěstí existuje skupina filmových „limonád”, která má dokonce ve filmové produkci primát, a v té si „Come to the Stable” určitě zaslouží čestné místo. Film, který vás určitě pobaví a přes lehkost zpracování přece jen ve vás upevní víru v Prozřetelnost Boží. Uvidíte totiž, jak sestry s velikými obětmi a v beznadějných okolnostech vybudují dětskou nemocnici. Ve Francii běží film pod názvem „Les Soeurs casse- cou”, ve Švýcarsku „Und der Himmel lacht dazu”. (Přístupný všem). Maria Chapdelaine, je francouzsko-anglická produkce Maře Allégreta. Myslím, že by s ním byl spokojen jak Dr. Habáň O. P., tak Dr. Pelikán S. J. Habáňova preciznost ze „Sexuální výchovy” a „Experimentální psychologie” si zde podává ruku s lidovým a přesvědčivým podáním Pelikánovy „Hry o duši”. Jinými slovy: filosofickýma morálně přesné rozlišení mezi láskou rozumovou a smyslovou je zde podané lidovou, líbivou a přesvědčivou formou. These je objasněna na zajímavém románku studentky, která se po 5 letech vrací domů z pensionátu a má najednou 3 nápadníky, z nichž každý to svým způsobem bere vážně. Z celého filmu vane tak trochu duch „Babičky” Boženy Němcové. Hlavně však ze scény, kdy těžce nemocná matka mluví k dceři o podstatě lásky. Film má nádherné a bohaté scenerie ze zasněžené .Kanady. (Přístupný i dětem v doprovodu rodičů). Odette, agent S. 23. Odette, agent S. 23 je anglický historický film. Hrdinkou je mladá Francouzka provdaná za Angličana z příbuzenstva Mr. Churchilla. Za okupace se dá k . disposici tajné služby. Je však chycena, a pozná plně slasti koncentračního tábora v Ravensbrucku. Obdivuhodná je její hluboká víra, z níž čerpá sílu v nejtěžších okamžicích. Postava vojenského kněze, který jí pomáhá, je velmi sympatická. ^ Film umožní dosti dokonalé poznání tajné služby. Nádherné jsou záběry seskoku z letadla na cizím území. Není určitě nepříjemné vidět anglický film, inspirovaný katolickým duchem. (Pro dospělé i mládež). Not wanted. Z Hollywoodu vyletí jen zřídka bílá vrána. Jaké štěstí pro amatéra, když se mu podaří jednu chytit. „Not wanted” určitě není výjimkou svým námětem. Je to románek hezké dívčiny, která si myslí, že. stopy „lásky” jsou zahlazeny, a která si důkladně protře oči, když jí lékař sdělí, že příčinou jejích nevolností je těhotenství. Tento film je však výjimkou z hollywoodské produkce vážností zpracování, které vás přesvědčí, že přirozeným prostředím pro dítě je pouze rodina. Nedočkavým děvčátkům à bujarým chlapcům „Not wanted” umožní rozlišit lásku od smysíovosti. Rodiče vhodně upozorní, v čem třeba poopravit vychovatelské umění, aby se nestali předčasně dědoušky a babičkami za nežádoucích okolností. Film má v Americe i v Evropě úžasný úspěch. Ve Francii probíhá pod názvem „Avant de L’aimer”. Režie Ida Lupino. (Pro dospělé i. mládež). „La Porteuse de Pain” Buďme upřímní! Moc se nám toho nelíbí ve „svobodném” světě. Když to nejde dál, aspoň zatínáme pěsti a bručíme, když nám nedůvěřují, špiclují nás a dávají nám znovu a znovu cítit, že jsme méně než nic. Tak jsem srovnával nás úděl, když jsem šel z filmu Maurice Cloche „La Portuése du Pain” . Pán Bůh na tu mladou a poctivou ženu naložil hodně. Nařčena z paličství a vraždy, odtržena od malých dětí, odsouzena k doživotí. — Všechno padlo, jen víra v Boží prozřetelnost (dej, Bože, abychom si ji také udrželi!) zůstala u ní pevná, Přes dvacet let trvala ta Boží dopuštění! A po nich se setkáv — šťastná jak dítě — s dcerou a synem, které jí vyrvali jako batolata. Scházelo málo do půlnoce, když jsem šel domů. Myslí mi mimovolně kmitla závěrečná solova naší uprchlické modlitby: „Dopřej nám šťastné shledání doma!” ( — Přístupný i dětem — ) Mater Dei Je to první italský barevný film (Ansacolor). Jemný vkus — vlastní Italům — po zmínce o dědičném hříchu sleduje život Matky Boží od Zvěstování až po Nanebevzetí. Různé episody ukazují, že „Madona” je přirozenou prostřednicí mezi Bohem a tvorstvem. Pro uprchlíka film dvojnásob milý: Jednak je to život společné Matky uprchlíků (útěk do Egypta), jednak proto že představitelka svaté Panny je skutečná uprchlice před komunismem, národností Bulharka. Režie: Emiiio Cordero. Film je přístupný i dětem. P. Augustin Imprimatur: t Edward, Bishop of Nottingham Chairman of the Hierarchy’s Committee for EVWs Vydává Cyrilometodějská Liga, 39, Fitzjohn’s Avenue, London, N.W.3. — Cena jednotlivého čísla 1 sh. Printed by M. Caplin eft Co. Press 1-2, West Street, Croydon. THO 2727 [pageend16]