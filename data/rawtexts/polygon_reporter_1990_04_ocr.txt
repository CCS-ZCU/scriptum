POLITIKA - KULTURA - KOMENTÁŘE - REPORTÁŽE DVOUMĚSÍČNÍK ZWEIMONATSSCHRIFT IN TSCHECHISCHER SPRACHE BI-MONTHLY IN CZECH LANGUAGE PÉRIODIQUE BIMESTRIEL EN LANGUE TCHÈQUE 1990 [pageend1]RAFAEL KUBELÍK TÝDENÍK ČESKOSLOVENSKÁ TELEVIZE Světového jména KONCERT VZÁJEMNÉHO 2 REPORTÉR (POLYGON) 4/90 [pageend2]PRAŽSKÉ JARO (NEJEN 1990) S RAFAELEM KUBELÍKEM (Fotoreportáž Oldřicha Škáchy) Po příletu do Prahy dne 8. dubna řekl Rafael Kubelik na uvítanou: » Vášnivě jsem na tento okamžik čekal a věřil jsem, že jednou přijde. Jsem vděčný Bohu, celému národu, přátelům a vám všem. Člověk je tak šťastný, že je doma. « Hned druhého dne ráno navštívil Rafael Kubelik s rodinou a nej užším i přáteli hrob svého otce Jana Kubelíka na vyšehradském Slavínu. Položil kytici mateřídoušky a řekl: »Tak, táto, už jsme zase spolu.« REPORTÉR (POLYGON) 4/90 3 [pageend3]Se ženou Elsie a synem Martinem ve svém rodišti — v Býchorech u Kolína Na jevišti pražského Divadla hudby při představení »Duha svobody Rafaela Kubelíka « 4 REPORTÉR (POLYGON) 4/90 [pageend4]Při prohlídce chrámu svaté Barbory v Kutné Hoře. Syn Martin je profesorem architektury ve Vídni a ve Spojených státech. Na výstavě krajek v Kutné Hoře, kde na počest Rafaela Kubelíka vystavila Krista Bendová své celoživotní dílo — příběh Čajkovského Labutího jezera. Zahájení Pražského jara 1990 ve Smetanově síni. — Cs. televize přenášela přímým přenosem zahájení Pražského jara do 12 zemí a dalších 21 zemí Mou vlast vysílalo ze záznamu. Bavorská a japonská televize vysílala v přestávce dvacetiminutový rozhovor s Rafaelem Kubelíkem, natočený při zkouškách. Československá televize vysílala přímo komentář Vlad. Skutiny a dr. Jiřího Pilky. REPORTÉR (POLYGON) 4/90 5 [pageend5]Vyvrcholením Pražského jara byl koncert na Staroměstském náměstí, kde na podium vedle sebe zasedla Česká filharmonie, Brněnská a Slovenská, aby v den ukončení voleb v sobotu 9. června provedly Smetanovu Mou vlast. (Viz fotografie Karla Hruši na titulní stránce.) Koncert navrhl, prosadil, organizoval a samozřejmě nastudoval a dirigoval Rafael Kubelik. Obrázek nahoře: Ovace přeplněného Staroměstského náměstí v čele s prezidentem republiky Václavem Havlem, napravo od něho je primátor Kořán, nalevo Miloš Forman. Obrázek dole: Prezident Václav Havel děkuje Rafaelu Kubelíkovi. 6 REPORTÉR (POLYGON) 4/90 [pageend6]Spolu s Rudolfem Firkušným by! Rafaelu Kubelíkovi udělen čestný doktorát Karlovy university v Praze. R E C O K ö I N G S Kubelik in Prague - and in the Catalogue Nejen československý, ale i celosvětový tisk věnoval v těchto historických dnech Rafaelu Kubelíkovi, velkému dirigentu a jednomu z nejvěrnějšich synů českého národa, zaslouženou pozornost. REPORTÉR (POLYGON) 4/90 7 [pageend7]MYŠLENKY A NÁZORY RAFAELA KUBELÍKA, vyslovené v televizním rozhovoru s Vladimírem Škutinou v Praze, v červnu 1990 Televízni diváci znají tvář Rafaela Kubelíka, když stál v čele Symfonického orchestru bavorského rozhlasu. Když se však postavil před Českou filharmónii v pražské Smetanove síni, byl náhle ve tváři o 40 let mladší. Měl v očích nadšení devatenáctiletého vítěze nad životem. „To je přeci samozřejmé. 17. listopad — to byla injekce živé vody. Takovou injekci si žádný lékař ani nedovede představit. Injekce vám, nám všem. Neříkám VY a MY. Říkáme MY — a to prostě proto, že jsme zažili listopad, to, co se stalo a co se v dějinách ještě nestalo — to je třeba si uvědomovat — tak zvaná sametová revoluce bez krve — z intelektu, etiky a vřelé lásky k vlasti. Samosebou, že ve mně se probudil život — stokrát navíc a já najednou cítil, že těch 42 let je pryč. Proto jsem omládl. To je fyzický zákon. To je lidský zákon — že člověk někdy podléhá, ale nesmí podlehnout úplně. Musí věřit — a já věřil. Celých těch 42 let jsem věřil. A když člověk nepodlehne, tak nakonec dostane ten nádherný dar, že je mladší. Stál jsem před Českou filharmonií — v té báječné atmosféře, souhra mozků a citu. Proto naše muzicírování bylo tak výjimečně silné, že tam nebylo ani vlásek nějakého anti—. To neexistovalo. Žádná animozita, žádný antagonismus. Pro mne to byl vrcholný životní zážitek - koruna života ... ne, to slovo nemám rád. Je moc pompézní. Ale rozhodně to byl pro mne vrchol, parnas — a jsem šťasten, jestli to bylo z mé tváře čitelné.” Už nia zkoušce, na té první - bylo vidět, s jakou obavou přicházel Rafael Kubelik do Smetanovy síně. A jak pomalu tál. Ten proces trval snad pět minut. „Napětí bylo oboustranné — napětí v orchestru, co bude. Oni chtěli hrát dobře — každý poctivý muzikant chce hrát dobře. Dobrý muzikant nepotřebuje knutu. Když to dirigent ví, tak musí nastat souhra. Já se bál, jestli to vědí oni a oni se báli, že snad jsem to za těch 42 let zapomněl. Byl by to hřích, kdyby dirigent chtěl něco nesprávného, nepříjemného. Dirigent musí jen zvedat dech nahoru. Pak je hudba krásná. Člověk je podřízen hudbě a zákonům hudby. Člověk musí poslechnout, i kdyby nechtěl. Ale on chce. Někdy si posluchač myslí, že muzikant jen hraje a nemá zájem. Jenže to není muzikant. Muzikant vždycky chce hrát nejlíp, jak umí — i když má třeba starosti doma, něco ho bolí, otravuje - ale jakmile začne hrát, musí myslet jen na hudbu — dobrý muzikant. Za celý život — a je mi 76 let — jsem nestál před orchestrem, kde by byly jiné zájmy než hudba — polozájmy, lenost. Nepoznal jsem takový orchestr. Takže dirigent nemusí šťourat taktovkou do svědomí hráčů. V Praze jsem stál před Českou filharmonií a věděl jsem, že si budeme rozumět. Jen jsem měl trochu strach sám ze sebe. Pět let jsem nedirigoval. A 42 let jsem nestál před Českou filharmonií... Po kratinkých rozpacích jsem poznal, že k sobě patříme!” Tvůrci filmu o Mé vlasti Rafaela Kubelíka natáčeli po zahájení Pražského jara 1990 anketu a členové České filharmonie řekli po koncertě totéž, co Rafael Kubelik — že to pro ně byl absolutní vrchol jejich práce. A třebaže dirigenta Václava Neumanna mají velice rádi, udělal pro Českou filharmonii moc a byl to vlastně on, kdo před koncertem České filharmonie v Zenevč 28. října 1989 donutil svým statečným postojem a příkladem celou Českou filharmonii k jednoznačnému občanskému postoji (jehož důsledkem byl výrok Miloše Jakeše, že Českou filharmonii rozpouští!), to, co s orchestrem udělal Rafael Kubelik, to ještě v životě nezažili - byl to pro všechny muzikanty vrchol života. „Zvláštní na výkonu některých hudebníků je jejich poznání, že sami nevěděli, že by dokázali takhle hrát, že nevědí, kde se to v nich vzalo. Vidíte — a to je hudba. To se nedá dopředu vymyslet. Vůbec se to nedá vymyslet. To je pojetí — ne technické pojetí, ale pojetí, jak se má dělat muzika. To člověk neví. Já to nevím. Kdybyste mi to tisíckrát vykládali, rád to budu slyšet, věřit zaplaťpánbu, že to tak bylo, ale já na mou duši nevím, proč. To je ono životní tajemství, tajemství hudby. A jsem šťastný, že taková situace nastala. Ale jak a proč se to stalo — to zůstane i pro mne velkým a krásným tajemstvím.” V srpnu 1969 hostovala Česká filharmonie na Mezinárodních hudebních slavnostech ve švýcarském Lucernu, jejichž je Rafael Kubelik patronem. Tehdy nechal vyrazit stříbrné pamětní mince. Na jedné straně byl původní znak Československé republiky s heslem »Pravda vítězí« a na druhé straně letopočet 19J8 a 1968 a datum 21.8. Rafael Kubelik pozval všechny členy České filharmonie do svého domu a pak na vyjížďku parníkem po jezeře a každému předal pamětní medaili. Před návratem do tehdejší ČSSfSJR byly členové České filharmonie podrobeni tělesné prohlídce a každému byla Kubelí- kova medaile odebrána. Jen dvěma členům se podařilo medaili ukrýt a prohlásit, že ji ztratili či že jim byla odcizena. Málokterého exulanta komunistický režim tak nenáviděl jako právě Rafaela Kubelíka. Dokonce tak zběsile, že když byla vydána emise čs. známek s portréty českých houslistů, Jan Kubelik tam nesměl být — jen proto, že byl otcem Rafaela. Rafael Kubelik na jedovaté sliny nedbal. Objevil-li se Československu talent, umožnil mladému hudebníku účinkování na Západě a otevřel mu cestu do světa. Soustavně a neúnavně uváděl skladby českých skladatelů. „Když je kolem nás plno zla a nenávisti, tak tím víc se musí ukázat, že jediným zákonem je láska a všem mezi námi dát pocit svornosti. Já se s Českými filharmoniky nesetkal jen v Lucernu. Předtím to bylo v Londýně. Tam jsem všechny pozval na velkou party — to byl ještě Karel Ančerl. Věřil jsem, že 8 REPORTÉR (POLYGON) 4/90 [pageend8]všichni jsou poctivými Cechy. Nevěřím, že poctivý muzikant může být zlý. Systém byl zlý a zločinný. 42 let páchali komunisté těžké zločiny. Vraždili. Když mi dneska někdo ještě řekne, že nějaký muzikant je komunista a že i po všech vraždách komunistou zůstává, buďto mu to nevěřím, anebo s ním prostě nemluvím. To prostě nejde. Hudba a zločin — to se nedá ztotožnit. To neexistuje ... muzikant a komunista...” Přišla řeč na toleranci. Na názor Rafaela Kubelíka na toleranci. „To je velmi důležitá otázka, co se týče tolerance. Tolerance může jít tak daleko, dokud nezabíjí spravedlnost. Spravedlnost existuje a musíme ji hledat vlastním svědomím. To je naše cesta v životě. Když překročíme svoje práva, tvrdíce, že to je spravedlnost, aniž bychom si to dokázali sami ve svém vlastním svědomí, tak hřešíme a pak co přijde? Pak přijde buďto pomsta anebo falešná tolerance a budeme sedět na 2 na 3 židlích, na 15 židlích a podávat ruku jednomu, který je báječný a druhý je polobáječ- ný a třetí je špatný a budu všem podávat ruku, jen abych dělal toleranci, to ne, to nejde, tak proto musíme mít jasně před sebou cestu, jak jsem předtím říkal: Hledat spravedlnost, to je velmi těžké. Ale existuje to, kdyby to nebylo, tak by nebyla v životě žádná balance — my bychom lítali jako opilé balony kolem dokola. Víme, že se točíme kolem slunce nebo někde jinde. To je úžasné, co se děje. My to nevíme a přitom si říkáme: to je spravedlnost a to je pravda nebo to není pravda, to je špatné... Když to nedáme do harmonické struktury etiky, která je a která se zrcadlí v nás přes tenhleten zákon — my jsme zrcadlo — tak na tenhleten zákon musíme věřit a potom je tolerance oprávněná, když je na správném místě.” V devatenácti létech stál Rafael Kubelik poprvé před Českou filharmonií. (Česká filharmonie doprovázela Jana Kubelíka při Beethovenově Houslovém koncertu a pak společné uvedli skladbu Rafaela Kubelíka Fantazii pro housle a orchestr.) Pak ai do roku 1948 stál v jejím čele. V květnu 1990 stanul u dirigentského pultu ve Smetanově síni jako čestný šéfdirigent České filharmonie. Bylo mu 76 let. U hráčských pultů se vyměnily generace. „Když jsem se zahleděl do tváří hudebníků, viděl jsem sice mladé tváře, ale promítaly se mi do symbolu té České filharmonie, do tváří předchůdců, které jsem znal před dvaačtyřiceti léty. Jsou to přímí pokračovatelé. Dobrý muzikant má takové srdce, že ho vidím, cítím, hmatám jeho tlukot. A když já dávám své srdce, tak on mi dá dvakrát tolik zpátky. Je to výbušná látka. Láska, vyjadřovaná hudbou, to není jen tak. Žádné zlé myšlenky nemají nikdy vstoupit do hlavy, když se dělá hudba ... a když se nedělá hudba — tím méně!” Při každém interview byl znovu a znovu tázán na své dětství, na své začátky, na minulost. Bránil se. Chtěl mluvit o současnosti. „Minulost? Co bylo, to se nedá vrátit. Nedá se to změnit. Leda falšovat, jak jsme toho byly po celá desítiletí svědky. A budoucnost... ? Teď žijeme a teď jednáme. Za své TEĎ jsme právě zodpovědní. A mé TEĎ je hudba stejně jako tomu bylo v mém dětství a mládí. Mé mládí a dětství bylo v hudbě — můj táta... U nás v rodině bylo všechno hudba. Mé sestry hrály. A strýc. Tomu vděčím za moc. Byl to velký pedagog a pianista. Znal dějiny hudby a ohromnou knihovnu, mluvil pěti jazyky, četl a učil mě vybírat si četbu. Hráli jsme spolu na čtyři ruce. Osm let jsme hráli — každý den. Celé mládí. Od Haendlova Concerto grosso až po Debussyho kdesi cosi, Mahlera a Brucknera, všechno jsme hráli na čtyři ruce, takže já měl repertoir trošku v hlavě — po stránce zvukové. Ne orchestrální. Ale jako kompozici. Analyzovali jsme si skladby, takže navíc vedle otce jsem měl strýce-učitele. Pro mne bylo samozřejmé milovat hudbu, dělat hudbu. Taky jsem začal komponovat — hloupě třeba — housle a komorní muzika. Pak přišla konzervatoř — hudba, klavír, housle, dirigování, skladba. Jakápak profese... já nikdy nebyl profesionální dirigent, houslista, skladatel. Já jsem MUZIKANT! My jsme dělali muziku, hudbu. A hudba nese lásku k životu. Proto jsem byl šťastný — i když jsme někdy měli zlé doby, v dětství i pak. Od otce jsem se naučil, co je filosofie. Že když je člověku nejhůř, nesmí zoufat. To jsem dokázal svým postojem, svojí morálkou, svojí etikou — a když se to zradí, pak ztratíš kontakt se vším, co tě nese, s přírodními zákony, se zákonem života, o němž jsme mluvili, takže jsi vlastně zrádcem na své vlastní duši. Můj otec měl statky na Slovensku a tady v Čechách. Pak o všechno přišel — úplně o všechno. Ale mé dětství — Praha, moře... první dojmy z moře byly vždycky spojeny s hudbou. V mých šesti, sedmi létech jsme každé léto jezdili k moři, do Opatije na Istrii. A Praha — Praha první republiky, to byl příval kultury, to tenkrát byla ohromná, velikanánská soudržnost. Už jenom řekněme divadla — Národní a německé. Slyšel jsem české opery zpívané německy - řekněme Dalibora v německém divadle, jak je dnešní Smetanovo a zase německé v českém Národním divadle zpívané po česku. Vždycky byla v Praze jedna velká kulturní rodina — vůbec rodina. My neměli až do Hitlera žádné hádky, jak se později tvrdilo. My jsme tu měli kulturu, která byla podhoubím hudební romantiky a hudebního smýšlení dvacátého století... Tady v Praze to všechno vznikalo. My jsme srdcem Evropy! To bych byl rád, aby se zase vrátilo. Skutečně — bez těhletěch politických nesmyslů. To nejsou ani tak nesmysly jako hříchy. To jsou zločiny na národě. Praha — to je kultura, lidi, to je hudba ... už aby to zase bylo!!!” „Můj otec mi dal vlastně celý hudební svět do vínku, jemu jsem vděčen za všechno - od mládí až po jeho smrt. A když zemřel, věděl jsem, že nezemřel, že žije ve mně dál až do dneška. Věčný život je pravda. Hudba to potvrzuje. V každé velké skladbě člověk cítí sílu věčného života a tak mně táta dával každou radu ve filozofii, hudbě, ve vzdělání, v každé formě života mně dával takový příklad, že jsem z toho nemohl utéci i kdybych býval chtěl, protože to byl kruh svornosti. My jsme byli jako bratři a současně táta byl jako můj táta a já byl jeho syn. Nikdy jsme mezi sebou neměli nepohodu, nedorozumění. To neexistovalo. Rozuměli jsme si do poslední šestnáctky, dvaatřicítky, čty- řiašedesátky. Takové štěstí, že ani nevím, jak se může vůbec po- REPORTÉR (POLYGON) 4/90 9 [pageend9]psát. Pro mne to znamenalo optimistickou, krásnou budoucnost. Pro mne to znamenalo, že věřím na optimistické názory, na radost, že věřím na lásku. Každé slovo o něm není dostatečně silné, není dostatečně krásné, není dostatečně věrné, není dostatečně svaté, nemůžu víc nic říct, než bez něho bych nebyl. — Děkuji, táto!” „Nevím, jestli dirigent může tvrdit, že má nějaké pojetí. Pojetí je interpretační podvědomí a také nadvědomí. Realistické dirigování jakožto takové, řekněme hudebně vyjádřené ve zkouškách, v názoru na věc a v analýze, to je něco jiného. To je práce. Jak se vyjádří. Pojetí vlastně není věc rozumu, věc analýzy, to jde z podvědomí a toto podvědomí pracuje celý život, takže já nemohu tvrdit, že bych býval měl jiný poměr k »Mé vlasti« před padesáti léty. Poměr je stejný. Samozřejmě, že časem se člověk naučí rozumět, naučí se vyzkoušet lepší souhru v orchestru, lepší zvuky, harmoničtější názor na stavbu, to jsou dneska vnitřní zkušenosti, ale to nejsou věci pojetí. Pojetí už existuje od začátku. Nevěřím na to, jak se tvrdívá, že nějaký žák si vezme novou skladbu, kterou nezná a že by si vzal gramofonovou desku a teď si odposlouchal, čtyři pět dirigentů, jak to dirigují a od toho se učil. To je pro mne úplně nemožné, to by byl navíc hřích. Každý umělec si musí vytvořit svoje pojetí, které má primárně v sobě, když ho hledá a pak studiem to zlepšuje. Musí se stále zlepšovat, celý život... a někdy se zhoršuje. Potom záleží na jeho vlastním svědomí, jak dalece s tou materií dále tvoří. Ale vlastní pojetí je jeho vlastní vize, instinkt, a to přichází jenom z talentu. Takže talent není všecko. Talent jenom základ. Každý umělec, který miluje hudbu a je dobrý ve svém povolání, dostal do vínku nadání, které musí obdělávat — jako rolník, když jde na pole a sází brambory, musí vědět, jak je zasadit, kdy, v jakou dobu roční a když se to nepodaří, tak je to buď jeho vina, nebo se to podařilo dobře, nebo příroda nedovolila, ale on se na tom nesmí zastavit a říkat jéžišmarjá to není dobrý. Nebo řekne, že je to báječný a už ztratí kontrolu. Euforie, nebo deprese pro umělce neexistuje. To také souvisí co jsem řekl o pojetí. Nám do toho nic není, jestli rostlina vyroste. Jde o to, jak ji tam zasadíme, jestli ji tam zasadíme dobře a když nevyjde, tak prostě nevyšla, ale kvůli tomu se přece nebudu týrat. Já nechci merkantilní úspěch, já chci úspěch toho, že jsem ji tam dobře zasadil. Úspěch je vlastní svědomí a vlastní svědomí jde přes práci, přes talent a pak teprve přijde podvědomí toho pojetí. Rozumíte, jak to myslím? ” stoprocentně jako černý a bílý a červený a žlutý a kdesi cosi, to v hudbě vůbec neexistuje. My to musíme všechno vidět z daleko větší perspektivy. Velká skladba má v první řadě velikost duchovní síly a nejen zvukové síly. Zvuk je samosebou důležitý, protože bez zvuku by nebyla hudba. A je-li ta hudba silná, krásná a vzrušuje a přibližuje-li se ta hudba skutečně zákonům harmonickým, o kterých všichni víme, že tady existují, tak potom rozlišovat příliš detaily by taky nebylo správné, protože to souvisí všechno dohromady. Ale jisté prvky jsou samozřejmě dány v hudbě v těch různých orchestrálních skupinách. Já jsem vyrostl jako dirigent v České filharmonii. Byl jsem benjamínek. Tak jsem se cítil v rodině. Já jsem byl poslední Clen České filharmonie a co jsem se tam naučil, to dluhuji všem těm dobrým filharmonikům, kteří tehdy se mnou muzicírovali. Z toho jsem žil dál, těch 42 roků v duchu bylo samozřejmě pokračováním těch 12 let, co jsem byl tady. Pro mne vlastně ta pauza neexistovala. Jenom kdybych to byl vzal nostalgicky a sentimentálně, tak mi to strašně scházelo. To je jasné. Ale vnitřně to šlo dál a já jsem si přísahal, že jednou, až se vrátím, na což jsem vždycky věřil, že prostě taky budu moct ukázat, co jsem se ve světě naučil venku, a dát jim to. Pro mne to byl neocenitelný zážitek na první zkoušce, to je uzavřený kruh,” ..Jestli mi chyběl domov... Chyběl. To je logické. Samozřejmě. Každému chybí domov. Ale já byl doma vždycky. Já zůstal doma. To je právě to. Já jsem doma. Névěřím na budoucnost a nevěřím na minulost. Věřím na přítomnost - na naprostou funkci vertikální a horizontální v jednom bodě. Když tohle člověk cítí a ví, pak těch 42 let nepřipadá v úvahu — svou vlast si člověk nese v sobě. Celých těch 42 let v exilu jsem si svou vlast nesl v sobě. Říkal jsem, že jsem opustil svou vlast, abych nemusel opustit svůj národ. Ale já svou vlast neopustil. Já si ji odnesl v sobě, v svém srdci. V hudbě. Byl jsem pořád v tom — ono latinské ESSE ... a to tě nese. Já tehdy před 42 léty věděl, že by mě byli zavřeli. Hned druhý den. Já se nenechám okleštit. Možná, že by mě byli strčili někam, nevím kam. Ale vím, že to věděli i oni — kolaborovat se zločinci nedokáži. Já byl vždycky proti komunismu, proti marxismu, proti takovým těm socialistickým řečičkám. Já jsem demokrat. Jsem člověk, který miloval a miluje sociální postoje. Chci pracovat pro člověka, aby se mu dařilo lip — každému. A za to bych obětoval život. Ale neoběto- „Řekl bych, že základní cit dirigenta ke svému orchestru jde před jisté srovnávání vlastního harmonického pohybu a orchestru před sebou a jak slyším jednotlivé skupiny. Znám mnoho skladeb, které byly přesně tak postavené zvukově od velkých báječných komponistů. Může se říci, že smyčcový zvuk, to jako by bylo srdce orchestru a dřevěné nástroje jako duše orchestru a žestě a také bicí nástroje jako krev, sval a kosti, síla. To dohromady tvoří celek, harmonický celek jako u člověka. Samosebou potom při daleko citlivějším posouzení jsou jisté přesuny, člověk to nemůže takhle kategoricky rozčlenit. Tak se to děje v jistých okamžicích v charakteru jednotlivých skupin. Ale nedá se to říci 10 REPORTÉR (POLYGON) 4/90 [pageend10]„Šárka - Šárka to je krvavá věc. Samosebou. Tenkrát byla taková doba. Já nevím, proč si Smetana zrovna vybral tuhle scénu. Pravděpodobně proto, že tady byla Šárka jako krajina. A také jako memento v dějinách. Že taková krvavá věc vůbec nemá být. Když se díváme na líbeznost Z českých luhů a hájů a vedle toho Vltava... Smetana to geniálně vyřešil. Vyšehrad je v jedné tónině — Es dur. Šárka v nejvzdálenějším vztahu tónů - A moll. To je nejdelší interval — a nejkrutější. Ta zvětšená kvarta nebo zmenšená kvinta. A nota bene téma Šárky je převrat basové figury Vyšehradu. Tady stojí Vyšehrad a převrátí se to všechno do tritonusu — to znamená do animozity a ta samá melodie jde nahoře obráceně. To je geniální, co Smetanovi procházelo mozkem. To my vůbec nevíme — kompjutry jsou vedle toho směšné kašpařiny. To, co on dokázal a měl ve všech šesti větách Mé vlasti — ta souvislost tématická — to je genialita. Proto je to taková silná skladba... Co se napsalo všelijakých vlasteneckých písniček a kompozic — a dokonce všech možných symfonií, ale sílu, kompoziční mistrovství jako má Má vlast, to tu nebylo a není. Proto, když se Má vlast hraje ve světě, lidé nám závidějí. Říkají — To je vlastenectví. Smetana nás naučil milovat naši vlast.” Zkoušel Z českých luhů a hájů. Najednou odklepal. „Něžně, líbezně. Vy to hrajete jako když se jde socialismem zdevastovanou krajinou. Když to Smetana psal, voněla česká země mateřídouškou, voněla, kvetla^ byla nádherná, nepodupa- ná socialismem... Tak ještě jednou. Bez socialistického realismu.” Cekal až dohrají harfy. Stál nehnuté s pažemi u těla. Pak zvolna zvedl pravici s taktovkou. Nikdo v té chvíli nepoznal, jestli on vstoupil do duše České filharmonie anebo jestli Česká filharmonie vstoupila do něho. Tím jediným gestem však otevřel dveře domova dokořán. Byl opět doma. VLADIMÍR ŠKUTINA val bych život za vražednou cestu, kterou komunisti přikazují. Jsem ochoten obětovat život, když vím, že to je správné, abych pomohl druhému — ale nejsem ochoten nechat se ubít zločincem jen proto, že ten zločinec má zrovna v ruce moc. Vede se dlouholetý spor, jestli se lze smířit se zločinem a dál pracovat. Smířit se se zločinem, aby mohl člověk dál pracovat. To ne... Jde vůbec dělat, když člověk přijme zlo jako program? I jako vnucené zlo? Jde dělat umění? Jde dělat hudbu? Říkali, že pracovali do šuplete. Jenže pak nemáš žádnou kontrolu, schází ti styk s přáteli, s kulturou. To já nedokáži. Když se umělec uzavře, aby nemusel sloužit zlu, neznamená ještě, že musí psát špatnou muziku nebo malovat špatný obraz. Ale když někdo začne prodávat muziku, aby sloužila režimu, který je zločinný, s tím nemohu souhlasit a s tím nechci mít nic společného. Proto jsem chtěl, aby se co nejvíc nadaných lidí dostalo ven. Vím, co jste dělali doma a jak jste to dělali — my to venku viděli a věděli. Pro mne to byla vždycky jedna rodina. Kolikrát jsem se divil, co se tu děje a kdo to dělá a proč. A obdivoval jsem miliony lidí, kteří tu žili a nesklonili se. Když chce být člověk spravedlivý, tak nemůže všechno šmahem odsuzovat a kritizovat. Ale musí se udělat čára a ta se nesmí překročit. Odešel jsem, protože jsem nechtěl zradit své češství — a to vědomí mi ulehčilo nostalgii po domovu. Hodně se mluví o svobodě. Dokud člověk nemá čisté svědomí, není svoboden. Nemůže být svoboden. I kdyby to stokrát nahlas vykřikoval. Dneska vykřikují o svobodě nejhlasitěji ti, co nemají čisté svědomí. Svoboda je možná jen tehdy, když je to nejvyšší stupeň doscipliny. Pak je svoboda možná. Čisté svědomí může mít každý člověk na světě. Nemusí k tomu nic vědět z filosofie, teorie. Sám si musí přiznat, že udělal chybu. Mea culpa — má vina. A ne: nostra culpa — naše vina, jak se teď říká. Kdyby všechny instituce a orgány dokázaly říct Nostra culpa, bylo by to v životě lehčí. Svoboda — to je čisté svědomí. A o toto čisté svědomí, o spravedlnost stojí za to bojovat. Vědomě. Ne jen o svobodě, čistém svědomí a spravedlnosti mluvit.” Fotografie: Oldřich Škácha a Zdeněk Chrapek Rafael Kubelík a Vladimír Škutina při rozhovoru REPORTÉR (POLYGON) 4/90 11 [pageend11]OBSAH REPORTÉR (POLYGON) Ročník 7 Číslo 4 Pražské jaro 1990 s Rafaelem Kubelíkem, Vladimír Škutina.......................1-11 Dopisy čtenářů.......................................... 12 Obrázky ze Zemí koruny české, Vladimír Valenta............................ 14 Formanův Valmont, Pavel Stiller..............16 Světelský klíč, Frank Marlow................... 17 Labutě na Vltavě, Josef Koláček..............18 Jan Amos Komenský: Český úděl v Evropě, Jan Milič Lochman........19 Xenofobie vůči exulantům, diletan- tismus - a tak podobně, Pavel Sekyra .................... 23 Hovory revolučně (ne)sametové, Jindřich Stikarovský...................24 Starou cestou, Ota Rambousek............. 26 Rozhlásek Járy Meců ...............................27 Ad referendum, Jan Beneš ......................28 Můj návrat, Helena Aeschbacherová ... 28 Nebdělá ostražitost, A.F. J.Karlovský . . 29 Šťastnou cestu, republiko!, Jaroslav Lambert............................30 Zničí soukromníci státní podniky? Dušan Novák..................................32 Havel v PBS, Jan Beneš............................33 Zestátněné mrtvoly, Lída Rakušanová . . 33 Šlechtic tónů, Josef Chlebeček...............34 Když něco smrdí jako petrolej, Jan Beneš........................................35 U božích bojovníků, Jaroslav Drábek ml...........................36 Kudy kam?, Adolf Smeták......................... 36 Franz Werfel a Češi, Ant. Měšťan............37 Kříž, A.F. J.Karlovský...............................38 Toto číslo vyšlo 31. srpna 1990 UPOZORNĚNÍ Zveřejněné dopisy čtenářů jakož i články samotné nemusí vždy vyjadřovat souhlasný názor redakce. Jsou publikovány proto, aby byli naft čtenáři informováni o všech názorech Čechoslováků ať doma nebo v zahraničí. DOPISY NAŠICH ČTENÁŘŮ SLOVENSKÝ PROBLÉM Před několika měsíci jsem četl článek v Reportéru č.2/89 (str.13), který se týkal také zvolení dr. Beneše za prezidenta ČSR. A byla tam jedna pasáž, která mi velmi dlouho nedala pokoje. Z této pasáže vyjímám: »Beneše přece volit nebudeme...« .prohlásil Hlinka rezolutně... Ale později, když Beran zjistil, že Hlinka pod dojmem českých slibů změnil názor a dohodl se, že jeho slovenská Ľudová strana bude volit za prezidenta dr. Beneše, upustila agrární Republikánská strana od svého kandidáta a volila rovněž Beneše... Hlinkoví jeho manévr v prezidentských volbách nevyšel. Říká se, že Beneš nedodržel jakýsi svůj slib... Věc téměř neznámá, která zvrátila Hlinkův názor o 180 stuphů jest převedení »pakatele« ve výši 30 milionů tehdejších Kč z konta dr. Beneše na konto »Hlinkových domovů«, které v té době čítaly na 200 dětí — některé si měly být náramně podobné. Tento úryvek je jeden z velmi četných vzpomínek mého otce na Slovensko, které velice dobře znal, miloval a kde měl řadu přátel. Politika je politika a ta nemá mnoho místa pro sentimentalitu. Jediná politováníhodná věc zde je propastný rozdíl mezi činy politiků a tím, co o sobě tito »velikáni« nechají kázat. Nedávno náš prezident Havel řekl o Benešovi, že byl velmi pracovitý — ale ve všech rozhodujících okamžicích zklamal. Charakteristika velice přesná, stručná a zdvořilá. Pokud si dobře pamatuji, otec našeho nynějšího prezidenta, dr. Beneš a můj otec navštěvovali na přelomu století stejnou školu. A osobní charakteristika dr. Beneše už z tohoto údobí nesla příliš málo pozitivních prvků. Přemrštěná sebeláska, pýcha, povýšenost, nesnášenlivost a i jiné spíše negativní vlastnosti neusnadňují pochopení, jakými mechanismy a pro které důvody TGM v posledních chvílích svého života řekl svému Janovi:' „A ty budeš ve všem poslouchat a podporovat Beneše...” Po přečtení knihy gen. Moravce — jednoho z nejbližších spolupracovníků Benešových — »Špión jemuž nevěřili«, se nám ještě více přiblíží profil tohoto nepříliš »šťastného« politika a prezidenta. Článek Vladimíra Valenty, jehož pramen uvádím na samém začátku, je vynikající a mluví do duše naší nově pojmenované republiky bez státního znaku. Je svoboda synonymem destrukce? Je pravda, že v letech dvacátých bylo posláno na zbídačelé Slovensko hodně učitelů, funkcio- -ářů, úředníků, jejichž podstatná část bylo opravdu nedobrých. Hluboce toho litujeme. Na druhé straně ale historické země investovaly na Slovensko do r.1938 20 876 000 Kč, nekrytých slovenským rozpočtem. Bylo by dobře, aby i tento fakt rozhořčení Čechoslováci slovenské národnosti zcela neopomíjeli. Vzájemné pochopení, jednota a tvrdá tvořivá práce jsou prostými imperativy, chceme-li se znovu zařadit mezi prosperující země. Zda jako Republika československá nebo ČSFR či Čechy-Morava a »Slobodný Slovenský štát« — o tom by měla rozhodnout referenda s neodvolatelným výsledkem a důsledky. První referendum by se mělo konat na Slovensku — v případě vůle slovenské části zůstat v dosavadním státním celku pak uskutečnit druhé v Čechách a na Moravě. Toto by pak řeklo své definitivní slovo. A nebo nás historie doposud tak málo poučila? Nevím, zda máme na vybranou. Musíme jednat především demokraticky, ale navíc i rozhodně a v principiálních věcech nesmlouvavě a nezaslepeně. B. B. Boháč NEŽÁDOUCÍ VELVYSLANEC V únoru byl v Kanadě na státní návštěvě prezident Václav Havel s velkou gele- gací a v Torontu pronesl 19. února ke krajanům zásadní projev. V závěru projevu prezident Havel řekl: „Slibuji vám, že k vašim názorům přihlédneme, ba co víc, že budeme od vás přijímat všechny vaše zkušenosti, které pro nás budou použitelné.” Někdy v březnu jsem neoficiálně slyšel, že za nového velvyslance do Kanady je nominován Rudolf Schuster, tehdejší předseda Slovenské národní rady. Jeho nominace byla asi součástí širšího politického záměru, který se mi ale v Československu nepodařilo vysledovat. V tomto směru jsem tedy odeslal jako předseda Československého sdružení v Kanadě panu prezidentovi faxem dopis 9. července, když jsem v předchozím dopise apeloval na jmenování nezkompro- mitovaného velvyslance. V dopise z 9.července (s kopií J. Dienstbierovi jako ministru zahraničí a K. Schwarzenberkovi jako předsedovi rady zahraničních poradců) jsem zdůrazňoval, že osoba Rudolfa Schustera je zkompromitována jeho nedávnou komunistickou minulostí ve vysokých funkcích na Slovensku a jeho pozdním oportunistickým vystoupením z komunistické strany. Také jeho předání 12 REPORTÉR (POLYGON) 4/90 [pageend12]Štúrovy ceny vedení kanadských separatistických slovenských organizací za jejich návštěvy rodného místa Jozefa Tisa na Slovensku a jeho projev na zasedání Světového kongresu Slováků v Torontu, který byl odměněn ovacemi z řad separatistických kruhů, nedává záruku jeho nezaujatého vykonávání funkce čs. velvyslance v Kanadě. Jmenování Rudolfa Schustera čs. velvyslancem v Kanadě považuji za velice nevhodné, nejen vůči krajanské veřejnosti a kanadské demokratické tradici, ale i nešťastné vůči samotnému panu Schustero- vi, který zde bude ignorován a izolován, a s ním bohužel i celá čs. diplomatická mise. Miloš Šuchma, Kanada Pozn. redakce: Velvyslanec Rudolf Schuster není jediným převlečeným bolševikem na významném miste. Nejen v diplomatické službě. Ale předseda Cs. sdružení v Kanadě Miloš Suchma je jediným zástupcem čs. exilu, který se nebojí veřejně na to ukázat! DOPIS ŽASNOUCÍHO ČTENÁŘE Poté, co jsem slyšel zvukový záznam dnes již famózního projevu někdejšího s. Jakeše, myslel jsem si, že už není nic, co by mě v české politice resp. v tom, co se za ní považuje z vlastního posvěcení, mohlo překvapit, udivit, pohoršit i třeba rozesmát. Mýlil jsem se. Četl jsem ve 2. čísle Reportéra na str.6 a dále: »... muslimové, od nichž se máme co učit.« Co se máme učit? Máme se učit literárně motivovaným vraždám? Máme se také vzájemně ušlapávat na pohřbech? Máme hnát na frontu zfanatizované děti? V celém textu jasně dominuje první osoba množného čísla, aniž by však bylo alespoň trochu patrné, kdo jsme — my. Národ komplet, všichni podle jednoho recepisu? Či jen určitý politický směr, představovaný autorem textu? Nebo to má být oficiální program sociální demokracie? Kterépak? Nejsilnější je však dojem, že jde o plurál majestatikus. Kdopak asi jsou a proč nejsou jmenováni oni »šíbři«? Když »je nejvyšší čas říci hlasitě NE — bez ohledu na Havla a Dubčeka,« s ohledem na koho říci ANO? Je-li »symbiosa bývalých disidentů s bývalými neostalinci košickým vládním potratem číslo dvě«, cože má být tím mistrovsky provedeným císařským řezem? Asi nemá smysl se ptát, stejně jako určitě nemá smysl rozebírat celou tu dlouhou, nabubřelou a trapně sebejistou demagogii. Jde konec konců pouze o jeden z výlevů, kterých se nyní objevují stovky a je lhostejné, zda jsou levácké či pravácké. Možná by to bylo pěkné terna na esej o funkci grotesky v životě politickém. Ale přece jen . . . »Nestačí-li Gorbačovovi jeden Azer- bajdžán, bude mít druhý a třetí.« Tak on autor textu umí střílet ze samopalu vzor 58? On se ve svém věku ještě bude plížit přískoky? To je vskutku úctyhodné! Původní to ovšem není, minule mluvil Guevara o Vietnamech... Ach, vždyť to je klíč - Che Sviták! A všechno je jasné. Jsem demokraticky přesvědčen, že REPORTÉR (POLYGON) 4/90 když Reportér věnoval tři strany pomatenému blábolení, že věnuje ještě 37 řádek reakci snad lidsky přirozené. Jaroslav Švestka, Nelson, Kanada KOMUNISTÉ ZŮSTÁVAJÍ U MOCI Pardubice už nejsou tím, čím bývaly. Patří pod Hradec — komunistický Hradec! Ale dnes už není Hradec tolik komunistický. Zato v Pardubicích jsou komunisté víc u moci než za Husáka. Po vzoru federální vlády, kde pan Čalfa a Dlouhý a Vacek položili legitimaci KSČ na stůl v prosinci 1989, aby mohli zůstat u moci a k nim se nahrnuli komunisté do roku 1969, v Pardubicích a na Pardubicku si komunističtí ředitelé a předsedové upevnili své pozice tím, že se stali hlavami Občanského fóra a vyhrožují nestraníkům, že když nebudou poslouchat, že dostanou padáka. Mnozí už padáka dostali — právě ti, kteří celých dvacet let se chovali slušně, moc nekolaborovali, zatím co ti, kteří je nyní vyhazují, vyhazovali už v roce 1969 a někteří nadšeně vítali procesy padesátých let nebo je dokonce organizovali. Buďte rádi vy, kteří žijete v emigraci, že nemusíte být denně konfrontováni se stále větší drzostí a sebejistotou komunistů. Je nám tu z toho na nic. Snad jedinou útěchou nám může být, že náš pan prezident jede do Nikarague nabídnout úzkou spolupráci, takže asi budeme moci jezdit bezvízově k soudruhu Ortegovi. P. P., Pardubice PROKLÍNANÁ EMIGRACE Když ještě v emigraci netušili, že Občanské fórum je jen převlečená Komunistická strana Československa, vznikaly i mezi exulanty a krajany Občanská fóra či Civic Forum, sbíraly se peníze a posílaly se Občanskému fóru do Prahy. A nebyly to částky malé — celková suma v dolarech je sedmimístná. Převzetím darů veškerý zájem o jeden a půl milionu Čechů v zahraničí skončil. Začalo urážení: »Seberte se a vraťte se do své tramtárie!«, říkalo se emigrantům, kteří se nadšeně přijeli podívat domů. »Neraďte — my víme všechno lip. Nechte nám tady své dolary a táhněte zpátky!« Když jde náš emigrant do hotelu, musí za lůžko zaplatit přesně 5x tolik než domácí host. Přitom běží o lidi, kteří si neupravili poměr s Husákovým režimem, kteří dál mají čs. občanství, ale to nic nemění na věci, že si z nich ČSFR dělá dojnou krávu. Jsem ochoten přehlédnout špínu, nepořádek, šlendrián — ale odmítám se smířit s urážkami a nenávistným postojem, jakým mě 42 let častoval komunistický režim. J. B., Londýn INFORMAČNÍ ZPRÁVA Demokratického sboru pomoci. Letos v létě oslavuje kanadský Demokratický sbor pomoci (DSP) ve Vancouve- ru uzavření svých prvních 20 »sňatků«, při kterých se dávají dohromady žádosti o pomoc z Československa (v ekonomické, pedagogické, technické či kulturní oblasti), s přísliby pomoci poskytovanými Čechy a Slováky žijícími v zahraničí. Základní myšlenka tohoto druhu pomoci vznikla už začátkem minulého roku, kdy Československo bylo ještě pod komunistickou vládou. Česko-kanadský spisovatel Jan Drábek tehdy ve svém článku, nazvaném »Sbor obnovy«, vyzdvihl potřebu pro vznik organizace, která by koordinovala talenty a zkušenosti Čechů a Slováků žijících na Západě tak, aby tyto mohly být prospěšné budoucímu, demokratickému Československu. Článek byl uveřejněn v březnu 1989. V létě se pak této myšlenky chopil šéfredaktor pařížského časopisu »Svědectví« Pavel Tigrid a navrhl, aby se dopisem vyzvali k pomoci stovky Čechů a Slováků žijících na Západě. Pavel Tigrid také poskytl zakladatelům DSP k tomuto účelu stovky jmen a adres. Za několik týdnů poté rozeslali tři nadšenci, zakladatelé DSP, z Vancouveru asi 600 dopisů a zahájili tím kampaň dnes známou jako »Příslib 200«. Očekávalo se totiž, že asi 200 adresátů vrátí podepsaný příslib. Do konce roku 1989 přišlo zpět asi 300 podepsaných příslibů, kde jsou mezi podpisy jména jako Rafael Kubelik, Tomáš Baťa a Josef Škvorecký, V listopadu, kdy došlo v Praze k »sametové revoluci«, začala mít celá iniciativa najednou daleko naléhavější význam. Díky počáteční chaotické situaci fungovala komunikace mezi Československem a Amerikou ne vždy k plné spokojenosti, a proto již v lednu 1990 odletěl Jan Drábek do Prahy. V Praze navázal styky s přítelkyní Pavla Tigrida — dr. Jiřinou Siklovou —, se kterou poté vystoupil v pražské televizi, kde vysvětlili cde organizace, přejmenované na Demokratický sbor pomoci. Jeden z prvních zprostředkovaných »sňatků« byl kontakt mezi mladým Čechokanaďanem z Ontaria, který byl ochoten ze svých vlastních peněz zařídit v Praze tělocvičnu, neboli »fitness centre«. Jinými »sňatky«, které byly Sborem zprostředkovány, jsou výměny odborníků v sociálních vědách, zorganizování styku mezi československými a zahraničními farmaceutickými podniky a poskytnutí manažerských zkušeností v dřevařském průmyslu. Začátkem letošního léta tedy končí přípravná fáze působení DSP a začíná naplno fáze praktická. Jan Drábek, Vancouver BC 13 [pageend13]VLADIMÍR VALENTA OBRÁZKY ZE ZEMÍ KORUNY ČESKÉ Ta pomlčka mi pořád nedává spát: Republika Česko-Slovenská. A ještě hůře: Česká republika. Co tomu říkají Moravané a Slezané? A tak, nechci-li být nařčen bratry Slováky z českého šovinismu, protože nechci uznat pomlčku, ať českou nebo slovenskou, musím se vrátit k historickému názvu mé západní, větší půlky vlasti: Země koruny české. Ovšem, v srdci zůstávám Čechoslovákem, protože nevěřím, že by nás T. G. Masaryk učil nějaké blbosti, když mluvil o Československé republice. Ale v zájmu míru ve Federaci bych chtěl být konstruktivní a pojmenovat to, co je nesporně mojí vlastí, i podle Bély Tuky a Gustáva Husáka, nějak důstojně. Je ovšem otázkou, jestli Země koruny české tak neoznačují pouze České království, a pak, jak království může být republikou? Jenže to už je detail. Republikán- ství je pro mne v podstatě synonymem demokratství, a demokracie se s Korunou českou snáší dobře. Proč tako úvaha? Nedávno jsem dostal exilový časopis slovenských demokratů »Naše snahy«. Vždycky tam psali »Československá republika« a nyní akceptovali to, co nikdo z nás nikdy ve svém srdci přijmout nemůže, a začli psát »Česko-Slovenská republika«. Myslel jsem vždy, že jejich vztah k republice je stejný jako můj a že jsou proti pražskému centralismu proto, že je špatné takto spravovat jakýkoli demokratický stát, a ne proto, že chtějí roztrhnout republiku. Ta pomlčka je totiž pro každého ze Zemí koruny české jako nůž v zádech. A nevěřím, že smysl pomlčky je ve slovenské gramatice tak odlišný, jak se pokoušeli navrhovatelé změny názvu republiky uchlácholit veřejnost. To mi nevymluví ani citát o pomlčce ze Štúrovy gramatiky, který mimochodem se nikdo nepokoušel nalézt a uveřejnit — kdyby byl, tak by se to někde ocitovalo. Místo té pomlčky by tam mohl být rovnou ha- kenkrajc, to by bylo zase podle Tisový gramatiky. A ta zřejmě pořád platí. Těším se, až se v Našich snahách dočtu třeba, že česko-Slovenský prezident přijel do Prešpurku. Proto si myslím, že když napíšu: Země koruny české, tedy Čechy, Morava a Slezsko — tedy to, co zbylo ze Slezska poté, když kus odštípl pruský král — a ne Československo, že se neproviním ani vůči svým citům, ani nepobouřím ty, o nichž se stále domnívám, že jsou mými národními bratry. Přijel jsem si tam svobodně zavolit. A jak známo, na všechno je třeba papír. Asi jsem vzteklej dědek, který si myslí, že mu už může každej vlézt na záda, nebo ještě něco lepšího, a tak jsem vydržel jen asi pět minut na ministerstvu vnitra České republiky na Náměstí republiky, bez té pomlčky. 14 Začalo to - jak jinak, než - vrátným. Řekl bych chudákem vrátným, ale tenhle byl jak vyšitý z těch, co nás hlídali v Jáchymově. Vrazil jsem mu do kukaně starý pas, jediný československý doklad, který mám. „Bydliště? ”, vyštěknul. To je ovšem blbost, protože ten, kdo odešel v roce 1968 z Československa, nemůže mít v Praze byt. „Nemám, zrovna jsem přijel z Paříže.” Ukázalo se, že na propustce to není třeba, že i tak mě pustí do druhého patra číslo dveří, tuším, 69. V celém paláci bylo jako o víkendu. Ticho a prázdno. Ale abych jim nekřivdil, úřednictvo za zavřenými dveřmi snad horlivě studovalo a propalovalo estébácké spisy. Nebo se radilo, co řeknou prověřo- vací komisi ministerstva vnitra, jejímiž členy jsou i dva moji bývalí spoluvězni. Jen v druhém patře stála fronta. Nejdříve jsem se postavil jako blbec poslušně dozadu. Ale to jen na moment. Pak jsem šel dopředu a zeptal se první čekající slečny, jak dlouho tu čeká. „Ten pán přede mnou vešel před 35 minutama,” povzdechla. Hned jsem si to spočítal, že na mne dojde řada asi za pět hodin a že tu dělají asi deset Čechů za den. Stojí mi ty svobodné volby za to? Chápu, že ten soudruh za těmi dveřmi, kterému teď musíte říkat »pane«, se nepřetrhne. I když nějaká Šance je, asi málo z těch, co emigrovali, bude volit KSČ. Dál jsem neztrácel čas a seběhl k vrátnici. „Až se naučíte ouřadovat, tak zas přijdu,” povídám, protože mně nic chytřejšího nenapadlo, a vrátil jsem mu propustku. Čekal jsem, že to nějak dopadne. Volit nakonec budu, myslel jsem si. I když jsem všude argumentoval, aby si s volbama trhli nohou, když si neumí udělat pořádek ani na vnitru, které není schopno rychle vystavit nějaký dokument všem těm emigrantům, kteří přišli volit demokracii. A přitom se skučelo v novinách, že komunisti jsou připraveni dělat podvody při volbách pomocí falšovaných volebních průkazů. Příležitost se naskytla. Jeden bývalý spoluvězeň, který pracoval ve volební komisi, se octl na drátu den před volbami. Vysvětlil jsem mu svou lapálii, ale z něho se už stal byrokrat. Že musí prostudovat předpisy dříve, než mě nechá volit ve svém volebním okrsku, v kterém byl místopředsedou. Že by svým svědectvím mohl nějak dokázat mou státní příslušnost, to ho ani nenapadlo. Když mě esté- báci strkali do basy, tak se po mé státní příslušnosti nikdo neptal. Že jsem dvaadvacet let nebyl v Praze jen proto, že jsem považoval za zradu vejít ve styk s ko- laborantským konsulátem v Montréalu a »neupravil se«, to nikoho nezajímalo. Nehledě k tomu, že to není překážkou pro to, aby kdokoli, kdo se zbavil československého občanství a bydlí v zahraničí, do roku 1994, tuším, neohlásil, že se považuje i nadále za československého občana a tudíž i takový mohl volit. Nechápal jsem vůbec, o co jde. Kdybych řekl, že jsem se až doteďka skrýval po lesích před bolševikama, tak bych asi taky už nebyl plnoprávný Čech, protože nemám platné doklady. Kamarád místopředseda ale zavolal obratem, abych přišel. V poslední chvíli prý byly změněny předpisy, protože to »znovudělání čs. občanů« nefungovalo. A tak jsme se ženou šli volit. Ukazovali jsme své doklady. Nakonec si volební komisaři vybrali kanadský pas. Prý návratné visum, které jsme tam měli, prokazuje naše češství. Pitomost! Konsulát nám tam vlepil visum na základě našeho místo- přísežného prohlášení. Proč jsme nemohli dělat takové prohlášení rovnou před komisí? Tím spíše, že visum už není pro Kanaďany ani potřeba. Tím spíše, že jsem stejné visum viděl v pasu Američana, který byl v Praze poprvé. Kolik trpkých kapek, jací pitomci manipulují republikou i v malém, musí zahraniční idealista spolykat. Dali nám kandidátky jen pro Sněmovnu lidu a Sněmovnu národů. Ne pro Sněmovnu »České republiky«, protože do ní prý nepatříme, když bydlíme v zahraničí. Kupodivu jsem se s nikým už o to nehádal. Byl jsem šťasten, že si konečně zavo- lím tam, kde mi to není fuk, jak to dopadne. Teď mne to mrzí. Měl jsem se hádat. Pravda, nebydlím v Zemích koruny české, protože tam nemám byt. Konečně bydlet může člověk na dvou místech, když na to přijde. Takhle ani nevím, co jsem. Čech nejsem, protože nesmím volit v Pithartově republice. Asi na měl zbyl ten Čecho-Slovák. Pěkně děkuju! Volby dopadly, jak ani jinak nemohly. Sledoval jsem lítý boj našeho Vladimíra Škutiny, který se upsal »Vyvadil Boys«, čili Čs. straně socialistické, vdově po národních socialistech. Byl v Praze 7 na třetím místě na kandidátce a měl jsem opravdu strach, že ho tam zvolí. Vladimír bojoval statečně. Když ho pozlobilo, že Rafael Kubelik — spíše asi z nedorozumění — nebyl náležitě uvítán presidentem, ozval se. A pak se ozvali poradci z presidentovy kanceláře a mluvili cosi o urážce hlavy státu. Urážky hlav státu má Vladimír odsezené dopředu, nehledě k tomu, že kritika není urážka. A demokratický president není takový pitomec, aby musel být v tomto desítiletí chráněn zákonem. Když jsem jel elektrikou po Belcréd- ce, dneska ulice Milady Horákové, viděl jsem volební plakáty s velikánskou Vladimírovou fotografií. Tři vedle sebe. Ten prostřední kdosi^ zhanobil velkým černým písmem: SVINĚ. Smál jsem se, že mě měli lidi asi za blázna. Vladimír zvolen nebyl. Prý však dostal nejvíc hlasů ze všech socialistů, i když se ani nepřihlásil do strany. Možná, že právě proto. REPORTÉR (POLYGON) 4/90 [pageend14]O výsledcích voleb se už toho napsalo dost. Zlobilo mě, že malým stranám, které se teprve formovaly a měly zoufale málo času i prostředků k předvolební přípravě, se nastavila laťka pěti procent. Chápal jsem komunisty, že to odhlasovali. Ty, kdo měli plná ústa demokracie, jsem nechápal. Západoněmecký vzor, který jako demokracie se vyvíjel pod vojenským dohledem Spojenců, je špatným vzorem pro renesanci demokracie v Československu. Republika na to doplatí. Lidé si mysleli, že jde o plebiscit proti komunistům, proto volili Havlovu nestranu bez veřejně publikovaného politického programu — Občanské fórum. A tak jsme skončili s politickým systémem, který, ať bude dělat co chce, nebude vědět, jestli jsou pro to jeho voliči. Jediným programem OF, čili sedmičky, bylo, že se máme všichni mít rádi, abych parafrázoval citát z Ostře sledovaných vlaků. Ale kolik má stát chleba nebo mléko, o to se nikdo nestaral a nikdo se ani neptal. Byl jsem před volbami na jižní Moravě. Ve vinném sklípku se povídalo o tom, jak družstvo Jednota nechce dát zpátky hospodu bývalému majiteli. A když, že si odvezou všechno zařízení. I se židlemi. „Ale vždyť jste mi tu hospodu před čtyřiceti roky vzali i se židlemi a výčepním pultem,” namítal aspirant československého svobodného podnikání. Ale platné mu to dodnes nic není. Parta ouřadů, kteří ovládají okresní Jednotu, dobře ví, že. otevřít cestu k podnikání kdejakému hostinskému znamená konec jejich zbytečné socialistické existenci. Ovšem také se mluví o tom, jak funguje JZD. Ti, co je vedou, nejsou všichni na straně demokracie. Mnozí oceňují obrovskou moc, kterou jim dává jejich předsed- nická funkce, a snaží se všemi prostředky udržet se ve své feudální pozici. Ale jižní Morava má spoustu mladých lidí naladěných na svobodné podnikání. Vidí, jak to funguje pár kilometrů na jih, v Rakousku. Chtěli by se utrhnout od kolchozů a dát se dohromady s těmi, jimž mohou věřit. Odtrhnout se od toho nemotorného kolosa JZD, který u nich vládne nad několika vesnicemi. Ale vidí zatím platnost zákonů, které by jim mohly pomoci, ale v praxi moc nepomohou. „Koho máme volit?”, ptají se a já jim radím, aby volili toho, kdo mezi ně přijde a poradí jim, jak se s tím jézetdé vypořádat. „Ty seš blázen, copak sem někdo přijde? ” Mají pravdu, do voleb zbývaly už jen čtyři dny. Celostátní, federální sněmovny mají dohromady 300 poslanců. Dvě polore- publiky mají každá, tuším, 75. Ale systém poměrného zastoupení ve volbách neudělá z žádného poslance přespolního běžce od stavení ke stavení, aby se poptal, co by chtěl pan volič, jak jsme na to zvyklí v zemích s většinovým volebním systémem. Asi proto mělo úspěch Moravskoslezské hnutí za demokratickou samosprávu. Dostali hodně protestních hlasů. Navíc v jejich řadách zatím nikdo neodhalil nějakého estébáka. Což se nedá říci o ostatních politických stranách a nestranách, REPORTÉR (POLYGON) 4/90 kterým se podařilo dostat do parlamentu. Co mě nejvíc udivuje, jsou slovenští politici. Přivedli na jaře republiku k veliké krizi o pomlčce, která ještě neskončila, ale ani nepípnou třeba o zahraniční politice. Neprotestují proti tomu, že se pořád držíme Varšavského paktu, zatímco Maďaři už ohlásili svůj výstup. Neprotestují, že se Československo nehlásí k Evropskému společenství, zatímco Maďarsko už má v kapse příslib členství, podobně jako Rakousko. Ani nepřeskakují zprávy o tom, že by se to na Slovensku pohybovalo nějak rychleji ve směru k svobodnému podnikání a k zemědělským reformám. Po dvaadvaceti letech se stará přátelství obnovují po prvém stisku ruky. Lidé nás potřebují, i když někdy nám brzo po setkání nadávají, že »bysme chtěli toho moc najednou«. Nemyslím, že rozumí našim obavám, že čas se nezastavil, že svět se vyvíjí dál a příležitost může protéci mezi prsty jako voda. Krajina je stále krásná, ale teprve tam jsem si uvědomil, co to znamená, že má dneska každý měšťák chalupu: stali se vlastně údržbáři české vesnice. Ekonomická struktura vesnice je zničena, a to učinilo selská stavení nepotřebnými. Čeští chalupáři převzali to, z čeho venkované odešli. Vzhled mnohých vesnic je udržován v přijatelném stavu, aniž by tu byl důvod, pro nějž byly vybudovány. Potřeboval jsem vyměnit olej v najatém autu. Zajel jsem do servisu Renaultu. Chtěli na mně bony, aby mi tam mohli nalejt olej značky Castrol. Nabídl jsem valuty. Kdepak. To tam neberou. Už to ve mně vřelo, ale zajel jsem z Kobylis k Prašné bráně do Živnobanky. A pak hned zpátky. Netrvalo to déle než hodinu. Bylo poledne, ale mechanik byl laskavý a opravdu brzo se vrátil od oběda. Za chvíli to bylo hotové. Já zatím čekal u pokladny až otevře. Neotvírala se. Veselá parta, kterou jsem viděl odcházet z kanceláří na oběd, se nevracela. Už nás stála celá řada zákazníků, kteří jsme chětli platit, když jsme se dověděli, že je schůze. Uplynula půlhodina. Měl jsem klíčky od auta. Navrhnul jsem několika spolutrpitelům, že zvedneme závoru a odjedeme bez placení. Zavrtěli smutně hlavou: „My nemůžeme. Jsme tu kvůli reklamaci, nám to blbě spravili.” Už jsem dlouho nečekal. „Já jim tu schůzi rozbijú,” rozhodl jsem se. Došel jsem do klempírny. Bylo tam veselo. Zařval jsem: „Promiňte, že ruším schůzi. Kdo tu bere, sakra, peníze?!” „Tady! Já!”, ozvalo se unisono asi ze sta hrdel. Ulevilo se mi, že nedostanu pár facek, když tu mají smysl pro srandu. Povídám: „Prokristapána, tohle kecání vás tady neuživí. My jsme zákazníci a chceme platit.” „No, já už teda du,” ozvala se nakvašená pokladní. Také ostatní stovka dělníků se rozcházela. Asi jsem ušetřil podniku několik pracovních hodin. U pokladny si nevěděli rady, kam mi dát razítko do papírů, které mi dala továrna Renault v Paříži a jejíž jméno visí nad branou autoservisu. Mechanik paní pokladní pomohl: „Přece jsme to dělali včera taky,” slyšel jsem ho říkat. Zaplatil jsem něco v bonech, něco v korunách. Ve srovnání se západní Evropou směšně málo. Ale to jsem zase už měl vztek na ministra financí. Copak se může člověk divit mizerné pracovní morálce, když stát ostentativně ukazuje cizincům, jak nevěří svým občanům, kteří s nimi jednají? Jak- to, že nechápe pokoření toho, kdo se nesmí dotknout cizích valut, protože ho stát, tedy ministr financí, považuje za potenciálního zloděje? Je to nedůstojný stav ve státě, který se pyšní sametovou revolucí. Ať mě nikdo nebalamutí s nějakou sociálností. Už jsou jako bolševici. Povídají o úctě k pracujícím, ale pokořují je, aniž si to uvědomují. A proto ovšem buzerují i cizince, který si musí kupovat talony na benzin, vyměňovat valuty za bony, handrkovat se s hotelovými i bankovními pokladníky, kteří nemají zpátky drobné v dolarech a nedají nazpátek v markách, aby mohli ještě nějaký ten cent servat z nesmyslné směny valut — jak dlouho si to turisté nechají líbit? I ta Hradčana se jednou okoukají a bude po turistickém ruchu. („Ale oni by ty valuty opravdu zašme- lili,” namítl mi později přítel, jemuž jsem tu historku vyprávěl. Zeptal jsem se: „A talony a bony se nezašmelí?”) Mechanik v servisu Renaultu mi pak řekl na omluvu toho schůzování: „Víte, my tu máme tolik technických problémů.” „A to u toho musí být pokladní, když se radíte o ventilech?” Možná, že ano. Co mě však nejvíce zaráží, je to, že právě v tomto podniku jde o jakousi kooperaci mezi západní firmou a československým státním podnikem. Svým způsobem je to jakýsi model, jak by se chtěly zachránit československé státní podniky. Namluvit si západního frajera. Ale pokud vím, zatím se toho moc neuskutečnilo. Edmonton, 12. srpna 1990 ® OTÁZKA KONKRÉTNĚ REÁLNÁ Když v roce 1945 u nás demokraticky zvítězil »Hd«, měli jsme »republiku lidově demo kra tickou «. Když se u nás začátkem šedesátých let upevnil socialismus, měli jsme »republiku socialistickou«. Když u nás v roce 1990 ve volbách zvítězilo »Fórum« — máme tedy »republiku fórovou«. Lze snad z této skutečnosti odvodit, že by iniciály ČSFR pro označení našeho státu znamenaly: Česko-S/ovenská fórová republika ? 15 [pageend15]PAVEL STILLER FORMANŮV VALMONT čili ŽIVOTU NEBEZPEČNÉ VÁŠNĚ Koncem minulého roku se v amerických a evropských kinech objevilo nové mistrovské dílo Čechoameričana Miloše Formana »Valmont«, nazvané krátce a stručně podle hlavní postavy zhýralého svůdce vikomta de Valmonta. Po dvou perlách světové politické a erotické literatury, po Shafferově hře Amadeus (1984, režisér Miloš Forman) a Kunderovu románu-eseji Nesnesitelná lehkost bytí (1987, režisér Ph. Kaufman), bylo na filmové plátno přeneseno také třetí významné dílo tohoto zvláštního žánru, Laclosova klasická romance v dopisech Nebezpečné milostné aféry (Les liaisons dangereuses), barvitý a dramatický obraz života francouzské společnosti v předvečer Velké revoluce. Zřejmě je úpadek morálních hodnot, způsobený nezdravými politickými poměry, úhelným a aktuálním tématem současnosti. Laclosův román, který se brzy po svém vydání roku 1782 stal předmětem veřejného skandálu, je dnes pokládán za základní dílo novověkého erotického písemnictví. S překvapivou otevřeností a přesností zachycuje dekadentní morálku určitých aristokratických kruhů, jejich pokrytectví, bezzábranovost a sobectví. Neobvyklá pozornost tehdejšího publika a prudké pře na veřejnosti svědčí o tom, že trefil do černého. Německý spisovatel ve švýcarském exilu Herrmann Hesse, nositel Nobelovy ceny 1946, o výtvoru svého kolegy napsal: „Nebezpečné milostné aféry jsou mezi francouzskými erotickými a společensko- kritickými romány 18. století asi tím nejmoudřejším, nejchladnějším a nejméně sentimentálním. Tento román, skvělý po stránce literární a psychologické, popisuje šlechtického světáka v jeho poslední, navýsost zjemnělé a zďábelštělé podobě .jako Mefista salonů a Napoleona erotiky.” Pierre-Ambroise-François Choderlos de Laclos (1741-1803), autor tohoto pra- bestselleru, pocházel z nízké šlechty, což právě stačilo na důstojnickou kariéru. Znuděn jednotvárným životem v provinční garnizóně, začal se věnovat krásnému psaní. Po skandálu s knihou o Valmon- tovi, kterou netolerantní horlivci dokonce veřejně spálili, byl Laclos nějakými husáky předrevolučního »ancien régime« znormalizován a vyhozen z aktivní služby. Po útoku pařížského lidu na Bastillu se přihlásil k mladé republice a zpočátku psal Robespierrovy plamenné řeči. V době jakobínského teroru byl na čas ve vězení, ale pod gilotinu se naštěstí nedostal. Za konzula Bonaparta to rychle dotáhl až na generála. S Velkou armádou stačil ještě procestovat a zničit půlku Evropy, než ho v jižní Itálii skosila úplavice. Za polních tažení už toho moc nenapsal. Jedním z Nesmrtelných je možno se stát jen v závětří otravných kasáren. 16 Opticky opulentním a umělecky náročným zfilmováním Nebezpečných afér navázal Forman na obrovský úspěch svého mozartovského muzikálu Amadeus, kterým zahájil sérii aktualizovaných historických látek. Nemilosrdný souboj geniálního, ale lehkomyslného skladatele Mozarta s hudebním řemeslníkem Salie- rim, protěžovaným ve Vídni císařovou dvorní kamarilou, poskytl Formanovi příležitost, aby se v americkém filmu zabýval problémy, které vlastně sužovali jeho domovinu. Konflikt mezi nadáním a průměrností, mezi tvůrčí individualitou umělce a otupující prostředností císařských byrokratů náramně připomínal neutěšené postavení čs. inteligence, denodenně pokořované arogantními nedouky za stranického aparátu. Také morální zkaženost, bezohlednost a mocenská libovůle části francouzské šlechty, jež tvoří psychologické a společenské pozadí Laclosova »dopisového románu«, natočeného tentokrát v britsko- francouzské koprodukci, měly do listopadové revoluce mládeže trapné paralely v morální i materiální zkorumpovanosti vedoucích vrstev čs. společnosti a v permanentním zneužívání moci samozvanou, ničím nelegitimovanou komunistickou stranou. Neblaze proslulé pompadourské heslo »Po nás potopa!«, jež by mohlo být rovněž Valmontovou devizou, jakoby výstižně charakterizovalo veškerou činnost domýšlivých a historicky krátkozrakých bolševiků. Ti se prý učili u krvežíznivých jakobínů »jak pánům zakroutit krky«, ale poté, co si zajistili absolutní moc, upadali do podobných neřestí jako jimi svržená absolutistická aristokracie. Socialismus jako »triumf malosti a ma- loměšťáctví« nemohl být žádným pokrokem už proto, že mu při napodobování chyb scházela vzdělanost, velkorysost a atraktivita jeho předchůdců. Na Formanově snímku je na první pohled patrné, že obrazově pohybový přepis chmurného valmontovského světa zaujal a pobavil režiséra samotného stejně intenzivně a produktivně jako znázornění rozjařeného světa mozartovského. Ačkoliv se Forman přesně, až do specificky dobových detailů, jakým je např. rosé víno k růžovým tapetám, držel ducha předlohy, uplatnil v plné míře svou proslulou metodu pečlivě propracovaných »spontánních« nápadů a ponechal divákovi, jak je jeho zvykem, značný prostor k uplatnění vlastní fantazie. Otevřené jsou zejména oblasti typizace a motivace jednajících osob jakož i jejich erotické představy a eskapády. Jinými slovy, Forman ve svém filmu plně zachoval komorní charakter románu a nenarušil mnohoznačnost chování a jednání jeho postav, možnost různé interpretace textu. To lze konstatovat jen u mála filmových podob populárních filmových děl, jež si každý náruživý čtenář již předem a po svém »zfilmoval« ve své hlavě. Předností velké literatury za všech časů bylo, že nikdy neměla zjednodušující »socialisticko-realistické«, tedy černobílé tendence. Proto ani rafinovaná postava Valmonta, pověstného stratéga lásky a hazardního hráče, jenž příliš lehce podléhá svým bujným choutkám, není schematická, redukovaná jen na jeho zlé, mefi- stovské rysy. Naopak, Forman ho na počátku jeho chladné šachové hry (a sázky) o vroucí náklonnost dvou zdánlivě nevinných a nedobytných srdcí portrétuje vyloženě sympaticky, jako duchaplného, galantního a šarmantního erotomana, který nenechá na pokoji žádnou zajímavou ženskou sukni. V prvních tazích milostné partie Valmont ještě nevybočuje z daného rámce dvorní společnosti, jež je paralyzována pocitem blížícího se »konce světa«, pochopitelně jen konce jejího způsobu života. Zhýčkaný vikomt Valmont patří k vrstvě šlechticů a šlechtičen, kteří se z nudy a zvědavosti, nezatíženi všedními starostmi o živobytí, oddávají ležérním a poněkud abstraktním hrám o »lásku«, tedy o to jediné, co jim ještě připravuje krátkodobé uspokojení. Jejich bitevním polem je postel, prostředkem nelítostné intriky, frivolní čertoviny a bouře ve sklenici vody. Pouze získáním, »dobytím« partnera druhého pohlaví si mohou mezi sebou a ve společnosti vysloužit respekt a jepičí slávu. Přitom jsou občas zlí, protože roupama nevědí co dělat, a někdy také krutí, protože si to mohou beztrestně dovolit. Rádi zkoušejí, kam až se »odváží«, jaké nové druhy a hranice svého vzrušení objeví. Že jsou ve svých erotických taženích skoro vždy bezohlední a egocentričtí, rozumí se samo sebou. Teprve v průběhu vášnivého a lítého zápasu se třemi ženami najednou se Valmont stává extrémistou, outsiderem své třídy, »vyhnancem z ráje«. Zapomíná na instinkty lovce a slepě se zaplétá do svých i cizích sítí. Je zmítán protichůdnými pocity, nutkavými chtíči a malichernými pomstami za domnělá příkoří. Režisér Forman pomalu a opatrně, jako archeolog, odkrývá stále hlubší a černější vrstvy jeho duše, jejichž existence překvapuje i samotného Valmonta. Koncovka zamotaného komplotu je furiozní: přelstěn ve hře svou spojenkyní, ještě vychytralejší a zkaženější markýzou, otřesen vlastní podlostí a přesycen samoúčelnými dobrodružstvími, spáchá Valmont sebevraždu, nechá se zabít v souboji dvou podvedených podvodníků. Notorický intrikán, po léta neschopný opravdového citu, se chytil do pasti, kterou připravoval jiným. Tím, že se vážně zamiloval do jedné ze svých nic netušících obětí (do typu »světice«), prohrál néjen perverzní sázku s cynickou a poživačnou markýzou (odměnou mu měla být milostná noc s ní), ale porušil svá vlastní pravidla bezstarostného a distancovaného Casa- novy. Jak pravil jeden filozof: „Život dává obvykle za pravdu ženám, smrt naproti tomu mužům.” REPORTÉR (POLYGON) 4/90 [pageend16]Komplikovaný příběh o nástrahách sexu, peněz a politické moci je Formanem inscenován přehledně, pestře a zábavně. Luxusní výprava (stavby, interiéry a kostýmy) luxusního prostředí aristokracie omráčí stejně jako smysl pro jemné odstíny etikety salonů a budoárů. Je samozřejmé, že nechybí standardní forma- novský humor, usměvavá ironie a kousavý sarkasmus (zejména v závěru, kdy přechodně vítězí pokrytectví a manželská ctnost). Vedení herců, styl vyprávění a atmosféra paláců strhnou svou elegancí. Milostné sekvence dýchají smírem pachatelů a obětí, jejich oboustrannou radostí: jsou plné pohody, poezie, veselé svůdnosti, koketní drzosti a odhalovaného tajemství duší i těl. Romantika ještě neztracených iluzí se vyhýbá laciné sentimentalitě, rozkošnická zamilovanost není směšována s opravdovou láskou. Režisér neskrývá, že mu ani extrémními vášněmi a mondén- ními prostopášnostmi posedlé figury nejsou vzdálené. Člověčí, nekarikované dimenze nepostrádají ani ve svých téměř satanských inkarnacích. Duchu a formě originálů odpovídající kostýmy, navržené Formanovým stálým spolupracovníkem Theodorem Pištěkem (letošním tvůrcem nových uniforem čs. Hradní stráže), hýří barvami, módními nápady a erotickou rafinesou. Krásně komponované, klidné a malířsky syté záběry fotografovala další zkušená ruka a stálice na formanovském produkčním nebi, kameraman Miroslav Ondříček, jenž provází Formana už od jeho třetího filmu Lásky jedné plavovlásky (1964). Virtuózni dialogy a sváděcí monology napsal absolutní mistr tohoto oboru, Francouz Jean-Claude Carrière, který také adaptoval Kunderův román pro Kaufmanův film. Mezinárodní herecký soubor, který záměrně neobsahuje žádné světové hvězdy, nemá slabin. Vyniká svěžestí, precizností a angažovaností. Všichni hlavní představitelé jsou přes své mládí zkušení a přesvědčiví herci. Rozdvojenou postavu řemeslného svůdce Valmonta výborně ztělesnil Angličan Colin Firth. Tři hlavní ženské role zadal Forman dívkám exotického vzezření a nevšedního šarmu, Švédce Anette Beningové (markýza jako mistryně přetvářky), Američance Meg Tillyové (sváděná manželka jako cudná »světice«) a anglické Peršance Fairuze Balkové (klášterní chovanka jako smilná »hu- sička« ). Formanův film obsahuje řadu vtipných a obšťastňujících epizod s přesně načasovanými optickými pointami. Jedna okouzlující bělovlasá dáma např. během napínavé karetní hry náhle znehybní. Překvapením oněmělí spoluhráči již tuší nejhorší, když tu do nastalého ticha u stolu stojící sluha v livreji klidně a nezúčastněně vysvětlí, že stařičká lady pouze trochu odpočívá a že se zase brzy »vrátí«. Forman neztrácí své humoristické schopnosti ani tam, kde vypráví smutné, trapné nebo zlé události. To ho také odlišuje od většiny ostatních režisérů a řadí po bok tvůrců nezapomenutelných komedií Lubitsche (Ninočka) a Wildera REPORTÉR (POLYGON) 4/90 (Někdo to rád horké). Nebezpečné aféry, již dvakrát zfilmované, jsou ve světové kinematografii vzácným případem doublu, kdy dva významní režiséři (a dvě konkurující produkce) během jednoho roku zpracují stejnou předlohu. Když talentovaný britský režisér Stephen Frears, tradičně po anglicku »mladý rozhněvaný muž«, krátce před Formanem natáčel Laclosovu knihu, hledal a nacházel v příběhu z 18. století potvrzení problematické thatche- rovské přítomnosti, z níž pramení jeho radikální skepse. Do popředí své verze proto postavil perfidní markýzu, která se namísto Valmonta promění v ženského Mefista. Frears zostřil všechny konflikty románu a zchladil, zvěčnil vztahy mezi jednotlivými osobami. Ačkoliv je film dobře režírován a výborně zahrán souborem hvězd, neubrání se divák dojmu, že snímek je poněkud přísný, schematický a málo francouzský hravý. Ve srovnání s mladým bouřlivákem Frearsem se 581etý Forman jeví jako nenapravitelný hedonista, šířící radost, hravost a potěšení ještě na pokraji pekla. Formanovo lidství, česky bezprostřední a hřejivé, prolíná všechny postavy, ať dobré či zlé. Od Černého Petra (1963), svého druhého filmu, se Forman zabývá všeobecnou »condition humaine«, jež je v zásadě stejná jak na Východě tak na Západě. Proto není u něho velkého rozdílu mezi režimy a zeměmi, kde točí, ať už je to komunistické Československo, západní Evropa nebo Amerika. Forman společenské poměry rozzlobeně nepitvá, ale vypráví je, vesele a s porozuměním, aniž by cokoli přikrašloval nebo se dokonce vzdával kritiky. Souhmě řečeno, Frears se snaží o přímé a strohé varování publika, o jistý stupeň nebezpečnosti svých filmů pro vládnoucí establišment, kdežto hybným motivem Formana je poučení nepřímé, pomocí smíchu a dobré nálady. Zakladatel proslulé čs. filmové školy chce obecenstvo v první řadě pobavit, nejraději satirickými frivolitami a obrazy lásky na pozadí zneužívání moci. Návštěvník kina se má u Formana podobně jako u Chaplina smát, i když mu běhá mráz po zádech, i když mu smích vzápětí odumře na rtech. Ve svých Nebezpečných aférách proto Forman pozoruje všechny figury pobaveně, s láskou a účastí. Jejich erotické bitvy chápe jako elixír života a z diváků dělá komplice jejich dobrých skutků i nekalých činů. Skutečnost, že jeho film přišel do kin až půl roku po Frearsovi a tudíž mohl narazit na určitou únavu a nezájem obecenstva, Formanovi nevadila: „Počítám se zvědavostí diváků, s jejich chutí na varianty milostných příběhů.” Všechny tři v úvodu zmíněné snímky nejsou bez českého ducha a srdce myslitelné. Ne náhodou se všem třem dílům dostalo na celém světě vřelého přijetí u kritiky a publika: ve svém roce patřila k nejzajímavějším a nejnáročnějším. Základní téma moderní doby, moc a láska, kolektivní zlo a individuální odpovědnost za něj, je také pevně v českých rukou, v románu a ve filmu. Jak se zdá, nehrajeme ve světovém kulturním orchestru žádný podřadný part. ® FRANK MARLOW SVĚTELSKÝ KLÍČ Nastala revoluce v Československu a chystám se poprvé po 43 letech na návštěvu. Je to vzrušující a jen doufám, že se toho dočkám. Když jsem v listopadu 1939 poprvé utekl z Protektorátu, měl jsem v kapse jeden jediný klíč. Klíč od mého rodného domu v Nádražní ulici číslo 284. Byl to takový obyčejný starodávný klíč, celý vyleštěný užíváním a byl asi 4 palce dlouhý. Ten klíč nejen otevíral náš dúm, ale také dovedl otevřít ten krásný turecký pavilon nad jezem řeky Sázavy. V deštivém počasí tam bylo útulno. A jednou, když jsem přišel ráno pozdě do školy v Kolíně nad Labem, musel jsem i s jinými opozdilci čekat do devíti hodin, kdy školník opětně otevřel dveře. Cekali jsme na kamenném schodišti před hlavními dveřmi. To schodiště a schody v celé škole byly z kamenického závodu mého otce. Jenom z legrace jsem ten svůj klíč strčil do otvoru zámku a hle - dveře se otevřely. Byl to klíč zázračný. Však ho vyrobil před více než sto lety můj strýc František Mahler, zámečnický mistr. Ten klíč jsem si vzal do emigrace a sloužil se mnou na vojně a stal se mým talismanem. A dotáhl to se mnou zpátky do Světlé, kde jsem ho po válce jednou jedinkrát použil a otevřel ještě jednou dveře svého rodného domu. Spal jsem tam jednu jedinou noc, plnou hrůz a strašidel. A pak se se mnou stěhoval opět po světě, až došel sem do Kalifornie. Rodný dúm mi už nepatří. Prodal jsem ho před léty příteli Antonínu Paďourkovi, který ho krásně přestavěla určitě tam dal udělat nový zámek. Ale pojedu tam a doufám, že mi Paďourkovi dovolí podívat se dovnitř. Ve škole v Kolíně ho nebudu zkoušet, tam by mě mohli kvůli tomu zavřít. A do toho pavilonu už nepolezu. Moje žena Irena bude se mnou a ona by tomu asi nerozuměla, co já starý veterán dělám za výtržnosti. A možná, že ten pavilon tam už ani není. No, uvidíme, všechno si zjistím. A teď, k mému velkému zklamání, ten klíč nemohu nalézt. Vždycky jsem ho měl schovaný v nějakém krásném porcelánovém hrníčku ve vitríně. Po celá ta dlouhá desetiletí, přes 50 let, jsem ho použil jenom jednou, v květnu 1945, a vždycky jsem věděl, kde se nalézá. Hodlám ho vzít s, sebou do Světlé nad Sázavou, nevím ani přesně, proč. Teď, když jej opět potřebuju, nemohu jej nalézt. Tak pojedu do Světlé nad Sázavou bez toho klíče. On se mi, uličník, někde schovává a směje se mi. Skoda, je to jedno z dalších menších zklamání v mém životě. (15. dubna 1990) ® 17 [pageend17]JOSEF KOLÁČEK LABUTĚ NA VLTAVĚ Museli byste to zažít, abyste ocenili, jak mi bylo dobře po srdci, když jsem cizím komentátorům překládal, co říká president Havel při uvítání Jana Pavla II. na ruzyňském letišti ... „Nevím, zda vím, co je to zázrak. Přesto se odvažuji říct, že jsem v tomto okamžiku účastníkem zázraku...” Věta po větě zažíhala větší zájem už ostřílených redaktorů s mentalitou Ameriky, Francie, Španělska, Belgie, Německa, Brasilie a Itálie. Z jejich jiskřícího obdivu bylo cítit, jak panu presidentu fandí, někteří už dlouhé měsíce. Jsou totiž zvyklí, že to dá většinou strašnou dřinu vylovit z moře oficiálních proslovů, plných nic neříkajících frází, nějakou ryzí myšlenku, která by stála za to, aby ji zdůraznili, protože obohatila je samy a tedy může dát hodně i posluchačům. Přiletěli jsme do Prahy tři dny před památnou sobotou 21. dubna, a tak jsme měli čas aspoň na jednu důkladnější procházku. Neskrblila svými půvaby, takže mě velmi často hladily jejich obdivné povzdechy. Při procházce po Karlově mostě jsme viděli na Vltavě tolik labutí, jako by pražská zoologická zahrada měla nějaký speciální chov a nyní je všechny vypustila ke zvýšení lesku »stříbropěn- né«. Nechtěli mi věřit, že jsou to divoké labutě, i když se chovají tak přítulně k dětem a chodcům, kteří jim házejí něco k snědku. Mé nadšení vybuchlo do osvobozujícího jásotu, když president Havel skončil v Rudolfově galerii Pražského hradu svou vytříbenou zdravici. „Dějiny v naší zemi přestaly téct proti proudu svědomí. Nedopusťme, aby proti němu — ať pod jakýmkoliv praporem - znovu tekly. - Vítám vás, Svatý Otče, mezi námi hříšníky.” Kdo jste to sledovali v televizi, jistě vám neušel klukovsky rozmarný úsměv pana presidenta. Já objevil nejpřiléha- ,vější příměr následujícího dne, když jsem seděl na lavičce na Střeleckém ostrově a přihopkal mi až téměř k nohám čermá- ček, jak se říká u nás na Moravě července (erithacus rubecula), takový čilý, jako rtuť neposedný, zobáček jako šidélko, fráček olivově zelený s hnědočervenou vestou. Dokud jsem seděl nehybně, při- hopkával stále blíž. Když jsem mu chtěl něco hodit, frrrnk - a už byl na větvi rozkvetlého kaštanu, ale šibalsky po mně stále pokukoval, asi jako pan president na shromážděné umělce v sobotu večer. Ve čtvrtek 19. dubna jsem měl parádní zážitek, nejméně jako ten velký český granát, jeden ze 173, jimiž trutnovští zlatníci posázeli kříž, darovaný Janu Pavlu II. — mohl jsem dělat interview s panem presidentem Havlem. Už předchozí jednání přes telefax byla malá detektivka. Pak i předehra kolem poledne při čekání před branou pražského hradu, kde se tísnily stovky, ne-li tisíce zahraničních turistů obdivujících nejen střídání 18 stráže, ale i její dechovku v »kardinálske« uniformě. (To je pouze náš římský zvyk říkat rumělkové červené barvě »kardinál- ská«, protože taláry i birety kardinálů jí do daleka září.) Měl jsem s sebou dva techniky. Oba jsou fandové Václava Havla ještě jako disidenta a považovali si za velkou čest osobně se s ním setkat. Malé zdržení v čekárně presidentské kanceláře nám dalo možnost vnímat atmosféru nového způsobu úřadování. Starší, bezmezné trpělivá a vlídná paní hravě zvládala několik zašmodrchaných případů, zvláště když jeden neodbytný žadatel se ve jménu nějaké vzdálené sestřenice pana presidenta dovolával okamžitého rozhovoru s ním. A to už hlava státu měla za sebou celou šňůru audiencí různých diplomatů a jen si odskočil něco sníst. Proto jsme i my museli čekat. Bylo mi náramně sympatické, že i před námi »z Vatikánu« zůstával svůj. Na otázku pana Žantovského, zda se pořádně najedl (zřejmě i to patří do rámce povinností mluvčíhó pana presidenta nebo je to spíše přátelský zájem), odpověděl: „Pořádný talíř polévky.” Či jeho poznámka na tutéž adresu: „Cítím slabou horečku, kdybych řekl nějakou blbost, tak mě zastav!” A stejně po skončení interview, ještě než jsme opustili jeho kancelář: „Co na mne čeká teď?” Odpověď pana Žantovského: „Až o půl třetí další audience.” — „To se tedy mohu trochu natáhnout.” Italským kolegům jsem to překládal až na chodbě, ale z jejich jinak mírně skeptických rysů sálalo nadšení a obdiv. V tom za námi někdo po chodbě utíká. Jedna ze sekretářek v džínsech. A ta zase udělala náramnou radost mně: „Promiňte, pater, že jsem tak drzá, ale já bych potřebovala ještě pět fotek Svatého Otce, co jste rozdával v kanceláři. Nezlobte se, ale i další kolegyně by je rády měly.” Sáhl jsem do tašky a podával jí celý štůsek. Ach, jak mile hladil její údiv nad mou štědrostí. A její koktavé, zda si to opravdu může ponechat, že to rozdá, že je daleko víc zájemců. Prostě - nádhera! V podvečer v neděli jsem scházel v Dejvicích ke kostelu sv. Václava a v křoví cosi modravě i šedavě probleskovalo. Zastavil jsem se, abych se mohl pokochat: konôpka právě uštípla malý pupen a pochutnávala si na něm. V duchu jsem si skandoval latinské jméno — carduelis cannabina a z ozvěny klukovských let se mi vybavovalo — jiřice. Zase to kříslo k chodbě na Pražském hradě. Ano, jako ta sekretářka v džínsech, anebo k těm desítkám dobrovolníků na Letenské pláni, kteří ve čtvrtek odpoledne horečně dokončovali přípravy na mši svátou, pak i naše tlumočnice Ivanka z Plzně, studentka, která se na výzvu Svazu novinářů přihlásila a trávila s námi hodiny a hodiny, zařizovala tisíce drobných věcí a řešila neřešitelné hlavolamy s lehkostí zkušeného manažera. Tak třeba bylo pro nás objevem, že v Praze je třeba stát na noviny frontu a že tak před polednem už téměř — kromě Rudého práva — nic není. Kde je poshá- něla, to sice nevím, ale nakonec jsme měli vždycky aspoň desatery. Ve svém přehledu tisku pro své kolegy v Praze, ale pak i v Římě (kam se to posílalo telefaxem) jsem upozorňoval na novou objektivitu Rudého práva, jež uveřejnilo nezkresleně úryvek z řeči Jana Pavla II. o materialismu: „V jádru každého materialismu je strach. Strach z nicoty, která zbývá, když je člověk oderván od skutečného vkladu svého životního smyslu. Proto také politické systémy, budované materialismem, se živí a udržují strachem.” Redakce to jen mírně odhlehčila mezititulkem »V jádru každého materialismu je prý strach«. Nevím, kolik studentů dobrovolně pomáhalo při pracích na přípravě této návštěvy Svatého Otce. Já se s nimi setkával všude, kde bylo třeba mimořádně »zabrat«, ať už na arcibiskupství stěhovali pojízdnou ledničku nebo skládali květiny či trpělivě seděli u telefonů nebo v informačních střediscích vyřizovali tisíce drobných žádostí, a pořádkové služby donekonečna. Cosi jako deroucí slza dojetí mi šimralo na víčku, když jsem viděl jednoho studenta v Rudolfově galerii, jak stejně mžiká víčky a zatlačuje slzy, když Svatý Otec pronášel slova: „Vy, mladí lidé této země, jste tento strach překonali. Nalezli jste novou důvěru, novou odvahu k životu v pravdě, k životu čerpajícímu z duchovních hodnot.” Tvář herečky často říká víc než slova, která pronáší. A což teprve když z půvabných rysů žhnou rozšířené zorničky a ucho slyší známý hlas herce a dramatika, který je nyní na stolci sv. Petra, jak upřímně vyznává: „Má blízkost a přátelství k umělcům vyplývá z mé vlastní životní cesty i z mého přesvědčení, že k poslání zvěstovat Boží slovo náleží naslouchání a stálý dialog s tvůrci kultury, těmito svědky otevřenosti lidského srdce...” a za chvíli nato: „Dnes bych chtěl vyslovit svůj obdiv a poděkování všem, kdo za cenu nemalých obětí přispěli k tomu, aby byl v srdci Prahy přemožen jeden z nejhanebnějších pokusů uloupit člověku svobodu, ke které je bytostně určen a povolán .., ” a mírně pootevřené rty obou vedle sebe stojících hereček naznačovaly mnoho o láskyplné dychtivosti.... "Kultura předpokládá svobodu, kultura však také zároveň svobodu a duchovní totožnost národů utváří a uchovává.” Znovu a znovu se mi vtírá opojná gradace presidenta Havla: „Vítám vás jako křesťana ... jako Slovana ... jako spisovatele ... jako dobrého člověka ... ” a myslím, že nejen mně, ale i všem na Letenské pláni se v sobotu zachvělo hrdostí srdce, když Jan Pavel II. připomenul svatořečení Anežky České, jež „v listopadu zazářilo jako jitřenka našeho osvobození ... ”, jiskří to duchem a krásou, když Se setkají básníci, umělci, mužové kultury, ale i mužové Boží. Duben 1990 ® REPORTÉR (POLYGON) 4/90 [pageend18]LIVING HISTORY ŽIJÍCÍ DĚJINY Esej prof. Jana Miliče Lochmana o Janu Amosi Komenském a českém údělu v Evropě je tretí v radě Living History — Žijící dějiny. Edice vznikla před rokem k pojmenování Masarykovy ulice v Ženevě. Jeden necelý rok, který od 28. října 1989 převrátil současné české dějiny, ještě podtrhl význam edice, která víc než předtím má smysl a poslání, ale navíc bychom se dopustili neodpustitelného hříchu na našich mladých lidech v zahraničí, kdybychom příběhy z naší minulosti nevyprávěn dál. Edice ovšem už nebude vycházet v Curychu. Curyšský Polygon bude jen spolupracovníkem. Redakce zůstává na adrese Polygonu v Curychu, ale vydavatelské povinnosti převzalo Středočeské nakladatelství v Praze. Ještě v letošním roce vyjdou znovu Masarykové v Ženevě — tentokrát v druhém vydání mimořádně velkým nákladem — především česky. Pro české děti a mladé lidi doma. Současně vyjdou anglicky a také česky další dva svazky — Koláčkovo »Sousoší svátého Václava« (bylo otištěno v čísle 3 letošního Reportéra/Polygonu) a Loch- manův »Komenský«, který je otištěn pod tímto úvodem. V průběhu Pražského jara se Rafael Kubelik vzdal veškerých honorářů — jak za koncert, za televizní přenos a práva, za interviewy a televizní pořady, tak za gramofonové desky, kompaktní desky, kazety a filmový honorář. Všechny peníze — jak v čs. korunách, tak ve valutách, ve smlouvě přikázal věnovat na vydání knihy z řady Living History »Česká hudební škola předmozartovská«. Původně měla tato publikace vyjít jako čtvrtý svazek řady. Velkorysým činem Rafaela Kubelíka však je vydavatelům umožněno, aby místo drobné publikace vyšla fundovaně připravená kniha s barevnými ilustracemi, rytinami, dokumenty a fotografiemi. Supraphon, který v tomto smyslu s Rafaelem Kubelíkem smlouvu uzavřel, byl současně pověřen vydáním knihy, na níž autorsky spolupracují významní odborníci, historici a hudební vědci. Kniha má být autorsky připravena do konce roku a čtenáři ji dostanou do rukou v prvé polovině roku 1991 — tedy v roce mozartovském. Kniha vyjde česky, anglicky a německy. Všichni sponzoři a abonenti edice Living History dostanou knihu automaticky zdarma v té jazykové verzi, v níž mají edici Living History objednanou. Stejně tak další publikace »Zlatá ulička Evropy« a »Karel IV. a Evropa«, připravované na rok 1991, vyjdou v reprezentativní knižní úpravě. Redakce edice Living History má nyní stejnou adresu jako nakl. Polygon: Postfach 1737, CH-8048 Zürich. JAN MILIČ LOCHMAN JAN AMOS KOMENSKÝ: ČESKÝ ÚDĚL V EVROPĚ Naše země vynesly v průběhu svých dějin ze svého středu celou řadu osobností, které svým životem a dílem tvořivě přispěly duchovnímu, kulturnímu a vědeckému rozvoji lidstva. Bez osobitého českého a slovenského přínosu je evropská vzdělanost dnes těžko myslitelná. Kdybych měl jmenovat jen jedno jediné jméno, jež tento přínos nad jiné zřetelně a podnes platně symbolizuje, solva by to mohlo být jiné než jméno Jan Amos Komenský. V něm se takřka ztělesňuje český úděl a české dílo v Evropě. Český úděl „Celý můj život byl putováním a neměl jsem vlasti. Ustavičně jsem měnil místo pobytu; nikdy a nikde jsem neměl stálého domova. Však již vidím nebeskou vlast, k jejímž prahům mne dovedl můj vůdce, mé světlo, můj Kristus . . .” Do těchto slov, napsaných nedlouho před smrtí, shrnul sedmasedmdesátiletý Komenský běh svého života. Ta slova znějí smutně, rezignovaně. Člověk v exilu, bezdomovec — to už je tragická postava, zvláště když je tak vroucně spojen se svým národem a se svou církví jako byl právě Komenský. A přece by bylo nepochopením, kdybychom s údělem Komenského spojovali jenom slova jako »tragický« či »rezignace«. Tento člověk bez domova je zároveň svědkem neuhasitelné naděje, jež mu umožnila nejen přežít, ale i zvládat i ty nejtěžší životní zkoušky. I ten obtížný osud exulanta přišel nakonec jeho dílu v jistém smyslu k dobru: na své pouti se Komenský dostal do mnoha zemí, jeho působení proniklo takřka do celé Evropy a vyvolalo všude ohlas, jaký byl dopřán jen docela málo současníkům. Komenský sám chápal svůj životní běh v této perspektivě. V knížce, kterou jsem právě citoval, nazvané Jednoho jest potřebí, o tom píše:„Bůh ráčil mi dáti srdce dychtící po obecném dobru, vložiti na mne úlohu veřejnou a přivésti mne v rozličná postavení. . . Vzdávám tedy díky Bohu svému, jenž chtěl, abych byl po celý svůj život mužem touhy: a třebas při tom mne nechal upadnouti do rozličných labyrintů, přece mně již dopřál většinou z nich vyváznouti.” Muž touhy, zakotvený v Bohu a oddaný obecnému dobru: trefněji lze Komenského život sotva vystihnout. Jan Amos Komenský se narodil 28. března 1592 na jižní Moravě v rodině, jež se hlásila k Jednotě českých bratří. Jednota se mu stala — zvláště potom, co osiřel — duchovním domovem. Po celý život vyznával, že věrnější křesťanskou církev po celý život nikde nenašel. Byla mu hluboce blízká svou bezvýhradnou biblickou zbožností, svou snahou o příkladný život v »milostné kázni«, i kulturní otevřeností svých nejvýznačnějších členů. Péče o její sbory a později o její rozptýlené bratry a sestry v .exilu mu byla i provždy zůstala prvotním životním úkolem. Jednota se o svého nadějného člena také v době jeho mládí věrně starala. Poskytla mu dobré vzdělání na latinské škole v Přerově a potom na reformačních univerzitách v Herbomu a Heidelberku. Pobyt v cizině rozšířil Komenského obzor nejen v teologii, nýbrž i pokud šlo o obecné vzdělanostní (»pansofické«) snahy. Po třech letech se však Komenský zase vrátil domů, a to z Heidelberku pěšky (protože peníze, potřebné na cestu, vydal za knihy a nadto si putováním chtěl upevnit své zdraví). Bratří mu svěřili zprvu svou školu v Přerově. Komenský ji v krátké době přivedl na pozoruhodnou výši. Brzy byl však povolán k úřadu kazatelskému, a to v německy mluvícím pohraničním městě Fulneku. Zde mohl prožít v pilné práci sborové i vědecké svá poslední klidná léta v českých zemích, prozářená ještě mladým rodinným štěstím. Avšak roku 1620 došlo k neblahému zlomu. Čeští protestantští stavové byli poraženi katolickými Habsburky v bitvě na Bílé hoře. Propukla tvrdá protireformace, jež měla uvést ná- HEPORTÉR (POLYGON) 4/90 19 [pageend19]rod — z 90% protestantský — zpět do lůna katolické církve. Evangeličtí kazatelé, s nimi Komenský, byli zvlášť kruté postiženi. Jeho město i sbor byly vypleněny, jeho knihy na náměstí ve Fulneku spáleny a on sám musel svůj sbor opustit. Jeho žena a děti padly za oběť moru. Komenský se ještě po několik let skrýval pod ochranou svých šlechtických přátel. Přitom neúnavně pokračoval ve své spisovatelské práci, jejímž nejznámějším plodem byl proslulý spis Labyrint světa a ráj srdce. Oč jde v této knize? Líčí poutníka, který prochází rozmanitými oblastmi, obory a stavy lidské společnosti. Avšak všechno se mu dříve či později ukazuje jako učiněné bludiště, bezvýchodný labyrint. Celý lidský život je bezcílné bloudění končící v nicotě a prázdnu. Proto se poutník obrací z labyrintu světa do ráje- srdce, kam jej volá hlas Kristův. Zde najde pravou, trvalou, nebeskou vlast. Toto vyústění díla vypadá na první pohled rezignovaně a pesimisticky. Čteme-li je však na pozadí vlastního života poutní- ka-Komenského, ukáže se nám v jiném světle: tento »muž touhy« neutíká z labyrintu, nýbrž potěšen a posílen v ráji srdce se vrací s novou jasnozřivostí mezi své současníky, aby usiloval o účinnější nápravu lidských věcí. „Nic jsme s sebou nevzali, po všem je veta — jen bibli Kralickou a Labyrint světa”; tak zpívali čeští exulanti, vyhnáni pro svou víru z rodné země. S nimi se s těžkým srdcem loučí s vlastí Komenský. Zprvu se usazuje v polském Lešně, v místě, ve kterém jsou silné sbory Jednoty. Je ustanoven správcem školy a věnuje mnoho energie nejen praktickým, nýbrž i teoretickým otázkám výchovy. Ve své české a později latinské Didaktice předkládá promyšlený koncept soustavné výchovy. Začíná už ve »škole mateřské«, pokračuje základní školou v rodném jazyce, poté latinskou školou, po níž následuje jako vrcholný útvar vzdělání a výchovy univerzita. Možnosti vzdělání se mají otevřít všem nadaným lidem, bez ohledu na pohlaví či sociální postavení: jsou zásadním lidským právem, patří k lidství stvořenému k obrazu Božímu. Svůj pedagogický program. Komenský rozpracoval v řadě vynikajících didaktických děl, jimiž v krátké době nabyl evropské proslulosti. Sem patří například jeho Brána jazyků otevřená, jež razila nové cesty jazykové výuce tím, že ji zbavila veškeré školometské samoúčelnosti úzkým spojením s otázkami každodenní zkušenosti a životní orientace. Ještě oblíbenější se měl stát jeho Orbis pictus (Svět v obrazech), který Komenský vydal v uherském Šárišském Potoce 1654, ilustrovaná kniha, jež byla přeložena do všech evropských a mnohých asijských jazyků. Světová pověst Komenského jako příkladného teoretika i praktika výchovy tím byla založena. Byl volán do jedné země po druhé. Působil jako reformátor školství v Anglii, ve Švédsku, v Holandsku, byl povolán i do Ameriky na nedávno založenou Harvardskou univerzitu, 20 kam však neodešel, protože se nechtěl vzdálit jevišti, jež mu především leželo na srdci: českým zemím. Při vší činnosti pedagogické zaměstnával Komenského plán, který se měl stát jeho nejvlastnějším zájmem: projekt univerzální reformace a obnovy, jež by se pokusila zgruntu zlepšit nejen školství, nýbrž všechny podstatné oblasti kultury a společnosti. Zvláště poté, ce se usadil 1642 v polském Elbinku, se vrhl do intenzívní práce na tomto plánu. Tak vznikalo dílo, které nazval Všeobecná porada o nápravě věcí lidských. Své dílo rozvrhl na sedm svazků, z nichž jmenujme aspoň dva: Vševěda (pansofie), pokus o syntézu všeho lidského vědění ať už se skládá na Božím zjevení či lidské vědě, a Všenáprava (panorthosie) s řadou propracovaných návrhů na zlepšení lidských vztahů v náboženské, filosofickorvědecké a politické oblasti. Podstatná část tohoto monumentálního díla nebyla za života Komenského bohužel publikována, ztratila se na staletí, až větší část rukopisu byla objevena roku 1935 v knihovně v Halle nad Šálou a zpřístupněna teprve po druhé světové válce. Rozsah mnohotvárné činnosti Komenského je až neuvěřitelný. Vnější okolnosti přece nebyly k systematické práci nijak příznivé. Zuřila Třicetiletá válka a Komenský sledoval válečné dění s nesmírným napětím v jediné touze: navrátit se do vlasti. Byly chvíle, kdy se zdálo, že se jeho přání splní. Už v roce 1631 pronikala protestantská vojska ku Praze a Komenský se se svými Českými bratry připravoval na návrat. Sepsal v tomto očekávání spis Haggaeus redivivus, ve kterém volal českou církev a společnost k radikální reformě. Jeho naděje byla zklamána. A ještě jednou, na samém konci války, 1648, bojovali evangeličtí Švédové v Praze a obsadili dokonce levý břeh Vltavy. Řada exulantů byla ve švédském vojsku. Komenský sám se u svého příznivce, kancléře Oxenstjerny, vytrvale zasazoval o českou věc. Vposledu však nadarmo. Válčící strany, vyčerpané dlouhou válkou, uzavřely ve Vestfálsku mír, a to na základě neblahé zásady »cuius regio eius religio« (čí panství toho náboženství). Pro české země to znamenalo, že pod habsburskými panovníky musely zůstat katolické. Situace, která se v českých dějinách tak často opakovala: čeští exulanti (a vlastně celý český národ) byli obětováni v mocenské hře svých spojenců. S hořkou bolestí psal Komenský švédskému kancléři: „Sami sebe jste zradili, když jste zradili nás.” Jeho zklamání bylo propastné. A přece se ani pak nevzdal své naděje. V nejhlubší zkoušce napsal slova, jež lze podnes, do kamene vytesána, číst v srdci Prahy, na Husově pomníku, na posilu mnohých i v budoucích generacích: „Věřím i já Bohu, že po přejití vichřic hněvu, hříchy našimi na hlavy naše uvedeného, vláda věcí tvých k tobě se zase navrátí, ó lide český!” Tato prorocká slova se naplnila velmi pozdě a vlastně zprvu jen na přechodnou dobu: první prezident nového státu, Československé republiky, T.G.Masaryk, jimi započal své první poselství osvobozenému národu v prosinci 1918. A mělo hluboký dějinný smysl, že Václav Havel, prezident obnovené československé demokracie, zakončil svůj památný novoroční projev 1990 variací těchže slov. Komenský musel pak natrvalo žít jako exulant. Jeho osobní úděl byl těžký. Ztratil i svou druhou ženu. Avšak jeho Bratří v exilu ho potřebovali stále více. Byl zvolen posledním seniorem české Jednoty, jež měla nadále několik sborů v Polsku, jejíž mnozí členové však žili v rozptýlení v řadě evropských zemí a také v Americe. Za ně a pro ně sepsal Komenský svůj pohnutý Kšaft umírající matky Jednoty bratrské. V jeho závěru zasvěcuje svému národu proslulé »Šestero«, do něhož Komenský shrnul i pro budoucno odkaz české reformace. Odkazuje nám předně »milost v pravdě Boží čisté«. Za druhé »horlivou žádost k vyrozumívání vždy plnějšímu a jasnějšímu též pravdy Boží«. Za třetí »milost k církevnímu řádu a milostné kázni, kteráž mezi dítkami Božími býti má a musí«. Za čtvrté »horlivost sloužení Pánu Bohu, a to jedním ramenem«. Za páté »odevzdávám tobě a synům tvým snažnost v pule- rování, vyčišťování a vzdělávání našeho milého a milostného otcovského jazyka«. A za šesté »odkazuji tobě mládeže lepší, pilnější, zdárnější cvičení, nežli bývalo«. Nakonec pak vroucí přání: »Živ buď, národe posvěcený Bohu, a neumírej! Muži tvoji ať jsou bez počtu!« Toto bylo psáno roku 1650. Před Komenským bylo ještě dvacet let pohnutého života. Nová rána ho postihla: 1656 ztratil při požáru Lešna svůj dům, svou knihovnu a především spoustu svých rukopisů, ovoce mnohaletého úsilí, v tom i připravovaný Poklad českého jazyka, na kterém pracoval po třicet let. Kam se po takových ztrátách obrátit? Komenský opustil Polsko, aby konečně našel útočiště na pozvání pohostinné rodiny de Geerů v Amsterodamu. Byl vítaným hostem ve městě i v rodině. Tak mohl strávit posledních 14 let svého života v poměrném klidu — a ovšem, jak u Komenského nemohlo ani jinak být: v usilovné práci. Zde se dočkal monumentálního vydání svých didaktických spisů Opera didactica omnia. Zde zesnul 15. listopadu 1670. Pohřben byl, daleko od vlasti, v Naardenu. Komenského dílo Při pohledu na život Komenského lze zvolat: Jak těžký úděl! Ale také a především: Jak nesmírné dílo! Už náš stručný přehled naznačil jeho bohatství a mnohotvárnost: církevní pracovník, bohoslovecký spisovatel, teoretik a praktik výchovy, jazykozpytec, historik, ano polyhistor, t.j. myslitel, který se pokouší vševědně shrnout lidské poznání a navodit tak proces k nápravě lidských věcí, spisovatel a básník. . . Není myslitelné vyčerpat anebo i jen načrtnout bohatství jeho myšlenek v jedné knížce. Je nutno se omezit a volit REPORTÉR (POLYGON) 4/90 [pageend20]s rizikem, že vystihneme jenom část Komenského odkazu. V tomto smyslu se chci v druhé části svého výkladu pokusit o zprávu o tom, v čem jsem v souvislosti s vlastní prací prožil aktualitu Komenského myšlení. Do popredí stavím filosofickou a především bohosloveckou stránku tohoto odkazu. Ne jen proto, že jsem sám teolog. 1 proto, že právě tato stránka bývá leckdy opomíjena. V posledních desetiletích došlo k rozmachu komeniologických studií. Ne jen v českých zemích, nýbrž i jinde, zvlášť intenzívně např. na univerzitě v Bo- chumu, kde za vedení profesora Klause Schallera už po léta plodně pracuje komeniologické oddělení při ústavu pedagogiky. Těžiště komeniologického bádání je však v českých zemích. Naši komeniologové vykonali — především v souvislosti s kritickým vydáváním Komenského veškerých spisů - pozoruhodnou práci. V převládajících ideologických podmínkách přicházela však jedna podstatná část Komenského dědictví, totiž jeho teologie, zkrátka: pod marxistickým dohledem se odsouvala do pozadí a znevažovala. Komenský sám viděl těžisko a perspektivu svého životního díla ve vší jeho rozmanitosti jednoznačně. Ve svém spise Škola hrou se představuje svým čtenářům: „Národností jsem Moravan, jazykem Čech, povoláním bohoslovec ke službě evangelia.” A i o svých pedagogických pracích prohlašoval: „Cokoli jsem napsal pro mládež, psal jsem nikoli jako pedagog, nýbrž jako teolog.” Je tedy i ve smyslu Komenského, postavit tuto stránku Komenského díla znovu do popředí - a to tím spíše, že je ve svých základních složkách podnes aktuální. Na dvojí, podle mého soudu příkladný, rys Komenského vševědného a bohosloveckého myšlení bych chtěl v následujícím výkladu zvláště upozornit. Myslím jednak na univerzální, celostné zaměření jeho myšlení, jednak na jeho teologii naděje. Myšlení v univerzálním horizontu Vyjdu z osobní zkušenosti. Aktualitu Komenského díla jsem si v posledních letech názorně uvědomil, když jsem byl nečekaně postaven před úkol řídit jako rektor práci své alma mater, starobylé basilejské univerzity. K úkolům rektora patří, že se musí stále znova odvažovat výprav na pole, jež není jeho vlastní, mimo obor vlastní fakulty či discipliny. K tomu dochází zvláště tehdy, když musí otevírat kongresy a sympózia kolegů fakult, jeho vlastní specializaci vzdálených. Při takových příležitostech (ale často i v každodenních úkolech) se od něho očekává slovo, jež se vztahuje ke konkrétnímu poslání konference, jež však toto poslání zařazuje do univerzálního rámce univerzity, tak jak byla v evropské kultuře po staletí chápána: jako universita! literátům, pospolitost věd. Tváří v tvář takovému úkolu přijde rektoru k dobru, může-ii se opřít o myslitele, kteří — zakotveni ve svém vlastním oboru - chápou a promýšlejí své poslání REPORTÉR (POLYGON) 4/90 v otevřeném, univerzálním horizontu. Basilej byla tradičně bohata na takové myslitele — jmenujme jen Erasma Rotterdamského, Jacoba Burckhardta, v nejnovější době třeba filosofa Karla Jasperse, teologa Karla Bartha či biologa Adolfa Portmanna. Ti tři poslední byli moji učitelé, jejich příklad pomáhal i zavazoval. Avšak zvláštní pomoci se mi dostávalo v rozpomínce na Jana Amose Komenského. Nemyslím jen na jednotlivosti, nýbrž přímo na základní rys jeho myšlení, na jeho praxi teologie v univerzálním horizontu. Po tom, co jsme si přímými citáty z Komenského právě připomněli, není pochyb o duchovní a myslitelské identitě Jana Amose: je pevně zakotven v teologii. Ale toto zakotvení, tuto indentitu, nelze chápat tak, jako kdyby bohosloví bylo jeho výlučným zájmem. V teologii bije Komenského srdce, ale bije v ní ne jen pro sebe, nýbrž chce proniknout celým lidským světem, chce podnítit univerzální myšlenkový oběh. Komenský pěstuje teologii v rozevřeném, celostném obzoru. Filosofické, pedagogické, vědecké a především praktické reformní snahy se objevují v zorném úhlu jeho bohosloví, a to ne jako alotria, cosi nepatřičného, nýbrž z vnitřní nutnosti: svět člověka patří do obzoru kristovsky (»inkamačně«) pojaté teologie. A naopak: filosofické, pedagogické a praktické zájmy se Komenskému takřka samozřejmě (někdy se zdá příliš samozřejmě) prodlužují v teologické a náboženské úvahy. Toto je pro Komenského podle mého soudu přímo typické: jeho teologie — a jeho myšlení vůbec — není v sebe zahleděná, uzavřená disciplina. Je to spíše sama sebe vždy překračující, transcendující pohyb, a to jak směrem k sesterským vědním či kulturním oborům, tak směrem k praktickému ověření vlastních poznatků v zápase o odpovídající nápravu lidských věcí v církvi i společnosti. Takové zaměření myslitelské práce nebývá nikdy samozřejmé. Rozhodně nebylo samozřejmé v době Komenského. Reprezentační bohoslovci té doby pěstovali svou pravo- věmou teologii v přísně systematickém, někdy přímo pyšně soběstačném duchu, bez bytostné účasti na tom, co se dělo v myšlenkovém a praktickém světě opodál. Komenský si tak jako bohoslovec nepočíná a počínat nehodlá: vede svou teologii vědomě a přímo programově »mimo hradby« teologické citadely, s otevřeným hledím. Je proto zranitelný v riskantních pokusech pochopit a vykládat »znamení časů«. Ale to riziko mu stojí za to. Chce naslouchat i cizím, někdy i podivným hlasům, ve stálém úsilí o dialog a pokud lze o souzvuk s představiteli jiných věd i institucí. Účinná náprava lidských věcí předpokládá spolupráci všech. Nikdo tu nemá monopol. Přitom při všem vychází Komenský z jednoho základního předpokladu, či řekněme přímo: z aktu základní důvěry, že lze svět člověka, svět Boží, chápat i vykládat jako fundamentální, základní jednotu. Náš svět je svým původem v jediném Bohu-Stvořiteli i svým cílem v Království Božím jednotný celek. Je to zásadně kladná, vposledu harmonická jednota. Každému, kdo se Komenským obírá, je nápadná jeho záliba pro řecké slůvko »pan«, české »vše«. Jen si vzpomehme na oněch sedm plánovaných svazků jeho Všeobecné porady, všechny začínají oním »Pan« : Panergesia, Panaugia, Pansophia. Pampaedia, Panglottia, Panorthosia, Pan- nuthesia, tedy: Všenáprava, Vševěda. Vševid atd. Toto stále opakované »pan« signalizuje Komenského program, tak jak vyplývá z onoho jednotného a jednotícího předpokladu: ve všem našem podnikání dlužno pamatovat na celek. Myslící lidé nedospějí vpravdě k cíli, když se spokojí jen zlomky skutečnosti (třeba jen úzkým oborem své specializované vědy) a ostatní oblasti už předem ignorují. Takovým způsobem se nedopracujeme vskutku humánního poznání a života. I kdybychom dosáhli neslýchaných úspěchů v jednotlivých oborech (a moderní věda se v době Komenského dávala už na svou cestu za vskutku triumfálními úspěchy), sotva bychom se dostali kupředu v tom lidsky podstatném smyslu, totiž pokud jde o naše pravé, univerzální lidství. Zlomková, izolovaná, úzce specializovaná, abstraktní věda deformuje člověka, činí jej jednostranným, izolovaným, abstraktním. O to zápasil Komenský s některými předními mysliteli své doby, například při památném setkání s vycházející hvězdou novodobé filosofie a vědy, René Descartem: strohost Descartova pojetí vědy, propast, kterou otevřel mezi tvořivým já na jedné straně a světem ostatních tvorů a přírody na straně druhé, tato strohost a propast ho děsí. Člověk má právo, člověk má povinnost vztáhnout se k celku, myslet v univerzálním horizontu. Hranice mezi jednotlivými oblastmi, vědami, metodami mohou mít platnost, ale jen předběžně: vposledu jest je nutno překračovat, navazovat komunikaci mezi jednotlivými oblastmi a vědami, ptát se po »veškerenstvu « jsoucna. Teprve odtud můžeme správně zařadit a pochopit jednotlivosti a jejich osobitou, nezaměnitelnou povahu i hodnotu: osobitost v rámci veškerenstva, hodnotu spolubytí. Podle mého přesvědčení je tato základní vize Komenského příkladná a přes všechnu dobovou podmíněnost v jednotlivostech podnes platná. Myslím znovu konkrétně na svou zkušenost univerzitní. Každý, kdo nese kus odpovědnosti za osud této klasické instituce evropské vzdělanosti, si dnes klade často bolestně otázku: Co se to stalo v průběhu moderního vědeckého vývoje v jeho tak dramaticky pokračující specializaci, co zůstalo mezi námi živé z původní myšlenky univerzity, jakožto organického, dialogického společenství věd? Můj filosofický učitel Karel Jaspers se takto ptal při pětistém výročí mé basilejské alma mater 1960. Konstatoval: „Vědy se rozpadly na oblasti, jež se vzájemně ignorují. Univerzita se stala agregátem odborných škol se specializovanou výukou. Je dnes obchodním domem, ve kterém lze získat poznatky pro určité účely. V pozadí její organizace se skrývá duchovní anarchie. Základy víry zmizely 21 [pageend21]anebo se k nim nehlásíme.. Všichni známe tyto jevy. A přece se s nimi nesmíme rezignovaně smířit. V době, kdy tolik tendencí doby se zdá směřovat k duchovnímu rozpadu ba fyzickému zničení lidstva, je myšlenka klasické univerzity a v ní založená vůle ke komunikaci naše šance a náš závazek. Pomoc, kterou nám v tomto směru poskytují myslitelé jako Komenský, je nebývalé aktuální. Nesmíme jí pohrdnout. Teologie naděje Aktuální se mi zdá i teologie Komenského. Smím začít i tento oddíl svých výkladů autobiografickou poznámkou? K přesvědčení o aktualitě Komenského teologie jsem se dostal poměrně pozdě. Sice jsem započal svou akademickou dráhu na Komenského fakultě v Praze, tam jsem však přenechával komeniologickou práci osvědčeným znalcům, svým kolegům Říčanovi a Molnárovi, a ovšem svému filosofickému příteli Janu Patočkovi. Teprve když později ve světové ekumenické teologii propukl zájem o »teologii naděje«, jsem si Komenského pozorněji všiml. Ukázalo se totiž, že leckterý akcent, o kterém jsme se v ekumenické práci domnívali, že jsme jej znovu odkryli, byl silně, tu a tam i nezvykle, zastáván Komenským. Komenský je v nejednom smyslu teologem naděje. Naděje tohoto »muže touhy« je vnitřní vzpružinou jeho života a díla. Je se možno ptát: není tato nadějnost Komenského myšlení známkou až nekritického optimismu? Jeho koncept dokonalé reformace a univerzální nápravy lidských věcí; jeho víra v jednotu a rovnost všeho lidského pokolení; jeho vize obecného bratrství všech lidí: nehraničí všechny takové důrazy s utopií, snad krásnou a ušlechtilou, vposledu však vlastně blouznivou? Bere Komenský dost vážně trhliny a protiklady v lidském světě? Není nakonec zbožným snílkem? Už současníci Komenského si kladli tyto otázky, a to příznačně jak teologové, tak zastánci nových vědeckých metod. A nepokrytá náchylnost Komenského k víře v útěšná proroctví (např. Ponja- tovské či Drabíkova) kritické otazníky zesilovala. Ne zcela bezdůvodně. V duchovním světě Komenského je leccos nejasného a dvojznačného. Je myslitelem přechodu. V jeho osobě i díle se křižují různé linie: na jedné straně dědictví Jednoty bratrské a úcta k starým metafyzickým tradicím; na straně druhé tendence k mysticko-pietistické zbožnosti a nápravný elán přicházejícího osvícenství. Komenský se zdráhá jednu Unii zavrhnout a druhou zabsolutizovat. Je všemi osloven, chce všechny pokud lze integrovat. Ve srovnání s výraznými mys- liteH jednoho či druhého směru zanechává zprvu jaksi smíšený dojem. A přece máme právě dnes dobrý důvod, abychom v patosu jím vytýčeného cíle viděli mnohem víc než blouznilství. Nemáme v Komenském před sebou spíše nad jiné jasnozřivého myslitele, který velice brzo rozeznal úskalí moderní vědy, především pokušení, vytrhnout poznáva22 jícího člověka ze souručenství stvořeného, přirozeného světa? Pěkně o tom napsal Jan Patočka: „Myslitelé moderní v ostrém slova smyslu, Descartes, Galilei, ale také Hobbes a Locke, odvrhli všechny vázanosti, kterým je Komenský ještě poplatný, aby získali ryze objektivní obraz přírody; ale mohli to učinit jen za cenu ignorování nebo dokonce opuštění názoru o člověku jako bytosti zásadně spolu-jsoucí, názoru, který je životním nervem celé koncepce Komenského a který ji činí nějak blízkou a teplou i pro dnešního člověka.” Neboť dnes je dvojznačnost novodobé galileiské a karteziánské vědy takřka zlověstně patrná — při pohledu na destruktivní důsledky, především pokud jde o poničení našeho životního prostředí. Nechci zjednodušovat: vděčíme moderní vědě za nesmírně mnoho a nemůžeme se nostalgicky přenášet za její světodějný proces zpět. Avšak její duchovní předpoklad a především jeho zabsoluthování, jest kriticky přezkoumávat a překonávat: tak zvláště galileiské pokušení redukovat svět na kvantitativní, měřitelné a zva- žitelné procesy; a ovšem ono karteziánské rozpolcení přirozeného světa a agresivní důsledky, jež odtud pro lidský vztah k ostatním tvorům vyplynuly. Zde mnozí dnes právem hledají nové cesty v odpovědnějším a solidárnějším vztahu ke světu, který nás obklopuje. Stojí za pozornost, že česká filosofie pro tyto naléhavé otázky procitala dříve než mnohde jinde. Myslím například na Emanuela Rádla a jeho »Útěchu z filosofie«, která už za války působivě poukázala na deformující jednostrannost myšlenkových předpokladů moderní doby. A myslím ovšem i na Jana Patočku, Boženu Komárkovou, v poslední době pak na Erazima Koháka. Mýlím se, mám-li za to, že tato relativní citlivost českého myšlení má co činit s vlivem Komenského v našich duchovních tradicích? Všichni jmenovaní se Komenským zabývali. V každém případě se nám Komenského kritické váhání, přivlastnit si principy a metody novodobé vědy, jeví dnes pochopitelnější a oprávněnější než dříve. Komenský nám má stále a znova mnoho co říci. Obdobné aktuálnosti nabývá podle mého soudu i Komenského přínos teologii v užším slova smyslu. Jistě, jeho »teologii naděje« nelze dnes globálně převzít. Má rysy, jež nám jsou cizí: vzpomeňme jen na onu zálibu ve věštbách udánlivých proroků. Tu tento muž touhy až příliš povolil pochopitelným touhám svého tolik zkoušeného srdce. A přece jeho teologie naděje je ve své podstatě náhony vzdálena vší lehkověrnosti — ať pověrečné či pokrokářské. O bezbřehém, náladově naivním optimismu se u Komenského nedá mluvit. Vůči němu byl do značné míry imunizován tragickými zvraty svého osobně trpkého údělu. V knihovně Frey-Grynaeiského institutu v Basileji jsem našel zápis, který Komenský připsal do památníku jednomu basilejskému studentu. Text zápisu zní (citátem latinského žalmu): „Moje léta — vzdychání”. Tak se jevil, krátce před smrtí, Komenskému jeho životní běh. Kresba: Jan Kristofori Pokud pak jde o jeho myšlení, nemůže právě teolog přehlédnout, že se Komenského důvěra v možnost univerzální obnovy neopírá o pokrokářskou či osvětářskou víru v přirozené lidské možnosti, nýbrž o biblicky motivované spolehnutí na konečnou převahu milosti, na zaslíbení Krista, svrchovaného Obnovitele. V »optimismu« Komenského jde tedy o »optimismus milosti«, či lépe: o křesťansky zdůvodněnou naději. Když povážíme, že převážná část protestantského pravověří tehdejší doby ve svém vztahu ke světu spíše tíhla k pesimismu a rezignaci (pokud jde o možnost jeho obnovy), pak se nám objeví protichůdné důrazy Komenského vpravdě opodstatněné. Můžeme shrnout: Komenského teologie naděje má rozličné prvky, také vizionářsky pochybné. Jejím posledním, nosným základem je však biblicky orientovaná důvěra, tak jak byla příznačná pro celou českou reformaci. Jen na tomto pozadí, na něž Komenský vědomě navazoval, lze jeho životu a dílu vskutku rozumět. Český bohoslovec Rudolf Říčan zde právem vidí duchovní páteř v obnovném úsilí české reformace, které v Komenském vrcholí: „Předpokladem reformace jakožto nápravy křesťanské společnosti bylo očekávání, že je možné ji provést. Hus a husité o to usilovali s nadějí na úspěch v rozsahu co nejširším. Chel- čický a po něm Jednota počítali s nevelkým počtem těch, kdo se dají k cílům Kristem vytčeným úzkou, pro velikou většinu nevábnou cestou. Komenský se vrací k naději na universální reformaci a věří, že k ní svět dospěje nenásilnou cestou.” V takovém duchu usiloval Komenský o nápravu věcí lidských. Taková teologie naděje je i dnes ekumenicky aktuální — pro církev, ale i pro naši kulturu a společnost. A takový život naděje je pro nás pro všechny — jmenovitě pro Čechy a Slováky doma i v exilu — povzbuzením i závazkem: usilovat o to, aby z údělu, který jsme ne vždycky mohli volit, vyrůstalo — třeba skromně — dílo lidsky platné. Při pohledu do budoucna pak především: aby nám »návrat vlády věcí našich« nezevšedněl a nezplaněl, nýbrž nesl — v duchu Komenského Šestera — plody dobré naděje. ® REPORTÉR (POLYGON) 4/90 [pageend22]Pav el Sek y r a XENOFOBIE VŮČI EXULANTŮM, DILETANTISMUS - A TAK PODOBNĚ Motto: »My, kteří se za ta léta, co jsi byl v emigraci, jsme si to tady vyžrali, co jsme se museli nadělat kompromisů a trpkosti a podbízení, aby byly výstavy tady, co já, Bohumil Hrabal, jsem se musel nachodit po besedách s úředníky ministerstva vnitra, aby mi vyšly knížky ... a teď, když oba už máme jméno a postavení, když nás postavil na nohy a ospravedlnil tou perestrojkou pan Gorbačov a hlavně glasností, tak ty přijdeš udělat něco pro nás... Hele, jdi pryč, nic takovýho od nás nečekej, starej se sám vo sebe , . .« (Bohumil Hrabal: Listopadový uragán) Silné kafe? Obávám se, že více lidí sdílí tento názor, kterým se vmanévrová- vají do pózy hrdinů zůstavších doma. Od- tažmo od skutečnosti, že pan Hrabal ve svém »hrdinství neemigrovavšího« dobrovolné prznil svá díla, měnil jejich vyznění, jen aby vyšly v Československu. (Kromě toho: nejedná se o zásluhu Gorbačovovu, nýbrž Reaganovu.) Do podobné pózy se prý staví i ministr Dienstbier. Okolnosti se tomu zdají nasvědčovat. Výzva všem, i bývalým čs. občanům k návštěvě Československa bez ohledu na Ženevskou konvenci a vyplývající potíže majitelů azylových pasů a nakonec i odbourání vízové povinnosti ke kdejakému státu Evropy, jen ne majitelům azylových a cizineckých pasů. Kdo má azylový pas, musí pěkně, ač čs. občanem, si vízum zaplatit. Je to schválnost nebo diletantismus? V každém případě se takový ministr ovšem na svůj post nehodí. »Pán ráčí být cizinec?« Pak zaplatí za ubytování pět až šestkrát více než domorodec. Někde v korunách, jinde jen v tvrdé měně. Některé hotely mají dokonce tři taxy: pro domorodce s občanským průkazem, pro osoby s čs. pasem s místem bydliště v cizině (tzv. »vystěhovalec- ký«) a pro osoby s pasem cizího státu. Proto neleňte a opatřete si nejen čs. pas, nýbrž i občanku. »Nastěhujte se« pro forma někomu do bytu! Být zásadový, dodržovat pravidla a předpisy se nevyplácí! Sám čs. stát k tomu nutí. Možná, že dojde vbrzku k následující scéně; »Dvě pivečka, to bude deset korunek! ... A, pán je cizinec?! Tak to bude za stovku!« Víte, proč českoslovenští občané nemohou oproti občanům západoněmec- kým přes vzájemné hranice pouze na osobní průkaz, tedy občanku? Oficiální zdůvodnění čs. ministerstva to zdůvodňuje snahou zabránit únosům dětí do ciziny. Připomíná vám to praktiky nedávné minulosti? Mně taky! Jaké únosy? V úvahu připadají jen případy, kdy si rodiče, žijící v cizině, dojedou pro své děti držené v Československu. Pokud do 30.4.1990 splníte podmínky pro přiznání důchodu v Československu a vrátíte-li se tam, tj. splníte-li požadovanou hranici odpracovaných let (i v cizině), přizná se vám důchod podle výše posledního výdělku v Československu. Že onehdy byly výdělky podstatně nižší než dnes, nikoho nezajímá. Počínaje květnem t.r. vyžaduje čs. stát příspěvek na důchodové zabezpečení ve výši 20% vašeho exulantského příjmu v cizině. Ale o zaplacení vyrovnávacích po- REPORTÉR (POLYGON) 4/90 plátků, např. se SRN, se nezajímá. (Je to poplatek, který první stát platí druhému státu za příspěvky na důchodové pojištění za odpracovaná léta ve státě prvním, pře- stěhuje-li se dotyčný do státu druhého a vznikne mu zde nárok na důchod, aby mu mohla být započtena léta odpracovaná ve státě prvním, za předpokladu, že vzájemný počet těchto osob je značně rozdílný.) Typickým příkladem je SRN, kam Československo je dosud nezaplatilo za uprchlé občany, i když předválečná smlouva s Německem o vyrovnávacích poplatcích a vzájemném poskytování důchodů je dosud v platnosti. Domnívám se, že k těmto otázkám by měl ftiinistr práce a sociálních věcí ČSFR zaujmout stanovisko a publikovat jej na stránkách čs. zahraničních periodik. Není-liž pravda, pane ministře Millere? Nový Sanopsíček pro vyvolené v Ústřední vojenské nemocnici v Praze za trvajícího nedostatku léků, zdravotnického materiálu a přístrojové techniky je skandál nad skandály. Zvláště, když vláda »ukládá ministru financí zahrnout ... do státního rozpočtu federace nezbytné finanční prostředky souvisící s touto soustředěnou zdravotní péčí; pro zbytek roku 1990 převést potřebné prostředky původně vyčleněné pro Státní ústav národního zdraví ... ve prospěch Ústřední vojenské nemocnice«. To za situace, kdy je např. nedostatek umělých ledvin a tak, kdo nedostatečně »maže«, je odsouzen k záhubě. Jejich kapacita prostě nestačí. Ale na dvacet motocyklů BMW pro Hradní stráž, každý bratru po 16 000 DM, na to peníze jsou. Vládne i nedostatek politické kultury. Po interpelaci poslance Lisa na federálního ministra vnitra Sachera, který ji nedostatečně zodpověděl, mělo být požadováno jeho odstoupení. Parlament se k tomu neodhodlal s poukazem, že by musela odstoupit celá vláda. No, ať se položí a opět konstituuje, ale bez milého pana Sachera! Nebo ministryně spravedlnosti Burešová jmenuje do funkce šéfa Sboru nápravných zařízení Mirko Huleju, předsedu senátu vojenského soudu, který v padesátých létech odsuzoval nevinné k těžkým trestům, i k trestům smrti. Na dopis jedné televizní diváčky, která Huleju poznala na obrazovce, ministryně nereagovala. Po zveřejnění tohoto faktu v novinách se vymluvila na zavalení prací a pokusila se Huleju obhajovat jeho zásluhami a postoji v posledních 20 letech. Normálně by měla odstoupit. Bartončík a Budaj, eh, proč se o tom zmiňovat! Za spolupráci s StB se z takových postů, jaké zastávají, odstupuje, i když jejich spolupráce, či donášení, údajně nikoho nepoškodila. Když toho nejsou schopni sami, mají je odvolat ti, které zastupují. Havel by měl upustit od takových akcí, jako zvaní Bushe a Gorbačova k jejich vzájemné schůzce na Slovensku, pravděpodobně v nějaké vládní zotavov- ně. Kromě toho, že je to nereálné, by to stálo jako menší olympijské hry (různí poradci a štáby, ochranky, zajištění spojení atd. atd.). A na to Československo nemá. Je to tedy zbytečné vytahování se. Stejně nesmyslné je rozšiřování prezidentské kanceláře o pobočku v Bratislavě a zřízení oddělení pro divadlo. Proč ne také rovnou pro operetu? Či spíše pro absurdní divadlo? Proč také pozvání pro vrahy Arafata, Mandelů a snaha o zprostředkování mezi Araby a Izraelci? Vždyť z toho byla ostuda v izraelské televizi, kde Havel pod palbou dotěrných otázek musel připustit, že není žádným expertem na arabsko-izraelské vztahy. Když tyto pány přijímají jiní, neznamená to, že musí také on............. * * * Na závěr tři malé citace: »Znovu se objevily tendence určovat novinářům míru, kolik a jaké informace mohou šířit. . . Syndikát novinářů České republiky konstatuje, že ani rozhodující politické síly v naší zemi si dosud plně neuvědomily poslání a místo hromadných sdělovacích prostředků v moderní demokratické společnosti, kde nejsou chápány jako poslušný nástroj mocenských zájmů, ale jako plnoprávný subjekt a jedna ze záruk zdravého vývoje společnosti.« Z Prohlášení Syndikátu novinářů ČR, MLADÁ FRONTA (143/1990) »Slovenský syndikát novinárov. . . kvalifikuje všetky snahy o obmedzenie verejnej informovanosti, bez ohľadu na ich nositeľov, za konanie, ktoré je v rozpore s česko-slovenským právnym poriadkom a poslaním masovokomunikačných prostriedkov v demokratickom štáte.« Z vyhlásenia S SN, NÁRODNÁ OBRODA (34/1990) »Chcete se vrátit do Československa?« »Zatím ne. ... Návrat domú by pro nás arci znamenal existenční úlevu a především zajištěnou práci v oboru. Jenomže na světě jsou mocnější lákadla než zajištěná existence. . . ,Na Západě’ nic nemám, nic jsem tam nevydobyl, nedokázal, neproslavil se. Ale už asi nikdy nedokážu žít jenom v jedněch poměrech. . . „Proč sem jezdíš, když se ti tady nelíbí?”, říkají mi lidé rozzlobeně, když jim vyprávím, co jsem viděl doma a co ve světě. „Protože je to moje země,” odpovídám jim. „Protože ji mám rád. Protože mít rád ještě neznamená být slepý a hluchý. . .” Hluboce se jim to příčí. Nedokáží rozlišit mezi zemí, státem a společností. Myslí si, že se zkouším naparovat, že si hraji na světáka. Kdyby mohli, určitě by mi zakázali jezdit domů. Bolševictví není jenom ideologie. . . Ptal se Jiří Hůla, odpovídal Petr Chu- dožilov (výňatek z interview, otištěného ve S VOBODNÉM ZÍTŘKU (22/1990) a 23 [pageend23]JINDŘICH STIKAROVSKŸ HOVORY REVOLUČNĚ (NE)SAMETOVÉ (I) To bylo tak: pětadvacátého června jsme přiletěli do Prahy, kolem jedenácté dopoledne, což byla chyba, neboť jsme měli přiletět až ve tři čtyřicet odpoledne, ale měli jsme kliku, protože kromě plánované linky ČSA, co letěla to odpoledne, letěla jakási neplánovaná linka od Alita- lie už dopoledne, zkrátka italský pan dispečer klepl cosi na svém kompjûtru a nechal nás potěšit se s rodnou vlastí o pár hodin dříve. Takže to ani taková chyba nebyla, akorát že příbuzní stáli toho odpoledne na letišti zbytečně a my jsme zase přemýšleli, který hotel bude asi mít volno, protože nás nikdo nechtěl pustit do baráku. Jakousi shodou okolností jsme se přece jen sešli, což bylo dojemné a můj tchán, kterého jsem konečně poznal osobně, mi docela bez obalu řekl, že s mým kouřením a dejchavičností to bude věc, ono čtvrté patro není sranda a v mezzaninu kdosi utrhl klandr. Pak se zeptal, co bych si jako dal na uvítanou. Odvětil jsem bez rozmýšlení, že vepře- vou konzervu a třešně. Dál už se se mnou nebavil, jen si občas šeptal s Libuší, k čemuž ona horlivě vrtěla hlavou. Teprve za několik dní uvěřil, že úpalem netrpím, i když byl červen a panovala svinská vedra. Pro zajímavost dodávám, že Libuše je jeho dcerou, kterou mi před léty váhavě svěřil v jednom zmateném dopise. Tu první noc nespal nikdo. Vinohradskou kuchyní se linula vůně »Pražské směsi«, kterou neméně lahodně doplňovaly výpary Johnny Walkera, šťastně pro- manipulovaného ruzyňskou celnicí, a nálada byla znamenitá. Nálada pak zmrtvěla, když se příbuzní dověděli, že jsem vyměnil na letišti celých sto švýcarských franků za mizerných 1.123,— Kčs. „Ty seš úplnej magor, táto,” vyhrkl spontánně zeť Oldřich. „Za sto frantíků dostaneš nejmíň dva litry i od toho největšího gaunera,” a v jeho oku se leskly slzy. Pak zbývají pouze vexláci, drala se na povrch ostudná myšlenka a já podvědomě cítil, jak nachovím. Do postele jsem se dostal ke čtvrté zrána, avšak.ani tam jsem nedošel klidu. V morbidním snu jsem se viděl procházeti nekonečnou pasáží v okolí bia Blaník, kde jsem měl schůzku s panem Klausem. Nesl jsem mu úplně novou a voňavou stofrankovou bankovku, ale on si furt šahal po kapsách a nemohl najít drobné. Nemohl najít ani velké a tak mi strkal do ruky všechno co měl, a bylo to přesně 1 123.— Kčs a ta tisícovka byla úplně maličká a ušmudlaná a kolem nás se tlačili všelijací lidé a s rukama plnýma peněz volali: „Exčejndž, vyměním máry vole, dolary, co mu to dáváš, seš úplnej magor vole...” a šahali si významně na hlavu, zatímco pan Klaus, s košilí přilepenou na záda, stále hledal ty drobné. Probudil jsem se zpocen a bolelo mě v krku. Nekonečná řada cigaret a dife- rentní mikrofauna, na kterou mě důtkli- vě upozorňovala starostlivá přítelkyně 24 MUDr Davidová, učinily své. „Vem si rozhodně ty multivitamíny a hlavně ňá- ký antibiotika, jó?”, nabádala mě před odjezdem ta dobrá žena, leč nedbal jsem - a antibiotika byla zapomenuta v Jižní Africe. Bycha jsem dohonil až v Praze kolem sedmé večer, kdy vinohradský pohotovostní lékař mi vtiskl do ruky dvě krabičky tablet, na kterých bylo napsáno »Tetracyclin« a pod tím lapidární upozornění: »Sdělano v SSSR«. Spolykal jsem všechno podle předpisu lékaře a po několika dnech se mi ulevilo. Mohl jsem znovu dýchat, ale ztratil jsem hlas. Sovětská chemie přestěhovala mikroskopické neřády o patro výš, ale jak vidíte, psát ještě mohu. Mohu též docela dobře chodit, vydal jsem se proto na špacír. Plánoval jsem prošpacírovat všechno. Stálo přede mnou pět neděl volna, pětatřicet nádherných dnů v rodné domovině, která mne po dvaadvaceti letech opět přivine, no zkrátka, jak by to napsal Mistr Nezval. Vinutí začalo na Václavském náměstí, kde jsem s radostí konstatoval, že ambulantní prodejny buřtů stále existují, a to dvě. Zato milá hospůdka se »Zvláštní drštkovou polévkou« na konci Celetné, kam jsem chodívával jako student, zmizela úplně a byla nahrazena restaurantem pro cizince, což bylo evidentní již při pohledu na jídelní lístek. Všeobecně lze říci, že tvorbou specifických cen pro cizince se Československo stává zajímavou kuriozitou. Dovolím si elaborovat. Při toulce obchodním domem Kotva jsem zaslechl milý dívčí hlas, oznamující jednu z novinek tohoto podniku: Okružní jízdu Prahou, včetně prohlídky Hradu. V řeči české stála tato atrakce 30 Kčs na osobu, dítka za polovic. Pak přišlo hlášení v angličtině a němčině, přičemž sazba za tytéž služby vzrostla na 150 Kčs pro dospělé, pro děti za polovic. Též půjčovna automobilů Pragocar realizuje své obchody svérázně. Za zapůjčení vozu »ekonomické kategorie«, což je v tomto případě Škoda Favorit, účtuje na den 99.00 USdolarů, počet najetých kilometrů se zanedbává. Když jsem si vzal kalkulátor a převedl vše na čs. koruny, vyšlo mi, že po třiceti dnech ježdění stačí přidat mizerných osm set korun a dostaneme okrouhlou sumičku 90 000.— Kčs. Tedy nového Favorita. Tyto sazby jsou pochopitelně opět pro cizince. Pro domácí obecenstvo to dělá 90.— Kčs za den a 90 haléřů za ujetý kilometr. Též žádná láce, ale znepokojovat se nemusíme, neboť bodrý muž na druhé straně drátu vám lakonicky sdělí, že stejně žádné auto nemají... Ti vizem povinní návštěvníci, co plánují vyjíždět z rodné vlasti na výlety do Rakouska, Německa a jiných přilehlých krajin, nechť se zásobí dostatečnou dávkou hotových valut, nejlépe šilinky a markami, protože při každém návratu do české domoviny budou nemilosrdně zkasírováni hraničními výběrčími za každé další vízum. V rakouské měně to činí 300.—öS pro — dejme tomu Habešana, pro Čechoslováka s cizím pasem to dělá 228.— öS. Tedy přece jen sleva, ale zase si musíte nechat udělat fotografie, které vám na místě vyrobí zahraniční fotoautomat, do kterého musíte hodit dalších 40.— öS v mincích. Koruny ten krám nebere, a proč by bral? Československé hraniční orgány je také neberou! Potrpíte-li si na extrabuřty a snažíte-li se zaplatit dejme tomu švýcarskými franky, jste vedle. Nemají drobné. Na stovku ani na padesátku. Pak je nutno otočit se a opětovně vniknout do země rakouské, kde vám to vymění jakákoliv trafika či prodejna pokroutek. Kromě franků švýcarských lze též směnit pesety, libry, liry a jiná exotická platidla. Protože mají převodní tabulky. Tyto tabulky však nemají československé směnárny, takže přijít s požadavkem, že chcete vyměnit dolary za marky či franky za šilinky, je naprostá chiméra. Tvrdé valuty též požadují někteří taxikáři, vrchní číšníci a také prý pražské prostitutky, ale s těmi jsem neměl tu čest obchodovat. Nebylo též třeba. K nabytí zkušeností mi stačily dosavadní poznatky. V prvních dnech svého pobytu jsem byl dosti překvapen názory místní populace k výše popsaným — nazveme to slušně — nešvarům. Až na exotické výjimky většina národa českého (Slováci mi prominou, protože na Slovensku jsem nebyl) považuje tyto praktiky za naprosto správné, neboť »jinak by nás cizinci s těma svejma markama a dolarama vyžrali«. Jeden z mých příbuzných dokonce řekl, že kdybychom se všichni vrátili z emigrace, tak tu republiku zruinujeme. Tyto nepochopitelné mozkové kreace lze vysvětlit snad tím, že průměrný český občan si v duchu přepočte oněch dvacet korun za marku a dosaženou sumu hbitě převede na porci smaženého řízku s přílohou. Výsledek, vyjádřený závistivou otázkou »jak k tomu přijdu, abych já platil stejnou cenu 20.— Kčs jako Ger-, mán, který ten řízek de facto dostane za jednu marku?«, navršuje morbidní finanční rozvahu. Že československá ekonomie potřebuje pořádnou transfuzi, je každému jasné. Zdevastovaná infrastruktura, zastaralé stroje v továrnách, statisíce objektů a obchodních prostor, potřebujících generální opravu, to je dědictví čtyřicetiletého »hospodaření« komunistů. Logickou odpovědí a jediným východiskem je tržní ekonomika. Jinými slovy — kapitalistické hospodářství. Zdravý a jedině logický systém nabídky a poptávky, demonopolizace a konkurence. Měl jsem potěšení pohovořit si s vlivným poslancem svobodně zvoleného parlamentu. „Je naším hlavním úkolem, dát veškerou podporu novým podnikatelům,” řekl mi ten dobrý muž několikrát. Na- REPORTÉR (POLYGON) 4/90 [pageend24]prosto věřím, že svá slova myslel upřímně. Jaká je však skutečnost? Statisíce lidí v republice, ochotných podnikat, čeká. Tisíce zahraničních krajanů i cizinců bylo již od ledna tohoto roku připraveno investovat dobré peníze do různých perspektivních projektů. Od »sametové revoluce« uplynulo víc než půl roku, ale stále se nic podstatného neděje. Zahraniční investoři počínají pochybovat o jakékoliv možnosti spolupráce a mají k tomu desítky důvodů. Nepochopitelné byrokratické překážky ze strany kompetentních úřadů v Praze i na nižších instancích, chronická neschopnost činitelů rozhodnout o něčem s konečnou platností, v mnohých případech negativní postoj a dokonce nechuť s něčím pohnout. Případ amerického Čecha, pana Vojtěcha Choto- vinského, je jedním z nich. Pan Chotovinský, který zastupuje americkou firmu V & International Industries INV., která se již 12 roků zabývá elektronikou, chtěl rozjet obchod s Československem. Poslechněme si jeho slova: „Dostali jsme nabídku jedné americké firmy, abychom zde zprostředkovali výrobu papíru, který patří v USA k těm kvalitním. Konkrétně tedy technologii, protože odborníky schopné s ní pracovat a dokonce ji zlepšovat, zde máte. Dostali jsme spoustu příslibů, kde by bylo možno továrnu postavit. Zpočátku jsme sice museli dlouze prokazovat, že jde o výrobu ekologicky nezávadnou, ale to je naprosto v pořádku. Pak však nastal problém. Příslušný národní výbor už nevedl člověk, jenž nám pomoc přislíbil, nikdo nevěděl, komu pozemek patří, kolik stojí, dá-li se vůbec prodat, co tam lze dělat a pod. Prostě, kdykoliv jsme se snažili od nadějných slibů přejít ke konkrétním smlouvám, jednání skončilo.” Pokud jde o firmu V & V, chtěla v Československu založit podnik, který měl jednoduše využít zdejší dobré materiálové základy, podstatně vylepšit rozpracování výrobků a náležitě je prezentovat. Zkrátka: fair způsobem vydělávat peníze, které by pak zůstaly v republice pro další potřebné investice. Tedy projekt pro republiku přinejmenším víc než výhodný. Pan Chotovinský neuspěl. A přesto, že se v USA zúčastnil schůzky amerických podnikatelů, jejímž výsledkem, bylo konstatování, že Československo žádné podmínky k normální obchodní činnosti zatím nenabízí, se doposud nevzdává. Snad i proto, že je původem Čechoslovák, ho neodradilo po marném shánění kanceláří, kde nešlo o to, zda místnosti jsou nebo nejsou, ale o přístup tak typicky český. „Nejenom, že nám všude říkali — to nejde, to se nesmí, nevíme — ale fakt, že později slíbenou kancelář dostal někdo jiný, nám doslova vyrazil dech.” Krásné,že!? Po dobu našeho pobytu v Československu jsme měli štěstí používat byt rodičů. V Italské ulici, v Praze na Vinohradech. Při svých každodenních pochůzkách jsem viděl, že jenom Italská ulice má 18 obchodů — dle československého ná- rodně-výborového žargonu »nebytových prostor« —, zejících prázdnotou, zaned REPORTÉR (POLYGON) 4/90 báných a neodpustitelně zdevastovaných krámů, kde z rámů výkladních skříní opadala i základová barva a s roletami nelze pohnout pro několikacentimetrovou vrstvu špíny a rezu. Moderní obchodní místnosti v méně zpustošeném činžáku z dob první republiky jsou využity pro — Poštovní úřad! Jiné obchodní místnosti používá sběrna surovin. Hovořil jsem s několika »statečnými«, kteří Bůh ví jakým způsobem začali podnikat. Jedním z nich je mladý energický třicátník, bývalý vedoucí Pramenu, který si v Liberci otevřel soukromý »koloniál«. Otevřel jej v bývalých místnostech obchodu s potravinami, zanedbaných a špinavých, kde roční obrat činil maximum dva miliony korun. Energický Saša, který je znám po městě pod jménem »Junior«, dokázal »vytočit« ze svého nového obchodu 2,7 milionů za tři měsíce! Má stále plno, jeho rodina, která včetně Mletého synka kmitá od zákazníka k zákazníkovi, nešetří úsměvy a především ochotou. Nemůžete sehnat becherovku či Budvar? Junior vám poslouží. — Když před dvěma měsíci nebyl cukr, Junior sedl do svého náklaďáku, na jehož plachtě hrdě svítí nápis »Obchod koloniálním zbožím« a navštívil přímo cukrovar. Svým stálým zákazníkům rozvezl cukr až do domu. Tak hovoří spokojená klientela. Co však říká Saša? „Mezitím se stalo, že mi zvýšili nájem o 100%. Nevím však, co budu platit na daních. To dodnes neví nikdo. Kšeft jde jako hrom, ale neznáme »mantinely«. Je to svým způsobem hazard, protože nic není definitivní, žádné smlouvy neexistují, pomoc prakticky žádná. Rozhodne- li se někdo zdanit mě nepřiměřeně, nemám, kam bych se obrátil a přijdu o všechno. Možná i o vlastní domek, který jsem stavěl osm let.” Odcházel jsem z jeho obchodu se smíšenými pocity. Ale tísnivou náladu mi rozplašil chlapecký hlásek jeho synka, který v šedém kupeckém plášti, o maličko větším než byla jeho míra, zavolal na odchodnou: „Děkujem za návštěvu. Přijděte prosím zase!« A v duchu jsem doufal, že ten malý obchodníček, až do svého pláště doroste, bude mít snad lepší podmínky ke své, tak prospěšné činnosti. Co ještě dodat? Že když jsem přišel domů, vzbudily mé dvě flašky becherovky patřičný úžas. ”Kde jsi to sehnal?”, otázal se překvapeně otec mého zetě. „No kde jinde, u Saši!”, odpověděl za mne zeť Olda. „On totiž tu becherovku přivezl včera přímo z Varů. Jel tam pro ni ve tři ráno.” „No jo, copak Saša. Ale představte si, kdyby to tak dělal každej, to by pak becherovka vůbec nebyla...”, promluvil muž z lidu. A tak, den po dni, jsem začal pozvolna chápat, že tady to bude zatraceně tvrdý oříšek. Se vším. Protože poměry v novém, svobodném Československu musí změnit zase jeho lidé. A tito lidé se musí změnit nejprve sami. Musí začít chápat, že někdo bude mít víc a druhý zase méně. Protože ten druhý toho víc umí, nebo mu to lépe myslí, či jenom dokáže oželet neděle a svátky a nepočítá svou pracovní dobu na osm hodin, z nichž minimálně čtyři pro- fláká. Zjistil jsem také, jaký panický děs panuje v ředitelnách podniků, dosavadních monopolních dodavatelů všelijakého šmejdu, ať již jde o výrobky či služby. Zažil jsem legrační příhodu, kdy vedoucí činitelé Kovoslužby horečně pátrali po soukromé firmě, která si dala otisknout inzerát, že instaluje televizní antény. Vylezli z toho nakonec dva podnikaví mládenci, kteří to chtěli zkusit sami. Protože se snad dopídili zajímavých kovoslu- žebnických statistik: že dodací Ihůty jsou např. 14 dnů. Věděli, že dokáží udělat anténu nejen rychleji, ale i za mih. Protože jsou dva a oba budou makat. A své účty a papíry si budou dělat po večerech sami, kdežto Kovoslužba na to potřebuje štáb ouřadů, z nichž každý chce měsíčně nejméně dvě tisícovky. Viděl jsem v Čs. televizi pořad, jak sklárny Kavalier se snaží odrovnat podnikavého chlapíka, Švarc se tuším jmenuje, který začal soukromě s opravami domů. Potřeboval řemeslníky a pár jich »přetáhl« od Kavalierů. Nabídl jim až 12000 Kčs měsíčně. Bylo tragické poslouchat vývody a argumentaci pana hlavního ekonoma »postižené« sklářské firmy a paní podnikové právničky. Ta se až potila, jak se snažila nalistovat nějaký paragraf, který by »pracoval« proti soukromníkovi Švarcovi. Dle kavalírského ekonoma jsou platy dvanáct tisíc cosi nemorálního, ba zločinného! Dovedu si představit, jak by chudák Švarc »zahučel«, kdyby s tím stavěním začal o rok dřív. A v duchu jsem se tázal, kolik bere ten ekonomický expert za měsíc? U nás, v Jižní Africe, by si se svými obchodními teoriemi nevydělal ani na sodovku. Buďme však spravedliví! Je to jeho vina? Vždyť tímto způsobem myslí devadesát procent lidí v Československu. Zásada »mzdového stropu«, stojící v diametrálním rozporu s tržní zásadou »mzdového minima«, nevyšla z jeho hlavy. Ani z hlavy právničky, která, jako nadurděná myš, zastávala prakticky metody novodobého nevolnictví, kdy pracující nemá právo odejít z podniku jen proto, že podnik — heureka — poskytoval jeho dětem prázdniny v pionýrském táboře či pobyt v závodních jeslích! Čtyřicetiletý totalitní systém nezničil pouze domovní fasády a tisíce kdysi prosperujících podniků a dílen. Zničil především iniciativu českého člověka, zničil příslovečnou hrdost dělníka a mistra na kloudně odevzdanou práci, zničil ■ poctivost a osobní zodpovědnost lidí. A co je nejtragičtější — zničil duši českého národa. Z obchodně nadaných lidí nadělal pokoutní kšeftaře a zloděje, z dříve pracovitých dělníků píchače kontrolních karet a popracovní meloucháře, z dříve věřících a morálně zdravých občanů závistivé hamouny a chamtivce, kteří se dnes třesou o své chaty a chalupy, o svá auta a ničím nepodložené platy a prebendy. A věřte mi, je jich plno, těchto opatrných a vyčů- raných vykuků, kteří budou dělat vše, aby svůj nevyhnutelný konec co nejvíce oddálili. Bude velmi obtížné je odstranit, 25 [pageend25]protože jsou propleteni jako stará pavučina, důmyslně propojeni a spjati svazky rodinnými i přátelskými, dokonce i svazky společných vin a zločinů. Sešel jsem se s mnoha lidmi. Hodnými i poťouchlými, mladými i starými. Naprostá většina z nich souhlasí s tím, co se stalo v listopadu. Všichni jsou připraveni užívat nově nabyté svobody do poslední kapky. Ale málokterý je ochoten položit jakoukoliv osobní oběť ve prospěch celku. A z tohoto poznání čiší smutek. Píše se mi to těžce, ale je to tak. Nezbývá než věřit a naučit se znovu modlit. Protože Bůh může opravdu všechno. I to, že se přestaneme haštěřit a závidět si, že se zbavíme neopodstatněné pýchy a že se začneme mít rádi. A budeme-li také poctivě pracovat, budou si nás vážit též ostatní národy. Myslím si, že by se s tím mělo začít co nejdříve, protože pan prezident nám tu reputaci pořád zachraňovat nemůže. I on je jenom člověk. Praha, 1. srpna 1990 (Pokračování příště — II) ® OTA RAMBOUSEK STAROU CESTOU Bylo to někdy v prvních březnových dnech, když jsem v Nezávislém tiskovém středisku v Praze nadhodil Jendovi Brabcovi, což zkusit udělat reportáž z míst, kudy jsem před víc jak čtyřiceti lety chodil »přes čáru «. Jendovi i ostatním v redakci se myšlenka neobyčejně zalíbila. Tvrdili, že získat povolení ministerstva vnitra pro vstup do bývalého střeženého prostoru by nemělo být problémem. Skutečně — v úterý 6. března jsme povolení dostali, stanovili den odjezdu a v neděli 11. března časně ráno jsme s Jendou Brabcem a Ludvíkem Hradíl- kem, fotografem, vyrazili na Cheb. Den byl pro podobný výlet jako stvořený. Při cestě do Plzně jsem navrhl, abychom jeli přes Stříbro a Cernošín, na který mám nepříjemné vzpomínky. 12. listopadu 1949 mě tu StB zatkla v bytě zdejšího drogisty Bohumila Steinera, který byl, jak se během vyšetřováni ukázalo, důležitým spolupracovníkem StB v Plzni. Jeden z těch »aktivních záloh«, kterých bylo podle nynějšího zjištění okolo sta tisíc. Spolupracovníci, udavači, hlídači; všichni, ač zaměstnáni v nejrůznějších odvětvích na nejrůznějších místech, byli na výplatních listinách ministerstva vnitra. Už v roce 1968 jsem našel při nahlédnutí do spisů dokument potvrzující, že Steiner byl konfidentem StB. Stojí tam doslova: Krajské velitelství StB, Plzeh 5. prosince 1949 Věc: Steiner - Rambousek Vypuštění z trestního řízeni TAJNĚ Státní prokuratuře Praha V souvislosti s případem Rambousek a spol. jakož i ve skupině Šašek a spot., kterýžto případ bude projednávat státní prokuratura, vyskytuje se jméno Rudolf Steiner, drogista z Cernošína, okres Stříbro, který by přicházel současně jako osoba obviněná. Prosím, aby Steiner byl z trestního oznámení vyňat, jelikož byl nápomocen orgánům zdejšího velitelství při odhalení celé ilegální skupiny v čele s agentem cizí zpravodajské služby Rambouskem. Zdejší velitelství má zájem na tom, aby Steiner nebyl volán k hlavnímu přelíčení ani jako svědek. Krajský velitel (podpis nečitelný) Zajímavé je křestní jméno Rudolf. Není jasné, zda jde o omyt, nebo je to Stei- nerovo krycí jméno. * * * Projeli jsme Stříbrem a zanedlouho se u silnice objevila tabule: CERNOŠÍN. „Zmírni, Ludvíku,” povídám, „to víš, je to 40 let, snad to tu poznám. " Silnice, procházející vesnicí, vroubená mohutnými stromy, mířila ke kostelu. „Tady to někde zapíchni, musí to být tady. " Vystoupili jsme z vozu a já se rozhlédl po řadě jednopatrových domků, vroubí- cích silnici. Ale který z těch domků je ten, který hledáme? Na druhé straně stál na žebříku v koruně stromu muž a prořezával větve. „Buďte tak laskav, támhle někde v té frontě na protější straně byla před 40 lety drogerie. Nevíte náhodou, kde? Odpověd mě vyvrátila: „Támhle, co je ta mříž. Však tam starej Steiner pořád bydlí." Poděkovali jsme a šli zvolna k označenému domku. „To snad není možný," povídám, zatím co Ludvík už dělal fotky. Skutečně: vchod do bývalého krámu uzavírala mříž a hned vedle veliká vrata do dvora, kde jsem to důvěrně znal. Bylo otevřeno a v průjezdě stála škodovka. Po levé straně okna kuchyně, kde mě to listopadové ráno sbalili. Nikde nikdo. Až začal štěkat pes a odkudsi ze dvora přišel vysoký statný muž. „ Vy jste pan Steiner? ", optal jsem se. Před čtyřiceti léty Steinerovi děti neměli. Aie tenhle člověk měl do čtyřicítky daleko. „Mohli bychom mluvit s otcem?", risknul jsem otázku. „Jo, hned ho zavolám. Táta je někde nahoře," řek! a zmizel v tmavé předsíni. Ludvík připravil foťák a mně bylo všelijak. Jen o chlup jsem unikl špagátu. Čtrnáct Udí odsouzených na téměř dvě století. Těhotné spolupracovnici z Plzně zemřel na Pankráci první a poslední syn. Byty mu tři dny. Napětí bylo veliké a oba, Jenda i Ludvík, koukali jak z jara. Něco podobného nikdo z nás nečekat. Pak se objevil. Starý, solidní pán v klobouku. Hoši se představili jako redaktoři z Prahy. Stál jsem trochu stranou a pozoroval bývalého konfidenta. Čtyřicet let zapracovalo. Potkat se na ulici, minuli bychom se bez povšimnutí. Teď byla řada na mně: „Já jsem Rambousek," představil jsem se. „My dva se přece dobře známe. ' A hned jeho první chyba: „Ááá — jak se máte?", řekl, i když jsem mu nikdy svoje pravé jméno neřekl. Znal mne jako Jiřího Malinu; z občanky, kterou mi v Plzni sám opatřil. „Kde máte paní?", zase jsem se optal. „Je v nemocnici se zlomenou nohou. " „Pane Steiner, nás by zajímalo, jak jste tehdy z celého procesu vyvázl. Vy jste tadyhle s panem Rambouskem úzce spolupracoval. Měl jste vybudovány i mrtvé schránky," vyšetřoval ho Jenda. „To já nevím. Mně taky tenkrát vyslýchali. Asi třikrát. Vždycky pro mě přijeli, byl jsem tam asi dvě hodiny a zas mě odvezli. " „Ze jste ale nešel ani k soudu?" „To já nevím. Já mám čistý svědomí. Musel nás prásknout někdo jinej. Nakonec přišel v Plzni, co mě vyslýchali, ně- jakej v civilu a povídá: »Běž domů, Bohouši. To je vyřízený.« A bylo. Vod tý doby jsem měl pokoj. " „Pane Steiner, ukázal byste tady hochům tu kuchyň, kde nás tenkrát zatýkali? ", požádal jsem. „Ale jo," řekl ochotně a vedl nás ven a zase dveřmi bývalého krámu dovnitř. „My už drogerii třicet let nemáme. Teď vykupujem zeleninu a ovoce," vysvětloval. Bývalá prodejna byla prázdná. Holé stěny, uprostřed stál ping-pongový stůl. Vešli jsme do skladu zeleniny. Poznal jsem to na první pohled. Vlevo byty ještě na stěně obkládačky v místě, kde bylo umyvadlo a mycí dřez. „Tadyhle stál, Jendo, stůl. Já seděl zády ke dveřím a tady na pohovce pod oknem byla aktovka a montgomerák s pistolí v kapse. Vy jste sedět proti mně, že jo, pane Steiner? A pak se najednou rozlítly dveře a vpadli sem tři — a už to jelo. Dalších devět bylo rozestavených v krámě, v tmavé předsíni, po dvoře. Byli by mě bývali prostřileli jak řešeto. " „Máte dobrou paměť," pochválil mě dobrosrdečné bývalý komplic a udavač. Měl jsem toho všeho nějak dost a koukal jsem, abychom vypadli. Šli jsme za Cernošín ke hřbitovu, kde jsem kdysi zabudoval mrtvou schránku u kmene břízy-dvojáku. Hledali jsme marně. Les se za 40 let změní k nepoznání. Vrátili jsme se k autu. Honzíkovi to nedalo a šel znovu k Steinerovi. Já a Ludvík jsme šli po vesnici a ptali se lidí. Steiner tu měl velmi dobrou pověst. Co bylo 26 REPORTÉR (POLYGON) 4/90 [pageend26]vlastně příčinou jeho tehdejšího počínání? Nějaký škraloup a z toho vydírání, přinucení ke spolupráci? Přesvědčení? Bylo zřejmé, že si nijak finančně, společensky nebo k nějaké kariéře nepomohl. Co dnes s celou záležitostí? Steinerovi je 75 let. Trestný čin je dávno promlčený. Čtrnáct lidí odsedělo léta, jejich život se dal zcela jiným směrem. A tak tento případ je dnes jen plastickým obrazem padesátých let a Udí kolem. Na jedné i na druhé straně. * * * Jeli jsme dá! do Chebu a bylo časné odpoledne, když jsme zastavili na svažujícím se náměstí. Vydali jsme se na velitelství PS. Když jsme přicházeli k místu, kde stál v malé brance pohraničník se samopalem, pohlédl jsem do zahrady a shledal, že stojím u kláštera, okolo kterého jsem chodíval na nádraží. Na nic jsem nečekal a šel dopředu. Tohle je přeci silnice na Háje a tady kousek musí být most, po kterém chodily hlídky. Jediná cesta do města vedla právě přes trať v hlubokém úvozu. Hned za mostem jsem zabočil vpravo a už jsem v dálce spatřil orientační bod: Annaberg se tehdy jmenoval. Dnes Zelená hora. Ale musel jsem se vrátit pro Jendu a Ludvíka. Už seděli ve voze. „Šlo to lip, než jsem se nadál. Dozorčí důstojník o nás věděl. Byl vlídný a tvrdí, že můžeme jít až k čáře. Kdokoliv nás bude stavět, ať jen zavolá brigádu," informoval mě Jenda. Rozjeli jsme se silnicí na Dolní Pelhřimov, kdysi vyklizený a liduprázdný. Tady jsme nechali vůz a vyšli polní cestou do mírného kopce na rozsáhlé pole, dříve vojenské cvičiště. „Co tady děláte?", ozvalo se z výšky. Vysoko v korunách stromů seděla hlídka. „My jsme z Prahy a máme to povolený z brigády," zavolal Jenda. „Tak jděte." Vkročili jsme na pole, které se začínalo zelenat, ozářené sluncem. Všechno jsme měli jako na dlani. Divný pocit. Viděl jsem poprvé terén, který jsem znal jen z map a za temných nocí. Vpravo za námi Annaberg, vlevo dolů se svažovala krajina k Chebu. Přímo před námi hraniční les. Odhadoval jsem, kde asi je cestička, po které jsem chodíval. Ale jak už jsem řekl, les za 40 let... A tak jsme šli nej kratším směrem. Minuli jsme povalenou špačkár- nu. Na okraji lesa vysoko ve stromech posez, jaký kdysi používali honci na vysokou. Les byl zpustlý, neudržovaný a těžko jsme se orientovali. Náhle byl po pravé straně plot. Prolezli jsme na malou asfaltovou silnici. Věděl jsem, že hranice to nemůže být. Jen jsme vylezli na asfalt, spatřili jsme v dálce vysokou špačkárnu. Po pravé ruce pásmo hlíny, dva ploty — první s isolátory a elektrickými dráty. Došli jsme pod dřevěnou věž. Nahoře na ochozu stál péesák. „My jsme z Prahy a máme povolení. Zavolejte si na brigádu," zas oznamoval Jenda. Ludvík mezitím pilně fotil. „Nemůžu se dovolat," ohlašoval vojd. „Jak to, že máte pořád samopaly?", ptal se zas Jenda. „My vod listopadu nesmíme střílet," řek! zas péesák a začal slézat. „Tak pojďte, když nesměj střílet," vyzval nás Jenda a vykročil. „Počkejte na mě," žadonil strážný a brzo nás dohnal. „Já jsem bej válej agent a tudy jsem chodíval. Teď žiju v Americe," vysvětlil jsem a podal mu americký pas. Nevěděl, jestli ho smí vůbec otevřít. „Já takový ještě neviděl," svěřil se a zas mi modrou knížku vrátil. Došli jsme na jakousi křižovatku, kde stáli dva pohraničníci. A další dva, v pracovní uniformě a s nářadím na strhávání pletiva. Samopaly visely opodál na plotě. „Odhad. 293. Přepínám," zavolal jeden z hlídky do telefonu na sloupu. „Opakujte, nerozumím," chrčelo v příjmu. „Odhad, 293. Mám tu tři civilisty," opakoval dotaz. Zas neslyšeli a tak strážný opakoval dotaz potřetí. A teď— světe div se! Čekali jsme nějaký vojenský rozkaz, povolení, nebo něco podobného. „Nechte je bejt,"zachrochtalo v telefonu. „Tak si jděte. Třeba až do Německa," řekl pohraničník trochu resignovaně. To jsme také udělali. Odbočili jsme ostře vpravo a šli lesní cestou dobrý kilometr. Náhle řekl Ludvík: „Hele, tam jsou lidi. Někdo tam na nás čeká. " Šli jsme pořád blíž, okolo buldozerů a traktorů, až jsme došli k opravdové hranici. Dva velké bité patníky s čísly 14 a 15. Propletená písmena ČŠ, na druhé straně D a B pod sebou, oddělené vodorovnou čarou, jako zlomek, Deutschland — Bayern. Oválná smaltovaná tabule se státním znakem a nápisem, lemující okraj: Československá socialistická republika. Závora. Za ní stojí ukázněně jak slepice na hředě houf Němců. Prý oblíbené místo výletů z Waldsassenu. Jezdí se sem dívat do ještě nedávného »dáblova impéria«. Od července tu bude volný malý pohraniční styk. Proto ty buldozery, dělající místo pro celnici. Německy jsem zapomněl, a tak se domlouváme anglicky, což je zas jejich problém. Několik metrů za závorou je stejná tabule. Ve žlutém poli černá orlice, lemovaná nápisem: Bundesrepublik Deutschland. Stranou cesty nápis »Landesgrenze« a na sloupu veliká výstraha v němčině, asi v tom smyslu: Dejte bacha, s českejma grenzákama není žádná sranda. A tak to striktně dodržují. Za čáru ani krok. Poodešli jsme stranou a sledovali menší patníčky. Hranice je z německé strany pečlivě obdělána. Na naší straně spoušť. Divočina. Pak jsme se vrátili na stejnou křižovatku. Stál tu mladý poručík. Jenda ho začal vyšetřovat: „Co ty dráty s elektrikou. Mohlo to zabít?” „To víte, že jo. Šest tisíc voltů ... to vás upeče na škvarek," řekl, trochu s hrdostí. „A v padesátejch letech tu byly i miny. " „A chytili jste hodně lidí? " „Tak — na celý hranici, tedy od Aše až po Bratislavu ročně okolo osmdesáti," řek i nejistě a hned dodal: „Většinou sami cizí příslušníci. " Poděkovali jsme a šli vzhůru do kopečka k té vysoké špačkárně a náš známý shůry přátelsky kynul, snad z radosti, že nás vidí jít zpátky. Náhle nás dojel džíp. Vystoupil z něj major: „Proč jste nešli přes rotu?", ptal se a bylo jasné, že by měl chuťbuzerovat. „My nemáme ani tušení, kde je nějaká rota. Tady kolega nás vedl cestou, kudy chodil. Udělali jsme něco špatnýho?", ptal se Jenda, který měl celou reportáž na starosti. „Ne, ne," řekl major rychle, i když s nechutí. „Jen si jděte. " Džíp se otočil a jel dolů s kopce. Ještě před půl rokem by s námi zatočili. Spíš nasolili pár ran do kožichu. „To se nám to mění, že jo," libovali jsme si tu sametovou revoluci. Přešli jsme pole a slunce stálo nízko nad obzorem. Sedli jsme do vozu a vrátili se opět — starou cestou — přes Karlovy Vary do Prahy. Podivuhodný den... S ROZHLÁSEK JÁRY MECÚ (Kupředu levá!) I řekl kdosi tajemný z výšky, kam nevidíme: Tu první dvacku vymažem a druhou odpustíme. Befél je befél. Smekli jsme, k pokloně prohli kosti. (Vždyťv obou dvackách cvičili nás páni k poslušnosti.) Pak z výšek kdosi zaplakal, nad hroby sepjal ruce, když sečet všechny oběti, viníkům rozdal funkce. Kdo cvičil, cvičí cvičené, čest prodejná je děva, zas masírujem v jednotě na známý povel »levá«! Nedotknutelní opět rostou, zvyk železnou má košili. Na zdraví kultu pijem skotskou, vodky jsme se už přepili. Včas kývnem, výsknem, zatleskáme, když nový povel zahřímá a dle zvyku se nezeptáme: kdo komu vlastně sloužit má. Až uplácáme nové bůžky, zbožně je zvednem do výše, na pravdu znovu vezmem nůžky a satirik se upíše! REPORTÉR (POLYGON) 4/90 27 [pageend27]JAN BENEŠ A D REFERENDUM Pálení vlajek je beztrestné, oznámily dne 23. června 1990 v Praze Lidové noviny a poinformovaly, že kongres Spojených států nedokázal dospět k potřebnému většinovému rozhodnutí, kterého jest zapotřebí ke schválení zákona, například takového, který by pálení vlajky země považoval za trestný čin. Pálení vlajky, i dle názoru Nejvyššího soudu země, budiž považováno za činnost chráněnou ústavně zaručenou svobodu projevu. Jenže svoboda znamená činit vše, co neomezuje svobodu jiných, a ona taková vlajka představuje symbol své země, včetně ústavy. Ideály, za které mnozí bojovali, rovněž pak zemřeli a byli pod touto vlajkou pohřbeni. Ideály pro stvoření vlajku pálící zajisté nikoli závazné a zřejmě ani respektu hodné. Mají na to právo, tato stvoření. Potíž je v tom, že takové pálení vlajky se dotýká mnoha lidí, například pozůstalých těch, kdož byli pod touto vlajkou pohřbeni, a také těch, kdo řečené ideály uznávají a jsou ochotni za ně bojovat, ukáže-li se jaká potřeba. Podobně asi dotýkala se poněkud — hopsa-hejsa — i lidu československého změna státního znaku, které se dopustil nebožtík Antonín Novotný na Republice československé, a řekl bych dokonce, že poněkud překotné bylo i upuštění od tradičního znaku toho, co Republika československá představovala, kterou pamatujeme nedávno, a jeho, doufejme, že nikoli trvalé, ne dosti zdařilým heraldickým i ideovým hybridem. Ve slušných zemích není zákon výrazem mínění nějaké skupiny lidí, kteří se právě sešli v putyce, ale výrazem obecné vůle. Taková vůle pak musí být většinová, přičemž právo menšiny musí být respektováno, a obecná vůle, zákonem vyjádřená, je nesmí limitovat. Zákonodárci Spojených států, třebaže pálení vlajky obecně pobuřuje, pak nemohli nedbat zásadního ústavního principu svobody projevu, i když se tento projev koná způsobem, který obecnou vůli pobuřuje, neboť svoboda, projevu musí chránit i takové projevy, se kterými sami nesouhlasíme, i ty, které se dotýkají našich citů, případně pocitů ješitnosti, která se nevyhýbá ani lidem jinak skvělým. Nejsem si jist, zda stejnému principu nasvědčují i zprávy o tom, že vláda Slovenské republiky bude rovněž řídit tisk a informace své země, a nakolik to odpovídá svrchu zmíněným ústavním principům, zajištěným i československou ústavou. Kritická slova o tom, že ne vše se hodí tisknout, bylo slyšet ostatně i v Praze. Vedoucí protokolu na Hradě, jakýsi Kantor, se dal dokonce slyšet ve Svobodném slově s určitou rozmrzelostí, ba i im- pertinencí, že svoboda umožňuje tisknout komukoli cokoli. Ten pilný úředník se jmenuje stejně, jako druhdy poručík StB, zachycený i v dokumentech Charty 77, který zabavoval mým kamarádům doma knížky, asi aby neměli v knihovně cokoli od kohokoli. Výše úřadu, jakož i poněkud zřetelná sémantická neobratnost, se kterou pilný úředník znectil Vladimíra Škutinu, vykazuje podle mého názoru určité prvky mentality, kterou bych ve službách Václava Havla neočekával. Osobně totiž sdílím mínění Vladimíra Škutiny, že na Hradě měli mít čas na Rafaela Kubelíka spíše než na Franka Zappu. Pokud to český čtenář neví, Frank Zappa se stal velikánem čnějícím nad průměr zábavního průmyslu Spojených států, když si během jednoho představení stáhl na jevišti kalhoty a vykonal velkou tělesnou potřebu před obecenstvem. Mám za to, že velikost Rafaela Kubelíka pramení z jiných hodnot, třebas že je vykonání velké potřeby na jevišti zajisté také svého druhu projev, jehož svoboda budiž zajištěna. Zákonodárce americký nemohl nedbat ústavního principu ani v cause projevu projevujícího se pálením vlajky, a pálení vlajky jest tedy beztrestné. Spojené státy se ovšem skládají z vícero států, a všechny tyto státy mají také své specifické zákony, platné na jejich území a odvozené z obecné vůle obyvatel těchto států. Tyto zákony ovšem nesmí odporovat základním zákonům Unie, a zákon, trestající pálení vlajky, je sic možno odhlasovat, ale nemožno uvést v platnost, protože věc zaštítil už i Nejvyšší soud. Některé státy Unie vyřešily dilemma tím, že na své státní úrovni, v oblasti, do které federál zasáhnout nesmí, schválily zákony řešící trestní postih těch, kdož se cítí pálením vlajky natolik pobouřeni, že nejsou schopni ovládnout své city a na pachatele vztáhnou ruku. Vztažení, čili battery, nebere se na lehkou váhu. Nikoli vztažení ruky na osobu vlajku pálící. V řadě států byl schválen doplňující zákon, že nafackování páliči vlajky nemůže být potrestáno více než pokutou ve výši 25 dolarů, tedy zhruba šesti hodinami zákonem zaručené minimální mzdy. Což považuji za genialitu demokracie v praxi. Vlajka se totiž pálí, podobně jako se kálí na otevřeném jevišti, z důvodů bud’ obchodních, v herostratovské snaze vykonat cosi neobyčejného, čím by aktér na sebe nesmazatelně upozornil. Ad vo- cem pálení vlajky pak zejména muži a ženami, kteří tak učinili z protestů zajímavé zaměstnání, anebo je považují za vytržení z nudy, stará-li se o jejich obživu někdo jiný. Před jistou atomovou elektrárnou v Kalifornii například už více jak dva roky vyjadřuje svůj protest skupina osob tábořením. Elektrárna leží na roztomilém kousku tichomorského pobřeží, a věru, že bych si tam pod stanem taky milerád nějaký čas zaprotestoval, kdyby mezitím někdo živil mou milou rodinu. Pálit vlajku k pobouření spoluobčanů, a za milé neúčasti policie, zbavuje protestanta nimba heroičnosti, kterou taková osoba potřebuje. Hrozba nafackování, s rizikem pokuty 25 bucků pro vykonavatele, tento element vhodně doplňuje. Řekl bych však, že pálení vlajek poněkud omezí. Oni tihle protestanti tuze neradi riskují nějakou tu újmu či nepohodlí. Viz ostatně Norman Mailer, který se jednou doslova vnutil na pár hodin do basy, a pak popsal tamtéž o svém utrpení na 400 stránek. Normanu Mailerovi ovšem nikdo nenafackoval, protože k těmto druhům argumentace se — proti verbálnímu projevu, anebo obvyklé protestní občanské neposlušnosti — slušný člověk neuchyluje. K čemu se však má slušný člověk uchýlit, je-li ponížena lidská slušnost a víra v ní vyjádřená vlajkou, ponížena obecně? »Hle,« praví osoba protestující pálením vlajky, »kálím na ideály slušnosti vyjadřované touto vlajkou.— Hleďte a obdivujte se mé odvaze pohrdat slušností!« Mám za to, že existují situace, kdy ponížené lidské slušnosti nelze vrátit důstojnost jinak, než vytětím pár facek. I filmaři tohle vědí a umísťují políček do kritických scén svých děl. Osobně nevím o žádném jiném způsobu, jak vrátit slušnosti její důstojnost, tak jako těm, kdo byli pod symbolem zmíněné vlajky pohřbeni a za ideály, které vyjadřuje, zemřeli. Osobně mi to za těch 25 prostě stojí. Vypadá to však, že horlivým nositelům protestů tohoto druhu, těm, kterým není verbální svoboda a možnost tisknout cokoli, dost, za to nestojí možnost těch pár facek obdržet. Shledávám to dobré. Fackovat se opravdu nemá. Ani vlajka se nemá pálit, ale je to ohromné, že se pálit může a že proti tomu také může — za pouhých 25 — kdokoli dát najevo i svou přesvědčivou nevůli. Demokracie je totiž mnohotvárná, opakuji po T. G. Masarykovi. ® MŮJ NÁVRAT vím jednou se vrátím ke žlutým kosatcům na břehu Labe k vysokým topolům šeptavému rákosí a kamenným schůdkům k čerstvě natřeným loďkám rybářů k zapomenutým mladým snům k vyhaslým dětským hrám a ke své až do ran odřené mateřštině jednou se vrátím tak jako voda a vítr se vrací bez zpáteční jízdenky a bez cestovního pasu Helena Aeschbacherová (Tuto báseň uveřejnila Helena Aeschbacherová nejprve německy ve sbírce »Hab’ keine Angst vor dem Winter« ve Fischer Verlag, která vyšla těsně před listopadem 1989!) 28 REPORTÉR (POLYGON) 4/90 [pageend28]ADOLF F. J. KARLOVSKÝ NEBDĚLÁ OSTRAŽITOST aneb Panenka Marie do znaku propašovaná Svaté paměti Silvestr Braito, dominikán a doktor a profesor theologie, mi jednou v Leopoldově po mé ilegální přednášce o heraldice řekl: „Víš, my máme smůlu, že naším vědním oborům, stejně jako vysoké strategii, politice, sestavě národního fotbalového mužstva nebo modernímu umění rozumí »každý« a cítí se tedy povolán suverénně se k těmto otázkám vyjadřovat, obzvláště po ětvrtém pivě!” Potvrdilo se to krátce po »sametové revoluci«, kdy jsem se v československém domácím i exilovém tisku seznámil s řadou přímo geniálních návrhů na budoucí znak federálního státu. Tak např. jeden strojní inženýr vypočítal, kolik plochy v populárním malém státním znaku z roku 1920 zabírá srdeční štítek se slovenským patriarším křížem a kolik hlavní štít se lvem a z toho — ač sám Čech — vyvodil diskriminaci Slováků! Pochopitelně nikdy neslyšel, že podle heraldických zákonů, starých a v praxi osvědčených už skoro osm set let, je právě toto umístění štítku přednostní a tedy určitým vyznamenáním. Další »znalec«, předseda zemědělského družstva, se zase dožadoval toho, aby byl český lev postaven na zelený trávník a tím vyjádřil sounáležitost s rodnou hroudou, tak jako zase slovenský kříž vyrůstá z trojvrši (1). Docela jednoznačně odmítli také »zlepšovatelé« překlad hesla »Pravda vítězí« do latiny, ačkoliv je tak prokazatelně užíval nejen sám Masaryk, ale už skoro pět století před ním král Jiří z Poděbrad (2). Rovněž panovníci středověké Svaté Říše Římské (3) a jejího pokračovatele, rakouského mocnářství, užívali svá hesla důsledně v neutrální latině, aby jim nebylo vytýkáno, že devisou německou, španělskou či jinou dávají přednost jednomu ze svých národů před ostatními. Tyto problémy se stáním znakem máme teď zatím za sebou, protože další změna by byla aktuální až po opětovném připojení Podkarpatské Rusi jako další republiky federace. Jenže bolševické diletantské zásahy se neomezily pouze na heraldiku státní, ale nalezly široké pole uplatnění i ve znacích měst a obcí. Tak byla např. ze znaku Chebu odstraněna poloviční říšská orlice jakožto prý »hitlerovský nacistický orel« (4) a nahražena polovičním lvem s obligátní pětihrotou hvězdou (5) nad hlavou. Také v erbech některých starých měst a zvláště obcí nově na města povýšených byly do štítů přijaty rudé hvězdy, srpy, kladiva a další »pokrokové« symboly, protože kdo by si nechal ujít příležitost demonstrovat tímto způsobem skutečnost, že celé město je socialistické a jeho občané sněřují pod vedením milované rodné strany k zářivým zítřkům! Stejně důsledně byly naopak vypouštěny kříže, REPORTÉR (POLYGON) 4/90 postavy svátých, či jejich atributy a další »reakční« figury. Soudružky a soudruzi, kteří to nadšeně a jednohlasně rozhodli, byli zřejmě přesvědčeni, že tak prokáží nejen svou pokrokovost, ale že zasadí další ránu světovému imperialismu a Vatikánu. V době tohoto »kádrování« erbů jsem byl požádán obcí Modřany, která byla v roce 1967 povýšena na město, o návrh charakteristického znaku, inspirovaného staletou minulostí tohoto předměstí Prahy. Seznámil jsem se tedy s dějinami obce, doložené už v roce 1088 v zakládací listině Kapituly Vyšehradské (6), o jejímž kostele Nanebevzetí Panny Marie je první archivní zmínka jako o farním už ve 12. století. Protože je to doklad starobylosti zcela mimořádný, navrhl jsem tedy užít v budoucím erbu některého mariánského atributu, ale to se na mne sesypala celá rada novopečeného Městské národního výboru (7). V Modřanech prý jsou všichni pokrokoví uvědomělí straníci a atheisté a tak nějaký »kle- rikální« symbol tedy nepřipadá v úvahu. Vyšel jsem tedy ze znaku nejstarší známé vrchnosti, totiž Kapituly Vyšehradské (8). Ta má ve svém červeném štítě zkřížené zlaté klíče, pravděpodobně symbolisující, že nepodléhá jurisdikci pražského biskupa, ale přímo papeži. Klíče jsem tedy ponechal, štít ale změnil na modrý, jednak pro odlišení, jednak jako narážku na jméno obce. Na střed klíčů jsem pak umístil stříbrnou homoli cukru zabalenou v černém papíru jako připomínku, že v Modřanech byla první rafinerie cukru v Království českém, a zároveň že zdejší cukrovar je jedním z nejstarších, ve střední Evropě dosud pracujících. Tento návrh byl radou Městského národního výboru v Modřanech na zasedání 29. srpna 1967 schválen a já jsem byl pověřen provést jej barevně ve třech exemplářích, jednak pro obec samu, dále pro znakovou komisi Státního ústředního archivu ministerstva vnitra a konečně pro Archiv hlavního města Prahy, neboť v té době bylo už známo, že Modřany budou od 1. ledna 1968 s Prahou spojeny. Bylo mi ale líto nevyjádřit v erbu obce starobylou mariánskou tradici, tím spíše, že jsem měl vážné pochyby, že by Modřany byly tak jednoznačně atheistic- ké, jak jejich stranicky uvědomělí representanti tvrdili. Hledal jsem tedy nějaké řešení, jak ve znaku vyjádřit také tu — pravděpodobně větší — křesťanskou část obyvatelstva. Nakreslil jsem oba klíče úmyslně archaisujícím stylem, čímž jsem se vyhnul tomu, provést jejich oko v obvyklém tvaru a »otevřel« jsem je místo toho liliovým křížem, tedy jedním z nejznámějších atributů Panny Marie. Městský národní výbor v Modřanech, jemuž jsem pochopitelně tuto symboliku neprozradil, mé provedení schválil a přípi- sem č.j. 5667/67 správ, ze dne 8. listopadu 1967 oznámil přijetí znaku oběma jmenovaným úředním místům, která proti němu nevznesla námitky věcné ani výtvarné. Tak byl tedy modřanský erb v tomto provedení, tedy i s propašovanou Panenkou Marií, oficielně legalisován! Od té doby byl už mnohokrát uveden v různých odborných i populárních publikacích, na pohlednicích, i při jiných příležitostech, a tak jsou Modřany asi jedinou obcí, která v době úředně hlásané třídní nenávisti, jako i bdělosti a ostražitosti dělnické třídy, přijala do svého městského znaku s úředním souhlasem symbol církevní (9)! Z toho ovšem plyne poučení, abychom si dali pozor při očistě obecních erbů, které se teď nevyhneme, protože která dříve »socialisticky pokroková«, dnes samozřejmě neméně horlivě demokratická obec by si ponechala komunistické symboly ve znaku, který ji representuje. Bude tedy opravdu dobře, když se vrátíme — bez různých diletantských »zlepšováků« — k erbům, kterých města užívala v minulosti, nebo, v případě obcí, které své znaky teprve v nedávné době totalitní moci přijaly, svěřit jejich provedení odborníkům, byť jsme v době debaty kolem federálního znaku viděli, že heraldice rozumí »každý«, zvláště po tom čtvrtém pivě! Poznámky: 1 Samozřejmé, že pri tom opakoval zkazku, že tyto vrchy jsou Tatra, Matra (ležící dokonce v Maďarsku!) a Fatra, ač toto tvrzení bylo odborníky mnohokrát jednoznačné vyvráceno! 2 Většinou ve znění »Veritas Dei vincet«, tedy Pravda Boží zvítězí. Tak je doloženo i na korouhvi husitského hejtmana Matyáše Loudy z Chlumčan na basilejském koncilu. 3 Tedy i Habsburkové, kteří byly zároveň českými králi. 4 Orlice v chebském erbu byla znamením původní říšské obedience tohoto města. Jako taková je mimo jiné uvedena ve třetím díle Schillerova »Valdštejna«, takže je oni možno říci, že je jakýmsi kulturním majetkem Evropy. 5 Pětihrotá hvězda je ve středoevropské heraldice prakticky neznámá. Běžná je hvězda šestihrotá, výjimečně (jako ve znaku našich hrabat Sternbergů) hvězda osmihrotá. 6 Kapitulní probošt je v ní uváděn jako majitel poplužního dvora a mlýna v Modřanech. 7 Budiž poznamenáno pro budoucí paměť, že předsedou výboru byl soudruh Bedřich Müller, předsedou školské komise ing. Hák a vedoucí odboru soudružka Petržílková. 8 Ta byla ovšem, shodou okolností, rovněž institucí církevní, až po naše časy kvetoucí. 9 Je mi podnes záhadou, zda si žádný z pracovníků Státního ústředního archivu či Archivu hlavního města Prahy, mezi nimiž bylo několik heraldických odborníků, této mariánské heraldiky nevšiml, nebo, což je pravděpodobnější, úmyslně na ni neupozornil!s 29 Adolf F.J. Karlovsky 1990 [pageend29]JAROSLAV LAMBERT Šť as t n o u c es t u , r epu bl ik o ! »Lidu lichotí, kdo nezná ceny pravdy.« — TGM Zatímco intelektuální původci působivých předvolebních hesel poslali své múzy na dlouhodobou dovolenou a lidé od grafické branže v rámci zavedení tržního hospodářství po krátkodobé sezóně realizování předvolebních plakátů soutěží o nejoriginálnější nápady v oblasti propagace různých obchodních artiklů, předhánějí se na stránkách novin a zájmových časopisů pro politiku a kulturu političtí stratégové v hodnocení výsledků čs. červnových voleb. Většina z nich předkládá čtenářské veřejnosti úvahy a prognózy velice optimisticky naladěné a pečlivě frizírované, takže by nás to, pokud jde o budoucí perspektivy našeho státně-politického i ekonomického vývoje mohlo svádět k tomu, abychom si spolu s Kecalem z Prodané nevěsty od srdce z plných plic zazpívali: »Všechno je hotovo . . .«. Povolební úvaha, která byla uveřejněna na titulní stránce červencového čísla »Národní politiky« pod názvem »Vítězství svobody a slušnosti«, je ukázkou takovéto nezlomně-optimistické žurnalistiky. Aby své radosti nad výsledky těchto voleb dodal punc maximální objektivity, nechává autor citovaného článku ve vší skromnosti čtenáře tušit, jako by jeho radost byla jen pouhou kapkou v moři té veliké radosti, která zachvátila celý západní svět: »Radost a úžas západního světa nad výsledky čs. voleb byla velká a upřímná.« Přiznávám, že po přečtení této »Ódy na radost« jsem omládnul o 44 let, neboť se mi v tom okamžiku v podvědomí znovu před očima promítly ony palcové titulky národně-frontového tisku, zvěstu- jící v podstatě totéž. Malý, snad docela zanedbatelný rozdíl spočívá pouze v tom, že zatímco dnes je pro autora článku »nositelem a garantem svobod v ČSFR« Ob- čanské fórum a VPN, tenkrát to byla t.zv. »Národní fronta«. Nevím sice, ke které světonázorové orientaci patří ona západní media, jejichž autority se autor pro svůj optimismus dovolává, pokud ovšem mohu hovořit za ohlasy ve Švýcarsku, pak tedy zde už »laudácio« na výsledek čs. voleb nevyznělo v tak růžových barvách, které by lahodily oku notorického — či snad profesionálního — optimisty. Jeden z nejserióznějších a v oblasti politiky nejkvalifikovanějších časopisů, »Die Weltwoche« (vychází v Curychu), ve svém čísle ze 14. června 1990 zahájil svůj komentář k těmto volbám následovně: »První svobodné volby od roku 1946 v Česko-Slovensku dopadly tak, jak dopadnout musely: dobře vlastně vůbec ne. Teprve při příštích volbách 1992 budeme vědět, kde by se Česko-Slo- vensko zítřka chtělo ideologicky usídlit. Zatím se ví jenom to, že by nechtělo být komunistické.« Další citáty, jako např.: »Velice vysoké vítězství OF a VPN nebylo také v žádném případě výsledkem zvláště originálních myšlenek. ... Antiko- munismus sám o sobě by byl ve střední Evropě skutečně příliš chatrným trvalým 30 programem...« neznějí z pera kvalifikovaného západního pozorovatele v oblasti politické inteligence na adresu čs. průměrného voliče nikterak příliš lichotivě. Jaká generace to vlastně přistupovala k volebním urnám? Autor článku v Národní politice uzavírá své úvahy citátem z TGM o drobné práci a ujištěním, že jeho odkazu věrni zůstaneme. Zůstat věren odkazu TGM však nezbytně předpokládá znalost obsahu odkázaného dědictví, ve specificky konkrétním případě to znamená znát názor pozůstavitele odkazu na politickou vyspělost českého občana. Této tématice věnuje TGM ve svém spise »Naše současná krise« kapitolu 11., ve které s přímo fotografickou přesností charakterizuje našeho člověka z hlediska jeho existence jako »homo politicus«: »Ano, náš lid má silný politický temperament, aly chybí mu a nám všem důkladnější politické vzdělání. To je vina nás, inteligentů. ... Tento úpadek politického vzdělání jeví se v oblasti radikalismu a lichocení masám lidu. Abstraktní je radikalism, který nemá jasných cílů; lidu lichotí kdo nezná ceny pravdy...« Takto viděl politický profil nejenom našeho průměrného člověka, ale i jeho intelektuální elity TGM zhruba před sto lety. Jak je těžko učinit na poli skutečné politické osvěty pozitivní pokrok, o tom svědčí sama slova téhož vysoce kvalifikovaného sociologa, která zachytil Karel Čapek ve svých »Hovorech s TGM« skoro o 50 let-později: » ... nadaní jsme, jen co je pravda, ale jsme trochu nestálí, nedosti rozvážní a politicky, řeknu, zelení; a politická nezkušenost je živnou půdou demagogie, a té máme víc než dost ... Zvykli jsme si za Rakouska na negaci státu. To byl následek poroby, ... ale věděl jsem, že lidé utlačovaní, nesvobodní, porobou deformovaní stanou se ne lehko a ne obratem ruky svobodnými i duchem ... « Tyto myšlenky našeho velkého filosofa neklamně svědčí o tom, že to, co nám odkázal, je především mnoho práce na našem vlastním politickém sebezdokonalování. Od doby, kdy Karel Čapek tuto část Masarykova odkazu předal národu, neuplynulo ani celých sedm let a náš lid upadl do poroby nové, poroby německého národního socialismu, jehož utlačova- telský aparát deformoval lidskou osobnost s intensitou, která nesnese srovnání s následky nesvobody starého c. a k. Rakouska, jehož režim se nám v porovnání s moderními »vůdcovskými« režimy jeví jako společenský ideál. Po hrozných šesti létech nacionálně-socialistického absolutismu , který byl vystřídán dva a půl roku trvající érou vyznačující se demagogií utopických hesel o všespasitelném socialismu, jakož i politickým diletantismem převážné většiny partajních předáků, upadl český člověk mezi mlýnská kola nového absolutismu - totality intema- cionálně-socialistického dogmatismu, který měl s nacionálně socialistickým dogmatismem společného jmenovatele: vulgární materialismus. Potlačovatelský aparát tohoto nového absolutismu pokračoval po dlouhých 42 let v deformování lidské osobnosti prostředky mnohem dokonalejšími, než měli k dispozici nacisté. Přes 50 let nesvobody a deformující poroby, to je hrozná reálná bilance celých dvou generací odsouzených k politickému živoření! Aby svým optimistickým vývodům dodal punc objektivity, dovolává se pisatel článku autority Pavla Tigrida, který údajně ve vztahu k OF a VPN prohlásil, že »občané věděli, že se jedná o slušný a solidní podnik«. Není mi sice známo, z kontextu kterého Tigridova hodnotícího stanoviska je tento citát vytržen, ovšem mělo-li by toto jednoznačně potvrzovat Tigridovo názorové ztotožnění s autorovou optimistickou analýzou československých voleb, pak bych se musel velice obdivovat saltu v logickém uvažování šéfredaktora a vydavatele tak pozitivně kvalifikovaného a renomovaného časopisu, jakým je politická revue »Svědectví«. Pamatuji se totiž velmi dobře na diskusní večer mládeže, který se konal v pražské Lucerně na podzim 1945, kde jsem nadšeně fandil Pavlu Tigridovi, když zde jako jediný nesocialistický representant statečně bojoval proti alianci marxistických demagogů vedených spisovateli Ivanem Olbrachtem a Václavem Řezáčem. Jablkem sváru zde byla Tigridova téze, že šest let nacistické okupace nalomilo (doslovný, Tigride použitý termín) naši mládež v politick; h postojích. Jestliže tedy podle TGM 5C .et nepoměrně tolerantního společensk io vývoje nestačilo našemu průměrné: u voliči k dosažení jeho plné politické í alosti — a jestliže podle Pavla Tigrida s ičilo pouhých šest let nacistické okupa e k tomu, aby se naší tehdejší mládeži n lomila politická páteř — pak k tomu aby bylo možno uvěřit zjištění, že »nár 1 ... prokázal neobyčejnou rozumnost zralost...«, museli bychom nezbytně zá hu o nabytí těchto cenných kulturníc statků připsat výlučně »blahodárnémi , více než čtyřicetiletému působení mai stické společenské vědy aplikované d praxe politickým aparátem KSČ. Pak y se ovšem náš průměrný »osvícený voli K musel dopustit hrubého nevděku vůí ’rodné, milované straně’ tím, že ji za všechno to dobrodiní odměnil ve volb; h pouhými 14% hlasů. Říká se, že ne děk světem vládne —, ale ne tak tomu b lo u čs. voličů, ať už v roce 1990 nebo 1 46. Jak je tomu s vděkem i raších sousedů? Z pózy hlasatele politic morálky vytýká článek v NP východo éjneckému (a maďarskému) lidu hrubý evděk, jehož se dopustil tím, že »zapomněl na svou povinnost poděkovat těm, kteří mu za velkých obětí vykupovali svobodu«. Vzhledem k tomu, že autor článku žije na Západě, kde měl plnou možnost sledovat objektivně celkový vývoj politické REPORTÉR (POLYGON) 4/90 [pageend30]situace ve východním Německu, je dost těžko uvěřit, že by při svém politickém přehledu nebyl schopen postřehnout skutečnou podstatu tamějšího »Nového fóra«, původně založeného statečnými antikomunisty a později zneužitého levicovými politickými spekulanty. Ve vrcholné době totiž hlavními a nejradikálnějšími exponenty tohoto občanského seskupení se stali v drtivé většině levicoví intelektuálové, kteří potom, co si stačili uvědomit, že masový exodus občanů toužících žít ve svobodě nezbytně musí být chápán jako »labutí píseň« celého zkorumpovaného a krachujícího politického systému, snažili se zachránit z potápějící se lodi reálného socialismu co se ještě zachránit dalo. Proto podnikli krok, kterému se v němčině říká Flucht nach vorn, neboli útěk dopředu. Zneužili důvěry, které se těšili u německé veřejnosti poctiví angažovaní disidenti a vnikli do jejich řad s úmyslem strhnout za sebou probouzející se občanské masy a odvést je od mýšlenky znovusjednocení Německa k ideji jakési samostatné NDR se socialismem »s lidskou tváří«. Východoněmecký volič však tento trik prohlédl, »záchranné brzdě socialismu« nesedl na lep ä ve volbách — na rozdíl od čs. voliče — řekl nejenom to, co nechce, ale i to, co chce. Je sice pravda, že východoněmecký volič byl ve výhodě tím, že pod vlivem silného tlaku stoupenců znovusjednocení celého Německa museli levičáci, kteří se »za pět minut dvanáct« jako paraziti priživovali na díle po dlouhá léta bojujících přesvědčených demokratů, ještě před volbami přiznat barvu a ukázat svou rudou tvář. Této příležitosti, bohužel, nebylo čs. voliči dopřáno, a proto se teprve až po volbách směl dozvědět, že se stal obětí demagogie marxistických intelektuálů, když už za stádem ovcí neodvolatelně spadla závora ohrady, před volbami na základě čtyřicetiletých skušeností v oboru manipulace lidových mas důmyslně zhotovené. Že s OF čs. volič koupil zajíce v pytli, to se směl napálený důvěřivec dovědět až teprve 12. června 1990, kdy člen KC-OF Petr Uhl zajíce z pytle vypustil. V uvedený den totiž tento skalní marxista čs. veřejnosti na televizní obrazovce nepokrytě zjevil, že prý OF je politickým seskupením levicového středu - tedy nepochybně jakousi přechodovou fází dialektického vývoje mezi evolučním sociálním demokratismem a revolučním komunismem. Že trend vývoje se zde pohybuje směrem od prvního k druhému pojmu, o tom nelze ani zlomek vteřiny zapochybovat. Otevřenou otázkou zůstává, zda by toto mohlo s ohledem na specifickou psychologii průměrného čs. voliče — volební výsledek OF rozhodnou měrou ovlivnit, i kdyby tak Petr Uhl učinil ještě před volbami. Nemůže být pochybností o tom, že organizační a ideová shoda mezi východoněmeckým NF a později vzniklým českým OF není záležitostí čistě náhodnou. Na druhé straně však výhoda českého OF spočívala v tom, že nalezlo pro své cíle půdu už po 13 let předem systematicky připravovanou (polo)ilegálním seskupením k odporu proti stávajícímu REPORTÉR (POLYGON) 4/90 státnímu režimu různě — někdy i dokonce protichůdně — motivovaných jedinců. Tímto seskupením byla čestnými disidenty založená a v průběhu své existence marxistickými elementy nadměrně infiltrovaná CHARTA 77, která se v rozhodném okamžiku stala výchozí bází pro OF, s ideologickým zaměřením odpovídajícím nejenom míře, ale v hlavních rysech i intenzitě podvratných aktivit levičáckých elementů. Snažit se zdůvodnit volební debakl východoněmeckého NF tvrzením, že »ta- mější lid se dal zlákat vidinou materiálních výhod«, není v podstatě ničím jiným, než nekritickým šovinistickým šo- sáctvím, které porovnáním jednání východoněmeckého voliče s voličem českým má za cíl postavit veřejnosti na odiv vysokou politickou morálku a nezištnost našeho člověka v celosvětové soutěži o politicky mravnější národní společenství. Takovýto přístup k boji o národní čest je neseriózní — a hlavně přímo protimasa- rykovský. Úzké styky nás v exilu s našimi ve vlasti neklamně svědčí o tom, že náš člověk ve svých materiálních nárocích, jakož i v prostředcích k jejich ukojení, není ani v nejmenším o nic asketičtější či vybíravější, než jeho východoněmecký protějšek. A pokud se chce vysoká mravně-po- litická úroveň čs. voliče odvodit z faktu, že čs. volič prokázal vděk »těm, kteří mu za velkých obětí vybojovali svobodu«, pak se sahá k argumentu krajně problematickému . O čem svědčí porovnání voleb z roku 1946 s volbami 1990? Sám jsem se účastnil závěrečné fáze volebního boje v ČSFR, kde jsem svůj hlas odevzdal do volební urny v Litoměřicích. V četných diskusích jsem musel ke svému zklamání zjistit neklamné paralely s osudovými volbami z roku 1946. Abych uvedl konkrétně aspoň některé z nich: a) Stejně tak jako tenkrát valná část voličského davu bezhlavě volila KSČ jako výraz vděčnosti za osvobození Rudou armádou od nacistické poroby, tak i tentokrát volila převážná většina téže společenské vrstvy Občanské fórum jako výraz vděčnosti za osvobození od komunismu. b) Stejně tak jako tenkrát 1946 prakticky celý národ přijal předáky KSČ jako reprezentanty státotvorné politické strany, aniž by od nich žádal — vzhledem k jejich ještě nedávné minulosti — předložení jednoznačně přesvědčivých důkazů o tom, že účelem jejich současných i budoucích cest do Moskvy už není a nebude učit se tam, jak Masarykově demokracii »zakroutit krk«, — tak i tentokrát nežádala voličská veřejnost, aby bývalí i nynější komunisté kandidující do parlamentů ČSFR podali přesvědčivé důkazy o tom, že se ze svého nejhlubšího přesvědčení definitivně zřekli zkostnatělého marxismu jako věroučné doktríny pro budoucí uspořádání a řízení státu a společnosti. c) Stejně tak jako v roce 1946 nežádali Masarykovi legionáři, jako elita občanů zaslouživších se o republiku, aby se komunističtí předáci národu omluvili za protistátní rozbiječskou činnost, kterou vyvíjeli během dvacátých a třicátých let, kdy v parlamentě žádali právo na sebeurčení národnostních menšin až do úplného odtržení od státu, — tak i v roce 1990 nežádali političtí vězni z konce čtyřicátých až šedesátých let, jako elita občanů bojujících za návrat k Masarykově demokracii, aby ti, kdo z milosti KSČ a jejího zločineckého aparátu tak zvané Státní bezpečnosti se v době utrpení desetitisíců nevinně vězněných vyhřívali na výsluní přízně mocných všemocného stalinského »šamo- děržaví«, dříve než přijmou kandidaturu do zákonodárných sborů znovuobnovené republiky, podali voličské veřejnosti vysvětlení, jakými »zásluhami« o porobení národa si získali bezmeznou důvěru politických zločinců, dosazených a řízených ze stalinské KGB, právě onu důvěru, která jim byla jedinou legitimací a kvalifikací k tomu, aby se v pozicích výnosných státních sinekuř mohli spolupodílet na ruinování kdysi kvetoucího demokratického státu. d) Stejně tak jako v r.1946 četní Masarykovi ruští legionáři, kteří až do konce druhé světové války v každém ohledu čestně obstáli, odevzdávali své hlasy těm, kdož v době bojů proti bolševikům přeběhli k nepříteli, — tak i v.r 1990 mnozí bývalí političtí vězni z doby stalinského temna nebyli schopni postřehnout, že svými hlasy odevzdanými pro OF volí současně i ony četné jedince, kteří se iniciátorstvím různých rezolucí žádajících tresty smrti pro své názorové odpůrce, podíleli v nedávné minulosti na jejich vlastním vězeňském osudu. e) Stejně jako každý, kdo v r.1946 projevil pochybnost o správnosti politiky Národní fronty, byl davem okamžitě »oštemplo- ván« jako reakcionář a odpůrce presidenta Beneše, tak i v roce 1990, kdo projevil nedůvěru vůči určitým osobám či jevům v OF, platil v očích »sametových revolucionářů« za nepřítele presidenta Havla. Tedy nekritický kult osobnosti jak tenkrát, tak i dnes. Zvláštní paralelu obou parlamentních voleb zde tvoří formulování hesel, majících v době všech politických zvratů zainteresovat širové masy lidu na politickém dění tím, že se jim zjeví takové reálné perspektivy sociálních výhod, jejichž bla- hodárnost se nezbytně promítne pozitivní formou do existenčního postavení každého jedince. Takovým »šlágrem« voleb 1946 byla tzv. »cesta k socialismu«, jehož cílem je odstranění vykořisťování člověka člověkem, čehož prý je možno dosáhnout jen zespolečenštěním všech výrobních prostředků. Tím tedy nezbytně dostane každý jednotlivec svůj podíl z oné (větší) části kapitálu, o kterou ho kapitalista ve formě tzv. »nadhodnoty« až dosud »okrádal« přiživováním se na jeho práci. Na tento »špek«, servírovaný v různých variantách, tenkrát naletělo v celostátním průměru asi 70% voličů, kteří odevzdali své hlasy stranám sdruženým v tzv. »bloku pracujících měst a venkova«, 31 [pageend31]o jehož existenci později, bezpochyby z důvodů politického svědomí, mnozí z jeho signatářů nechtěli nic vědět. V denní praxi spočívá celý princip sympatií pro socialismus v matematické spekulaci, podle níž sto poctivě pracujících snadno uživí jednoho chytráka. Vystřízlivění ze socialistických idejí však přináší poznání reality, podle níž tím jedním chytrákem by chtěla být valná většina všech socialistů. A tak tedy muselo vše skončit tak, jak to 1989 skončilo. Když tedy »šlágr« o socialistické iluzi pozbyl své reálné zdůvodnění a s ním i atraktivitu, objevil se při volbách 1990 na politické scéně šlágr nový, slibující masám, kulhajícím 40 let za západní životní úrovní, kýžený blahobyt s neomezenou možností volného cestování po celém světě. (To je teď v módě.) Tento nový šlágr se jmenuje »cesta do Evropy«. Ovšem hlavním předpokladem k úspěchu v tomto směru je spontánní smysl celého národního společenství pro evropskou solidaritu. Mám dojem, že jakousi generální zkoušku naší zralosti pro přechod k evro- panství jsme v současném kvasu evropského dění absolvovali. Bylo to právě v nedávné době, kdy Praha byla skoro zaplavena přívalem uprchlíků z východního Německa, jejichž masový exodus prakticky zasadil všem zbankrotělým komunistickým režimům v Evropě rozhodnou smrtící ránu — tedy i onomu v naší vlasti. S jakým úspěchem náš průměrný člověk v této zkoušce obstál, by nám mohli říci ti, jimž by se snad mohlo někdy podařit spolehlivě zjistit, zda bylo více těch našinců, kteří v chladných říjnových nocích roku 1989 podali dětem německých spoluevropanů, třesoucích se zimou před budovou německého vyslanectví v Praze, šálek teplého nápoje, — či zda převládal počet oněch, kdož vykrádali a drancovali autá, která uprchlíci nechávali stát opuštěná v pražských ulicích. Paralelu obou popsaných cest k blahobytu, slibovanému v předvolební agitaci, lze spatřovat v tom, že zatímco v r. 1946 nás měla dovést k vytčené metě ze sedmdesáti procent socialistická Národní fronta, — v roce 1990, potom, co soudruh Uhl veřejně přiznal, že OF je politickou silou »levicového středu«, není pochyb o tom, že čs. lid, jakožto suverén ve státě, svěřil kormidlo naší státní lodi, plující k pevným břehům sjednocené Evropy, do rukou zákonodárného sboru složeného ze 73% z reprezentantů světonázorově stále ještě pevně stojících na pozicích proti- evropského zbankrotělého »reálného socialismu«. Tak tedy: Šťastnou cestu! Lze ve výsledku červnových voleb v ČSFR spatřovat »vítězství svobody a slušnosti?« Jeden ze základních článků marxistické dogmatiky zní: „Řekne-li se svoboda, je třeba hned se ptát: pro koho?” Není třeba pochybovat o tom, že zde bylo korunováno úspěchem dílo politických stratégů, kteří scénář k těmto volbám pečlivě připravili. Že to byli školení 32 mistři v dialektickém zacházení s pojmy, to dokazují jimi použité metody, známé v oblasti manipulace psychologie lidských mas už od doby »klasika marxismu« V.I. Lenina. Důkaz o vysokém stupni účinnosti těchto metod nám podává sama skutečnost, že v daném případě ani tak politicky fundovaný člověk jako autor povolební úvahy z Národní politiky nebyl schopen postřehnout, že pod pojmem »svoboda« v předvolební praxi pozdější vítězové rozuměli m.j.: svobodu pro porušovatele volebního zákona zneužíváním veřejných informačních medií, svobodu pro znásilňovatele zákeřně napadených, kteří se chtěli pomocí týchž medií bránit proti útokům ze strany porušo- vatelů volebního zákona, svobodu pro zločinecké estébáky, jimž je i nadále umožněno libovolně nakládat se spisovým materiálem, jedná-li se o podvodné zdiskreditování nepohodlných odpůrců, svobodu pro vysoké státní úředníky i ústavní činitele pošlapat presumpci neviny, která je jedním z nosných pilířů každého slušného státu a každého právního řádu vůbec, svobodu pro servilní žurnalisty servírovat veřejnosti nařčení, pro něž nebyly dosud předloženy věrohodné důkazy, jako nečestnosti jednoznačně prokázané, — zkrátka: autor citované úvahy nepostřehl, že se manipulátorům lidových mas jednalo především o »Vítězství svobody od slušnosti« . Tyto volby nebyly v žádném případě vítězstvím společenství silných politických individualit, jak by si představoval TGM, nýbrž tímtéž, co byly volby 1946, totiž vítězstvím zmanipulovaného, politicky »zeleného« průměrného občana, který si v bezradnosti uprostřed anonymního davu zvolil dvouletou perspektivu státně- ideové nevyhraněnosti, chaotického kvasu — a tím dva roky kalné vody, ve které dovedou političtí dobrodruzi geniálně lovit pomocí demagogického lichocení masám obecného lidu. Ono motto, jímž jsem svou repliku začal, má své pokračování, které by nám, a především našim intelektuálům, mělo být mementem z odkazu TGM: »... lidu lichotí, kdo nezná ceny pravdy ... Lid náš si toho lichocení nezasluhuje!« ® DUŠAN NOVÁK ZNIČÍ SOUKROMNÍCI STÁTNÍ PODNIKY? Při projednávání hospodářských zákonů v parlamentě ujišťovali ministři i poslanci, že soukromé, družstevní i státní podniky budou rovnoprávné, tj. vzájemná soutěž bude probíhat za stejných podmínek pro všechny. Tato prohlášení jsou jistě pravdivá — co se týče právní úpravy. Je však sporné, zda také ekonomické postavení podniků s různými vlastnickými poměry bude rovnocenné. Podle zkušeností státu s tržním hospodářstvím a učebnic ekonomiky trpí malý soukromý podnik dvěma nevýhodami: majitel nemá mnohdy potřebné znalosti řízení, předpisů i odborné a také mu často chybějí finanční prostředky. Velkou výhodou je však soukromníkova motivace: vidina vysokého zisku i zničující ztráty. Dalším předpokladem pro úspěch je malý kolektiv, který se důvěrně zná, je naprosto ovladatelný a přizpůsobivý. Nevýhody drobného podnikatele budou v našich podmínkách tíživé, neboť nejen nemá dostatečný kapitál, ale také jsou pro něho nedostupné mnohé výrobní prostředky i příděly surovin. Výhody však platí dvojnásobně, neboť proti motivované, dynamické a malé skupině stojí byrokratické státní podniky, zatížené tradicí monopolu, plánování, množstvím nevhodných pracovníků, zastaralých investic a neprodejných zásob. Předpisy i zvyklosti brání podniku přizpůsobovat se pružně požadavkům tržního hospodářství, které má v nejbližší době v naší ekonomice převládat. Jak bude vypadat soutěž mezi státním podnikem a soukromníkem? Podnikatel má především možnost získat nejlepší pracovníky. Zaplatí více, vždyť specialista se může stát společníkem, výše odměny není administrativně omezena. Avšak schopný odborník také odejde ze státního podniku sám a založí vlastní firmu. Ale pozor, s sebou si odnáší veškeré znalosti, které u dosavadního zaměstnavatele získal. Ze zahraničí víme, že mnohdy založí nový podnik pracovník, který se zúčastnil vývoje nového výrobku. Projekt je před dokončením, odborník odchází a nová malá firma dodá na trh novinku rychle a levně, neboť nefinanco- vala výzkum. Bývalý zaměstnavatel často plagiát stíhá, ale zdlouhavé důkazní řízení vede jen někdy k jednoznačnému rozsudku ve prospěch poškozené firmy. Západní společnosti se brání proti odchodu specialistů vysokými platy, ale náš státní podnik asi takové finanční možnosti mít nebude. Nyní si představme, že se soukromník bude ucházet o dodávky či služby pro státní podnik. Jak bude vypadat vyjednávání pod vidinou vysokého zisku? Podnikatel nabídne levněji, rychle, popř. i za tvrdších podmínek. Ale bude odpovídat dodávka vždy sjednané smlouvě? Víme, jak se západní firmy předhánějí v pozornosti pro nákupčí, aby získaly objednávku či shovívavé posouzení kvality dodaného zboží. Nebude tutéž snahu velmi intenzivně vyvíjet také náš soukromník? Západní tisk referuje často o rozsáhlých úplatkářských aférách, které se právě týkají smluv s veřejným sektorem. Velké firmy si stěžují, že drobní dodavatelé po domluvě s přejímacím skladníkem předají menší množství zboží, než jaké fakturují. Jak se zachová soukromník v opačném případě, když bude potřebovat dodávku od státního podniku? Až dosud kolovaly mezi odbytáři a zásobovači lahve koháku, REPORTÉR (POLYGON) 4/90 [pageend32]odběratel nabízel pobyt na podnikové chatě. Ale drobný podnikatel má jiné finanční možnosti. Opět ze zahraničních případů víme, že soukromá firma získává přízeň cizích zaměstnanců věcnými dary, nebo poskytuje zdarma svoje výrobky a vše si zaúčtuje jako náklady na reklamu. Někdy objedná u pracovníka cizí firmy odbornou studii o nějakém technickém problému a bezvýznamný text vysoko honoruje. V SSSR si občané stěžují na soukromníky, že podplatí vedoucího prodejny, vykoupí stavební nebo instalační materiál a pro ostatní zákazníky nezůstane nic. Konečně nesmíme zapomínat ještě na jednu výhodu soukromníka: jeho příjmy se nesnadno zdaňují. Když prodává přímo občanům jako spotřebitelům za hotové, je pro finanční úřady obtížné zjistit, zda přiznal všechny tržby anebo nikoliv. Berní úřady první republiky si pomáhaly různými kvalifikovanými odhady, např. podle výše nákupu zboží určovaly tržby. Když klempíř koupil během roku různý materiál za sto tisíc Kč, jeho tržby musely činit 250 tisíc Kč, rozdíl představovala přidaná hodnota. Tato čísla odvozoval berní úřad z průměru dřívějších přiznání v oboru. Podle faktur vydaných dodavatelem berní úředník namátkově kontroloval, zda živnostník vše zaúčtoval. Obratní živnostníci však nakupovali pokoutně bez faktury a snižovali základ pro výpočet tržeb. Na základě těchto úvah již můžeme odpovědět na otázku v nadpisu článku. Jakmile soukromé podniky překonají nedostatek finančních a investičních prostředků, jejich vysoce motivovaným kolektivům těžkopádné státní podniky v soutěži neodolají. ® JAN BENEŠ HAVEL V PBS Havel, míněno dramatik, nikoli president, prosím, i když se asi už nikdy neubráníme tomu, abychom osobnost mohli rozdělit, a vlastně ani není proč bychom tak měli činit, Havel, který napsal »Largo desolato«, působí teď na Hradčanech jako hlava státu, který je ve stavu neutěšeném, a k této neutěšenosti zajisté došlo pomalým a zdlouhavým procesem, což je v hudbě právě largo, a desolato, není-liž destrukce způsobená neutěšenou opuštěností, což pak jiného by to mělo být? A PBS to odvysílalo pro celé Spojené státy. Havlova hra, s krutostí vůči sobě samému, autorovi vlastní, zachycuje podivný stav muže, který je svým okolím cpán kamsi, kam se mu vůbec nechce, ale kterému posléze nezbude než přijmout tuto roli, neboť — podle už zmíněného řádu — tato role musí být sehrána a dohrána, a není nikoho, kdo by ji mohl odvést tak dobře. To vše v pozadí systému naplněného politickou pýchou a - ovšem — vratkostí, zakládající se na podstatě po REPORTÉR (POLYGON) 4/90 tlačených pravd. Desolátní je arciť protagonista, desolátní je jeho okolí, desolátní jsou ti, kteří tento společenský stav vynucují. Opory systému, tak jak zpodobněny, postrádají přesvědčení zealotů, zobrazeni spíše jako jacísi mírní playboyové nepřesvědčení o ničem, jen následující hlas své vlastní zlomyslnosti, která ovšem míří nejen na oběť, ale má svůj notný díl vyhrazen i pro systém sám. Tož ano, takové asi bylo Československo v době, kdy se nám tam nechtělo, ale kdy ovšem nepřestalo být osudem jen dr. Prokopa Drtiny, který své memoáry nazval »Československo můj osud«. Československo bylo a je osudem nás všech. Trosky domů i lidí, charakterisoval to kdys jeden publicista, a trosky lidí jsou výrazem Havlovy hry. Dramatik je dnes presidentem země, opět v roli, kterou si nezvolil sám od sebe a zabývá se — dodejme, že vcelku úspěšně — snahou dosáhnout pro Československo poněkud příslušnější místo na světě. Máme a musíme mít, Havel sám je mimo kritiku, pochybnosti o kvalitě osob, které ho obklopují, tak jako o kvalitě osob, které obklopovaly protagonistu Larga. Zajisté, že je chyba, musíme-li považovat presidenta za osobu mimo kritiku, ale ví-li někdo o lepším presidentovi, sem s ním, prosím. Taková je naše situace. Československo, náš osud, musí zatím zápasit i o příslušný název sebe sama, a třebas se samozřejmě i autora osobně dotýká presidentův výrok o pokleslé exilové žurnalistice (podobně promluvil o pokleslé čs. justici), nemyslím si, že je třeba ho chytat za slovo a vyžadovat si rozsáhlá vysvětlení. Exilovou žurnalistiku dělali a dělají lidé bezplatně a za značných osobních obětí, což nutně nemusí president vědět, tak jako to třeba nevěděl autor těchto řádků, dokud ještě žil v Praze. Leč musím opakovat, že ve chvíli, kdy je v Praze i Bratislavě vláda, která se spíše zmítá než vládne, nevolený parlament v obdobné situaci, a boj o koryta viditelně převládá nad bojem o principy, v této situaci nemyslím, že mi presidentův výrok ubližuje, třebas se i mne osobně dotýká. A neboť tato poznámka zejmév měla a má být kritickým záznamem vysílání dvou Havlových her v USA, na kanálu s 20 miliony diváků, dodejme, že herecké výkony »Larga desolata« byly vynikající, záznamy »Audience« odvysílané z Prahy nás potěšily, ale pochybuji, že inscenace byla schopna upoutat i ty diváky v Americe, kteří nepocházejí z Čech, Moravy, Slezska, či Slovenska a Podkarpatské Rusi. A protože Havel je československým presidentem, tohle vysílání samozřejmě přispělo k dobrému jménu země v USA. Poučení? Nesnažme se osobnost presidenta a osobnost dramatika oddělit, a pokud si president a dramatik nebude sám vyžadovat být člověkem mimo kritiku, považujme ho za člověka mimo kritiku. Nic jiného nám ostatně nezbývá. Pokud jde o pokleslost samu, pan president zřejmě dávno nečetl domácí tisk v České a Slovenské federatívni republice. Sémantika, pramenící zřejmě z míst, která nelze ve slušných novinách determinovat. Zvratná posesiva asi při vyučování češtiny pro novodobé žurnalisty vymizela z osnov, protože se dočteme, že autor vzpomíná na mé přátele, takže čtenář tone v pochybách, koho to vlastně vzpomínáno, tištěny statistiky, jejichž čísla si navzájem odporují, ba zřejmě vymizeli i korektoři z tiskáren, protože i gramatických chyb husto. Čeština sama pak pilně násilněna vytvářením podivných kognátů, k tomu všemu ještě řádění obvyklého šotka. Výsledek nuda, i tam, kde by být neměla. Z těch, kdož pamatují, Largo desolato může být právem přirovnáno k onomu slavnému Generál de La Roverra pana Vittoria de Sicy, třebas československý problém se tu promítá do poněkud komornější roviny, než byla velká scéna oné války. Patřilo ostatně k nevýhodám představitelů čs. režimu do listopadu 1989, le měli za to, že musí za všech okolností, vždy a všude a ke všemu, cosi poznamenat. V New Yorku na to — dost nespravedlivě, avšak právem — doplatil pan Valter Komárek, když chtěl mluvit k literátům o literatuře, a Kunderův nakladatel Aaron Asher ho hodně sprostě vykázal. V demokratických systémech se obecná genialita od politických představitelů nevyžaduje. Tož ji prosím nevyžadujme ani my! ® LÍDA RAKUŠANOVÁ ZESTÁTNĚNÉ MRTVOLY — Neděláme vůbec nic nezákonného, — ujišťoval mě docent Buček z 1. patologic- ko-anatomického oddělení brněnské fakultní nemocnice, když jsem ověřovala zprávu, že se v Brně, stejně jako údajně na všech odděleních patologie v Československu provádí více méně automatický odběr hypofýz a plen mozkových z těl zemřelých, a že se pak tyto orgány a tkáně prodávají přes pražský ústav sér a očkovacích látek na Západ. Konstatujme hned, že to, co na první pohled vypadá jako morbidní horor, totiž fakt, že se při pitvách »odnímají a sbírají« (to je oficiální termín z příslušného výnosu ministerstva zdravotnictví z roku 1981) orgány, aniž by o tom kdo z pozůstalých měl tušení, a že se pak tyto orgány prodávají za dolary dál, se s literou příslušného zákona opravdu srovná. Ten je totiž formulován tak vágně, že by se jím mohl zaštítit — kdyby na to přišlo — i doktor Frankenstein. Teď zdůrazňuji výslovně, že řeč je o zákonu, nikoliv o praxi v československých patologických ústavech. Tam by byl příměr takového druhu víc než pod pás: dělat na patologii není záviděníhodné nikde na světě, ale v československých podmínkách je to neobyčejně nezáviděníhodné dvojnásob. Už z toho prostého důvodu, že se v uplynulých reálsocialis- 33 [pageend33]tických desetiletích poměřovala »hodnota« lidské bytosti především podle toho zda se byla schopna »zapojit do pracovního procesu«. Je otevřeným tajemstvím, že když nebyly léky pro všechny, šetřilo se především na důchodcích nebo nevyléčitelně nemocných. V takovém společenském ovzduší musí být patologie, jde-li o investice do zdravotnictví, zcela zákonitě popelkou. Za ní už je snad jen pohřební služba. Takže já osobně nepochybuji o tom, že i těch pár desetikorun, které si personál na patologickém oddělení odběrem hypofýz vydělá, je — pokud jde o odměnu za konkrétní práci navíc — tvrdě vydělaných. Nepochybuji ani o tom, že kdesi na počátku téhle, praxe mohl stát i dobrý úmysl. Z hypofýzy, čili podvěsku mozkového, se totiž získává růstový hormon a podle slov docenta Bučka z Brna přišli prý někdy koncem šedesátých let endokrin ologové na to, jak tento tehdy vzácný a nesmírně drahý lék dopřát i československým dětem, trpícím poruchami růstu. Mrtvým se odeberou hypofýzy, poskytnou se světovým farmaceutickým firmám — a zpátky se doveze drahocenný lék, který může ušetřit stovky živých od osudu trpaslíků. Jenže časem se to všechno jaksi zamlžilo: dnes je každopádně praxe taková, že se hypofýzy — jestliže mrtví vyhovují příslušným parametrům — odebírají při pitvě zřejmě automaticky, ale zda se za ně přiveze příslušný lék, či vůbec něco pro resort zdravotnictví, netuší nikdo. Jednotlivým nemocnicím nevzniká každopádně odevzdanými hypofýzami ani devizové krytí. Totéž platí pro další »surovinu«, která se začala na československých patologiích »sbírat« teprve v poslední době: jde o mozkové pleny, používané při složitých neurochirurgických operacích jako náhrada tzv. blanitých struktur. Jde-li při odběru hypofýzy o získání růstového hormonu, tedy — aby se tak řeklo — nikoli o tělesný orgán, nýbrž o jeho »produkt«, blíží se sběr mozkových plen spíš už k oblasti transplantace orgánů, a ta je z etického hlediska ve světě čím dál spornější. Nejen proto, že tu má jinému člověku sloužit orgán z tělesné schránky dávno mrtvé bytosti, nýbrž především proto, že se lidé znají a vědí, čeho jsou — když na to přijde — schopni. Selekci na »hodnotný« a »bezcenný« život jsme v tom našem »racionálním« vědeckotechnickém století už taky zažili — a není to tak dávno. Československý zákon o pohřebnictví, novelizovaný v roce 1988, skýtá — pokud jde o odnímání tkání a orgánů z těl mrtvých — každopádně možnosti velmi široké. Především umožňuje a v mnoha případech přímo nařizuje provádění pitev, takže v praxi to vypadá tak, že pitván může být každý zemřelý, pokud ve své poslední vůli výslovně nestanoví, že si to nepřeje. Pozůstalí do toho nemají co mluvit. Zrovna tak automaticky, a nejen bez souhlasu, nýbrž i bez vyrozumění příbuzných, dovoluje zákon o pohřebnictví též odběr orgánů. Opět jen s tou výjimkou, pakliže to zemřelý ve své poslední vůli 34 výslovně zakázal. Vyžaduje-li to povaha odnímaného orgánu popřípadě účel jeho použití — praví se v paragrafu 8 článek 2 zákona o pohřebnictví, je možno odnímat tkáně a orgány i před uplynutím dvou hodin od úmrtí, což je jinak minimální Ihůta před pitvou. Vágně je definován i účel odběru orgánů: pod »speciální diagnostické vyšetření, či léčebné a vědeckovýzkumné účely« se schová věru všechno. Včera odběr hypofýz, dnes »sběr« mozkových plen — a zítra? Kdo ví, třeba už na ministerstvu zdravotnictví leží nový návrh, jak »tělesné schránky« zužitkovat ještě efektivněji a pokud možno za valuty. Nejděsivější je na tom všem ta samozřejmost, se kterou se věci tohoto druhu už po dvě desetiletí děly, aniž se kdo nad nimi pozastavil. Dodejme, že v západní části kontinentu, s nímž nyní usilujeme o spojení, panuje — pokud jde o základní etický přístup k zemřelým — situace přesně opačná. Integrita lidské bytosti je respektována i po smrtí, k pitvě — pokud není nezbytná ze soudních důvodů — stejně jako k odběru orgánů musejí dát pozůstalí výslovný souhlas. A protože je to často nad jejich síly, je běžné, že lidé, kteří chtějí medicíně v tomto smyslu posloužit, napíší prohlášení o eventuálním darování svých orgánů v případě úmrtí už za svého života. Zákony jsou buď jak buď formulovány jasně: bez individuálního svolení nemůže nikdo, žádná instituce a žádný stát, s tělesnými pozůstatky člověka disponovat. To lze jen v systému, který zestátnil i mrtvoly. Na cestě k právnímu státu se tedy nevyhneme ani zákonu zdánlivě tak okrajovému, jako je zákon o pohřebnictví. Duben 1990 rfe - S JOSEF CHLEBEČEK ŠLECHTIC TÓNŮ „Strach a utrpení ze strachu, v to se dá svésti všechna bída lidská, alespoň to z ní, co nejvíc pokořuje, co nejvíc ochromuje samy kořeny radosti životní a podrývá všechen charakter a jeho hrdost. Kultura je teprve tam, kde není utrpení ze strachu, každá kultura je kultura životní radosti.” Tato Šaldova slova jsem si připomenul v okamžicích, kdy zazněly první tóny zahajovacího koncertu »Pražského jara 1990« a kdy pod taktovkou vzácného hosta Rafaela Kubelíka zazněla Smetanova »Má vlast« v přednesu České filharmonie. Uvědomil jsem si, že v této posvátné chvíli, po dlouhých letech nesvobody, ze sebe setřásáme to utrpení ze strachu, jež na nás leželo jako žulový balvan. Při setkání, po dlouhém odloučení, se lidé objímají, někdy mlčí, protože nejsou schopni slova, jindy jim stékají slzy z tváří, protože pláčí radostí. I ve Smetanově síni se plakalo! Všichni, kdo naslouchali a vybuchovali nadšením, cítili, že prožívají okamžik, v němž se zastavil čas. Jak vyznat obdiv a přátelství k umělci, světovému dirigentu, který nejlépe rozumí především řeči tónů? A jak jim rozumí! Vžijme se do niterných pocitů Člověka, jenž celým svým životem vrostl a vkořenil se do půdy této vlasti. Vnímal nepřeberně nejvyšší hodnoty umělecké a kulturní a s nebývalou citlivostí se oddal hudební kráse tónů, víc než kdokoli z nás. Své dirigentské umění rozdával plnýma rukama a po celý život všem, kdo po této kráse toužili. Každému, kdo uměl vnímat a prožívat vše, co hudba nabízí. Činil tak nejen doma, ale i v daleké cizině, v nejvýznamnějších koncertních síních celého světa. S jakým smutkem asi překračoval kdysi hranice země, která byla jeho domovem? „Opouštím svou vlast, ale neopouštím svůj národ,” řekl tento velký umělec a dirigent. Tato slova Kubelíkova bychom mohli doplnit slovy básníka J. Seiferta: „Když jsem tě opouštěl, krajino má, jako bych k oknu přimrzl rtoma a trhal si vlastní maso.” Rafael Kubelik odcházel z domova s přesvědčením, že se opět dočká a vrátí. Pro to, pro tento návrat dělal vše, co bylo v jeho silách a někdy i nad jeho síly. Nepřestal nikdy přemýšlet, jak a čím přispět k tomu, aby nám, zde doma, pomohl lépe nést tíhu totality a nesvobody. Plný neuvěřitelné, obdivuhodné vůle, poctivé umělecké ušlechtilosti, stanul znovu před námi, aby se beze zbytku rozdal svým uměním, svým lidstvím a aby nám vlil do žil novou sílu, nové nadšení a nezvratnou víru ve spravedlnost a lidskou důstojnost. Zůstal věrným sám sobě a zůstal věrný i nám. Nezradil! A to je velké slovo! Patřím ke generaci, která byla svědkem umění neméně slavného Rafaelova otce, geniálního houslového virtuosa Jana Kubelíka. Dodnes ho nosím v paměti a vidím ho stát na stejném pódiu Smetanovy síně, z něhož řídil Rafael Kubelik svůj koncert. Jsou lidé, kteří se rodí se zvlášť vyvinutou pamětí. Rafael Kubelik k nim patří. Lze těžko pochopit, že řídí s plným zaujetím a bezchybně s jistotou a pohybovou elegancí tak početný orchestr bez partitury. To jsou tisíce a desetitisíce not a notiček určených hráčům jednotlivých nástrojů. A jen pouhou pamětí určovat s přesností hodinového stroje, kdy a který nástroj i hráč nastupuje, to je prostě genialita. Při takové činnosti jsme svědky mimořádného vypětí organismu, námahy pohybové i nebývalého nervového napětí. Sledujeme každý pohyb i záchvěv dirigentův, ladný i útočný pohyb, tlumení tónů rukou nebo dlaní. Dirigent snad musí mít v dlaních, jako Buddha, tisíce očí, jimiž fascinuje jednotlivé členy orchestru. Těžko lze pochopit, jakým zázrakem lze harmonicky sehrát hudební těleso, aby jeho společné umělecké úsilí vyznělo v tak přesvědčivý a přímo ohromující účinek. Být umělcem není činnost lehká! Přesvědčili jsme se o tom při pohledu na tvář více než sedmdesátiletého dirigenta Rafaela Kubelíka. Ty praménky potu jsou důkazem toho, jaké úsilí je nutno vyvinout, chce-li člověk odevzdat své maximum. REPORTÉR (POLYGON) 4/90 [pageend34]Ruku na srdce! Kolikrát se každý z nás ověnčil potem z práce od památného 17. listopadu? Kéž by se taktovka Rafaela Kubelíka proměnila v proutek kouzelníka a on v nás probudil pocit sounáležitosti jednoho k druhému. Kéž by v nás vyburcoval všechny ty dřímající schopnosti a netečnost a zbavil nás za bukem schovaných kazisvětů a podvratníků, kteří záměrně šíří strach a utrpení ze strachu, které jsou nedůstojné demokratické lidské společnosti. Praha, 14. května 1990 ® JAN BENEŠ KDYŽ NĚCO SMRDÍ JAKO PETROLEJ Když něco smrdí jako petrolej, chutná jako petrolej, hoří jako petrolej, obyčejně to také petrolej bývá. Ejhle, řekli jsme si v Kalifornii, když se v poště objevila obálka nadepsaná EVOKACE, roztomilé to dítko jakéhosi Fondu demokratických iniciativ. Na obálce TGM, ohlášeny paměti Antonína Novotného, — a »Střílející abatyše«, o které vím, že ji napsal už zesnulý Josef Frolík. Copak si asi Fond demokratických iniciativ přeje evokovat? — zamane jednomu hlavou a vrhne se do obsahu. Pokud jde o autora těchto řádků, evokován byl značně indolentní nadporučík Adámek, který kdysi dbal o politické vzdělávání autora a ostatních vojínů a poddůstojníků základní služby u 22. výsadkové brigády a jehož brilantní výklad druhé světové byl např. takovýto: „Amerika válčila s Japonskem čtyři roky — a bezúspěšně. Jakmile vstoupil do války Sovětský svaz, bylo za 14 dnů po ní.” Takže Evokace začala mi silně zapáchat po známém petroleji. Tento pocit značně zesílil po nahlédnutí do »Pamětí Antonína Novotného«, na které byl autor silně zvědav, vzhledem k tomu, že expre- sident Novotný se vyznačoval asi takovou koherencí jako Krásný Myloš. Jak tak časopisem autor listuje, narazí na osm let starý dopis Oty Rambouska, kterého redakce představuje jako člověka, který byl po roce 1948 (!) nucen emigrovat, v USA se stal spolupracovníkem FBI, v období Pražského jara se vrátil do Československa, pomáhal založit Klub 231, po okupaci v roce 1968 opět vycestoval do Spojených států. Což už samozřejmě i silně chutná po onom známém petroleji známého POUČENÍ, o organizaci lidových hnutí v Československu »západními centrálami«. Fotomontáž z Musea SNB, kde v rámci této myšlenky visím hned vedle fotografie Pentagonu, jsem si ostatně o vánocích z Prahy přivezl domů. Anebo, že by Ota, ten uličník, oklamal všecky ty spoluvězně z Leopoldova, kde trávil po roce 1948 svá mladá léta? A FBI měla tak hluboce zakořeněné agenty v ministerstvu vnitra, že dokonce dala dohromady pár desítek spoluvězňů na izolacích v Leopoldově jako své spolupracovníky? Obdobně o pravdu opřené se ukázaly »Paměti Antonína Novotného«. Jedná se o rukopis jediného plodu přípravdy »dělnických spisovatelů« Rudolfa Černého, prapodivné to postavy českého písemnictví. První rukopis knihy »Nezralé ovoce«, kde se legionáři navzájem titulují jako »Gajdovy kolčavy« (chtivé dělnické krve), dali, pokud je mi známo, za autora dohromady Magda Hájková a Milan Smolík. Další svěží dílka už musil smolit sám a podle toho to dopadalo. Nicméně, díky jakési ceně udělené za ty »Gajdovy kolčavy« , se úspěšně zadlužoval u Literárního fondu a šířil stížnosti na redakce, které odmítaly jeho literární disentérie tisknout. Údajně tak proslul jako autor pookupačních »Zpráv«. Tak tenhle petrolej známe taky. Tudíž podvod, čtenáři jsou oznámeny paměti prezidenta a dostane se mu pamětí neprezidenta. Nicméně si autor pochvaluje, lze-li mu věřit, nevím, že prezident Novotný četl všecky jeho knihy. Inu, proč se nezmínit o vlastních úspěších, že? Nu a pro ty, kterým se Evokace nedostaly do ruky alespoň ukázka, kterak Rudolf Černý popisuje Antonína II.: Byl to elegán, precisní až do konečků prstů. Náruč růží ve váze svědčila o jeho poměru ke květinám, malá busta Lenina znamenala úctu k člověku, který formoval jeho politické přesvědčení. Vrcholem žurnalistického neprofesio- nalismu je ale příspěvek pana Šilhavého Josefa, věnovaný Josefu Frolíkovi a jeho »Střílející abatyši« s podtitulem: aneb jak se také píše literatura faktu. Šilhavý Josef totiž předstírá, že tato Frolíkova práce má být literatura faktu, asi vzhledem k tomu, že autor proslul svou knihou »Špion vypovídá«, která je literatura faktu. Že v knize není uvedeno (kromě hlavních politických a policejních figur doby) jediné skutečné jméno, včetně jména městečka, kam autor tento detektivní příběh lokalizoval, Šilhavému Josefu nevadí, aby Frolíka neobvinil z falšování data úmrtí (o dvě léta), protože se Šilhavému Josefu podařilo ono nejmenované městečko objevit a najít i jakési identické události, které Frolíkovi posloužily za osu jeho detektivního příběhu. S jemností sobě vlastní pak dedukuje Šilhavý Josef vydavatelskou poznámku Vladimíra Škutiny o tom, že Frolík píše »pravdivě« — do interpretace literatury pravdy. Což silně zavání po Adámkově interpretaci druhé světové anebo vyjadřuje značnou indolenci Šilhavého Josefa ve věci české sémantiky, neboť, pane Šilhavý, Karel Čapek píše například velice pravdivě o mlocích, že? Knihu mám, nikde se v ní nepraví, že jde o záznam skutečné události, ani ve Škutinově poznámce na obálce, kterou Evokace otiskla, prozíravě v takovém zmenšení, aby nebyla čitelná. Autor Šilhavý, údajně bez sebe vztekem, že mu Frolíkova neseriosnost nedovoluje natočit ve filmové skupině, kde už dlouho pracuje, podle knihy film, se rovněž, podobně jako Ceaušescovi dědici, dovolává i brachiálního násilí jakéhosi horníka, který se nad takovou falsifikací rovněž rozčílil. Tak, autor Šilhavý se rovněž zmiňuje o rozhovoru s jakýmisi řádovými sestrami, z nichž byla jedna »de facto« přímá účastnice, a nic podobného, o čem píše Frolík, se prý v její paměti nenašlo. Autor Šilhavý si ovšem dává dobrý pozor, aby sestřičky (milé, vtipné, půvabné) nejmenoval. Tak takhle se také píše reportáž, aneb.... A jsme zas u toho petroleje. Neboť podle Šilhavého Josefa tedy má čtenář vydedukovat, že nebylo tažení proti církevním řádům (Frolík falšuje), v paměti »de facto« přímé účastnice se nic nenašlo. Nebyly tudíž Babice, ani Čihošť, ani ty desítky případů, které Frolík adresně identifikuje v autorském doslovu své detektivky, řeholníci a řehol- nice neodcházeh do vězení, do TNP, — a konečně budiž vyvolána i nedůvěra k Frolíkově vskutku reportážní knize pravdy »Špion vypovídá«, kde jsou desítky faktických případů zvůle StB jmenovány a kde jsou velmi adresně popsáni i jejich protagonisté z obou stran. Když něco smrdí jako petrolej . . ., řekl bych, že Fond demokratických iniciativ spíše připomíná extrament, který se dočkal oteplení po dlouhém období mrazů, a konečně má rovněž možnost zasmrdět si. V demokratických společnostech vždy existoval a existovat bude tak zvaný bulvární tisk. Bulvámý tisk si ovšem nehraje na to, co nemůže být, například tedy Demokratickou iniciativu. Nevím, které filmy československé produkce jsou svěžím dílkem ducha pana Šilhavého Josefa, do Kalifornie rozhodně žádný z nich nepronikl, a pokud pronikl, autor těchto řádků se o tom nedoslechl. Ale všechno, co vím o československé filmové produkci do konce roku 1989, mne opravňuje k názoru, že úzkostlivostí k historické pravdě právě nevynikala, a pokud má ve službách pána, který nedovede sémanticky rozeznat pojem »psát pravdivě« a »literatura pravdy«, mám také za to, že ani nevynikne. ® HLEDÁM SPOLUINVESTORA pro obchod s ČSFR. Nabídky pod zn. »Dobrý kurs« na adresu Polygonu. ZAPOMENUTÝ VĚZEŇ Hra Jaroslava Gillara měla českou premiéru koncem června v Brně. V roli vězně Nika Brettschneiderová. Režisér Gillar nastudoval českou verzi ve Vídni, kde měla před 2 roky svou původní premiéru. Kritika vysoko ohodnotila inscenaci a psychologicky programovanou studii vězně. Hra vyžaduje od herce takřka neuvěřitelné proměny. Nika Bretttschnei- derová je zvládá s neuvěřitelnou lehkosti a pohybovou kulturou. Gillarův Zapomenutý vězeň byl rovněž uveden v Praze těsně před volbami (jak aktuální!) a nyní je na turné po Československu. fm REPORTÉR (POLYGON) 4/90 35 [pageend35]JAROSLAV DRÁBEK ml. U BOŽÍCH BOJOVNÍKŮ Procházel jsem se po Příkopech a prohlížel zajímavou výstavu »Kde domov můj«. V prvé etapě, ještě kolem Můstku, byly na kulatých sloupcích s patřičnou apoteózou dokumentovány zlaté dny první republiky, kde se to jen hemžilo úsilím a jmény Masaryků, Benešů, Kramářů, Rašínů a Švehlů. Ale jak jsem postupoval k Prašné bráně mezi hustými davy zájemců, pozvolna se nebe štěstí a budování zatahovalo mraky. Nejdříve přišla furie nacismu a Protektorátu, vyhlášky o masových popravách při hey- drichiádě, Lidice a jiné hrůzy německé okupace. Jen občas člověku vysvitlo sluníčko při čtení o hrdinství malé menšiny v odboji nebo činnosti československých letců v bitvě o Británii. Kroky vedly dále a zase se zatahovalo, tentokrát na dlouhých bezmála 42 let. Zoufalý, rozpolcený a předem k zániku předurčený politický boj v únoru 1948 a pak už jen bouřky, blesky a hromobití. Vzpřímená Milada Horáková před mikrofony Urválkovy perversní justice, nekonečné dialektické blábolení o morových hlízách imperialismu a nechutně orodující poslední dopisy před popravou o zajištění pense manželkám Reicinovy skupiny. Nad tím vším se ve vánku houpaly narychlo smontované velefotografie všech těch strůjců komunistického zla od Stalina a Gottwalda až k Brežněvovi, Ceau- šescovi a Živkovovi. . . Hlavou mně táhly trápivé myšlenky. Jaká to musí být hlubina lidské nenávisti, která vyžene k povrchu režimy Hitlera a Stalina a uvalí na lidstvo bezpráví nacismu nebo komunismu. Kam se podělo všechno to lidské dobro a láska, která dala lidem křesťanství a lidi typu Alberta Schweitze- ra nebo svaté Anežky České? Trochu jsem při tomto uvažování pookřál, když jsem si uvědomil, že hlavou tohoto státu je venkoncem dneska člověk, který to pro svůj nekompromisní postoj dotáhl téměř přes noc z mřížování na Hrad a tím pádně dokázal, že všecky ty fanatické -ismy jsou jen dočasné. Leč všechny chmury tato filozofující satisfakce přece jenom nerozehnala a cítil jsem potřebu pookřát víc. Tak jsem zahnul do Hybernské ulice a dal se kolem ladem čpícího Leninova muzea a Masarykova nádraží směrem k Žižkovu. Bulhara jsem pro silniční nájezdy ani skoro nepoznal a po Husitské ulici, kde už není pomalu ani chodník, jsem opatrně kličkoval mezi auty. . . Byl krásný májový den, přede mnou se vyrýsovala ošumělost žižkovských činžáků a počal jsem kolem armádního muzea s rezavým tankem, také ladem čpícím, výstup na Vítkov poklonit se tatíkovi Žižkovi. Stál tam hrozivě nade mnou na svém koni, s páskou na oku a s palcátem v ruce. Park byl docela opuštěný. Jsem totiž evangelík, beran, potomek Jiráskova skrytého sémě. Jako pan president Havel také tak trochu hříšník, neboť 36 jsem celý život bral svou víru spíše na filosofické než náboženské lokte. Ale vždy jsem byl hrdý na ty »své« — Mistra Jana Husa, sudlice a vozové hradby Jana Žižky a nakonec i to protikladné učení mírumi- lovnosti Petra Chelčického a Českých bratří. Vyrostl jsem v nadšení pro husitské hejtmany, Růžový palouček, vynucení basilejských kompaktát a se smutkem nad katastrofou Lipan, kde je za humny rodiště mých předků. Šel jsem tedy rozehnat své chmury z Příkopů k Janu Žižkovi z Trocnova na Vítkov. Chvilku jsem postál pod obrovským bronzovým koněm s jednookým jezdcem, rozjímal, jaký to asi musel být pocit být proti všem, a pak začal kráčet prázdným parkem dolů do města. Na jedné lavičce seděli na výsluní dva pensisté a pustil jsem se s nimi do řeči. Víte,' vysvětlovali mi, vy jako Američan si musíte uvědomit, že to, co se tady stalo, nám starším přineslo trochu špatného svědomí. To proto, že převrat docílili ti mladí, ne my. Možná, že je to pravda, myslel jsem si, když jsem se rozloučil a odcházel. Ale ať tak či onak, to všechno, co se stalo, není nic než zázrak. A ten, i když odpírá vysvětlení rozumem, nevzdoruje pochopení srdcem... (New York, červenec 1990) ® ADOLF SMETÁK KUDY KAM? Co jsem říkal tomu 17. listopadu minulého roku? Víte, ono se to dalo čekat, jenže nikdo nevěděl přesně kdy, kde a jak. Nazrávat to začalo již v roce 1988, pamatujete si v srpnu a v říjnu. Věřilo se tenkrát, že je to rok, který končí na »8« a řada let na konci s osmičkou měla v dějinách naší republiky v tomto století zvláštní význam. Začalo to přece rokem 1918, vznik naší republiky, pak rok 1938, kdy nám Němci zabrali Sudety, v roce 1948 komunistům pěkně vyšel ten puč »z vůle lidu«, který nás na léta umrtvil a jehož důsledky cítíme dodnes. V r.1968 nám svitla naděje na lepší časy, ale dík našim »spojencům« to brzy vzalo za své. On byl ještě v minulém století rok 1848, ale to by již těch osmiček bylo moc. Ted’ bude asi pro nás osudná »9«, pokročili jsme o jedno číslo letopočtu. Ale přece jen, alespoň si myslím, v tom roce 1988 bylo zaseto již semínko, ale trvalo mu dva roky, než vzešlo. Vzpomeňte si v tom roce na srpen a říjen, to již měla StB plné práce, aby se udržela u vesla. V té době to také již začínalo praskat v Polsku a Maďarsku a tak také proto měli estébáci obavy. Zaseté semínko začalo pomalu klíčit, a tak přišel v minulém roce nejdříve leden — výročí Palacha —, potom srpen a nakonec to vyšlo v listopadu, takže jaro z roku 1968 se nám přesunulo na podzim, ale ten, když se vyvede, bývá také krásný. Ono s tím 17. listopadem'je to stále takové zvláštní. Kolik měsíců od té doby uplynulo, stačili jsme za tu dobu dvakrát zvolit presidenta, ale kde a kdo dal impuls k tomu zásahu na Národní třídě, kdo to všechno organizoval a řídil, to se dodnes stále neví a začínám mít pochybnosti, že se to v dohledné době vůbec dovíme. Vždyť to v tom vedení KSČ v minulém roce už delší dobu neklapalo. Když měl vloni Jakeš v Plzni důvěrný projev ke svým vedoucím straníkům, tak již druhý den měly západní vysílačky z toho jednání pásek, ten jim musel některý tehdy »málo uvědomělý straník« poslat. Víte; začínám mít dojem, že to všechno zavinila obyčejná slďeróza. Usmíváte se tomu? Já to však myslím vážně. To, že studenti budou pořádat manifestaci k výročí 17. listopadu před padesáti léty, to se oficielně vědělo, vždyť ta manifestace byla oficielně povolena. Potom na ty ma- nifestanty se snažili ušít boudu, jak záměry studentů zmařit, a tehdy začala fungovat ta skleróza. Vydaly se nějaké rozkazy, nikdo si dodnes nevzpomíná kdo a jaké, kdy, komu, všichni jsou dnes nevinní a na toto datum jim nevyšel ani ten Štěpán, na kterého chtěli všechno původně svést. On to tehdy nebyl žádný svatoušek, myslím, že šilhal po místě Jakeše, ale na toto datum jim nevyšel. U těch ostatních pak to musela být skleróza, vydávali rozkazy, za chvíli nikdo z nich nevěděl jaké, tak vydávali rozkazy další, ale ty už s těmi prvními nesouhlasily, a tak mezi StB vznikl zmatek, z něhož se již nevzpamatovali. Dodatečně povolali milice, pak nevěděli proč nebo z nich začali mít sami strach, a tak je poslali zase domů. Byly z toho jen další vyhozené peníze podle způsobu hospodaření pánů soudruhů. Je tu však jedna důležitá věc. Oni komunisté byli vždy špatní psychologové, neměli dobře prostudovanou českou povahu. Češi, když jim teče voda do bot, dokážou se semknout jako málokterý národ na světě. V listopadu vznikla taková situace a ten národ, hlavně v Praze, se dokázal semknout za stejným cílem, nejdříve se ke studentům přidali herci, potom i dělníci a další nekomunisté. Tím udělali soudruhům nečekaně čáru přes rozpočet. Dnes je více jak půl roku po listopadové a prosincové semknutosti, tak si již každý jde za svými zájmy, jeden hot a druhý čehý. To jsou ovšem celí Češi. Jak se to kdysi zpívalo v jedné písničce: »Jeden sem, druhý tam, každý k svým zá- bávám.« Víte, že máme nový vládní program, co všechno vláda chystá, aby se poměry u nás postupně daly zase do normálních kolejí. Ale podle mého názoru na jednu závažnou věc se v něm zapomíná. Sice na to, že když se nám má zvýšit životní úroveň a sociální poměry, že se musí začít nejdříve pořádně makat. Ono je totiž jedno jisté: jestliže tu hospodářskou reformu budeme dělat rychle podle ministra Klause nebo pomalu podle pana Komárka, tak se ani jedna z nich nevydaří, pokud se nejdříve nezačne pořádně makat všude, ne jenom někde. Tak, jak se dělalo za REPORTÉR (POLYGON) 4/90 [pageend36]mého mládí. U nás se za ta léta vlády neomylné strany zapomnělo na jedno staré a poučné přísloví: »Bez práce nejsou koláče!« Oni ti naši předkové měli nějaké životní zkušenosti. Dobře věděli, že se nejdříve musí hodně a dobře pracovat a teprve potom mohou být ty koláče. Jenže v těch předchozích letech platilo jiné naše dávné přísloví: »Za málo peněz málo muziky.« A tak si lidé zvykli za málo peněz na malé koláčky a když chtěli větší, tak mákli při nějakém tom melouchu, nebo přijali nějaký ten úpla- teček, naučili se rychle v krámě vážit zboží ve svůj prospěch, a to je jen pár příkladů, jak si přivydělat na větší koláč. Zatím nám to ještě zůstalo. Jenže jsou lidé, či po stáru: »pracující«, kteří v tom umí chodit, a ti, co to neumí, na těchto chytrácích prodělávají a mají ten kolá- ček ještě menší. Ti, co se v tom naučili chodit, mají dnes auta, chaty, chalupy a další vymoženosti, co jim bývalý režim umožňoval za větší částky peněz si pořídit, zvláště když to bylo ze Západu. Je pravda, že ještě dnes se najdou lidé, kteří v pracovní době umí dobře a kvalitně makat, ale z těch nejsou většinou žádní boháči. Víte, naučit ty dnes přežívající meloucháře a další chytráky skutečně poctivě dělat, to nebude nijak jednoduché a bude to delší dobu trvat. Potom budou mnozí z nich vzpomínat, jak se měli dobře, a budou říkat: »Takhle jsme se za komunistů dřít nemuseli.« Možná proto vláda raději v tom svém vládním programu ani nehovoří, nechce mnoho lidí předem strašit, že budou muset nejdříve začít pořádně makat a teprve za čas jim to začne přinášet postupně větší koláče. Nejhorší na tom je, že pak už se toho poctivého makání již nebudou moci zbavit, pokud se budou chtít mít tak, jak se mají dnes pracující na Západě. To by se už do vládního programu vůbec nehodilo. (Hradec Králové, červenec 1990) ® an t o n ín měš ť an FRANZ WERFEL A ČEŠI Zájem o tzv. pražskou německou literaturu neutuchá. Na celém světě se stále objevují nové monografie o jednotlivých autorech, přičemž v přízni badatelů bezpečně vede Franz Kafka. Je skutečně podivné, že Franz Werfel, s nímž se Kafka dobře znal a jehož první díla upřímně obdivoval, stojí v zájmu odborníků značně stranou. Snad to souvisí s charakterem Werflova díla, které je daleko čtivější — podle úsudku některých kritiků se některé Werflovy knihy pohybují na hranici tzv. zábavné literatury či dokonce kýče. A protože se v minulých desetiletích demonstrativně dávala přednost všemu záhadnému a málo pochopitelnému, stal se těžko vysvětlitelný Kafka jaksi prestižním objektem činnosti mnohých badatelů. Neúnavní literární historikové se občas mění v literární detektivy, kteří obracejí naruby kdekterý archív v Evropě, jen aby vydolovali nějakou dosud neznámou po drobnost Kafkova života. Život Franze Werfela se nestal takovým objektem honby za senzacemi. Přesto se jeho životopis čte napínavě — dokázala to kniha, která vyšla ve frankfurtském Fischer-Verlag pod názvem »Franz Werfel. Eine Lebensgeschichte« (Franz Werfel. Dějiny jednoho života). Napsal ji Peter Stephan Jungk a na 453 stranách podal zatím nejúplnější biografii pražského autora. Kniha se za komunistického systému samozřejmě nemohla dostat do Československa. On se totiž nemohl do Československa dostat ani její autor. Na stránce 23 o tom Peter Stephan Jungk píše: »Vstup do Československé socialistické republiky mi nebyl umožněn, ačkoli jsem o něj několikrát požádal . . . Chtěl jsem uvidět někdejší byty Franze Werfla, navštívit jeho školy, projít se těmi pražskými ulicemi, parky a divadelními chodbami, kterými chodil Werfel. Všechny mé snahy dostat se do Prahy byly však marné.« Snad se jednou dovíme, proč příslušné úřady v Praze považovaly za nutné zabránit příjezdu badatele, který se zajímá o život Pražana Franze Werfela — badatelé o životě Franze Kafky jezdili do Prahy bez potíží. Čtenáře v Československu by ovšem zajímal především Werflův vztah k české Praze, k českému národu a české kultuře. Je přece z dosavadní literatury předmětu známo, že Werfel se jeden čas velmi zasazoval o propagaci české kultury na německém jazykovém území — on to byl, kdo prosadil překlad Bezručových »Slez- kých písní« do němčiny za první světové války. Tuto mámou skutečnost — a mnohé jiné stejně známé skutečnosti — autor nejnovější 1 nihy o Werflovi uvádí. Ukázale se však, že téma »Franz Werfel a Češi« bude muset být teprve zpracováno. Peter S' phan Jungk neumí česky, nezná českou literaturu ani české dějiny — a tak nemoh v tomto ohledu přijít s něčím objevným. A navíc se nemohl dostat do Prahy. Někde e dokonce zdá, že si werflov- ský badat d ani neuvědomil souvislosti, které se zc ají být jasné. Tak když vypráví, jak někol kaletý Franz Werfel volal při každém s natření lokomotivy na dnešním Masaryko ě nádraží s dětským nadšením »Mašina! dašina!«, neví, že tohle podivné slovo mí co dělat s českým lidovým označeniu, lokomotivy. Když v Praze došlo koncem minulého století k nepokojům, při nichž dav zaútočil na p ižské Němce a německy mluvící Židy, vi ú v tom autor vlastně nevysvětlitelné p otiněmecké a protižidovské výstřelky - o tehdejší nešťastné jazykové politice Vídně zřejmě nikdy neslyšel. Ne- znamer. i to ovšem, že by se nesnažil pochopit lěkteré souvislosti Werflova života s český m prostředím. Na několika místech zdůrazňuje, že Werflc za česká chůva Barbora Šimůnko- vá vštípila svému svěřenci znalosti češtiny, vyprávěla mu české pohádky a vodila ho do pražských katolických kostelů. Werf- lův celoživotní zájem o katolictví jistě pramení z dětských dojmů, které mu zprostředkovala jeho česká chůva. Peter Stephan Jungk už ale nešel tak* daleko, aby se zabýval Werflovými sty kyj s českou společností. Werfel býval hostem* dnes už legendární kavárny Areo, kde se scházeli čeští a němečtí pražští literáti. Zajímal se velmi živě o husitství — později mu věnoval divadelní hru »Das Reich Gottes in Böhmen« (Boží říše v Čechách) —, jenže z monografie se nedovíme, odkud Werfel čerpal znalosti o Husovi a jeho době. Werfel se musel zabývat moderní českou literaturou, jinak by neznal Bezručo- vy »Slezské písně« a nesnažil by se o Ijejich propagaci v německém překladu. Několik let — před první světovou válkou a za ní — sloužil německý autor spolu s Čechy na vojně a stýkal se s Čechy i při jiných příležitostech. Od roku 1918 do roku 1944 byl československým občanem a měl československý pas. V r. 1939 se hlásil k službě v československé zahraniční armádě ve Francii, kvůli srdeční vadě ho však lékařská komise neuznala za zdravotně schopného. Jungk upozorňuje, že Werflův román »Barbara oder die Frömmigkeit« (Barbara nebo zbožnost) je literární reminiscence na Werflovu chůvu Barboru Šimůnko- vou. Je ovšem otázka, zda kromě »husitského« dramatu o české chůvě neexistují další náměty v dílech pražského německého autora. Na tuto otázku zatím nemáme odpověď. Spojeným úsilím germanistů a bohe- mistů by bylo možné zjistit, která česká literární díla a které české reálie by přicházely v úvahu jako předloha pro části literární tvorby Franze Werfla. Bylo by nutné zabývat se zejména pražským prostředím mladého Werfla — a k tomu je nezbytně nutné prozkoumat pražské archívy. A navázat spolupráci s českými odborníky, neboť mnoho pramenů existuje jen v češtině. Jistě by nebylo na škodu, kdyby některý pražský odborník zpracoval téma »Franz Werfel a Češi« — taková práce by měla vyjít rovněž i německy, aby seznámila světovou germanistickou veřejnost s tímto důležitým námětem. Monografie Petra Stephana Jungka shrnula dosavadní bádání o životě a díle Franze Werfla a přinesla některé nové poznatky, zčásti i v oblasti Werflových styků s Čechy. Nyní by bylo důležité, aby česká strana doplnila tuto práci o výsledky vlastního bádání. Zasloužila by se tím o významné rozšíření našich znalostí a jistě by takový doplněk s vděčností přijal i autor nejnovější monografie o pražském rodáku Franzu Werfelovi Peter Stephan Jungk. ® □□□ □□□ □□□□ □ □□ □□□ □□□□ REPORTÉR (POLYGON) 4/90 37 [pageend37]ADOLF F. J. KARLOVSKÝ KŘÍŽ Vojenský tribunál státního soudu mě sice odsoudil na smrt, ale už při vynesení rozsudku mi trest zmírnil na »pouhých« 25 let, prý »s přihlédnutím k mládí obžalovaného a k jeho válečným zásluhám«. Pak, po letech pobytu v »Nápravných (my jsme říkali v náramných) zařízeních ministerstva vnitra« došlo v Rusku k politickému tání, všechno se svedlo na Stalina a Zápotocký mi snížil trest na 14 let. To už měli soudruzi za sebou vyřizování svých soukromých účtů, a tak jsem se jednoho dne v leopoldovské pevnosti setkal i se svým bývalým prokurátorem pplk. dr. Vašem, který znal mnoho ze zákulisí socialistické justice a zřejmě tedy někomu překážel. V Leopoldově se vyznal, seděl tam už za první republiky za špionáž, tehdy ve prospěch fašistického horthyovského Maďarska, a zápisy o jeho pobytu tam ještě byly zachovány. Vysvobodil jej až mnichovský diktát. Soudruhům se jeho minulost zřejmě hodila, protože v důsledku toho ochotně a iniciativně odpravoval jak důstojníky ze zahraniční armády ze Západu i z Východu, tak i z domácího odboje. Krátce nato přinesl zase kdosi z Jáchymova zprávu, že tam s posledním transportem vězňů přijel také bývalý obézeťák (Obranné zpravodajství, jehož šéfem byl Reicin, popravený se Slánským), můj vyšetřovák škpt. Rališ. Patřil mezi tak zvané »naftalíny«, tedy důstojníky, kteří se za války nezúčastnili odboje, opatrně čekali, jak to dopadne a v důsledku toho měli zastavený postup. Pak ale oblékli naftalínem nasáklou uniformu, vstoupili do komunistické strany a ta se, s pomocí ministra Svobody, o jejich povýšení postarala. Vědom si tedy toho, že nad oběma soudruhy, jimž především vděčím za své odsouzení, už také spadla klec, rozhodl jsem se zkusit štěstí a napadnout svůj rozsudek, což byla ovšem pro prokuraturu nepříjemná věc, ježto jsem byl odsouzen jen na základě indicií. Armádní generál Hasal, bývalý přednosta vojenské kanceláře dr. Beneše, který ke mně poslal spojku, byl už od sokolského sletu bezpečně v USA, a moje přítelkyně baronesa de Kock a její strýc, generálmajor van der Plass, královský nizozemský vojenský atašé v Praze, měli diplomatické pasy a nemohli být tedy nikdy vyslechnuti. Proto také můj rozsudek, začínající proslulým obratem »soud nabyl přesvědčení«, spočíval vlastně jen na posudku vojenského »soudního znalce«, který byl k nám na Hlavní štáb přemístěn teprve několik týdnů před mým soudem a do té doby nikdy ve vojenském zpravodajství nepracoval. Nikomu se tedy do nového procesu nechtělo a protože jsem měl už odsezeno devět let, tedy přes polovinu upraveného trestu, navrhl nakonec prokurátor mému obhájci, že budu propuštěn na podmínku, jestliže podepíši, že svou žádost o obnovu řízení vezmu zpět. Byl to sice vyložený »Kuhhandel«, ale řekl jsem si, že to je jistější a hlavně bez nerváků, které bych během nového soudu prodělával jak já sám, tak moje rodina. A tak jsem najednou stál v půjčeném civilu před pankráckou věznicí, s připomínkou, abych si co nejrychleji opatřil osobní papíry a našel zaměstnání, nebo že budu znovu zatčen podle nového paragrafu, »za příživnictví«. Během mého věznění se u nás ale všechno změnilo, a tak jsem bez přípravy vkročil do úplně cizího světa, kde bylo problémem najít i jen matriku se zápisem o mém narození, která už nebyla na faře, kde jsem byl křtěn, ale kdesi na matričním úřadě. Přišel jsem totiž na svět na pražské Štvanici (mé mamince pomáhal při porodu dr. Steinbach, tehdy ještě ne »Svědek téměř stoletý«), křest jsem ale dostal na Smíchově, a tak mi nějaký znalec poměrů poradil, že se mám obrátit na národní výbor na Vinohradech, teď už nikoliv královských. Stál jsem proto jednoho rána na plošině tramvaje jedoucí z Karlova náměstí Ječnou ulicí a hleděl do husté mlhy, ve které nebylo vidět ani okraj chodníku. Náhle však zavál lehký větřík a já jsem v bílé kaši zcela jasně spatřil obličej četaře Václava Rotta, který byl zástupcem velitele 1. čety mé pěší roty na konci války a jedním z nejlepších vojáků, které jsem poznal. Také on mne zřejmě poznal, slyšel jsem jeho výkřik a dupot, jak se obrátil a klusal za tramvají. Vystoupil jsem na nejbližší stanici, rozběhl se směrem ke sv. Ignáci a někde v polovině cesty jsme se v té mlze setkali. Vašek mě začal vítat a objímat, přičemž se dopustil řady těžkých urážek strany a vlády, vyptával se na mé osudy a na mé plány do budoucna. Odpovídal jsem mu a můj pohled přitom náhodně spočinul na klopě jeho kabátu, kde měl zapíchnutou nablýskanou miniaturu Válečného kříže. Přerušil jsem v té chvíli tok jeho řeči a zeptal se, kde je možné teď, v roce 1957, tuto insignii koupit, protože se mi ztratila při domovní prohlídce po mém zatčení. A tehdy jsem zažil tu nejkrásnější chvíli po svém propuštění. Vašek se mi podíval do očí, vytáhl jehlici s křížkem ze svého obleku, zapíchl ji do mého saka a řekl: „Víš, dnes už to neseženeš po celé Praze, protože komouši se za okupace snažili zajistit si především výchozí pozice pro poválečnou politiku, a tak neměli moc času, aby si kříž vybojovali. Nemají tedy také zájem, aby jej nosili ti, které nikdo nemusel osvobozovat. Ty jsi mě ale jako můj velitel na můj Válečný kříž navrhl a tak dnes musíš alespoň tu miniaturu ode mne přijmout, ve jménu nás všech, kteří jsme pod tebou sloužili a zůstali věrni tomu, zač jsme do toho šli.” Já jsem v té chvíli viděl, že jsme snad opravdu nebojovali zbytečně... ® STANISLAV NOVÁK: SVÍCEN SOCHAŘ STANISLAV NOVÁK, narozený 1958 v Praze, žijící a tvořící ve Švýcarsku, vystavoval svá díla v červnu a červenci v Hauterive (NE). V tomto roce bude ještě vystavovat v curyšské galerii Verena. 38 REPORTÉR (POLYGON) 4/90 [pageend38]PORADY tÿkajici se pojišťování, financování, podnikáni, koupá a prodeje nemovistí (včetně firem) NEUTRÁLNÍ EXPERTIZY AGENTUR PAZDERA Kreuzplatz 20, CH-8008 ZÜRICH - Telefon 01 / 932 32 22 • Kladete si někdy otázku, zda je Vám známý způsob sociálního zabezpečeni, jak si dobře a šetrně zařídit svou nemocenskou, co s opožděným vstupem do AHV, jak vysoké bude Vaše důchodové zabezpečení, co se stane při přestěhováni s »mým« zajištěním, atd. ? • Uvažujete o podnikání v budoucnosti resp. o koupi rodinného domu, chaty ? • Chtěli byste výhodnou půjčku ? • Chcete uložit peníze s vyšším úrokem než poskytují banky a nevíte jak ? • Jak šetřit a neztratit vysněný cil ? • Zajímáte se o koupi cenných papírů? Je pro Vás pětinásobek při výdělku zajímavý? • Zajímáte se o koupi nebo prodej nemovitosti? • Víte, jak velkou náhradu mzdy budete brát v době pracovní neschopnosti při onemocnění nebo po úrazu ? • Máte zájem o vysvětleni možných kombinací různých pojistek ? • Láká Vás výhodná nabídka na »třetísloup« pensijniho zajištění? • Chtěli byste vědět, co je účelné a co není bezpodmínečně nutné si pojistit? Právě nyní záleží na tom, do jakých rukou se dostanete a jak daleko sahá možnost onoho odpovědného pracovníka. Rád Vám poskytnu veškeré informace ve Vaši mateřštině. Hubert P. PAZDERA POZOR! NOVINKA! POJIŠTĚNÍ ŘIDIČSKÉHO PRŮKAZU Nabízíme pojištění řidičského průkazu pro řidiče z povolání i pro řidiče amatéry. KANÁRSKÉ OSTROVY, týdenní pobyt v appartementech např. Dolores, Mercedes. Dva týdny Fr. 1200.—Jeden týden USA již od Fr. 890.— (let Curych — New York a zpět). Další nabídky vč. hotelu rádi dodáme na požádání. ZIMNÍ HIT 1990/1991: okružní jízdy po Karibiku v superluxusních lodích od ... . Fr. 850.- Fr. 1990 - VÁNOCE V ČÍNĚ a v Arabských emirátech od 23.12.90 do 6.1.91 pouze za . . . Fr. 2250.— Supernabídky pro Dálný východ: Malaysia, 2 týdny2490.— Borneo, 2 týdny 2740.— Langkawi .... 2695.— Pattaya/Thailand.2495.— ZAJIŠŤUJEME DOVOLENÉ PO CELÉM SVĚTĚ: letecky, lodní zájezdy (novinka: dovolená s dopravní lodí), busem, vlastními auty — hotely — byty, prostě VŠE, CO SOUVISÍ S CESTOVÁNÍM! NAŠE DVACETILETÁ ZKUŠENOST JE ZÁRUKOU PRO VAŠI SPOKOJENOST Naše kancelář je otevřena od rána 08,30 až do večera 18,30 h. Veškeré pojistky na Vaše cesty: ELVIA, Winterthur-Intertours, Europäische Versicherung — i pro osoby přes 80 roků! Zajišťujeme vše: lety - auta - byty - lodě - motorhomy - bungalowy atd. atd. Těšíme se na Vaši návštěvu u nás v Effretikonu v Effi-Märtu nebo na Vaše telefo- nické zavolání: g 052 / 32 70 70 nebo 052 / 32 70 90._____________________ 20 LET KRAJANSKÉ CESTOVNÍ KANCELÁŘE POJIŠTĚNÍ NÁVŠTĚV Z ČESKOSLOVENSKA nebo jiné země Jistě uvítáte možnost uzavřít výhodné pojištění nemoci, úrazu či úmrtí, event, vč. převozu nemocného či zemřelého na náklady pojišťovny (i nad stáří 85 let). - Pojištění od 0,22 Fr. na osobu a den! Informujte se u: AGENTUR PAZDERA Kreuzplatz 20 CH-8008 ZÜRICH Telefon:CH: 01 932 32 22, D: 00411 - 932 32 22 Provoz 24 hodin denně, včetně nedělí a svátků. ÚŘEDNÍ PŘEKLADY Vašich dokladů pro veškeré oficielní účely výhodně a do 3 dnů provádí diplomovaný překladatel a soudní tlumočník Ing. JIŘÍ KOMÁREK Tösstalstrasse 74 8636 WALD (ZH) Telefon 055/95 52 73 PRODEJNA ČESKÝCH KNIH a PŮJČOVNA VIDEO KAZET je otevřena denně na Badenerstrasse 698, 8048 ZÜRICHTelefon 01 / 62 . . .KRAJANSKÁ CESTOVNÍ . . . . . KANCELÁŘ C-TOURS .... .... v Effretikonu sděluje:.......... Pravidelná autobusová doprava na lince Brno - Praha - Curych - Bern a zpět............................... Fr. 60.— Odjezdy z Brna každý pátek večer, odjezdy z Bernu každou neděli večer. Rezervace míst je nutná minimálně 14 dnů předem. Naším zástupcem v Brně je p.Snášel a je k zastižení na telefonním čísle 62 15 46. C-TOURS, 8307 EFFRETIKON Tel. 052-32700 nebo 052-327090 DĚDICTVÍ CS. OBČANŮ v e Šv ý c ar s k u a n ěmec k u vyřizuje firma: PAZDERA für Versicherungs-, Finanz- und Unfernehmensberatung sowie Immobilienhandel und Vermittlung Kreuzplatz 20, CH-8008 Zürich /* 01/932 32 22 Z* 01/252 77 47 Telefax 01/932 5203 REPORTÉR (POLYGON) 4/90 39 [pageend39]REPORTÉR CH-8048 ZÜRICH, Postfach 1737 Dvouměsíčník »REPORTÉR« vychází v měsících leden, březen, květen, červenec, září a listopad. Vydavatel: Ludvík Friede (POLYGON Verlag, CH-8048 ZÜRICH, Postí. 1737) Telefon: (01) 432 17 68 Vedoucí redaktor: Vladimír ŠKUTINA Spolupracovníci redakce: Jan BENEŠ, USA Jindřich BERNARD, Německo Zbyněk ČEŘOVSKÝ, Německo Jan DRÁBEK, Kanada Jaroslav DRÁBEK, USA Julius EFFENBERGER, Švýcarsko Karel GELNAR, Švýcarsko Jiří HOCHMAN, USA Pavel KANTOREK, Kanada Adolf. F. J. KARLOVSKÝ, Švýcarsko Přemek KOCIÁN, USA Josef KOLÁČEK, Vatikán Helena KOSKOVÁ, Švédsko, Jan KRISTOFORI, Norsko/Švýcarsko Tomáš KRYSTLÍK, Německo Blanka KUBEŠOVÁ, Švýcarsko Robert F. LAMBERG, Dánsko Jindřich LION, Rakousko Frank MARLOW, USA Jára MECÚ,USA Antonín MĚŠŤAN, Německo Ján MLYNÁŘÍK, Německo Jiří MORAVA, Rakousko Jiří NEHNÉVAJSA, USA Karel NEŠVERA, Německo Stanislav NOVÁK, Švýcarsko Tomás' NOVOTNÝ, Austrálie Miriam PALETOVÁ, Jižní Afrika Jan PROCHÁZKA, Německo Ota RAMBOUSEK, USA Milan RODEN, Austrálie František SCHWARZENBERG, Rakousko Jindřich STIKAROVSKÝ, Jižní Afrika Pavel STILLER, Německo Rudolf STROEBINGER, Německo Ivan SVITÁK, USA Karel TRINKEWITZ, Německo Ota ULČ, USA Vladimír VALENTA, Kanada Dagmar VANĚČKOVÁ, Rakousko Václav VÝTVAR, Německo Arnošt WAGNER, Kanada Otakar ZOUFALÝ, Německo ROČNÍ PŘEDPLATNÉ: pozemní a lodní cestou.........Sfr. 33.- letecky............................... Sfr. 39.— nebo ekvivalent v jiné měně. Tiskne: Milan C1MBUREK, Badenerstrasse 698, 8048 ZÜRICH. Telefon 01 / 62 68 78 Zamýšlíte podnikat? Chcete si půjčit za nízkých úrokových sazeb peníze a na vysoké je zpeněžit? ČTYŘ- AŽ ŠESTINÁSOBNÉ ZVĚTŠENÍ KAPITÁLU Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností. Můžete se spolehnout, že Vám objektivně poradíme spojení, které je pro Vás osobně nej výhodnější. Znáte desatero výhod POJIŠTĚNÍ VAŠEHO KAPITÁLOVÉHO SPOŘENÍ VE ŠVÝCARSKU? Víte, jak platit splátky z ciziny do Švýcarska, jaká skladba pojistky je pro Vás osobně nejvýhodnější? Rádi Vám vše vysvětlíme naší mateřštinou, rádi Vám nestranně poradíme V POJIŠTĚNÍ, PODNIKÁNÍ, FINANCOVÁNÍ, PŮJČKÁCH, NÁKUPU A PRODEJI LÉKAŘSKÝCH PRAXÍ, FIREM, DOMŮ. POJIŠTĚNÍ PRO NÁVŠTĚVY Z ČSSR A JINÝCH ZEMÍ (nemoc, úraz, převoz, smrt) Pro cizince nabízíme POZEMKY A DOMY s povolením pobytu ve Švýcarsku, vč. financování. 45 ze Švýcarska: 01-9323222, ze Spolk. republiky Německo: 00411-93232 22, z Rakouska: 0501-932 32 22, z Velké Británie: 010411-932 32 22. K disposici Vám jsme denně (i ve svátcích) plných 24 hodin. fůr Versicherungs-, Finanz- und Unternehmensberatung PAZDERA sowie Immobilienhandel und Vermittlung Kreuzplatz 20, CH-8008 Zürich KRAJANSKÉ STŘEDISKO DENIA - ŠPANĚLSKO Na výběr jsou: garsonky, byty řadové domky, vilky a pozemky. V Denii najdete příznivé klima, kouzelný kraj a nové přátele ze všech koutů světa. »LA PEDRERA II« - VESNIČKA KLUBOVÉHO RÁZU Fáze 1 je dokončena a vyprodána. — Fáze 2 s klubem je ve výstavbě. Bližší informace, prodej a pronájem: DIVA IMMOBILIEN K. & V. DIVOKÝ Segantinistrasse 9, CH-8049 ZÜRICH Telefon 01 - 341 21.56 fructus TRADGÀRDSGATAN 2 GBG I 13Í|-130129 FIT FOR LIFE OVOCNÁ CUKRÄRNA V GOTEBORGU VÁM NABÍZÍ: ovocná polévky, ovocné speciality, ovocné zmrzliny, ovocné dorty NA VAŠI MILOU NÁVŠTĚVU SE TĚŠÍ RODINA LINKOVÁ TRÄDGARDSGATAN 2 411 08 GÖTEBORG Telefon 031 / 130129 HOTEL- PENSION Majitelka: Jana Šramová Zpříjemněte si u nás svůj pobyt, ať kratší či delší, budete-li v Norimberku. V létě máme k dispozici velkou slunnou terasu. — Místnosti cca pro 20ósob pro soukromá setkání. — Máte-li čtyřnohého přítele, může přijít s Vámi. 8500 Nürnberg 40, Comeniusstr. 8 Telefon 0911/ 44 84 48 (přímo proti jižnímu východu hlavního nádraží) [pageend40]