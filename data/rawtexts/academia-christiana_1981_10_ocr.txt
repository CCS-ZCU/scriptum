ACADEMIA CHRISTIANA Buletin Křesťanské akademie, studijního a vydavatelského ústavu Cyrilometodějské ligy. Číslo 10. Březen 1981. Via Concordia 1 I-OO193 ROMA OBSAH: I. Činnost organizační. TI. Vydavatelská činnost. III. Symposia let 1977, 1978 a 1980. [pageend1]TÍMTO BULETINEM navazujeme na serii, přerušenou od r. 1977. Jeho účelem je být pojítkem mezi členy a spolupracovníky Křesťanské akademie. Jak bude dále vyloženo, Křesťanská akademie pokračovala i v uplynulých čtyřech letech ve své základní, tj. publikační činnosti a také se podařilo uskutečnit několik zdařilých symposií. Bylo to právě na posledním takovém symposiu, pořádaném loni v září v Brixenu, kde bylo římskému ústředí uloženo vydat nový buletin a v něm jak členy tak i spolupracovníky informovat o rozhodnutích organizačního rázu, která tam byla přijata. I. Podobně jako při všech předcházejících symposiích konala se i za bri- xenského symposia (5.-6. září) obvyklá schůzka přítomných členů KA; tentokrát mělo být připraveno řešení některých otázek týkajících se organizace a vedení KA a posoudit její dosavadní činnost; tak to bylo oznámeno už v prvním dopise, ohlašujícím konání symposia. Tyto svolávací dopisy, jak oznámil dosavadní výkonný sekretář Petr Ovečka, byly poslány na adresu asi 60 členů KA v Evropě - KA jich má celkem na 80. Nebyly poslány do zámoří členům, o nichž se dalo předpokládat, že na symposium nepřijedou, a také těm členům, i z Evropy, kteří už řadu let s římským ústředím neudržují styk a o činnost KA neprojevili zájem. Ůa schůzku, která z časových důvodů byla rozdělena na večery 4. a 5« září, přišlo 22 až 2'9 členů, též předseda KA dr. Karel Schwarzenberg. V duchu s 10 a 11 stanov - požadujících, aby valnému shromážděni byla přítomna alespoň jedna pětina členů, což bylo splněno - všichni přítomní přijali, aby se schůzka stala tímto shromážděním, které by mělo právo měnit stanovy, dát absolutorium jejímu dosavadnímu vedení a zvolit nové činovníky. Sekretáři byl dán úkol všechny členy seznámit buletinem s eventuálnímu změnami« . Schůzku zahájil mons.dr. Karel Vrána, který od posledních voleb vedení KA r.1979 vedl sekretariát spolu s jezuitou Petrem Ovečkou; protože se r.1978 stal rektorem koleje Nepomucena, žádal, aby už jako sekretář nebyl potvrzen. Připomněl, že už po několik let se volá po oživení činnosti KA, po přehlédnutí jejích stanov a po revizi voleb jejích činovníky; naléhalo ha ho také České náboženské středisko Velehrad, které vede administrační záležitosti KA a jehož KA je součástí, na svých valných zasedáních v Nemi r.1979 a. v Gazzadě r.1980. K návrhu, který podal už loni, připojuje ještě: 1. rozšířit vedení KA, tzv. redakční kolegium o místopředsedy, kteří by byli jakýmisi mluvčími oblastí, v nichž je více členů KA, kteří o sobě vědí a poněkud spolupracují. [pageend2]5 2. K splnění úkolů, které má KA vůči českému exilu i domovu, a jako přínos k uzrání názorů a problematiky, jež se poslední léta vyskytly, pokusit se o vydávání nějaké nové řady "Sešitů" či "Sborníků", v nichž by našly své uplatnění texty, které nemohly být'uveřejněny v revui- "Studie". První bod návrhu byl přijat po krátké živé diskusi a v tomto smyslu opraveny příslušné paragrafy stanov KA, a hned bylo přikročeno k volbě'těchto "oblastních místopředsedů": pro ítálii byl zvolen mons. ThDr. František Planner, sekretář KA v jejích těžkých letech padesátých a šedesátých, s pověřením’ být i římským výkonným předsedou; pro Německo - dr.Hana Karasová; pro Benelux - inž. František Pinďák, který volbu přijal až po skončení diskuse o revui Studie; pro Anglii - Alexander Tomský; a pro Švýcarsko - salesián P. Josef Smimčík. Doufá se, že na příštích zasedáních bude možné mít oblastní místopředsedy i pro jiné země či oblasti. Po skončení volby místopředsedů bylo dáno absolutorium dosavadnímu vedení a přikročeno k volbám nových činovníků. Předsedou byl zvolen opět, dr.Karel Schwarzenberg a sekretářem jezuita P.Petr Ovečka. Byli také zvoleni, popř. potvrzeni ostatní členové redakčního kolegia: za měsíčník Nový život je zodpovědný P.Petr Ovečka, za edici -Studium - mons.dr. Karel Vrána, za literární edici- Vigílie- P.Petr Ovečka, za náboženskou edici - mons.dr.Jaroslav ,;- Polc; za edici "skála", uveřejňující české překlady papežských encyklik a výnosů - salesián P.Ladislav Dittrich. Archivářem byl zvolen P.Václav Steiner, který také pracuje v edici náboženské a v redakci Studií. Revui "Studie" a hlavně jejímu dosavadnímu zaměření byl věnován celý večer 5.9. Výslovně si to přálo plénum ČNS Velehrad; na zasedání předloni i loni. Redaktor Studií dr.Karel Skalický krátce vyložil redakční linii revue: chce sloužit církvi ve světě -a hlavně v naší vlasti, víře a národu; zmínil se též o způsobu výběru článků a o pastoračním zaměření Studií-: jsou orgánem KA, která je studijním ústavem Cyrilometodějské ligy, exilové to- katolické akce intelektuálů. Ve velmi živé debatě, jíž se zúčastnili snad všichni přítomní, bylo poukázáno na přednosti a slabosti posledních pěti ročníků Studií, tj. od jejich rozšíření ze čtyř na šest čísel ročně. Vytyčená redakční linie byla v zásadě přijata, jen naléháno, aby byla dodržována. Jako redaktor byl pak potvrzen dr.Karel Skalický, za spoluredaktora zvolen dr.Antonín Kratochvil a za výkonného redaktora P. Václav Steiner. Na brixenské schůzce členů KA bylo dále diskutováno o distribučních těžkostech edicí ,KA; podle italských zákonů KA či středisko Velehrad nemohou "prodávat ": své knihy v pravém smyslu slova; členové KA si tedy musí vzít za ’svůj úkol přičinit se, aby knihy neležely ladem, tedy si je zakoupit a je rozšiřovat; to se týká v první řadě časopisů Nový život a Studie a knih [pageend3]4 z edicí Vigílie a Studium. V této souvislosti došlo též znovu k debatě o členském příspěvku. Stanovy říkají, že členové mají podporovat činnost KA u finančně "podle možností"; dřív to bylo vykládáno tak, že si členové zakoupí podle svého přání její knihy a budou platícími odběrateli obou časopisů. Plénum v Brixenu přijalo, aby tento členský příspěvek byl zaveden; členové že zan dostanou knihy, které KA vydává a o které mají zájem. Konečně bylo rozhodnuto, aby se konalo příští rok symposium o Mistru Janu Husovi, a to na základě zkušeností, které byly učiněny při symposiu pro českou mládež ve Svatém Martinu. Jeho přípravu a výběr řečníků si vzali na starost mons.dr.Jaroslav Polc s pí dr.Hanou Karasovou, kteří organizovali zmíněné symposium. V rámci tohoto symposia, bylo též řečeno, bude také zhodnocena činnost KA a pokračováno v diskusi o bodech, na něž nezůstal čas. II. Vydavatelská činnost, jak už bylo řečeno, pokračovala i v uplynulých letech. Pravidelně vycházely oba časopisy, a to i přes velmi zvýšené finanční zatížení. Jejich udržení musí být starostí všech členů, spolupracovníků i. přátel KA. Rovněž tak jen na přispění členů KA závisí udržení edicí Vigílie, literárního obsahu, a Studium, rázu filosoficko-vědeckého. Podle našich finančních možností vyšlo v edici Vigílie: nové vydání eseji a úvah Jana Čepa "Poutník na zemi; črty Věry Stárkové "Kniha o lidech"; novela Bohdana Chudoby "Smrt velkého boha. Pana"; vyprávění Bedřicha Svatoše "Tváří do světa", mariánské meditace v básních "Sluncem oděná" Václava Renče a básně Zdeňka Rotrekla "Hovory s mateřídouškou" a Ivy Kotrlé "Zde v pochybnosti". V edici Studium vyšel rozšířený sborník referátů pronesených na symposiu o umlčených spisovatelích ve vlasti "Slovo a naděje"; třetí díl svědectví o kulturním a náboženském pronásledování v ČSSR "Žaluji III. - Cestou k Siónu" od dr.Ant.Kratochvíla v koedici s CCC Books v Haarlemu; překlad známého anglického náboženského esejisty C.S.Lewise "Problém bolesti". K 20. výročí revue Studie - I. 1958-1978 - byl vydán jako zvláštní sešit seznam všech článků, uveřejněných v jejích číslech 1-60. Nejhojnější byla žeň publikací v edicích náboženských. Zmiňujeme se alespoň o novém vydáni Nového zákona v překladu P.Ondřeje M,Petrů v úpravě biblisty ThDr. Josefa Krejčího; o "Rozhovorech o evangeliích", jak se čtou v kostele v neděle a svátky podle pokoncilové úpravy do Václava Svobody a Pavla Skály; o odborném výkladu liturgických prvních a druhých čteních od ThDr.Josefa Hrbatý: "Světlo v temnotách" (cyklus "A"),"Setba a žeň ("B), "Cestou domů" ("C"); o životopise sv. Jana Nep. Neumanna, nově kanonizovaného našeho krajana, "Magnificat z Nového světa" od Josefa Koláčka; P.Koláček je též autorem biografie Aničky Zelíkové, která zemřela r.1942 v Napajedlích 1/ [pageend4]5 v pověsti svatosti, "Moravské Exsultet"; o životopisech sv. Augustina sv. Benedikta. V brožurkách řady "Skála" vyšel list Pavla VI. o hlásání evangelia, encyklika Jana Pavla II. "Vykupitel člověka" a projevy Jana Pavla I. "55 dní usměvu a pravdy". Všechny edice pravidelně oznamuje měsíčník Nový život a na požádání pošleme úplný seznam knih, které máme na skladě. III. V uplynulých čtyřech letech KA pokračovala také ve své činnosti kulturní pořádáním symposií. Referoval o nich také NŽ. Tak r.1977 hylo symposium věnováno umlčeným, hlavně křestanským spisovatelům ve vlasti. - R. 1978 se KA připojila ke vzpomínkovým oslavám 600. výročí smrti římského císaře a našeho Otce vlasti Karla IV. Symposium "Karel IV. a jeho doba" bylo svoláno do Norimberka, jednoho z jeho sídelních měst. Hlavní referáty, doplněné o řadu dalších studií, budou vydány tiskem v nejbližší době. Na organizaci tohoto symposia se zasloužila mnichovská KA a Česká katolická misie v Německu. - Ještě v prosinci roku 1978. bylo uskutečněno v místnostech římské koleje Nepo- mucenum malé symposium o otázkách ekonomických a filosofických,které navazovalo na schůzku našich odborníků v těchto.otázkách, uspořádanou rok předtím v Rotterdamu. Tak bylo navrženo uspořádat symsposium na téma "Bible a věda". Po několikerém odkládání bylo uskutečněno loni v září. Tam byla též širší diskuse o činnosti KA, jak se o tom píše pod bodem I. Zde ustřihněte---- ---------------------------------------- ------------------ Potvrzuji příjem buletinu KA č. 10 a beru na vědomí rozhodnutí brixenského zasedání jak o nich nahoře. Stvrzenka budiž považována za obnovení členské přihlášky, kterou jsem poslal před lety. Zašlete na adresu: Křesťanská akademie, Via Concordia 1 00195 Roma podpis [pageend5]6 V Brixenu, -zase v budově kněžského semináře, bude symposium i letos. Věnujeme je výrazné postavě našich národních i náboženských dějin Mistru Janu Husovi. Organizátoři pozvali řečníky taky z řad našich evangelických bratří. Jeden večer chceme i tentokrát věnovat debatě o naší práci, minulé i budoucí. Členové KA necht považují dolejší část této stránky za stvrzenku, že dostali tento buletin a že berou na vědomí rozhodnutí, jako nich pod I. Stvrzenka bude též považována za obnovení členství, které zaslali už před lety. Závěrem ústředí KA zase, deku je všem svým členům, spolupracovníkům a příz nivcům za veškeru jejich účast na její práci, kterou v mezích svých možností, finančních i personálních mohla vykonat za svých uplynulých třicet let. Právě loni vzpomínala na toto 30. výročí svého založení. O tuto přízeň prosí i do budoucna. Za římské ústředí Petr Ovečka, Mons. František Planner, sekretář místopředseda [pageend6]