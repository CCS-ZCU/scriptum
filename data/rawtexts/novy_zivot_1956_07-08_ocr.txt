O B S A H OPAT O N D R Á K : VŠEM CECHEM DOMA I ZA HRANICEMI . OLŠR : Z DĚJIN UNIONISMU V ČSR . POLC : P. MARIA A CÍRKEVNÍ JEDNOTA V DÍLE JEN- ŠTEJNOVĚ . ČEP : POLNÍ TRÁVA . MICHAL : BÁSNÍK ŽIVOTA A BOLESTI • KOSTKA: DOSTOJEVSKÝ ZNOVU OBJEVOVANÝ . CHESTERTON: O Č E T B Ě . STÁRKOVÁ: BŮH A DUŠE V MODERNÍ ANGLICKÉ FILOSOFII . JAN ÍČEK : VÍM, KOMU JSEM UVĚŘIL • STŘE D A : ČTYŘI STA LET JESUITŮ V ČECHÁCH . JEŠTĚ D SK Ý : VE STÍNU KOŠATÉHO STROMU . JU R E K : PROBLÉM VYSTĚHOVALECTVÍ A BRAZÍLIE . R O ZH LED Y . STALO SE DOMA, V EXILU A JINDE VE SVĚTĚ . O LEPŠÍ SVĚT . POZNÁMKY . DOPISY . DOTAZY . ODPOVĚDI. K. VIII. GER VEN EG SRPEN c [pageend1]n o v ý živ o t MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY • VYDÁVÁ KŘESŤANSKÁ AKADEMIE V ŘÍMĚ . ADRESA REDAKCE A ADMINISTRACE: NOVÝ ŽIVOT, VIA DELLA CONCILIAZIONE, 1. ROMA-ITALIA.- Časopis řídí redakční kruh. • Redakční uzávěrka 10. každého měsíce. • Předplatné na rok 1956 ; V Itálii 1800 lir (podpůrné 2.500 lir). Pro ostatní zemi 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Bližší návod, jak předplácet Nový život, je na poslední straně Časopisu, i se seznamem našich zástupců. • Vita Nuova. - Mensile • Con approvazione ecclesia- stica. • Autorizsazione Tribunále Roma N. 3779 del 16-3-54. • Direttore responsabile : P. Vincenzo Insolera. S. J. O P A T ONDRÁK V Š E M C E C H Ů M DOMA I V ZAH RANIČÍ Drazí čeští katolíci, už jen sedm let nás dělí od velikého jubilea pokřesťanění našeho národa — od jcdenácti- stého výročí příchodu svátých věrozvěstů Cyrila a Metoděje na staroslavný Velehrad. Chceme se na toto jubileum náležitě připravit celonárodní duchovní obnovou, abychom mohli o slavném výročí na svobodném Velehradě s Boží pomocí s celým národem opět zpívat : » Kolik to bouří nad vlastí se sneslo, o život bylo zápasit nám v boji, mohutné sídlo Svatopluka kleslo, Velehrad víry bez pohromy stojí ; apoštolů to dílo požehnané : dědictví otců zachovej nám, Pane! Velehrad náš ten rozkvétá vždy znova, nižádná moc už nám jej nerozboří, pokud náš národ v hloubi srdce chová důvěru k Matce, která divý tvoří ; Maria za nás prosit neustane : dědictví otců zachovej nám, Pane!« K uvědomělé přípravě na cyrilometodějské jubileum mají přispět i úmysly, které tu na americké Sázavě, v opatství sv. Prokopa v Lisle, vyhlašujeme v předvečer svátku sv. Cyrila a Metoděje. Činíme tak jménem biskupů v Československu, kteří nemohou dosud svobodně mluvit, a jakoby na jejich místě Vás všechny prosíme, abyste ty úmysly vzali za své a po celý rok se snažili důsledně je uskutečňovat. I. Veďte děti a mládež, a vůbec celé své oholí, k pravé Kristově víře a k ctnostnému životu podle ní, a to především vlastním příkladem uvědomělého křesťanského života. II. Každý den se modlete a obětujte za svobodu svých vězněných biskupů, knězi, řeholníků a řeholnic, a vůbec všech nevinně vězněných, a za osvobození celého národa. III. Zesilte alespoň desateronásobně tažení lásky. První úmysl hovoří o vlastním posvěcení a příkladu. Komunismus se snaží vytvářet z lidí, zvláště z nedospělých, bytosti proradné, nástroje zločinnosti, udavače atd. Jedním slovem : chce vtisknout lidské duši podobu satana, který v komunismu působí. Proto musíme tím horlivěji vytvářet v sobě člověka opravdu svobodného, člověka Božího, který dokáže vítězně })řemoci i zákeřný komunismus. To předpokládá život ve spojení s Bohem : v posvěcující Boží milosti. Příklad těchto opravdových křesťanů strhne i druhé. Jenom celí křesťané mohou zabránit dalšímu pronikání komunismu, a zachrání před ním i budoucí generaci. Arcibiskup Beran, který si zvolil jako heslo : » Eucharistie a práce «, často připomínal, že můžeme žít ve spojení s Bohem, jen když se budeme často posilovat přijímáním svátostného Krista a často se stýkat s eu-charistickým Králem : nestačí jen chodit do kostela, zpívat nábožné písně ; je třeba obrozovat se duchovně ve zpovědnici a čerpat novou sílu z častého sv. přijímání. Druhý úmysl je jasný : modlit se, a často se modlit a obětovat za svobodu všech uvězněných a za svobodu celého národa. Bůh dá pak jistě pocítit všem vězněným, zvláště ve chvílích jejich opuštěnosti, že jste jim blízko. Bude jim lehčeji ve chvílích, kdy jim bude stékat pot s čela anebo když znaveni klesnou na vězeňské kavalce. Vaše modlitby a oběti dokážou nadzvednout vězeňské závory a otevřít vrata žalářů. Modlete se za své vězněné pastýře a za všechny své drahé ve vězeních zvláště při ranním, a poledním vyzvánění k modlitbě » Anděl P á n ě«, a připojujte ke třem zdrávasům Otčenáš za ně. Modlitba při večerním klekání nechť patří všem pastýřům, kteří jsou ještě na svobodě, a všem těm, kdo jsou v nebezpečí zatčení. Kéž nás všechny spojí ve společné modlitbě hlas našich zvonů, kéž 138 [pageend2]by se jejich vyzvánění .stalo signálem k modlitbě za svobodu našich doma, za šťastný návrat uprchlíků do svobodné vlasti a za věčné spasení všech. — Vy pak všichni ostatní, kdo ještě nevěříte, kdo se neumíte modlit, postůjte tiše, až uslyšíte vyzvánění k » Anděl Páně «, vzpomeňte na všechny trpící a proste nebe o pomoc tak, jak to dovedete. A třetí úmysl : zesílil desateronásobné tažení lásky. Páska musí plnit celý náš křesťanský život. Všude doma — v Čechách, na Moravě a ve Slezsku, na Slovensku a na Podkarpatské .Rusi, poznamenanými šibenicemi a tábory nucené práce, zlobou a nenávistí — je třeba rozlít hřejivé světlo křesťanské lásky. V kolika rodinách ještě straší stíny, které tam zůstaly po návštěvách těch, kdo odvlekli jejich drahé! Kolik vdov, kolik sirotků, kolik dětí násilně odtržených od rodičů, kolik bratří a sester svedených ! Kolik lásky je tu třeba : upřímné lásky, plné dobrých skutků i dobrého slova ! Jménem všech těch trpících prosím Vás o lásku. Musíme naplnit nejdříve největší Boží přikázání : Milo váti budeš Pána Boha svého z celého svého srdce, ze vší síly své a ze vší mysli své, a svého bližního jako sebe samého. •len v této opravdové lásce roztaje nenávist a do Vašich domovů se navrátí pokoj. Buďte vlídní i k svedeným ! Potřebují lásky více, než snad myslíte. T oni mají nesmrtelné duše, které jsou povolány ke spáse ! Drazí, láska přemáhá všechno. Přemůže i zlobu komunismu. Tažení křesťanské lásky může způsobit opravdové divý — zachránit národ před dalšími pohromami. Zdesateronásobněme tažení lásky! V tom je veliké tajemství Vaší svobody a záchrany. Potom sc ndp. opat obrací ke krajanské Americe a Kanadě a k ostatním starousedlíkům v jiných zemích a prosí je, aby se snažili o posvěcení rodin a zvýšení počtu kněžských a řeholních povolání, aby pomáhali Národnímu sva/.u českých katolíků a krajanskému kat. tisku v jejich snahách, a především, aby se snažili o opravdovou lásku. A nakonec ujišťuje i nás, exulanty, že nás má stejně rád jako naše drahé trpící za Železnou oponou a své krajany za mořem. (Nikdo z nás o tom nepochybuje, neboť tolik z nás zakusilo, jak dobré a obětavé srdce má svatoprokopský opat, a proto s tím větší ochotou přijmeme jeho otcovské rady.) Drazí exulanti, mnohý z Vás je již zhnusen neplodností exilu, kterou působí především neláska a pudové sobectví. Kdyby bylo více víry v našem lidu, více příkladů svatosti, exil by byl lepší, svornější a vytvořil by více. Začněme proto plnit trojí úmysl, jak jsem jej vyložil. Posvěcovat sebe — žít křesťansky, modlit sc za svobodu a pracovat pro ni. A předeším se snažit o lásku. Té je nejvíce třeba. Musíme ji alespoň zdesateronásobnit! Vím, že mnohému z Vás se ukřivdilo. V exilu je mnoho věcí nevyvážených. Je v něm nastavěno ostnatých drátů někdy jako na ěesko-ně- meckérn pomezí. Železná opona nás rozděluje i ve svobodném světě. Vzájemná neláska a nespravedlnosti, vzájemné obviňování znemožňují práci, a to všechno svědčí proti Vám, jako byste si ani nepřáli svobody. Drazí exulanti, pohled na kříž, na ukřižovanou Lásku Vám ukáže nejlepší východisko. Musíme následovat Krista po cestě lásky. Láska nás sblíží, láska nám pomůže zjednat nápravu. Charitas vero aedificat — láska vzdělává, láska buduje ! Zdesateronásobněná jistě způsobí mnoho dobrého. Nakonec se obrací ndp. opat. ke kněžím krajanům i exulantům a povzbuzuje všechny k horlivé přípravě na cyrilometodějské jubileum. Končí své poselství těmito slovy : Drazí lidé v Československu, krajané a exulanti ! Od chvíle, kdy je v našem středu socha Matky Boží, určená pro Prahu, od chvíle sym- 139 [pageend3]holického usmíření, jistě všichni vidíte a cítíte zřetelné změny k lepšímu. Matka Boží je prostřednice všech milostí. Byla prostřednicí i českého národa, který k ní měl lásku snad jako málokterý národ na světě. S její pomocí jděme za cílem duchovní obrody každého z nás a celého národa. Pracujme pod její ochranou. Kráčejme pod jejím praporem, jako chodívali poutníci na Velehrad a jinam s touto písní na rtech : Vypros čeho třeba nám, našim dětem, rodinám, zachraň poli úrodu, žehnej národu. Metodějův národ haj, naši farnost, širý kraj. Vypros k dobru milosti, síly v starosti ... Vyslyš naše volání za smilování. Pros za nás, ó Panno mocná, pomocnice v každý čas, Maria, ó Matičko, oroduj za nás ! Končím prosbou k Vám všem : A ť mezi Vámi není lhostejných ! Jde o celou existenci národa a o Vaši záchranu. Sursum corda — vzhůru srdce, aby se stala skutkem prosba : Adveniat regnum tuum — přijď království tvé ! Z DĚJIN UNIONISMU V CSR JOSEF OLŠR Dějiny našeho moderního unionismu jsou v v podstatě dějinami jeho dvou pilířů — Apoštolátu sv. Cyrila a Metoděje (ACM) a Velehradské Akademie (AV) i jsou nerozlučně spojeny se jménem arcibiskupa Antonína Stojana. Již naši kněží buditelé (Sušil a j.) oživovali a šířili kult sv. Cyrila a Metoděje a s jejich úctou těsně spojovali myšlenku sjednocení všech Slovanů v katolické Církvi. Za tím účelem navazovali styky s jinými slovanskými národy, zvláště jižními. K dyž pak slovinský biskup A. M. Slomšek založil r. 1851 Bratrstvo sv. Cyrila a Metoděje, kroužky Bratrstva se rychle množily i v českých zemích. Zatím nadešla velká jubilea cyrilometodějská, r. 1863 tisícileté výročí příchodu sv. Bratří na Moravu, r. 1885 — tisícileté výročí smrti sv. Metoděje. Tehdy papež Lev X III. vydal svoji slavnou unionistickou encykliku » Grande mu- n u s« a rozšířil povinné slavení svátku sv. Cyrila a Metoděje na celou Církev. Velké národní a všeslovanské pouti shromáždily na Velehradě stotisícové zástupy, a tím ještě mocněji oživily cyrilometodějskou myšlenku nejenom mezi duchovenstvem, nýbrž i v širších kruzích věřících. Mladý Dr. Antonín Cyril Stojan, tehdy kaplan v Příboře na Moravě, přemýšlel, jak by se dala nejlépe zajistit trvalost hnutí vzbuzeného cyrilometodějskými oslavami. Slomškovo Bratrstvo se omezovalo jen na modlitbu za sjednocení a upadlo pro nedostatek dobré organisace. Proto Stojan si předsevzal založit novou organisaci, která by nejen modlitbou, nýbrž i prací usilovala o sjednocení všech slovanských křesťanů, Apoštolát sv. Cyrila a Metoděje. Po překonání četných obtíží se strany tehdejších rakouských úřadů Stojan dosáhl r. .1891 schválení »A p oštolátu « církevními úřady a následujícího roku i státními. Ková organisace našla porozumění nejen doma, nýbrž i u jiných slovanských národů, zvláště u Charvátů a Slovinců. V českých zemích před první světovou válkou ACM dosáhl 70.000 členů. Rozkvět » Apoštolátu « připravil půdu pro založení » Velehradské akademie «. Dr. Stojan svolával na Velehrad sjezdy českých studentů theologie ; zúčastňovali se jich také bohoslovci slovenští, charvátští a slovinští. Přednášky mívali církevní hodnostáři a profesoři theologických fakult. X a sjezdu r. 1904 Dr. Antonín Podlaha (pozdější světící biskup pražský) zdůraznil ve své přednášce potřebu zvláštní organisace, která by se zabývala odborně slovanskou theologií, katolickou i pravoslavnou — a vydávala svůj vědecký časopis. Výzva byla přijata s nadšením, a již následujícího roku začaly vycházet » Slavorum litterae theo- logicae « (SLT), nejprve jako dodatek » Časopisu českého kat. duchovenstva « a pak samostatně. Pro druhý ročník SLT si získaly již spoluredaktory a spolupracovníky z jiných slovanských zemí, katolíky i pravoslavné. Zásluhou SLT vzrostl značně počet zájemců o vědecké studium unionistických problémů, a tak bylo možno r. 1907 svolat na Velehrad první unionistický sjezd. Organisační přípravu sjezdu obstaral Dr. Stojan a sjezdu předsedal lvovský metropolita sjednocených Ukrajinců Ondřej Šeptický. Mezi účastníky sjezdu (3 biskupové a 76 kněží) byli zastoupeni Češi, Slováci, Poláci, Ukrajinci, Běloru- sové, Rusové, Bulhaři, Charváti, Slovinci, Němci a Italové. Svolání druhého sjezdu na r. 1909 vyvolalo ostrou polemiku v tisku, domácím i zahraničním. Ruský tisk viděl ve velehradských sjezdech jen politický podnik Rakouska, namířený proti Rusku. Rakouský vládní tisk útočil na velehradské sjezdy jako na protirakouský panslavismus podporovaný Ruskem ; a vyzýval vládu, aby sjezdy zaká- 140 [pageend4]žala a potrestala jejich pořadatele. Dr. Stojan, díky své popularitě v parlamentě a dobrým stykům s ministerstvy, překonal úspěšně všechny obtíže, a 31. července 1909 byl na Velehradě zahájen druhý unionistický sjezd, kterého se činně zúčastnili i dva pravoslavní duchovní. Na tomto sjezdu se také formálně ustavila »Velehradská akademie« jako vědecká společnost, která se zabývá studien slovanské theologie, pořádá velehradské sjezdy a vydává díla pojednávající o problémech křesťanského Východu. Roku 1910 ACM začal vydávat měsíčník » Apoštolát sv. Cyrila a Metoděje « pro širší veřejnost a následujícího roku A V převzala SLT a vydávala je déle pod titulem » Acta Academiae Velehradensis «. Velehradská akademie uspořádala r. 1911 ještě třetí unionistický sjezd a chystala čtvrtý, avšak první světová válka ho odročila na neurčito. ■* ■* ■* Když po válce na rozvalinách Rakousko- Uherska povstalo Československo a jiné slovanské státy, ACM a Velehradská akademie obnovily svou činnost ještě ve větším rozsahu. Dr. Stojan, který se zatím stal olomouckým arcibiskupem, svolal v létě 1921 užší a r. 1922 širší pracovní konferenci unionistických odborníků, která připravila program IV. unio- nistického sjezdu. Avšak sjezd pro smrt Stojanoví! v r. 1923 byl svolán teprve v r. 1924 jeho nástupcem arcibiskupem Dr. Leopoldem Prečanem. Velehradská akademie uspořádala na Velehradě ještě tři další sjezdy (r. 1927, 1932, 1936) a r. 1929 se konal zvláštní sjezd » Pro studiis Orientalibus « v Praze. Také » Apoštolát « se rychle rozvíjel po válce, především zásluhou svého předsedy arcibiskupa Prečana a ústředního tajemníka Dr. Františka Jemelky. R. 1925 byly revidovány stanovy ACM a potvrzeny Sv. stolicí, která uznala ACM za celoeírkevní organisaci a podřídila ji kongregaci pro východní Církev. Apoštolát pronikl také do Spojených států mezi české i slovenské emigranty, a místní odbočky ACM byly založeny ve 13 státech. R. 1926 byli posláni z Ústředí ACM do USA Dr. Jemelka a P. Pospíšil, aby tam upevnili organisaci Apoštolátu a zároveň připravili východní sekci světového eucharistického kongresu v Chicagu. S velkým pochopením podporovali šíření ACM v USA především čeští i slovenští benediktini z Lisle (opati Neužil, Ondrák) a kněží působící mezi emigranty z ČSR (na př. Msgre Zlámal, Dr. Karel Dostál ve svém » Hlasu « vycházejícím v St. Louis, a j.). Američtí členové ACM štědře podporovali svými příspěvky činnost Ústředí v ČSR. Téhož roku (1926) splynula s ACM slovinská Bratovština sv. Cyrila a Metoděje, ale z úcty k svému zakladateli zachovala své původní jméno. Péče o přípravu kněží horlitelů pro ACM vedla k založení » Apostolatus Unionis « (v r. 1926) pro kněze a seminaristy. Jeho členové jsou povinni šířit ACM ve svých farnostech. Diecésní organisace ACM z ČSR, Jugoslávie, USA, Polska a Francie byly spojeny v Ústředním ACM se sídlem v Olomouci a pod předsednictvím olomouckého arcibiskupa. Nákladem ACM vycházely měsíčníky » Apoštolát « v ČSR a » Kraljestvo B o žje« v Jugoslávii. Časopis ACM vždy věnoval ve svých článcích a zprávách velkou pozornost náboženským poměrům v Sovětském svazu. R. 1930 ACM uspořádal řadu přednášek a shromáždění, na nichž vyzýval k protestu proti nové vlně náboženského pronásledování v SSSR. Předseda ACM arcibiskup Prečan veřejně protestoval o měsíc dříve než sám papež Pius X I. Ústřední ACM a jeho diecésní odbory používaly fondů plynoucích z příspěvků farních skupin k finanční podpoře rozmanitých druhů unionistické činnosti : podporoval Papežský misijní ústav na Velehradě, vydržoval na studiích katolické i pravoslavné bohoslovce východního obřadu, umožňoval pravoslavným autorům filokatolíkům vydání jejich spisů, upravil pro východní obřad kapli Cyrilku na Velehradě, obstarával bohoslužebná roucha pro chudé kostely na Podkarp. Rusi a v Bulharsku, pečoval o ruskou emigraci v ČSR, zvláště o studenty a nemocné, pomohl zařídit knihovnu Východního ústavu v Lublině v Polsku, atp. Rozkvět unionistického hnutí v ČSR utrpěl těžkou ránu nacistickou okupací, časopis » A poštolát « a » Acta Academiae Velehradensis « přestaly vycházet, organisační činnost ACM a A V byla ochromena. Po válce r. 1946 začal opět vycházet časopis a v srpnu téhož roku byla svolána na Velehrad pracovní unioni- stická konference, na které se jednalo také o svolání unionistického sjezdu na rok 1948. Papež Pius X II. projevil zvláštní zájem o tuto konferenci a poslal účastníkům své apoštolské požehnání. Únorové události 1948 měly tragické následky i pro unionistickou činnost v ČSR. Časopis » Apoštolát« byl od svého obnovení trnem v oku ministerstvu informací, poněvadž pravdivě a neohroženě 141 [pageend5]psal o náboženském pronásledování v SSSR a v ostatních zemích ovládaných komunisty. Proto v prosinci 1948 časopis byl zakázán a postupně byla zastavena i veškerá organi- sační činnost ústředí ACM a Velehradské akademie. , * * * Unionistická činnost ACM a A V v Československu dosáhla světové úrovně. Velehradské unionistické sjezdy byly skutečně jedinečné toho druhu a úrovně v celé katolické Církvi. Zájem o sjednocení církví a studium křesťanského Východu jsou dnes rozšířeny v celém katolickém světě. Čeští katolíci mohou být hrdi na lví podíl, který měli na vzniku a rozvoji světového katolického unionistického hnutí. Je naší povinností pracovat i v cizině na unionistickém poli, abychom na něm neztratili místo, které nám patří. Poválečné události jen potvrdily životní význam sjednocení všech Slovanů v katolické Církvi. Náboženské roztříštění slovanských národů nesporně usnadnilo úspěšný nápor marxistického materialismu, a jen sjednocené síly všech slovanských křesťanů budou moci napravit nesmírné mravní škody způsobené marxistickými režimy. Násilím mohly být potlačeny v ČSR jen vnější projevy unionistické činnosti, ale ne její vnitřní podstata — apoštolát modlitby a oběti za sjednocení všech křesťanů. Apoštolát sv. Cyrila a Metoděje kladl vždy největší důraz na modlitbu a oběti, věren zásadám svého zakladatele arcibiskupa Stojana, který stále tvrdíval : Budeme-li denně obětovat milion svátých přijímání za sjednocení všech křesťanů, pak se toto sjednocení jistě uskuteční. N A TRADICI VELEH R AD SK ÝC H U NIONI- STICKÝCH KONGRESŮ chce navázat unionistic- ký kongres, který se bude konat v říjnu t. r. ve sva- toprokopském opatství v Lisle. Několik kardinálů, řada biskupů, opatů a katol. theologů už přislíbila účast. Podrobný program kongresu přineseme v zářijovém čísle NŽ. ★ ★ * LETOŠNÍ PRÁZDNINOVÉ DVOJČÍSLO jsme nevěnovali jednomu tématu, jako v minulých letech. Přináší » všehochuť« : unionismus, několik příležitostných článků věnovaných literátům z různých světů, jednomu výtvarnému umělci a jednomu světci. Všichni pomáhali hledat — každý svým způsobem — to nej důležitější v našem životě : Boha a duší. Touž otázkou se zabývá i filosofická studie Stárkové i povídka Čepová. Každý tedy může i v té rozmanitosti najít jednu nit, která všechno spojuje. Poselství ndp. opata Ondráka nám pak dává praktický program, jak pomáhat v druhých udržovat nebo hledat tyto nejvyšší duchovní hodnoty. Láska, ke které nás znovu vyzývá, je jen jejich promítání do denního života a nutná podmínka všech snah o pravé sjednocení. í. MARIA 1 C M JM U V DÍLE J I Ň M JAROSLAV POLC Málo Čechů si uvědomuje, že svátek Navštívení Panny Marie, který Církev slaví každoročně 2. července, je spojen s kusem české historie a pražským arcibiskupem Janem z Jenštejna. Tento se stal nástrojem Boží Prozřetelnosti, když jako mladý, sotva třicetiletý biskup míšeňský, zavítal r. 1378 do Prahy. V noci z 15. na 16. října toho roku uzřel ve věži arcibiskupského dvora v Praze strašné vidění : satan, oděný biskupskými rouchy a mitrou, odevzdal klíče Petrova stolce muži s tiarou, který je dychtivě přijal. V pozadí této pochmurné scény se náhle objevil obraz Madonny s děťátkem uprostřed jarního kvítí. Biskup Jan, k smrti poděšen, sdělil všecko svým přátelům na dvoře arcibiskupově a předpověděl budoucí rozkol v Církvi, aby, »až se to stane, uvěřili«. Za dvanáct dní poté přinesl posel zprávu o papežské roztržce. Toto bylo Janovi z Jenštejna ve vidění jasné, ale co znamenal obraz Matky Boží? Sedm let uplynulo. Kardinál a pražský arcibiskup Jan Očko z Vlašimě zemřel a odpovědnost za pražskou arcidiecési spočívala plnou tíhou na bedrech jeho nástupce Jana z Jenštejna. Všemi lidskými prostředky se dal do boje za uznání římského papeže Urbana VI. proti vzdoropapeži Klementovi VII, Zdá se, že vidění, které mu navždy živě utkvělo v paměti, bylo pro něj nejosobnějším a nejsilnějším důkazem pravosti Urbanovy. V masopustě r. 1385 se mu dostalo v Roudnici nového vnuknutí, které usměrnilo jeho snahy o jednotu Církve. Tentokrát to byla jasná idea mariánského svátku, svátku, který by oslavil chvalozpěv Matky Boží » Magni- ficat« a její návštěvu u sv. Alžběty na horách Judských. Tehdy spadly šupiny s očí arci biskupových, a on začíná náhle chápat přítomnost Mariinu ve svém prvním vidění. Jeho horlivá činnost o jednotu se obrací od lidských prostředků k pomoci Matky Boží. Nový svátek má být přípravou na duchovní obrození křesťanstva v době, kdy » se rozmohla nepravost a ochladla láska«, a současně projevem důvěry a oddanosti Královně, která vítězí nad všemi bludy a rozkoly. 142 [pageend6]Po poradě se svými rádci a theology, kteří ho ujistili o vhodnosti nového svátku, sedal sám do spisování nových jeho hodinek, a dával je rozepisovat a rozšiřovat. Mezi jeho sekretáři a horliteli pro svátek vyniká mistr Mikuláš z Rakovníka, » přeslavný básník v jak jej nazývá Jan Hus. Nový svátek Navštívení Panny Marie měl být vyhlášen na pražském provinciálním sněmu 15. června 1386. Poněvadž každému šlechetnému dílu se, kladou v cestu překážky, ani zavedení ‘tiového mariánského svátku netvořilo výjimku. Hned na počátku vyvstali kritikové a nepřátelé. Mezd nimi byl nej zarputilejší — snad proto, že neměl mladého arcibiskupa příliš v lásce — starý mistr Vojtech Ranků z Ježova, tehdy kanovník a scholastik pražské kapituly. Když arcibiskup Jan žádal kapitulu o souhlas, mistr Vojtěch podrobil myšlenku ostré kritice. Namítal, že je to novota v Církvi, že se zavádí bez souhlasu Apoštolské stolice a že je bez theologického základu, poněvadž byl vysněn v soukromých zjeveních. Arcibiskup se přesto nedal odradit, a svátek na uvedené synodě vyhlásil, při čemž pronesl homilii, v které vyvrátil i všechny námitky a dodal: » Neustoupím, neustanu pět svými rty chválu Marii. Marii budu velebit, Krista a Marii budu vzývat o pomoc proti nepřátelům a volat : Učiň mě hodným Tě chválit, přesvatá Panno, dej mi sílu proti svým nepřátelům ! « V létě 1386 vyjelo z Prahy do Sáma slavné poselstvo k papeži Urbanu VI. v čele s pražským světícím biskupem Václavem 0 . P. Neslo s sebou žádost pražského arcibiskupa o zavedení svátku Navštívení pro celou Církev a opis kněžských hodinek svátku složených Janem z Jenštejna. Arcibiskup ve svém listě prosil, aby » pro odstranění rozkolu, pro jednotu národů, pro jednotu svaté Matky Církve, jako díkůvzdání za to, ze Bůh a svátá Panna vytrhli papeže častěji z jeho strádání, a jako prosbu, aby králové sloužili Bohu «, zavedl Urban nový svátek, který by slavily všechny končiny země. Papež Urban VI. se chopil radostně myšlenky a odevzdal opis Jenštejnových hodinek kardinálům a theologům k prozkoumání. Arcibiskup byl vyzván, aby rozšiřoval tyto hodinky a vyzýval k zavedení svátku v jiných diecésích a aby vypsal papeži obsah prvního zjevení. Jan z Jenštejna rád uposlechl. Zasílal listy biskupům do Německa, Maďarska, ba i do vzdálené Anglie. Ve spojitosti s novým svátkem se začaly dít zázraky. Slepý farář ze Slatiny náhle prohlédl, jedna pražská měšťan ka byla náhle uzdravena na smrtelném loži, v Římě pak se uzdravil klerik Hugo, který slíbil, že bude šířit nový svátek. Když nadešel den slavnosti, 28. duben 1387, v mnohých diecésich v Evropě zněla po prvé při mši sv. Jenštejnova zbásněná sekvence : Za všech hodin pějme krásu libozvukem zpěvných hlasů, nebot slavnost sladká jest : hlasně pějme, chválu vzdejme, hlasem srdce povznášejme Matce Boží na počest. Tím však nebyl boj o nový svátek zdaleka ukončen. Vojtěch Ranků začal rozšiřovat po "Evropě svoje dílo, v němž zamítal nový svátek a dotýkal se nešetrně i osoby samého arcibiskupa. Ten byl nucen chopit se. péra a v plamenné obraně hájit svátek Navštívení. V závěru upozornil mistra na možnost brzké smrti, která by ho mohla osvobodit od slavení svátku s celou Církví. Skutečně, mistr Vojtěch zemřel brzo potom, aniž se dočkal konce jednání v Římě. Tři roky uplynuly od doby, kdy byla zahájena jednání se Svatou stolicí, a odpověď nepřicházela. Pražský arcibiskup se stával netrpělivým. Nečekaně však, 9. dubna 1389, svolává Urban VI. slavnostní konsistoř. Vleklá jednání theologů byla ukončena. Papež prohlásil za neobyčejné účasti kléru nový svátek Navštívení Panny Marie za svátek všeobecné Církve, a zároveň oznámil na rok 1390 milostivé léto a zkrátil dobu mezi dvěma svátými roky z 50 na 33 let. Mikuláš, pražský světící biskup, byl přítomen v Římě, a po skončení slavnostní konsistoře mu papež řekl: » Řekni arcibiskupovi, že kdyby nebylo svátku Navštívení, nikdy bych nebyl vyhlásil milostivý rok. Ať se za mne modlí k B ohu.« Radostná zvěst přelétla Alpy a dostala se do Prahy, právě když Čechy slavily koncem dubna nový svátek. Pražský arcibiskup oznámil slavnou novinu svému duchovenstvu i věřícím s kazatelny pražského dómu. Zmocnila se ho taková radost, že propukl uprostřed kázání ve vroucí slova díků Ježíši Kristu : » Kdybych mluvil jazyky lidskými i andělskými, nikdy se ti dostatečně neodvděčím. Toto vše mi stačí, vezmi si mou duši. Nemám hromady zlata nebo stříbra, nepatří mi ani království světa, a bez tebe a bez tvé Matky by pro mne nebylo nic, ani nebe, ani země, ani stvoření; jen tento nový svátek, tato nová radost mě potěšila v mé prostotě ... Necht přijme slávu dnešního svátku i svátá Matka Církev, která se, bohužel, zdá rozdělena svévolí bludařů, neboť ustanovením tohoto svátku byly položeny nástrahy mezi hadem a ženou, mezi rozkolníkem Robertem a ženou Církví svátou, ba samou Pannou Marií, jež přemohla všechny bludy. Ona totiž potře jeho hlavu, ona se přimluví u Syna, aby nastal mír z její moci a aby všichni uznali jednoho, pravého a nej vyššího pastýře našeho pána a papeže Urbana VI., abychom se stali v Církvi Boží jedno, jako je jedno s Otcem a Duchem svátým Ten, jenž je dnes slaven podivuhodně v životě Panny«. 143 [pageend7]Arcibiskup zaslal papeži a kardinálům děkovné listy psané zlatým písmem. Nový svátek se měl slavit po prvé 2. července 1389. V Římě se tak stalo s mimořádnou okázalostí. Papež byl přítomen bohoslužbám v basilice Panny Marie Větší, které se konaly přesně podle pražského, Jenštejnem složeného officia. Mezi sloupovím nejslavnější římské mariánské svatyně, slavnostně osvětlené nesčíslnými světly voskovic, ztiěla po prvé jménem celé Církve vroucí prosba Jenštejnova za odvrácení rozkolu : Ctihodná ty Matko Krista, v níž má slast svou bědný tvor, dítě tvé ti poetu chystá, pomoz těm, jež ničí mor. Lkáme obtíženi vinou, vůdkvní bud pro náš voj, k Tobě naše prosby plynou, s Životem nás opět spoj ! Pro svou cestu v horské výše, pro dnešní pout v širou dál, pro svůj život plný chval, překonati strasti světa, těla obtíž, Panno, přej, k tvému Synu duch ať vzlétá, to, přeslavná Panno, dej ! Večer z radosti nad novým mariánským svátkem, hořely v celém Římě slavnostní ohně na počest Matky Boží. Zdálo se, že vítězství Jenštejnovo bylo dobojováno. Dříve vsak, než papež Urban VI. mohl podepsat bullu přikazující slavit svátek v celé Církvi 2. července, zastihla jej 15. října 1389 smrt. Vydal ji však (» Superni benignitas «) jeho nástupce Bonifác IX. v den své korunovace 9. listopadu téhož roku. Asi koncem roku 1389 se vypravil pražský arcibiskup s početnou poutničkou družinou z Čech na pouť k hrobům apoštolských knížat, aby získal odpustky milostivého léta. V Římě navštívil novou hlavu křesťanstva, papeže Bonifáce IX., aby s ním projednal i některé otázky týkající se svátku. Zatím se totiž vynořila nová básnická officia k poctě tohoto svátku, sepsaná kardinálem Adamem Easton, bl. Rajmundem z Rapův a jinými. Jenštejno- vě severské latině byly vytýkány všelijaké vady. Autor však obhájil své básnické dílo ústně i písemně, a jeho officium se udrželo v mnoha diecésích. Arcibiskupu Jenštejnovi byla památka Navštívení Panny Marie u Alžběty tak drahá, že s ní spojoval nejslavnější okamžiky svého života. Když 2. července 1392 položil základní kámen k lodím velechrámu sv. Víta, učinil tak k poctě Navštívení Panny Marie a všech českých patronů. Tak spojil navždy tuto památku s první svatyní české země. Když se za čtyři roky vzdal pražského arcibiskupství, vyvolil opět tento svátek ke svěcení svého nástupce Olbrama ze Skvorce. Když konečně po bouřlivé pozemské pouti nadešel 17. červen M00, » nejdůstojnější v Kristu Pán a otec Jan, patriarcha alexandrijský, kdysi třetí arcibiskup pražský «, našel místo svého odpočinku v římské basilice sv. Praxedy, ve stínu jemu tak drahé svatyně Panny Marie Větší. Zemřel sice mimo vlast, ale nezapomněl na svůj stolí Ční chrám v Praze. Tam podnes hlásá slávu tohoto svátku a památku zbožného arcibiskupa kaple Navštívení za hlavním oltářem, kterou tam zřídili vykonavatelé jeho poslední vůle. A největší památka po něm : svátek, který Církev každoročně slaví 2. července, i když » barbarské « verše básníka arcibiskupa ustoupily jednoduššímu officiu. Svátek trvá, a podle slov arcibiskupa Jenštejna má trvat do skonání věků. Vždyť sama Matka Boží předpověděla v Magnificat : » A od té chvíle mě budou blahoslavit všechna pokolení. « Autor článku, dp. Jaroslav Pole, odchovanec pap. koleje NepoTmicenum v Římě, připravuje větší studii o arcibiskupovi Janu z Jenštejna. Tuto první ukázku z díla o velikém pražském arcibiskupovi připisuje vdéčne jeho nástupci, ndp. arcibiskupovi Josefu Beranovi, který se kdysi také zabýval touto otázkou a uveřejnil o ní r. 1935 článek v Časopise, kat. duch. V NAŠEM EXILU A V NOVÁCH DOMOVECH Z protestní manifestace v Londýně za sovětské návštěvy. 144 [pageend8]K 400. VÝROČÍ SMRTI SV. IGNÁCE Z LOYOLY, ZAKLADATELE TOV. JEŽ. přinášíme reprodukci světcova obrazu od českého malíře Ignáce Raaba T. J. z hlavního oltáře kostela sv. Ignáce v Praze na Karlově náměstí. Připojujeme k němu několik slov synovského obdivu, které napsal jeden z jeho duchovních synů, dnes [spolu se stovkami spolubratři z jiných zasloužilých českých a slovenských řeholí, vyhnaných ze svých domů, kostelů a škol a odsouzených do ro- botáren komunistického režimu) vydávající svědectví K ristu : » Sv. Ignác z Loyoly bývá srovnáván s konkvistádový, kteří s hloučkem dobrodruhů v Novém světě dobývali velkých říší ; podobně i on s hrstkou sobě oddaných [nikoliv mečem a ohněm, nýbrž duchovními zbraněmi) obnovuje, hájí a šíří Kristovo království ve všech světadílech. I světská historie ho nazývá veleduchem a připisuje mu epochální význam ... Byl to hrdina, jakého posílá nebe po dlouhých staletích, aby splnil úkol, o který se marně pokoušela řada generací a který nesplněný zanechala budoucím ... Konstituce jeho řádu nesou pečeť dokonalosti jako díla vyšlá z rukou geniů. Ačkoliv Ignác prošel tvrdou školou ctnosti, jako málokterý zakladatel řádu, přece se všeobecně uznává, že vnější rámec jeho života byl zcela obyčejný a všední ; ukazuje sotva co zázračného, ale pod touto Šedou vrstvou popela hárá náboženská ho- roucnost,' jíž chyběla k fanatismu jen zaslepenost. Dlouhá staletí neubrala jeho vavřínům svěžesti, jeho duchovním cvičením účinnosti, jeho řádu mladistvosti ... « [Blažej R áček: Církevní dějiny v přehledu a v obrazech, str. 389-390). Dodáváme k tomu jen, že doba neubrala dílu Ignácovu ani utrpení a křížů, kterými jsou poznamenány jeho dějiny i jeho přítomnost. Ale to je jeho největší sláva a pramen nesmrtelné naděje : tajemství Kristova kříže. Sv. Ignác z Loyolv v nebeské slávě. Sv. Ignác v posledním roku svého života poslal do Prahy prvních dvanáct jesuitů a položil základy ke slavné koleji klementinské a k pozdější české provincii Tovaryšstva. Svým řádem mocně zasáhl v 16. a 17. století do dalšího vývoje v našich zemích po náboženské i národní stránce. A í už se díváme na Tovaryšstvo a jeho působení v českých zemích přátelsky anebo nepřátelsky, nemůžeme je vymazat z našich dějin, ba ani ne z české krajiny, které jesuitský barok, jak napsal Pekař [v úvahách » Po Bílé hořen) i>dál nesmazatelný ráz... stvořil ten mile svérázný svět venkova, svět » Babičky «, v němž naučili jsme se shledávali cosi specificky českého, a z něhož vyšly poslední generace našeho národa. « Ale především pomohli jesuité navrátit našemu národu nedocenitelný dar jednoty ve staré katolické víře, z níž vzešlo i nové národní zdraví. Neboť katolictví ve své pravé podobě je náboženství plného života, radostné svobody a nesmrtelné síly. Na to bychom měli také vzpomenout při tomto jubileu. ■ . vf 145 [pageend9]NAŠE POVÍDKA ■l i l Č E P : P O L N Í TR ÁVA Jednou za rok, před začátkem žní, chodíval Tomáš Suchomel procesím na pouť na Hostýn. Když byla Mařenka větší, brával ji s sebou. On si přehodil přes rameno starou koženou kabelu s několika příhradami, pobitou žlutými cvočky, a děvčeti uvázala matka na záda malý uzlík. Bývali na cestě čtyři dny a jedli jenom to, co měli s sebou, kromě sem tam nějaké polévky, kterou si poručili v hospodě. Procesí vodíval starý Vyhlídal, tenkráte už dobrý šedesátník. Býval vyzbrojen právě takovou mošnou jako Tomáš Suchomel, a na ruce měl zavěšenu tlustou hůl s bodcem. Na nose měl na křivo nastrčeny brejle a předzpevoval písně z rukopisného kancionálu, který zdědil po svém předchůdci, a ten zase po svém. Hlas měl ještě jasný a pevný, ale rád nápěv všelijak vykračoval, takže za ním bylo někdy těžko hledat prostou melodii. Poutníci přijímali s povděkem, když zpíval Tomáš Suchomel s ním a trochu ho držel. » Z a vámi se lip chytá«, říkaly ženské po straně Tomášovi. Šlo se k Olomouci a k Přerovu, někdy polními cestami mezi vysokým obilím, ale dlouho také po bílých tvrdých silnicích, v pražícím slunci. Nebylo vsak ještě tenkrát automobilů a procesí s křížkem se nemusilo každou chvíli horempádem uhýbat k příkopu, aby nebylo rozmačkáno. Když vstoupili do známého lesa před Bystřicí a ovanul je vonný stín, zpívali s chutí po starém Vyhlídalovi : » V tomto jarním čase projdu se po lese, - abych ztrápenému srdci mohl udělat legraci, obveseliti se. Panenko Maria, Matičko hostýnská ...« atd. Blížili se k cíli cesty a byli už ušlí. Každý nesl na zádech mimo uzel s kusem chleba také břímě svého soukromého trápení, domácí bídu, nemoc svou nebo nemoc dětí, opilství mužovo, své tajné hříchy, omyl celého života nebo hoře mladé lásky, vzpomínku na mrtvé, hryzající výčitky svědomí. Ta tíha se nyní nadlehčovala podivným hojivým vanutím, země měkla pod bolavými chodidly, přibližoval se sladký dotek výšin. Na posvátné hoře se zabělala svatyně, zazářil úsměv Panny s děťátkem. Poutníkům se tlačily do očí slzy a smývaly prach dlouhých všedních dní, kůra zatvrzelých srdcí pukala, roztával zármutek a starý vzdor. Poutníci se cítili radostně blízko jeden drahému. Procesí stoupalo pomalu do lesnatého svahu, shora mu zaduněly vstříc vznešené zvony. Píseň poutníků se zajíkala pláčem. Široké schody k chrámu se před nimi rozevřely jako brána ráje. Už jsme tady, Matičko, už jsme u Tebe ! Ty víš, co nás bolí, a víš, že si neumíme sami pomoci. Přimluv se za nás u svého Syna, který Ti nic neodepře. Nebylo slýcháno, abys koho opustila, kdo se k Tobě utíkal ... Poutníci už klečí před oltářem, zpěv zmlká v tlumeném vzlykotu. Už mluví jenom tajné rány srdce, které se nikomu na světě takto neodhalí. Matičko Boží, potěšení zarmoucených, útočiště hříšníků ! Když vstal Tomáš Suchomel od zpovědnice, ohlížel se po dceři. Mařenka byla už se svou zpovědí hotova a klečela opět před hlavním oltářem, s očima upřenýma úpěnlivě a důvěřivě na svatostánek. Tomáše bolela kolena a v kříži se mohl sotva napřímit. Jakási Slováčka v barevné sukni a s holínkami po kolena vystoupila právě z lavice u zdi, i sedl si rychle na její místo. Slunce padalo okny na schýlené hlavy, chvílemi zašuměl zvenku vítr a po dlaždicích se pohnul stín. Lidé lezli po kolenou okolo hlavního oltáře ; šoupání nohou bylo chvílemi přerušeno hlubokým povzdechem, vzly- kotem nářku nebo hlasitější modlitby. Tomáš Suchomel se cítil podivně lehký a jakoby prostupný. Procházely jím všecky tváře, které viděl okolo sebe, mužské i ženské, staré i mladé, a bolestná rýha, kterou byly poznamenány, se snoubila s rýhou vlastního osudu. Jsou všichni bratry a sestrami na této pouti slzavým údolím, z kterého se na chvíli vynořili na tuto výšinu, kde vane dech slitování a lásky. Neznají se ještě docela, jejich oči jsou ještě držány„ 146 [pageend10]aby neprohlédly tajemství, ale jejich srdce se už dotýkají v předtuše onoho hosana, kterým zajásají, až vykročí vstříc vítěznému Beránkovi a budou se mu s vytržením klásti za podnož ve chvíli, kdy jim přestane vládnouti čas. Čas, živel všudypřítomný a nehmotný jako vzduch. Zmocní se nás od samé kolébky a vnadí nás nejprve sladkými touhami mládí, nadějí ustavičně se rozběhnout vpřed, opouštějící netrpělivě přítomný okamžik, který zklamává. Láká nás přeludem budoucnosti a uhýbá dál a dál před naší pošetilou nenasytností, zahalen oblakem vůní. Pronásledujeme ho omámeni, nevšímajíce si, jak závratnou rychlostí kolem nás prchají drobné věci země, z kterých je složen všecek náš život. A najednou zpozorujeme, že jsme se přehoupli přes vrchol a slunce že se začíná naklánět nad naším obzorem. Tomáš Suchomel vidí sám sebe jako chlapce výrostka, když jej vzal otec ponejprv na tuto pouť. Už tenkrát sem chodívalo procesí z jejich farnosti, už tenkrát sem nosili ve stopách svých nebožtíků své hoře a úpěli o útěchu. Tomáš se nepřiznal, že ho bolí nohy, a střídal se statečně s ostatními mužskými v nesení korouhve. Bylo to v době, kdy byl jeho osud na vážkách, aniž o tom věděl. Co by se stalo, kdyby byl starý Matocha vyslovil nahlas svou radu, aby dali synka do škol? Byl by se tou cestou přiblížil důvěrněji k tajemství, než se mohl přiblížit takto? Buď jak buď, jednou by byl stanul na vrcholu jako dnes a byl by uviděl, jak se svažuje s druhé strany do údolí. Možná, že by na něj byl vystoupil obtížen větší kořistí, a bezpochyby těžším břemenem viny. Šedivějící muž se teskně usmívá. Stalo se, co se stalo, a pozdní lítost pozbývá v tichém odpoledním slunci své trpkosti. Dnešní stav je mu zkušeností zcela novou a vzácnou. Zdá se mu, jako by vnímal sám sebe mimo sebe, aniž se v něm přetrhává pouto paměti, která je páteří našeho vědomí. Vidí vzdálenost, která ho dělí od uplynulých událostí jeho života, a přestává být překvapen, že dnešní chvíle přišla tak brzo. Slyší zase rachot otcova stavu, vybuchující smích matky Tonky, střídající se s návaly hněvu a pláče. Maminka měla vždycky obojí v jednom pytli, vždycky byla na půl dítě. Vidí rej svých nesčíslných tet, zatím co v šeru přede dveřmi se pohybují mátohy strašidelných příběhů. Tety byly potom vystřídány jeho vlastními sestrami, jejichž jmen bylo více než zrnek v desátku růžence. Dnes už vystrojují dvěma z nich hrob o Dušičkách, a Amálka je vdovou ; její švec se v pomatenosti oběsil. Františka klečí také tamhle před oltářem, držíc za ruku svou bledou pokašlávající dcerku, které přišla vyprosit zdraví. Tonka se nepovedla ; nechala jim na krku děcko, které měla za svobodna, a ztratila se ve světě. Bůh ví, je-li živa nebo mrtva, myslí si Tomáš, a obrací se jejím jménem k Té, která na něho pohlíží s oltáře se sladkým smutným úsměvem. Ano, a potom Kristýna ; jak dlouho trvalo to omámení I Konečně zní její jméno v jeho mysli klidně, jako když se tichounce rozechvěje struna, a zdlouha umlká. Může je dnes bez výčitky spojit se jménem Anče, věrné průvodkyně. Ta teď asi pobíhá doma po stavení, nevědouc, kde jí hlava stojí. Vzpomíná na ně, jako by byli odešli bůhví kdy, a počítá netrpělivě hodiny, kdy je zase uvidí. Pro ni je bezpečí jenom v pravidelném kruhu denních starostí a v blízkosti domova ; půl hodiny za cestou okolo potoka začíná už neznámý svět, plný nástrah, a hlavně nezajímavý. Celá její mysl je připoutána k mužovi a k dcerce, k chlévům a polím, ke kterým se jde známými cestami ; jako by se s nimi narodila, a jako by nebyla nikdy zatoužila po něčem jiném. Tohle je Tomášovi nepochopitelné. Uvykl si však už přijímat tolik věcí, které nechápal ; některé s úctou, jiné s humorem ; a svou ženu přijímá s obojím ... » Příběh života«, říkává se, nebo dokonce » drama života ...« Jak pěkně to bývá vykrouženo v knížkách! Figury jsou tam důmyslně rozestaveny a scházejí se nebo rozcházejí jaksi účelně, dbajíce na to, aby před čtenářem rozvinuly souvislý a napínavý děj, který je skryt hned v samém začátku jako kel v semeni. V knížkách to tak bezpochyby musí být, kdo by je jinak četl. Ale ve skutečnosti tomu bývá jinak ; náš život je rozdroben v malé šedivé úlomky, rozházené po zemi bez ladu a skladu. Naše dni plynou jednotvárně jeden za druhým, a my v své roztržitosti a slepotě nevnímáme, jaký obrazec za námi kreslí. Přihodí-li se nám někdy něco vzrušujícího — buď že někoho z nás zabijí, 147 [pageend11]nebo my sami v pomatenosti někoho zabijeme, buď že děláme výtržnosti, když nás děvče nechce, nebo znenadání klečíme před něčím hrobem — ční to z obyčejného toku našeho života jaksi osaměle, bez zjevného vztahu k tomu, co předcházelo a co následuje, a brzo se to vyrovná s hladinou svého okolí. Nějak to ovšem všechno spolu souvisí a nějaký smysl to má, ale ten je skryt našemu nepozornému zraku, který postřehne jenom věci hmotné a možná zevnější. Možná, že ti, co píší příběhy v knížkách, se občas pokoušejí vytáhnout silnou souvislou čarou tuto neviditelnou nebo polosmazatelnou kresbu lidských osudů, a když se jim to nedaří, musejí si vymýšlet, kreslit po paměti. Tomáš Suchomel viděl tu chvíli svůj dosavadní život jako kresbu velmi nezřetelnou a ustavičně přerušovanou. Nezdálo se mu, že ho kdy potkalo něco, co by stálo za vyprávění. Jeho jediným dobrodružstvím byla ta krátká a nepovedená episoda z neslavné vojny, a všecko ostatní, — na příklad hrůza oné zimy, když přestával vidět a myslil, že oslepne nadobro — to byly jenom beztvaré trampoty, na které si vzpomíná už jenom Anče a snad trochu tamhle Mařenka. Kdyby měl vypravovat, co bylo v jeho životě nejdůležitějšího, musil by mluvit o hudbě, kterou mu zpívaly věci, voda na potoce a cesty vinoucí se rovinou a v boku strání, louka v podvečerním slunci, modravé pahorky na obzoru proti nebi, pruhy měsíčního světla napříč zahradou. Musil by mluvit o melodii světla, která mu vystupovala z některých lidí, jako strýc Dódor, Kristýnka a Anče, nebo ze slov některých básní, které čítal jako chlapec a teď někdy s Mařenkou. Musil by zejména mluvit o svém vytrvalém pocitu, že je na zemi poutníkem, který prochází mezi lidmi jako stín a zasnubuje se s nimi jaksi příliš zlehka, jako motýl nebo paprsek slunce s květinou. A musil by se, stárnoucí šedivý muž, s rozpaky přiznat, že žije ustavičně v jakémsi očekávání, jako by se před ním měl den co den rozevřít obzor nějaké nové krajiny, jako by se měl ještě setkat s někým drahým a vzácným, kdo konečně vyplní mezeru jeho nepokojné touhy. Ale k tomu ke všemu se mu nedostávalo slov, a ostatně by ho nikdy nebylo napadlo, aby se o tom komu zmiňoval. Pokládal to všechno za svoji slabost, kterou je nutno skrývat, nemá-li člověk vypadat jako podivín. Zavadil zase očima o dívku na kolenou, a srdce se v něm -zachvělo. Za koho se modlí tak úpěnlivě? Za sebe, za matku, za něho. Ovanulo ho najednou cosi jako předtucha nového poznání. Ona také po čemsi touží, vědomky, nevědomky ; a všichni, kteří tady vtlačují kolena do tvrdého dláždění a vzpínají ruce ke korunované soše nad oltářem. Všem něco chybí, všem se dere na rty vzlyknutí prosby, i když je právě netiskne nějaké neštěstí. Ta touha po otevření nových obzorů ... Tomáši Suchomelovi běží mráz po zádech, krev mu utíká z obličeje ; ale zároveň se mu duše rozšiřuje vstříc čemusi velkému a slavnému. Ano, snad ještě jeden výstup, ještě jedno rozhrnutí mraků ... a pak to už bude Ona, bílá vrátná u bran tajemství ... Poutník se sesouvá na kolena. Jak se před ní objeví on, který nikdy tuze neshromažďoval, za ničím tuze nespěchal, ničemu se tuze nebránil. Je pravda, že hněv a závist nebývaly domovem v jeho srdci a že vědomky nezašlápl ani mravence a nezamáčkl vosu. Postačí to, aby byl ospravedlněn ? Bože můj, nebyl jsem nic víc než polní tráva, která roste na pokraji našich zaprášených cest. Z jara se zazelená, rozkvete, zavoní takřka neznatelně, když na ni padne rosa, a potom uschne v žáru a je pošlapána. Nech mě rozpučet ještě jednou na svých věčných mezích, někde v koutku, a vtiskni do mne svou šlépěj, Ty, který nalomeného stébla nedolomíš ... Ucítil lehký dotek na rameni. Probral se, zdvihl hlavu. Stála vedle něho Mařenka, trochu bledá, ale s očima zářícíma. Pokřižoval se a vyšel s ní z kostela. Hora měkce svítila v zapadajícím slunci a pod ní v nedohledné rovině se tetelily roztroušené vsi. Tomáš zamířil s děvčetem k boudám. » Musíme koupit mamince něco na památku«, řekl.» Aby věděla, že jsme na ni vzpomínali. Nám je tady dobře, a ona se doma chudák stará.« Mařenka mu pohlédla do očí radostně a vděčně. Úryvek z novely » Polní tráva« NEZAPOMEŇTE POSLAT DO KONCE ČERVENCE odpověď na naši anketu : Co cekáme od českého kněze v exilu'1. Co čekáme od katolického kněze vůbec ? 148 [pageend12]BÁSNÍK ŽIVOTA A BOLESTI JOSEF MICHAL Tato stručná vzjHnninkn, kterou jsme chtěli uctít i 'památku českého katolického umělce, je zpracována podle životopisné studie, kterou -připravil jeho syn Karel a k níž napsal úvod- Remigio Strinati. Jak neobyčejně umělecky plodný byl Weirich-HV život, ukazuje ■už jen to, že ve studii se uvádí 87 jeho různých díl, a výčet není úplný. Knihu, která vyjde na podzim v Itá liii bude ozdobám reprodukcemi 25 jeho nc.jvýznaí- nějších uměleckých, prací. 1' tomto čísle ‘přinášíme ■něžnou bustu jeho prvorozeného syna » Mnrco « a sochu Božského Sníce Vání (originál v římském pap. Biblickém ústavě). Právě před sto lety, 22.7.1 S.16. se narodil sochař Ignác Weirich ve Fukově v Cechách, kde měl jeho otec malý domek a tkalcoval. Syn projevil záhy nadání ke kresbě a modelování ; ke studiu se však dostal pozdě, až v 22 letech : otec neměl pro sochařské povolání velké pochopení ani dostatečné finanční prostředky. Až po řemeslování v Bohosudo- vč a Drážďanech odešel r. 1879 do Vídně na Uměleckoprůmyslovou školu. Absolvoval ji s úspěchem a měl se stát profesorem na stejnojmenné škole v Bolzanu v Itálii. Weirich však místo nepřijal, cítil neodolatelnou přitažlivost k tvořivé práci. Zůstal ve Vídni. Do této doby spadá jeho setkání s princem Janem z Liechtensteinů. Ten se stal později jeho velkým mecenášem : Weirich provedl pro něho více skulptur. Chtěl se však ještě více zdokonalit. proto se zapsal na vídeňskou Uměleckou akademii. Jeho práce na Akademii vzbudily zájem ; noviny psaly, že ve Weirichovi vyrůstá nadějný umělec. 8 Akademii se rozloučil sochou Marie Magdalena, kajícnice : byla vystavena ve vídeňském Uměleckém domě. Za návrh sousoší A dam a Eva s* |mrtvým Ábelem obdržel stipendium, které mu umožnilo dvouletý pobyt, v Římě. Přímý styk s italským uměním obohatil nesmírně Weirichovu citlivou uměleckou duši. Do Říma přijel začátkem roku 1893, cestou se však zastavil ve význačnějších italských městech. V jedné ze svých pozdějších konferencí vzpomínal na tuto cestu : » Zdálo se mi, že jsem se dostal do nového uměleckého světa, o jehož nádheře se mi dříve nesnilo. « Ateliér měl v Benátském paláci : pracoval v něm dříve Canova. Dostal jej hlavně zásluhou hraběnky Reverterové, velké obdivovatelky jeho umění. Začal pracovat na provedení skupiny Mrtvý Ábel, jak mu to radil ve Vídni IGNÁC WEIRICH (FOTOGRAFIE Z R. 1911) jeho profesor von Zumbusch. Dokončil ji asi po dvou letech a vystavoval ji v různých evropských městech. Dílo dostalo r. 1896 první cenu římské Společnosti přátel umění. Pro císařovnu Alžbětu vytvořil sochu Aspasia. R. 1898 vznikl nádherný Ecce homo. Bylo by příliš dlouhé vypočítávat byť jen nejdůležitější práce Weirichovv : v jeho tvorbě převládají náboženská témata — jelao umění i život byly hluboká rozmluva s Bohem. Nové století se otevřelo Weirichovi s perspektivou velké, krásné lásky. V Bohosudově, kam se vrátil v létě r. 1900, se setkal s Gertrudou Schindlerovou, ženou jemného uměleckého cítění i praktického smyslu. Její děd Alexander byl atheista, přítel Marxův, a jeho smýšlení nezůstalo bez vlivu na Gertrudu. Ve 20ti letech poznala v Anglii, kde studovala v jedné anglikánské koleji, katolickou Církev. Bylo to po těžké nebezpečné nemoci, v níž, téměř už bez naděje na možné uzdravení, zvolala : » Bože, jsi-li opravdu, uzdrav mě, a budu tě hledat. « Našla ho v katolické Církvi. Za toto rozhodnutí byla vyloučena z koleje a otec jl vydědil. (Odvolal, až když ovdověla.) Gertruda se nedala porazit. Studovala dál řeči na universitě, chtěla se stát profesorkou. 149 [pageend13]Ignác Weirich : BOŽSKÉ SRDCE PÁNĚ (detail) Vzájemná sympatie těchto dvou duší se prohloubila brzy v lásku. 1901 se zasnoubili a 3. února- 1902 slavili svatbu v Berlíně, Uertrudinč rodišti. Nedá se snadno najít tak krásné manželství, plné souladu a porozumění a vzájemného obohacení. YVcirieh duševně ožil, styk s (lertrudou umocnil jeho inspiraci. Byl dříve uzavřený, skromný, nevýbojný. Nyní se stal radostnějším a odvážnějším. »Jsem jiný člověk «, psal svému otci. V této šťastné době tvořil Weirich své nejkrásnější dílo : Consummatum est — Umírající Kristus, pro jemnické mausoleum hraběte Pal- lavicini. Weirich chtěl provést dílo v mramoru, Pallavicini si však přál bronz, Weirich nebyl extrémista : Consummatum est není smrt v křeči, nýbrž v míru po vykonaném poslání. Z celé nadživotní Kristovy postavy dýchá božský, majestátní mír. Dílo slavilo triumfy. Od 6. do 10. května bylo vystaveno ve studiu v Benátském paláci. Mezi návštěvníky čteme v knize s podpisy mezi mnoha jinými jména kardinála Skrbenského z Prahy a Václava Myslbeka. V listopadu a prosinci 1902 byla socha vystavena ve vídeňském Uměleckém domě. Římský i vídeňký tisk psaly o ní nadšeně. Finanční situace Weirichova se na nějaký čas zlepšila, takže mohl provést několik del volné inspirace. Mezi nimi vyniká » Symbol lidstva «, jímž chtěl Weirich vyjádřit utrpení své vlasti a hrdou naději na osvobození. Weirichův život nebyl však bezstarostný. Kromě peněžních obtíží doléhaly těžce i šikany vídeňské vlády. Weirich byl Cech. Vídeň doléhala několikrát, aby přesídlil trvale do Vídně. Weirich nechtěl. Byl ochoten otevřít tam nanejvýš druhé studium, jolu» srdce přirostlo však k Římu. Byla mu též nabízena profesura, a Weirich ve svízelné peněžní situací přijal : jeho kandidatura byla však zamítnuta. Vídeňská vláda ho dlouho ignorovala, a když si na něho konečně vzpomněla vyznamenáním poslední třídy řádu Františka Josefa-, byla to spíše ironie než uznání. Weirich to cítil. Trudné chvíle mu způsobil též německý císař Vilém II. Továrník Karl Reiohstein chtěl koupit odlitek šachy Consummatum est a- darovat- jej berlínskému vojenskému kostelu ((¡arnisonskirche). který předtím vyhořel. Berlínské noviny se vyjadřovaly pochvalně o monumentální jednoduchosti díla. 1 maršál von Hahnke byl spokojen a rozhodnut umístit Umírajícího Krista v (lariiisonskirehe : bylo však potřeba definitivního schválení císařova-. Vilém schválení nedal, a socha, zatím již umístěná, v Clarnisons- kirche, musela být odstraněna. Maršál Hahnke napsal omluvný dopis, ale pravou příčinu odmítnutí se Weirich dozvěděl odjinud : že byl Cech a katolík. Tím záležitost- nebyla skončena. Vilém II. daroval zatím Umírajícího Krista benediktinskému klášteru v Beu- ronu — - byl to politický tah, chtěl ukázat katolíkům příznivou tvář — . Mniši dar s radostí přijali, ale keichstein protestoval. Daroval kříž (tamisonskir- ehe, ne císaři. Vilém nemohl ovšem už dar odvolat, a proto dal u Weiricha objednat nový odlitek : Weirich se však neměl dozvědět, pro koho odlitek je. Nedověděl se to ani v Berlíně, kde v lednu 1910 dohlížel na provedení. Až v Římě mu důvěrný dopis rady Schmidta odhalil zákulisí. Řři slavnosti odhalování v Beuronu nebylo Weirichovo jméno ani jmenováno. Weirich tím byl ponížen a znechucen. Sáni beuronský opat o těchto machinacích nevěděl. V těchto chvílích byla Weirichovi jeho žena velikou oporou. R. 1912 vytvořil Weirich sochu Božského Srdce pro nový Biblický ústav v Římě. Návrh vybral sám papež sv. Pius X., návrhy jiných umělců se mu nelíbily. Pius X. mu udělit téhož roku řád sv. Silvestra. Došlo konečně i uznání vídeňské vlády. V březnu r. 1913 dostal Weirich oficiální objednávku ; vláda chtěla koupit jeho Pietu. Tato objednávka pomohla Weirichovi z nemalých finančních potíží. Cena byla stanovena na 8.000 rakouských korun. K dyž vypukla světová válka, rozhodl se Weirich zůstat v Bímě, Své dva syny poslal už před vypuknutím války na prázdniny do Istrie. Děti však byly zanedlouho odvozeny s ostatními bez vědomí rodičů do Vídně. Rodiče snášeli odloučení velmi těžce. 150 [pageend14]Po vyhlášení války Itálii nařídila vídeňská vláda Weirichovi, aby okamžitě opustil Řím, Loučil se Ignác Weirich : MARCO (detail) V A Všeho světla zdroji živý, od věků a na vše časy velký, silný, spravedlivý Bože, uslyš naše, hlasy ! Ty, jenž luhy oděls květcrn, žehnáš zrnu v země lůnu, sklon se k nám, svým slabým dětem n podnoží Tvého trůnu. Paprsk záře nesmrtelné sešli v naše sudby tmavě, žehnej každé ruce dělné, žehnej každé práci pravé. Neclícem křivdy, chcem být čisti, z práce jen ad chléb nám vzrostá, v potu chcem svou skývu jisti, jenom ať je slzí prostá. s Římem těžce, s předtuchou, že již Věčné město neuvidí. Cestou byl zamlklý a uzavřený a sotva si povšiml, že je provázeli dva tajní policisté. Hrabě Pallavicini mu nabídl pobyt ve Starém Hobzí u Jemnice, ve Vídni mu totiž pobyt nebyl dovolen. Weirich tam pokračoval ve své práci na výzdobě zámku. Tento poslední rok Weirichova života byl velmi těžký. Weirich trpěl myšlenkou, že jeho rodina je nezaopatřena. Poznamenal ve svém deníku : » Nedosáhl jsem ničeho, nemám nic pro svou rodinu, pro své děti, pro budoucnost. Jsem dnes bez ničeho. « A ptal se : » M.ám důvěru v Boha! « R. 1916 mu bylo dovoleno otevřít studium ve Vídni. Pracoval tam nějaký čas s podlomeným zdravím. V listopadu se musil podrobit operaci. Operace se zdařila, ale po několika dnech se dostavilo zhoršení : srdce bylo slabé. Weirich věděl, že brzy zemře, a připravil se na smrt. Svěřil děti své věrné ženě, přijal poslední pomazání a odevzdaně očekával pokyn Boží. Žena ho neopouštěla, bděla u něho dnem i nocí. Jeho poslední slova byla : » Neměj strach, Bůh se postará.« Zemřel po krátké agónii v pátek 1. prosince 1916. Byl pochován na vídeňském ústředním hřbitově do hrobu otcova. Takový byl život Ignáce Weiricha, sochaře, o němž řekl italský sochař Egilberto Martire, že byl básníkem života a bolesti. Tam, kde chléb náš nuzně sytí, tam, kde krby naše chladné, radost, úsměv, krása žití, dej, ať také na nás padne ! Velcí, hrdí toho světa jako my jsou děti hlíny, poroba je Tobě kletá, nechtěla robů, — chtěls mít syny ! Ty jdeš září, my jdi m nocí ; volajících v těžké době nezůstavíš bez pomoci, z propastí je zvedneš k Sobě. Z krve naší, slz a znoje staví se dnes modlám chrámy : jeden blesk a slovo Tvoje, — a Ty budeš dlít v nich s nám i! Ty, zd,roj lásky, u Tvých, nohou my, Tvé dítky, všichni s všemi, Ty, Bůh jeden nad oblohou, a my bratři na tvé zem i! Jos. V. Sládek 151 [pageend15]DOSTOIEVSKY ZNOVU OBJEVOVANÝ 1 VILÉM K O STK A V tomto roce, v němž uplynulo 75 let od smrti Dostojevského, přečetl jsem si zas dva tři jeho romány. Ano, spáchal jsem tuto neprozřetelnost, která se mi zle vyplatí : po Dostojevském totiž dlouho, dlouho nemůžete číst román jiného spisovatele! Chutnají po něm jako slivky po starém burgundském. Protože nemohu číst, počal jsem o Dostojevském přemýšlet a se tázat, co pro nás dnes Dostojevský znamená a co by znamenat mohl. Vzpomínáte si, co jsme četli o počátcích řecké filosofie? O myslitelích milesianské školy, a Thalesovi, Anaximanderovi a Anaxi- menesovi, jak zkoumali »počátky« a původ světa, a jak svým myšlením položili základy kosmologie? Vzpomínáte si, co jsme se dozvěděli o eleatech, o Protagorovi, Heraklitoví a Xenofanovi, kteří sice učili, že člověk je mírou všech věcí, kteří však jen málo o této důležité míře dovedli co říci? Sofisté se pak starali o vše možné a dali nám mnoho základních vědomostí o ethice, gramatice, rétorice, gymnastice, musice i historii. Přesto všichni jsou společně nazváni filosofy předsokratov- skými, poněvadž až Sokrates je skutečný mezník ve vývoji naší řeckořímské kultury. Proč? Plato to krásně popisuje ve svém dialogu Phaedrus : Phaedrus se ptá Sokrata, zda věří či nevěří v nějakou starou legendu řecké mythologie, což byla tehdy jistě otázka velmi ošemetná. A co odpovídá Sokrates? »Já ještě neumím to, co mi přikazuje nápis na delfské věštírně, to je : ještě neznám sám sebe. Proto mi připadá směšné, abych já, který jsem nepoznal sebe samého, pokoušel se o zkoumání podstaty věcí nedůležitých.« Nuže ! Když jsem teď četl Dostojevského, napadlo mi, že všecky jeho romány jsou jen variací na toto sokratovské téma. Dickens i Balzac a všichni ti ostatní velicí spisovatelé, od kterých se Dostojevský ve svém mládí tolik naučil, spíše zkoumají mythologii moderní doby a kosmologii společnosti. Dostojevský vědomě první zkoumá člověka samého. Praví-li Virginia Woolfová ve své knize The Common Reader, že hlavním hrdinou ruského románu je lidská duše, platí to samozřejmě především o Dostojevském. Dostojevský je Sokrates moderního evropského románu. Je jím ne jako filosof, avšak právě jako umělec a romanopisec. Jeho umělecké soudy se v podstatě týkají jeho vlastní duše a pomíjejí mnohé, co mu nepřipadalo důležité. Čteme-li Dostojevského pod tímto zorným úhlem, pochopíme leccos, co by nám jinak zůstalo utajeno. Pochopíme na příklad, proč Dostojevský tak často píše v první osobě, proč je spisovatelem převážně autobiografickým. Pochopíme dále, proč jeho postavy nejsou jednoduchými typy jako postavy Dic- kensovy nebo Balzacovy, typy vyciselovaný- mi z kolektiva a z tehdejší společnosti, nýbrž že jsou to individuality vždy překvapující, v nichž meze pathologie i normálnosti jsou hodně neurčité, poněvadž se na ně nehodí měřítka vzatá zvenčí. Jeho postavy “se pohybují i v jeho Petrohradu jako cizinci, poněvadž jsou příliš všelidské, než aby byly jen z Petrohradu. Jejich konflikty nejsou boje s jejich okolím, nýbrž se sebou samými. Vzpomeňme si jen na jeho znovu a znovu vyskytující se dvojníky, kteří v podstatě představují boj uvnitř jedné osoby, vzpomeňme si, jak jeho Idiot miluje dvě ženy současně, jak jeho hrdina v Uražených a ponížených pomáhá k vítězství vlastnímu sokovi u milované dívk y ! Proto nás nepřekvapí, že Dostojevský nevěnuje mnoho pozornosti ani vnějším okolnostem (jeden kritik nalezl, že Dostojevský uvádí barvu vlasů hrdinky svého románu Běsi, Stavroginové, až na samém konci svého šestisetstránkového díla), ani vnějším okolnostem děje, které v pravém slova smyslu někdy přímo odbude ve svých doslovech, psaných téměř jen jako ústupek zvědavým čtenářům. Zločin a trest se končí přiznáním k zločinu a záchranou zločincovy duše ; vše ostatní, soud, Sibiř a dokonce i lásku k Soně, román odkazuje do doslovu jako něco nedosti důležitého. Byli kritikové, kteří právě z tohoto důvodu vytýkali Dostojevskému nedostatek formy, neujasněnost a rozvláčnost. To proto, že nepochopili, že Dostojevskému nejde o rovnováhu a umělecké zpracování vnějších okolností, které mu jsou vždy jen prostředkem, a nikdy uměleckým cílem. Mistrnost formy Dostojevského je právě v tom, jak hněte vnější okolnosti při svém modelování a zachycení lidské duše. Dostojevský, upřev svůj umělecký zrak na lidskou duši, nemohl nepochopit, že je nejlépe přístupná zkoumání, je-li nešťastna a je-li zasažena mečem bolesti. Utrpení je rosa, která 152 [pageend16]rozvíjí lidskou duši jako růži. Dostojevský také nemohl nepochopit, že lidskou duši nelze zkoumat bez zkoumání jejího kladného nebo záporného poměru k Nekonečnu, k Bohu. Dostojevský sám kráčí k Bohu utrpením lidské duše. Proto jeho hrdinové se stále a stále sebe táží, zda věří či nevěří, zda lžou či mluví pravdu, zda hřeší či nehřeší. Když Raskolnikov klesne k nohám Soni a vyzná se jí ze svého ohavného zločinu, není tato prostitutka ohromena tím, co udělal zavražděným obětem nebo své milující matce, nýbrž tím, co udělal sobě, své duši. Dostojevský záměrně, byť umělecky zakrytě, měří osudy svých postav kriteriem absolutnosti. O Dostojevském se napsalo, že před Freudem, Adlerem a Jungem založil parapsychologii a že je průkopníkem vědecké pathologie duševna. Ano, a stalo se to proto, že Dostojevský dávno před jmenovanými věděl a jako umělec osvědčil, že rozum a věda vždy hrály jen druhotnou úlohu v dějinách lidstva, že lidé jsou hýbáni docela jinými silami než těmi, které se dosud popisovaly v románech, silami, jejichž původ je nejasný a nevysvětlitelný. Na dně jeho uměleckého díla je proto i sokratovské » Vím, že nic nevím. « Dostojevský v této své skromnosti věděl, že lidé mají konec konců určitě společné jen jedno: bázeň před smrtí, před nicotou, bázeň vědomou nebo podvědomou, vítěznou nebo podléhající. Pravým uměleckým přínosem Dostojevského je skutečnost, že uměl do svého románu zaklít a v moderní řeči vyslovit veliké učení křesťanství, podle kterého je málo plátno člověku, když by celý svě získal, ale na duši škodu utrpěl. Toto je poselství všech jeho lidí, zlých i dobrých, zločinců i svátých, sebevraha Kirilova i starce Zozimy. Hle, jak je logické, že Dostojevský ve svých Běsech s definitivní přesvědčivostí odsoudil každou revoluci, která chce změnit svět, aniž zamýšlí změnit a zlepšit člověka. Se zatajeným dechem čtu nyní v tomto románě, napsaném v roce 1871, jak zločinecký revolucionář ze řemesla Petr Verchovenský vyvrací svému idolu Stavroginovi jeho námitku, že jejich revolucionářská buňka je jediná v celém Rusku. Petr Verchovenský -— a Dostojevský zde mluví jeho ústy jako prorok ■— zde v udivujícím proslovu dokazuje, že jejich spojencem je každý soudce, který nevěří v zákon, každý veřejný žalobce, který se bojí, že není dost pokrokový, každý učitel, který se před dětmi směje B ohu... Dostojevský zde předpověděl revoluci v Rusku i u nás, a převedl nám před oči skutečnost, že nejen tyrani dělají otroky, nýbrž že spíše otroci dělají tyrany. Otroci, kteří se spokojují s myšlenkami narychlo od jiných přejatými a nezažitými vlastním nitrem. Četl jsem nedávno v londýnských Times Litterary Supplement pichlavý článek o tom, jak mnozí velcí angličtí spisovatelé zestárli. Pisatel tam na příklad tvrdil, že H. G. Wells se svým optimismem a se svými moderními utopiemi (The World Set Free !) je přímo směšný, a že i útoky takého Shawa na viktoriánskou společnost z konce minulého století mohou dnes rozčilit už jen staré panny. I když zde pisatel trochu přepíná, je pravda, že vztahy mezi lidmi, mezi lidmi a věcmi a mezi člověkem a společností, které byly předmětem jejich uměleckého zpracování, se velmi rychle mění, a že proto nutně vyvětrávají a stárnou i závěry z těchto vztahů vyvozené. Hle, zde vidíme, proč Dostojevský, který nikdy nebyl pokrokový a moderní, je moderní stále ! Protože nemůže stárnout poměr lidské duše k Absolutnu. Zde je problém, který je tak nový jako první den. Dostojevský bude moderní tak dlouho, dokud lidská duše bude nemocna a dokud bude hledat uzdravení. A nezdá se, že by je našla brzy. Naši dědové i otcové Dostojevského hodně četli. My, mladší generace, ho neznáme. My, vychovaní v první republice jen v angloamerických knihovnách, jsme zahodili sokratovský postoj k světu a k sobě. Zapomněli jsme na heslo delfské věštírny, a místo poznání sebe jsme se zajímali jen o kosmologii technických nauk a o mythologii politických stran a kulturních mód. V románech jsme hledali jen rozdělení lidí na chudé a bohaté, na vzdělané a hloupé, na levé a pravé, na zpátečnické a pokrokové, a ani nás nenapadlo dělit lidi na ctnostné a hříšníky. Smáli jsme se tomuto dělení, kterému právě Dostojevský v moderní době dal tak hluboký smysl. Naše generace nepochopila, že vymítám ďáblů nemá smysl, dovolíme-li běsům se stěhovat z jednoho člověka do druhého. Že bez nového člověka každá revoluce bude jen výměnou tyranů. Nepochopili jsme úsilí Dostojevského o tohoto nového člověka. Dlouho jsme z něho znali jen jeho Velkého Inkvisitora z Bratří Karamazo- vých a chápali jsme tuto parabolu jako něco namířeného proti katolické Církvi — ačkoliv, je-li kdo nebo co zde napadáno, je to jen a jen moc. Velký Inkvisitor — a nevyskytuje se jen pod jednou osobou — přišel však odji153 [pageend17]nud, než naše generace čekala, a samozřejmě drží Krista v žaláři, V žaláři skutečném i symbolickém. A naše duše s ním. Dostojevský byl a je dosud nedokonale pochopeným hlasatelem příchodu nového člověka. Nového člověka se zdravější duší. člověka méně nervosního, méně ustrašeného a méně nešťastného. Jeho dílo nám říká, že nový člověk ze svého žaláře vyjde — ne po nějakém osvobození zvenčí, ne po nějaké nové válce, nýbrž tehdy, až počne věřit, že duch může projít i zavřenými dveřmi. O. K . CH ESTERTO N : O ČETBĚ PftELO ŽIL Č. VELEC K Ý Největší užitek, který nám poskytuje literatura, není literární ; vynikající spisovatelé nám nabízejí více než pouhou ukázku dokonalého stylu nebo citovou inspiraci. Dobrá literatura nám slouží především tím, že chrání člověka před pouhou moderností. Býti moderní a nic víc znamená propadnout posléze úzkoprsosti; je to jako utratit poslední bankovku v peněžence na zakoupení nej novějšího klobouku, a tak se odsoudit posléze k sta- romódnosti. Cesta napříč minulými stoletími je lemována troskami pouhé modernosti. Literatura, klasická a trvanlivá literatura, naproti tomu pomáhá nám nejlépe tím, že nám neustále připomíná pravdu v celistvé souvislosti a že udržuje starší ideje v rovnováze s ideami, které se nám zdají přitažlivé jen v proměnlivé přítomnosti. Toto udržování rovnováhy je natolik podivuhodné, že si zasluhuje našeho plného porozumění jako předpoklad pro ocenění literárních hodnot. V dějinách lidstva — obzvláště v neklidných dobách, jako je naše století — občas se objevuje určitý druh nových myšlenek. V dřívějších dobách jim říkali « herese » ; v dnešním světě je lidé považují za pokrokové novinky. Některé z těchto populárních objevů jsou užitečné, jiné však natropí jen neplechu. Avšak vždycky jejich příznačnou vlastností je neúměrné zdůraznění té nebo oné pravdy, nebo nějaké polopravdy. Na příklad po pravdě musíme důrazně hlásat, že Bůh ví, co se děje ve světě. Herese však je, hlásat tuto pravdu (jako Kalvín) na újmu Boží lásky. Nebo jiný příklad : je pravda, že máme toužit po prostém životě, avšak herese je, toužit po něm na škodu dobrých společenských ohledů a zvyků. Heretik (obyčejně též zároveň fanatik) není člověk, který miluje pravdu neúměrně ; pravdu totiž nemůže nikdo milovat neúměrně. Heretik je člověk, který miluje svou vlastní versi pravdy více než samu pravdu. Heretik dává přednost polopravdě, kterou nalezl on sám, před celistvou pravdou, kterou nalezlo lidstvo. Heretik nechce vidět svůj vlastní drahocenný paradoxní kousíček svázaný dohromady s kopou jiných zřejmých pravd do uzlíku moudrosti celého světa. Někteří z těchto objevitelů novinek jsou pochmurně otevření, jako Tolstoj, jiní citliví a oplývající ženskou výřečností, jako Nietzsche, mnozí z nich mají obdivuhodný smysl pro humor, odvahu a zájem o blaho společnosti, jako Bernard Shaw. Každý z nich nepochybně vzbudí zájem veřejnosti a snad najde i následovníky. Všichni tito novotáři jsou však zdrojem jednoho základního omylu. Obvykle se má za to, že takový objevitel přišel na novou myšlenku. Ve skutečnosti však novota učení nespočívá v objevení myšlenky, nýbrž v její isolaci. Je velmi pravděpodobné, že myšlenku samu můžeme najít v literatuře od Homéra a Vergilia k Filedin- govi a Dickensovi. Přečasto je zatroušena ve velkých dílech autorů, kteří náleží ke klasické (nebo při nejmenším více objektivní) literární tradici. Všechny nové myšlenky jsou ve starých knihách. Ve starých knihách je však nacházíme v rovnováze a na pravém místě ; často jsou v nich bez odkladu popřeny a překonány jinými a lepšími myšlenkami. Velcí spisovatelé pomíjeli tyto novinky nikoliv proto, že na ně nemyslili, nýbrž proto, že myslili na ně a zároveň i na to, jak se s nimi náležitě vypořádat. Vezměme si dva příklady, které objasní můj argument ; oba jsou ve spojitosti s idejemi oblíbenými mezi vynalézavými moderními teoretiky. Je známo, že Nietzsche hlásal učení, které on sám, stejně jako jeho následovníci, považoval za velmi revoluční. Učil, že normální mravnost, beroucí zřetel na jiné lidi, je vynález otrokářů, kteří chtěli zabránit rozmachu schopnějších jedinců, protože by je porazili a vládli. Moderní lidé — jak odpůrci tak i zastánci — ■ o této novince mluví jako o dříve neznámé myšlence. Lidé bez kritického výzkumu předpokládají, že velcí spisovatelé minulých dob — na příklad Shakespeare — nesdíleli tuto myšlenku proto, že jim nic podobného nepřišlo na mysl, neboť jejich obrazotvornost ničeho takového nebyla schopna. Otevřete, prosím, Shakespearovu hru 154 [pageend18]Richard II I. a najděte si poslední dějství! Objevíte tam ve dvou verších nejen celou Nietzscheovu myšlenku, nýbrž i téměř shodné slovní vyjádření. Richard Hrbáč praví ke svým stoupencům : Mravnost je slovo na rtech bázlivců, na zastrašení silných pouze vynález. Nepopiratelný fakt, jak jsem již řekl. Shakespeare nejen že na Nietzscheovu nadmrav- nost pomyslil, nýbrž ji též jak se patří ocenil a umístil ji tam, kam patří.,, Taková slova patří do úst pološíleného mrzáka v předvečer porážky. Toto zuření proti » duchovní slabosti « je možné jedině v případě člověka chorobně statečného a v podstatě duchovně nemocného — člověka, jako je Richard nebo Nietzsche. Tato ukázka sama o sobě by měla dostatečně vyvrátit nesmyslné domněnky, že moderní filosofické myšlenky jsou moderní proto, že velcí mužové v minulosti na ně nepomyslili. Naopak, velcí myslitelé o nich uvažovali, avšak nepovažovali je za příliš hodnotné. Shakespeare nejen uzřel Nietzscheovu myšlenku, nýbrž ji též dokonale prohlédl. Nebo si vezměme jiný příklad. Bernard Shaw ve své odvážné otevřené hře » Major Barabara« podrobuje svým příznačným způsobem drtivé slovní kritice konvenční mravnost. Lidé říkají : » Chudoba není zločin. « » Nikoliv «, říká Bernard Shaw, » chuboda je zločin a matka zločinnosti. Chudoba je zločin, protože brání lidem vzbouřit se nebo zbohatnout. Chudí lidé jsou totiž duchovně chabí, zotročení a mravně nespolehliví. « Pan Shaw má sklon k opětovnému zdůrazňování této myšlenky, a mnozí jeho následovníci ho napodobují. Toto učení samo o sobě není nic nového ; jeho novost spočívá ve výlučném zdůrazňování jen této myšlenky. Thackeray hlásá ústy Bečky Sharpové, že počestnost je snadná s ročním příjmem tisíc liber, ale velmi těžká s pouhou stovkou. V tomto případě Thackeray (stejně jako Shakespeare v hořejší ukázce) rovněž dovedl ohodnotit » novou myšlenku«. Nejen že připadl na myšlenku samu, nýbrž našel pro ni i příslušného hlasatele. Taková slova patří do úst Bečky Sharpové — zchytralé ženy, které nechybí otevřenost, avšak chybí jí naprosto znalost všech těch hlubokých vznešených citů, které jedině dávají lidskému životu smysl. Cynismus této ženy je v Thackerayově románu vyvážen jinými postavami (jako je Lady Jane a Dobbin), a proto má určitou svěží opravdovost. Naproti tomu Shawův hlasatel obdobné cy- nickosti, Undershaft, není vyvážen nikým jiným ve své strohosti otrlého pouličního kazatele, a proto není opravdový. Říkat, že velmi chudí lidé jsou ve většině případů méně upřímní nebo nezávislí než boháči, není prostě pravda. Polopravda, kterou vyjadřuje Becky, se proměnila v berličku myšlenkového zmrzačení, a pak v pouhé davové heslo a lež. Thackeray a Shakespeare nás tedy přivádějí k témuž uzávěru. To, čemu se říká » pokrokové myšlenky«, jsou obyčejně oddělené zlomky starých myšlenek. Není pravda, že určitá myšlenka nikdy nenapadla některému z velkých myslitelů, na příklad Shakespearovi. Naopak, tyto novinky nalezly cestu do jejich mozku, avšak v jejich mysli na ně čekala spousta jiných myšlenek, které z nich odstranily veškerou absurdnost. Ze sbírky » Thelommon Man «. BŮH A DUŠE . v moderní anglické filosofii V É R A STÁRKOVÁ Mezi představiteli myšlenkových proudů soudobé anglické filosofie jsou ti, kteří se přiklánějí k tradičnímu pojetí odvěké filosofie, » philosophia perennis«, velmi vzácným zjevem. Moderní snaha, omezit filosofickou spekulaci na pole logiky a sémantiky a učinit z ní souhrn » ověřitelných« soudů, podřízených vědě a stejnými methodami postupujících, oddělila od filosofie její nejhlubší a nejzávažnější část, metafysiku. Od nedávno zemřelého R. G. Collingwooda, jehož metafysika byla podřízena historickému vývoji principů a tím zbavena svého zorného úhlu věčnosti, přes intelektuálního vůdce Anglie, stařičkého, ač duševně svěžího Bertranda Russella, pro něhož metafysika je prázdným slovem, až po A. J. Ayera, jemuž metafysika je souhrn » nesmyslných pseudoproposic «, skýtá dnešní anglická filosofie obraz pesimismu a úpadku. Bylo už několikráte napsáno, že i filosofie podléhá módě, jako většina lidských věcí, podřízených zákonům změny. Jestliže však převládá určitý filosofický směr proto, že většina soudobých studentů a profesorů jej zastává a přijímá, není to, podle mého názoru, pražádná známka jeho větší ceny a váhy. Je to jen dokladem souhlasu většiny, a ta (podle demokratických zásad) rozhoduje v politice, není však sama o sobě důkazem pravdy v oboru vědění a poznání. 155 [pageend19]Svým odpoutáním od metafysiky byla filosofie ochuzena o svou nejcennější složku a ztratila tak svůj pravý význam na vrcholku stupnice lidských nauk. Většina dnešních filosofů v Anglii, uplatňujících svůj intelektuální vliv na současnou generaci akademické mládeže, patří k vyznavačům této ochuzené filosofie. Snad už někdo jiný přede mnou si všiml, že Anglie je, v porovnání s převládajícími myšlenkovými proudy na kontinentě, obvykle asi o třicet let opožděna. Přestože v dnešní době bleskového šíření zpráv a tím i pronikání lidských myšlenek ztratila zeměpisná poloha Anglie mnoho ze své oddělenosti, zdá se, že jednak vrozený konservatism a mnohdy ne- předvidatelný vývoj sklonů tohoto národa způsobuje určité náznaky anachronismu. Positivism vídeňské školy (Schlick, 1924), který ovlivňoval generaci našich otců, je zde v podobo logického positivismu a pod vedením prof. A: J. Ayera, nesmírně » en vogue«, kdežto o kontinentální existencialism se tu zatím jeví pramálo zájmu. (Leslie Paul se domnívá, že je to způsobeno rozdílem národního temperamentu.) Chceme-li získat obraz vztahu moderní anglické filosofie k Bohu a k lidské duši, musíme se obrátit na generaci filosofů bezprostředně předcházejících (Bradley, Whitehead, Temple, Alexander, Joad), anebo k některým ojedinělým současníkům (Hodges, Emmetová, W isdom.) í{í Dílo E. H. B r a d l e y e (Ijf 1924) navazuje na filosofii Hegelovu, ale znamená zcela samostatnou vývojovou linii idealismu, přinášejíc svou myšlenkovou originalitou nový pohled do oblastí metafysiky. Bradley se domníval, že hlavní potřebou anglické filosofie je kritická studie prvotních principů, jinými slovy, návrat k metafysice. Nejvyšší realitou je mu absolutno, v němž rozličnost jevů tvoří harmonickou jednotu. Ve svém pojetí absolutna není Bradley skeptický ; absolutno je možno poznat, i když ne úplně, avšak ne aktem m yšlenky, nýbrž » cítěnou zkušeností« (Sentient experience). Ačkoliv není faktu ani bytí mimo fakt » psychické existence «, přesto tento idealism nevede k solipsismu, neboť Bradley věří v obecnost a společenství duší. » Mimo duši není a nemůže býti skutečnosti,« říká ve svém stěžejním díle » Zdání a skutečnost« (Appearance and Reality). » Duše je ideální; ona transcenduje danou chvíli, přesahuje sebe samu, proniká přes hranice smyslové zkušenosti individua. Duše je schopna pozdvihnou- ti se do světa věčné pravdy. « Tyto úvahy přivádějí Bradleye k jeho osobitému přínosu k idealismu, k jeho názoru na stupně skutečnosti: všechny pravdy, které chápeme, jsou měřeny absolutnem : pravda jest poměrná a vždy nedokonalá ... ale myšlenka o ní jest v určitém stupni pravdivá. Omyl nastává jenom proto, že z mnohotvárné je- vovosti isolujeme, vyjímáme jednotlivosti, které patří celku, v kterém jedině jsou pravdivé a dokonalé. Stejná relativita, způsobená naší nedokonalou schopností vnímání, vysvětluje i utrpení a zlo ve světě. Oba tyto zjevy jsou jen nedokonalým dobrem. I bolest a zlo jsou vyváženy totiž v konečné realitě, kterou je duch absolutna. Jeho doktrína o lidských hodnotách uzavírá toto dílo : » Chybujeme, ale přece používáme podstaty světa jako svého vlastního kriteria hodnoty a reality. Vyšší, pravdivější, krásnější, lepší a skutečnější hodnoty platí ve vesmíru stejně jako pro nás. A v pravdě existence odpovídá našim ideám, neboť » vyšší« znamená pro nás větší část oné jediné reality, mimo kterou všechno zdání není absolutně ničím. « » Positivní vztah každého jevu jako adjektiva ke skutečnosti v jevech rozličných stupňů a rozličných hodnot — tuto dvojí pravdu shledali jsme jádrem vší filosofie, « říká Bradley. Jeho filosofie absolutna je dnes nejvíce vystavena šípům kritik, dolétajících z výmluvného tábora logických positivistů. Sa m u e l A l e x a n d e r ® 1938), první anglický filosof pocházející z Austrálie, byl vynikajícím eklektikem. Hlavní jeho myšlenky jsou uloženy v díle » Prostor, čas a božství « (» S pá če, Time and Deity «). Jeho koncepce absolutna je velmi složitá a spočívá na pojmu prostoročasu. Alexander rozlišuje mezi Bohem a božstvím. Bůh jest objektem náboženského cítění a uctívání, avšak v empirickém smyslu, objektivně, poznáváme Boha jako božství, t. j. poznáváme Jeho vliv na tento svět. Vesmír je hierarchicky orga míso ván a v rovině neorganické podstaty je život, jenž je o stupeň výše položen v této hierarchické stupnici, stejně nepochopitelný, jako jest Bůh rozumově nepochopitelný nám. V okamžiku, kdy život povstává, aby překonal hmotu, je už zasažen božstvím. Alexander přijímá thomistickou koncepci andělů, bytostí schopných poznání duchové podstaty způsobem, kterého lidský duch 156 [pageend20]sám není schopen, neboť se nachází na nižším stupni stvoření... Pohyb času prostorem jest tvůrčí. Alexander píše ve své knize » Umělecké tvoření a kosmické tvoření« (»Artistic Creation and Cosmic Creation«) : » Tak jako umělecké dílo vzniklo sloučením ducha a hmoty do výsledných složek, tak v prostoročase, který předcházel sloučení, je prvek, který odpovídá duchu, a jiný prvek, odpovídající hmotě ; tyto prvky jsou představovány časem a prostorem. Čas je tedy duchem a prostor hmotou. Anebo, pomáhajíce si složitým výkladem při popisu jednoduché skutečnosti... řekněme spíše, že v duchu a těle tak, jak je známe, ať už v organismu nebo v novém lidském výtvoru v oboru umění, duch jest časem, a tělo nebo hmota prvkem prostoru v těchto vysoce vyvinutých tvarech světového vývoje. Náš život je časem našeho těla a tělo je prostorem našeho života ...« V porovnání s křesťanskou nejsv. Trojicí či s Absolutnem, které existuje od věčnosti do věčnosti a transcendují svět, existující v čase, Bůh v pojetí Alexanderově musí existovat v čase. A tak jako kořen a listy a míza rostliny živí její květy, tak celý svět, pokud se rozvíjí v časovém procesu, vykvótá do božství. Tak jako naše lidská existence se všemi svými vlastnostmi se živí ze všeho, co je na nižším stupni pod námi (neboť my jsme součástí přírody), tak božství Boha se živí tím, co transcenduje. Božství je tudíž novou hodnotou, jež se vynořuje ve vesmírném pohybu uskutečňování v čase. Máme tu před sebou příklad dynamické vise Boha, zcela na čase závislého a v čase existujícího ; i Bůh je v neustálém vytváření a zúčastňuje se velkého vývojového procesu ve vesmíru. Mocná síla, jež vrhá a přitahuje vyvíjející se bytosti do budoucnosti, posud nerealisované, je v jistém smyslu Bohem, resp. Božím atributem. Alexanderovy theorie jsou většinou podány poetickým jazykem, kterému není možno upřít mystickou krásu. Avšak Bůh, který jako svrchovaná božská idea tvoří vrchol tohoto systému, jest podřízen času jako všechno ostatní. Proto je zatěžko, na podkladě Alexanderovy hypothesy, nepovažovat čas za Boha samého, a jeho kritikové mu tuto nedůslednost po právu vytýkají. A.N. W h i t e h e a d 1947) byl hluboce náboženský člověk. V jeho pojetí je existence Boha vysvětlena dvěma různými složkami: tvůrčí a hodnotící. Jeho tvůrčí složka jest podkladem vesmíru, tak, jak jej známe. Bůh určuje a vymezuje svět tím, že jej utváří. (Každá realisace je vymezením.) Na druhé straně, ve složce hodnotící, která vzniká z tvůrčího působení, Bůh soudí svět. » Tak jako básník světa«, říká Whitehead v knize » Proces a skutečnost« (»Process and Reality«), »Bůh vede svět s něžnou trpělivostí svou visí pravdy, krásy a dobra. Avšak Bůh, podle tohoto pojetí, nemůže být chápán staticky. V něm idea trvání a plynutí je stmelena v jeden vyšší celek. Svět se rozvíjí neustálým procesem utváření. Co zdánlivě zaniklo v minulosti, je pojato do budoucnosti: a v tomto smyslu je svět zachraňován od zkázy. Celý tento plynulý svět je zvěčněn svou objektivní nesmrtelností v Bohu. Bůh a svět jsou dva protiklady, v jejichž vzájemném působení tvořivost dosahuje svého svrchovaného cíle, totiž přetvoření rozčleněné mnohotvárnosti do vyšší harmonické jednoty. Ideál, jakožto předobraz dokonalosti, je v neustálém spojení se skutečností našeho života, jež k němu dorůstá, zatím co idealita proniká dál a obráží se v životě jeho stoupajícím zhodnocováním. Tak transcendující síla ideality umocňuje skutečnost, a tento nekonečný pohyb, znázorňující vývoj světa v dokonalejší formy, představuje projev Boha.« Whiteheadovo pojetí světa patří k Hera- kleitově koncepci věčného plynutí. Avšak přestože je mu svět nepřetržitým tokem změny, je tato změna uvědomělým tvůrčím procesem, neboť obsahuje uskutečňování hodnot, které v Bohu pramení. Jeho vise je znázorněna intersekcí světa dějovosti světem hodnot, jinými slovy : věčné hodnoty protínají svět plynulého dění. Whiteheadova metafysika má pevný ethic- ký rámec a vyhraněný vztah k Bohu. Představuje nám heroický pokus o smíření rozporů evropské filosofie vyzdvižením celého problému do zorného pole věčnosti, do světa nepomíjejících hodnot. (.Příště další část) NDP. BISKUP LUDVÍK B. KUČEBA vážně onemocněl a leží v nemocnici sv. Alžběty v Lincolnu. Podle posledních zpráv se mu daří lépe a začíná se uzdravovat. Celá naše čtenářská obec se spojí v modlitbách s kněžími a věřícími lincoln- ské diecése za jeho brzké a úplné uzdravení. ★ * * * NA VAŠEM PKEDPLATNÉM ZÁVISÍ, zda Nový život bude dále žít a pravidelně zprostředkovávat nový život českým exulantům. Nezapomeňte! Do 15. července t. r. 157 [pageend21]VÍM, KOMU JSEM UVĚŘIL... BOHUSLAV JANÍČEK Bůh je smysl našeho života. Celá příroda o něm vypravuje. Bůh je Stvořitel nebe i země. Ale on nestvořil tvorstvo jen na počátku, on tvoří stále a všecko zachovává. Zamysleme se dnes nad tím. Snad nej krásněji uvidíme tuto pravdu ve svém vlastním životě. Každá naše činnost je jakýmsi » sjednocovacím procesem«. Již náš růst je přeměňování a sjednocování různých prvků vnějšího světa v harmonický celek lidského těla. Anebo si všimněme svého poznání. Malé dítě nevidí a neslyší tak jako my. Vnímá nejprve jen směs různých barevných skvrn. Tuto mnohost se musí učit spojit v celek —- v obraz předmětu. S tímto obrazem musí spojit to, co mu o témže předmětu přinášejí jeho uši, jeho hmat ... Ve škole se učí slabikám, slovům, skládá z nich věty a pomalu se prokousává k jejich smyslu. Ze vší té mnohosti zkušeností školních a zkušeností života vytváří si člověk pomalu jediný celek, svůj pohled na svět. Podobně je každá naše činnost sjednocovacím procesem : příprava oběda, práce dělníka, práce v kanceláři, dopis příteli, každé naše slovo, každý náš cit, každé naše chtění. Všechna naše Činnost je sjednocováním mnohosti v nějakou jednotu. Ale i my sami jsme mnohost spojená v jednotu. Rovněž tak tvorové, jež prostě předpokládá naše činnost, jsou mnohost slitá v jednotu. Ba sama existence, jak naše tak ostatních tvorů, je mnohost v jednotě. Může však mnohost být sama sobě principem sjednocení? Nevolá každý sjednocovací proces po někom, v jehož síle se vytváří z mnohosti jednota? Ani my, ani ostatní tvorové nejsou příčinou své mnohosti v jednotě ; kdyby tomu tak bylo, mohli by se uchránit rozpadu a rozkladu jednoty. Celé stvoření však nás přesvědčuje rozpadem, rozkladem a odumíráním, že samo v sobě není principem své bytostní sjednocené mnohosti. Není tedy celé stvoření důkazem existence někoho, kdo je příčinou sjednocené existenční mnohosti? Kdo je tento »někdo«? Zřejmě to nemůže být někdo, jehož život by byl též jen sjednocováním mnohosti. Nezastavíme se ve svém hledání, dokud nedojdeme k někomu, kdo je jednotou bez této naší mnohosti, dokud nedojdeme k Bohu. Tak nacházíme Boha, jak nás provází celým naším životem. Každá naše činnost, od růstu našeho těla až k nejvyšší lásce, které jsme schopni, je nesena Bohem. Kam však směřuje všechna tato činnost, co je jejím cílem? Z předešlé úvahy je nám zároveň jasné, že posledním cílem sjednocovacího procesu našeho života, celého našeho vzepětí po jednotě, nemůže být nikdo jiný než Jednota bez mnohosti, Bůh. Naše srdce nám též jasně mluví o konečném cíli našeho života. Neustále cosi hledá, po čemsi touží, za čímsi jde. A až dojde toho, po čem tolik touží, bude dále toužit. Neustále se po čemsi vzpíná — a je si přitom vědomo, že žádný tvor nemůže ukojiti jeho hlad. Často si říkáme : Kdybych měl to či ono, byl bych šťasten. A přece víme, že naše přání se nezastaví, když toho dosáhneme. Naše srdce je nekonečné ve své touze, a svět mu nemůže nabídnout než hodnoty konečné a pomíjející. Jedině Bůh může utišit nenasytný hlad našeho srdce. » Pro sebe stvořil jsi nás, Pane, a naše srdce nenajde odpočinutí, dokud nespočine v tobě« tak zvolá jistě každý z nás alespoň v nejlepších chvílích svého života spolu se svátým Augustinem (Vyznání 1, 1.). Toto volání po Bohu je v nás. Nějaký čas je můžeme přehlušit shonem pozemského pachtění. Přijde však chvíle, kdy znovu poznáme marnost všeho, za čím jsme se pachtili, a znovu procítíme, že jedině v Bohu můžeme nalézti štěstí a pokoj. My sami jsme si nedali tento nenasytný hlad. Bůh sám jej v nás vložil. A to je nám zárukou, že toto volání není marné, že bude jednou vyplněno, že Bůh sám bude jednou naší velikou odměnou. Bůh je tedy nerozlučně spjat s celým naším životem. Je nám blíže než matka svému dítěti, které nosí pod srdcem. Od prvního okamžiku, kdy nám dal život, drží nás ve svých rukou, a tak nám náš život uchovává. Vede naše kroky, a vede je k sobě. Je opravdu jediným smyslem našeho života : naším počátkem a cílem i naším průvodcem. 158 [pageend22]Je mnoho jiných cest k Bohu. Všechny jsou jen obdobou a novým prožitím známých pěti cest, v nichž ve třináctém století svátý Tomáš shrnul cesty lidského ducha k Bohu. Jsou od sebe odlišné jen tím, že si volí za východisko různé skutečnosti života. Načrtneme krátce ještě několik těchto cest, které se nám zdají nej přístupnější dnešnímu člověku. Jednu z těchto cest žije nevědomky každý člověk ve svém denním životě, i když snad slovy Boha popírá. Člověk se právem pokládá za nej dokonalejšího tvora přírody a za jejího pána. A přece stojí před přírodou bezradně. Našel v ní zákony, dovede jich využít ke svému prospěchu, než musí je uznat, musí se před nimi sklonit. Poznal mnohá tajemství přírody, než čím hlouběji pronikl, tím jasněji uviděl svou bezmocnost. Bezradně stojí člověk i před neživou hmotou. Ještě bezradněji stojí před životem. Kolik úsilí vynaložila věda, která chtěla svrhnout Boha, aby ve svých laboratořích vytvořila jedinou živou buňku. Marně se o to snažila. Bezradně stojí člověk i sám před sebou. Člověk, nej dokonalejší tvor a pán přírody, musí vyznat, že v přírodě je cosi, co on nechápe a nikdy nepochopí, že je tam cosi, vůči čemu je bezmocný, před čím se musí sklonit. To uznáváme všichni v životě každého dne. Neuznáváme tím zároveň, že příroda je výtvorem někoho, kdo stojí nad námi, koho náš lidský rozum nikdy plně nepochopí, a který vložil svá tajemství do tvorů a drží je svou rukou? Nepomůže říci, že ten někdo je příroda sama. Neboť před ním se sklání každý tvor i všichni tvorové vespolek. Příroda měnící se a rozvíjející se volá po někom, kdo je sám beze změny, volá po Bohu, * * ★ Všimněme si jakékoliv vymoženosti dnešní techniky, na př. letadla, které letí bez pilota. Vidíme-li je plout oblohou ke svému cíli, víme dobře, že za ním je lidský rozum se svým myšlením. Ono nejen vyrostlo z lidského mvšlení. I ve svém letu je neustále provázeno rozumem a myšlením. Je-li toto spojení přerušeno, znamená to pro ně jistou katastrofu. A podobně je tomu s každou vymožeností naší techniky. Každá vyžaduje i při svém vzniku i při své činnosti myšlení člověka. Cím pak jsou tyto vymoženosti ve srovnání s nejobyčejnějšími zjevy života přírody? Cím je let nejnovějšího bezpilotového letadla ve srovnání s letem hmyzu, vlaštovky, netopýra ...? Nestojí též při vzniku těchto obyčejných divů přírody Rozum, neprovází je při celé jejich činnosti Myšlení? Není za nimi a s nimi Bůh ? (Pokračování) » Kdyby se mě někdo ptal, který prostředek v boji proti komunistům je nej účinnější, která cesta k jejich obrácení je nejjistější, odpověděl bych bez váhání: KRISTOVA LÁSKA! — Po tom poznají, že jste moji učedníci, budete-li mít k sobe lásku navzájem«. (Jan 13, 35). A. Michel: Boj bezbožeckého komunismu proti Církvi v jedné zemi střední Evropy. z v Y s t a v k y c í r k e v n í h o uMĚNÍ v Melbourne v Austrálii. CML v Melbourne připravuje vydání Výboru se Chestertona v českém překladu. — Tam dostanete také české překlady sociálních encyklik. 159 [pageend23]r o z h l e d y K O M U N ISTICK É PROKRUSTOVO LOŽE V řeckém bájesloví se vyskytuje zvláštní postava loupežníka, který se jmenoval Prokrustes. Tento Prokrustes byl velmi pohostinný muž. Vlídně přijímal hosty, dal jim dobrou večeři a pak je otcovsky uložil na lože. Ale v tom Prokrustově loži byl háček. Prokrustes měl totiž utkvělou představu, že jeho hosté musí být přesně tak dlouzí jako jeho postel. A protože hosté byli vo skutečnosti bud kratší nebo zase delší, postaral se Prokrustes o to, aby tato chyba byla napravena. Hosta, který byl kratší než jeho lože, tak dlouho natahoval, až měl správné rozměry. Jestliže byl naopak host příliš dlouhý, pak mu prostě usekl nohy. Tak bylo buď jak bud dosaženo patřičné míry, ovšem s malým nedostatkem, že na to hosté umírali. Takové krokrustovo lože je v komunistickém světě věda všech věd, umění všech umění — dialektický materialismus. Je to přece vědecký světový názor, zrodil so z vědeckého poznání pravého vývoje přírody a lidstva, a je to zároveň nástroj, jak přírodu a lidstvo změnit a zlepšit, což je denně ověřováno sovětskou praxí. Obtíž je v tom, že vědecky zjištěné skutečnosti většinou neodpovídají schématům a škatulkám dialektického materialismu, ba často jsou s nimi v jasném rozporu. Ale tato obtíž se dá v komunistickém státě snadno překonat. Politickým tlakem na vědecké pracovníky se to zařídí tak, aby se z vědecky zjištěné skutečnosti něco zamlčelo, aby sc k ní někde něco přidalo, aby se z pouhé domněnky, z pouhé pracovní hypothesy stal prokázaný výsledek vědy, aby byly ve vědách od sebe odloučeny prvky, které spolu souvisí, nebo zase spojeny dvě věci, které spolu nemají nic společného, aby byly z jednoho úspěšného dílčího pokusu vyvozeny všeobecné závěry, i když jsou v rozporu s celou řadou jiných skutečností, aby byly ve vědecké veřejnosti všeobecně přijaty názory jednoho badatele, který včas pamatoval na politická zadní kolečka, a aby byla veřejnými důtkami a, je-li třeba, i policejními zákroky umlčena kritika ostatních vědců, kteří byli tak bláhoví, že se odvážili nezištně hájit, co bylo poctivě zjištěno v laboratoři. To všechno bylo velmi snadné a jednoduché, dokud byl živ starý » chazjájin«, Josef Visarionovic Stalin. To byl přece muž tak geniální, takový » obr dějin současného i budoucího lidstva, obr, jehož smělá vědecká fantasie předstihla sny všech utopi- stů, obr, jehož síla byla bezpečně zakotvena v zemi jeho vlasti a v lásce a důvěře všeho pokrokového lidstva«, prostě takový obr, že stačilo, aby zamrkal, a již byl prohlašován za zázračného objevitele jeho oblíbenec, na příklad pan Trofim Denisovič Lysenko, a již byli zatracováni jako lokajové kapitalismu a imperialismu ti naivkové, kteří chtěli dělat skutečnou vědu. Opravdu, dokud žil a vládl ten moderní Prokrustes,^ měla to postel dialektického materialismu dobré, protože bylo zaručeno, že jí se strany neskromných vědeckých hostí nehrozí žádné nebezpečí, ale že budou vědecké poznatky tak dlouho natahovány nebo přisekávány, až se budou na tu postel přesně hodit. . Dokud žil Stalin, říkalo se o jeho politických nebo vědeckých protivnících, kteří náhle umřeli, že byli » umřeni«. Ale potom umřel i Stalin, a nyní má být aspoň dodatečně » umřen« také on, » umřen« jako překážka nějakých dalších politických cílů jeho bývalé kliky. V souvislosti s touto velikou likvidací, která nyní Stalinovy metody obrací proti Stalinovi Samému, padl také pan Lysenko a byli rehabilitováni jeho odpůrci, kteří se ho kdysi opovážili nesměle kritisovat. Oč tu vlastně běží? Celý vědecký svět byl zajedno v tom, že žádná živá bytost nemůže biologicky odkázat svému potomstvu vlastnosti, které získala teprve během svého života. Existují sice změny v hodnotách, které se biologicky přenášejí na potomstvo, ale tyto změny neplynou zo získaných vlastností, nýbrž z přeměn zárodečných buněk, z přeměn, jejichž příčiny dosud plně neznáme, ale které patrně souvisí s radioaktivním zářením. Stalinovi se ovšem zdálo, že by pro dialektický materialismus bylo výhodnější', kdyby platila zastaralá domněnka, že každá vlastnost, které živočich nabyl v přírodě, kterou zdokonalil nebo změnil, se zachovává při rozmnožování a přenáší se na potomky těch jedinců, na kterých se staly ty změny. Proč na tom Stalinovi tolik záleželo? Domníval se, že tím zjednoduší představu vývoje života na zemi, a tak ukuje novou zbraň proti náboženství, které je podle jeho představy, ostatně falešné, v rozporu s jakýmkoli vývojem v přírodě. Větším právem se domníval, že by tím bylo posilněno tvrzení dialektického a historického materialismu o rozhodujícím vlivu hmotného prostředí a materiálních podmínek. A nakonec mu šlo asi hlavně o to, aby se o něm osobně mohlo říci, že on je vlastně bůh, protože stvořil nového a lepšího člověka ; aby mohl takový náš pan Otakar Zich napsat, co opravdu napsal: » Stalin skutečno změnil materiální podmínky sovětského člověka tak, že vznikl člověk nový. « Proto Stalin podporoval soudruha Lysenka, když on začal z dílčích biologických pokusů svého učitele Mičurina a svých vlastních vyvozovat dalekosáhlé a neprokazatelnó závěry pro celou nauku o dědičnosti, závěry, které se přesně shodovaly so Stalinovým přáním. Proto vzal ten obr Lysenka v ochranu proti všem vědeckým kritikám na Západě i na Východě, proto umlčel jeho domácí odpůrce a dal jeho odpůrce zahraniční, vlastně všechny dnešní biology, zahrnout nadávkami. Nyní tedy tato ochranná ruka ochabla, a proto padl i pan Lysenko — a padl jistě po zásluze. Ale Stalinovi nevěrní dědicové si zahrávají s ohněm. Stalin totiž věděl, co dělá. Nešlo mu jenom o jeho osobní kult. Nenatahoval a nepřisekával vědu na loži dialektického materialismu jen pro svou zábavu. Věděl, že bez toho natahování a přiseká- vání by z celého toho zázračného lože zůstala docela obyčejná poste],, postel jako každá jiná, pro někoho krátká, pro jiného dlouhá ; jinými slovy : že by už nemohla být předstírána dokonalá shoda dialektického materialismu s vědeckými poznatky a s praktickou zkušeností. Tady se komunisté dostávají na rozcestí ; bud nechají padnout dialektický a historický materialismus, nechají padnout celou svou oficiální filosofii a tedy i vnucovaný atheismus a státní boj proti náboženství — a tím vlastně přestanou být komunisty; nebo se budou musit tím nebo oním způsobem kajícně vrátit ke Stalinově koncepci Prokrustova lože. A. II. 160 [pageend24]Č TYŘ I STA LET JESUITŮ Y ČECHÁCH Ferdinand I. si vyžádal pro české země už r. 155-1 několik členů mladého Tovaryšstva Ježíšova od zakladatele řádu Ignáce z Loyoly. Ale teprve 21. dubna 1556 přišlo do Prahy prvních 12 jesuitů a došlo k založení první koleje na české půdě — Klementina. Samostatná česká provincie (byla zřízena 1623) zahrnovala Cechy, Moravu, celé Slezsko a Lužici. Vedle klementinské universitní koleje měla universitní koleje ve Vratislavi, v Nise a v Olomouci, a 28 menších kolejí s latinskými školami (gymnasii) vedle řady menších domů, residencí a misijních stanic, určených především k pastorační práci. V době největšího rozkvětu měla stará česká provincie 1300 členů a na svvch školách 11.000 žáků. I po oddělení provincie slezské (1754) při zrušení Tovaryšstva r. 1773 byla česká provincie jedna z největších (1068 členů ve 20 kolejích a 16 residencích). Po obnovení řádu (r. 1814) přišli do českých zemí jesuité až r. 1851. R. 1919 byla zřízena československá viceprovincie, r. 1928 povýšena na provincii, r. 1938 od ní oddělena samostatná viceprovincie slovenská, a provincie přijala starý název provincie české. Při svém rozptýlení komunistickým režimem r. 1950 měla česká provincie ve 3 kolejích s gymnasii, ve filosof, řád. institutu, noviciátu a 4 residencích 215 členů (92 kněží, 66 studentů, 57 bratří laiků). Z malých počátků rostlo Tovaryšstvo Ježíšovo. Ae otci Ignácovi a jeho prvním druhům nebylo dopřáno, vypravit ae za prvotním cílem jejich tužby, za Božím hrobem ; ac musil práci svých tovaryšů omezit zprvu na Evropu, nezbývalo mu přece sil. Vypravil-li někam své věrné, tedy šlo zajisté o postavení důležité. A Praha byla důležitým úsekem na duchovním bojišti 16. století. Svatováclavská katolická víra se scvrkla na desetinu národa, kališnický tábor byl na cestě k německému protestantismu ; v poslední chvíli dostali katolíci konečně zase svou přirozenou hlavu, arcibiskupa. Než katolíci v Čechách ani tak nemohli obnovit svůj duchovní život bez pomoci zvenčí : a tu jim přinesli jesuité. A právě jeden z nej významnějších pracovníků jesuitské obnovy, svátý Petr Kanisius, uvedl v pohyb jesuitské působení y Praze. Ihned získali jesuité horlivé nováčky mezi Čechy — vždyť dobře věděli, že jenom tak může jejich setba v Cechách zakořenit. Neodolatelnou zbraní jesuitů byl ovšem náskok, který měli ve školství. Jako nositelé skvělé románské kultury, která v Itálii právě vyšla z neporovnatelného období renaissance a ve Španělích právě prožívala » Zlatý věk «, byli tedy učitelé nově založeného Klementina naprosto nerovnými soupeři starožitného, husitského učení v Karolinu ; a není divu, že se k nim žáci hrnuli. Jesuité dovedli i odmítnout děti cizozemských dvořanů, aby vyhradili potřebné místo přirozeným Čechům. A tak brzy se svými odchovanci — mezi nimiž od počátku Mariánské družiny byly elitní organisací — stali se podstatným živlem v české kultuře po národní pohromě. Pohromou totiž ovšem byly následky stavovského povstání a jeho porážky na Bílé hoře. Nebudeme zde obhajovat ani odsuzovat postup Ferdinanda II., aby se nezdálo, že do dějepisného článku mísíme politické stanovisko. Vždyť otázka, zda nebo do jaké míry je správné odsunout ze země velezrádný živel, se stala pro dnešní Čechy politickou aktualitou. Ať tedy vítězný král jednal pochopitelně nebo neomluvitelně — skutečnost je, že jeho opatření zemi těžce postihla. A jaké tehdy bylo stanovisko jesuitů? — Není nad přímou řeč pramenů. Každý mi tuším připustí, že nemůže být lepšího dokladu pobělohorského ducha nad slavnostní publikaci, věnovanou pražskými jesuity při korunování habsburského krále Ferdinanda III. — šest let po staroměstských popravách. Období oněch poprav nazývá Ernest Denis : » Konec samostatnosti české «. Jesuitská kniha je plna oslavných veršů na českou korunu, t. j. státnost; líčí se v ní ovšem — a samozřejmě v legitimistiekém duchu — pohromy, které českou zemi stihly ; ale slibuje se také, že žádné rány osudu nezničí českou korunu a český purpur (t. j. právě státnost) : » ... a strastí se živí sláva, jež neopustí nikdy korunu Českou ... « Je pravda : mezi pobělohorskou emigrací bylo několik velikých duchů, kteří zastiňují literární činnost katolíků doma zbylých. (Ale kdo ví, co by byli spisovali pod vítězným králem Bedřichem! Smíme-li soudit podle jejich souvěrců a přátel v Anglii — , kteří právě tehdy slavili Cromwellův protektorát, — byli by množili polemické Výklady na Biblí svátou, a zanechali, by nám všestranně zpracovaný problém nesvobodné vůle a neodolatelného předurčení ...) Zatím, kdyžtě inteligence emigrovala, nezbylo katolickým misionářům nežli se obrátit k lidu. A tak vznikla ta zpěvná čeština barokních pouťových písní, kterou literární dějepisci 19. věku tak nepříznivě srovnávali se slavnostním veleslavínským vě- toslovím doby rudolfínské. Opačně tento protiklad vnukl dnešnímu katolickému autorovi větu, že nebýt jesuitů, nezpívali by v Cechách slavíci ... Ale nescházelo ovšem ani učených spisovatelů. Každý zná Balbína a jeho obranu češtiny..., ale řekne se, že mu představení dělali obtíže. To je možné jenom dětinný optimismus 19. století se mohl domnívat, že práce pro vlast sc platí, a že někdo bude Čechům zvláště nápomocen, aby existovali. Od oněch dob jsme so přiučili, že obtíže jsou doprovodem každé práce, a vážíme si takových vlád, které práci pro vlast nedělají nemožnou. A že jeho rakouští představení Balbínovi práci neznemožnili, toho jsou dokladem tlusté svazky jeho knih. Přišly ovšem na "Tovaryšstvo špatné časy. Josef II. a jeho nohsledové vůbec nemilovali klášterní školy, které prý učily jenom zemskému jazyku, a tak dětem překážely v získání (německé) osvěty. Současně na řád zanevřely královské dvory. Ve Francii proto, že » úzkoprsí « zpovědníci nepodávali svátosti cizoložnému králi ; v Portugalsku proto, že Indiáni na para- guayských zemědělských družstvech neradi viděli svá pole v rukou královské byrokracie — a že jakýsi odchovanec řeholníkň nerad viděl královské pozornosti u své manželky. Byl tedy řád zastrašeným papežem zrušen. Ale životní síla, kterou mu svátý zakladatel dal, byla taková — smím říci tak jedinečná — , že po čtyřech desetiletích mohl být řád obnoven. Nevrátil se ovšem na všecka svá stará pracoviště. Po celých Čechách krajinu vytvářejí ohromné stavby — jako navršené nějakým rodem obrů — , které jsou poznamenány Ježíšovým jménem v kruhu sršíeích paprsků: Svatý Mikuláš v Praze, kolej na Horách Kutných ; Svatá Hora, abychom namátkou jen nějaké jmenovali, — a již dávno tam jesuité nejsou. Ale jsou v Čechách i dnes. Ne-li tam, kde kostely stojí, tedy zajisté tam, kde kostely jednou postaveny budou. Jsou taín, kde chtěl být svátý Ignác : mezi nevěřícími ve vazbě. Rozumí se, že nejsou sami. Trpí s nimi dnes celý národ, a všecky řeholní společnosti mají podíl na věncích. I dnes, jako jindy, jc každému katolíkovi dáno na vůli, u kterého sboru duchovního voje chce najít oporu a posilu. Někoho pozvedne výše nebeský klid benediktinské pobožno161 [pageend25]sti ; jiného roznítí teplo františkánské lásky k bližnímu ; jiného unese dominikánský zápal, hlásati pravdu každému myslícímu tvorovi. » V domě Otce mého jsou příbytkové mnozí«, a není neštěstím, cí- tím-li se doma spíše v tom nežli v onom. Ale není dnes možno, odmyslit si Tovaryšstvo Ježíšovo z dějin katolicismu v Čechách ani z dějin českého jazyka ; je to dnes méně nežli kdy jindy možno. A tak vstupuje český kraj Tovaryšstva do pátého století pod tím znamením, které zdobí jeho odznak : pod znamením kříže a hřebů 'Kristových. My pak, mariánští sodálové, chceme také zůstat nerozlučnými průvodci této staleté práce pro Církev i vlast. A jsou-li dnes emigranty spolubratři Balbína a Plachého, je to pro ně i pro nás jenom pobídkou, abychom svému pokolení zjednali Čestné místo v českém písemnictví. Především však se modlíme, aby i tentokrát sláva nových světců byla předzvěstí nového obrození. Nezapomeneme na heslo Tovaryšstva, které ponechává v platnosti všecky přirozené city — i vlastenectví — , ale podniká » vše k větší slávě Boží «. Jindřich Středa A M E R IC K Ý P Ř E H LE D 1 Bezpečnost na silnicích se stává ve Spojených státech den ze dne palčivějším problémem. Každoročně tu přichází o život při srážkách 40 tisíc lidí a půl druhého milionu utrpí zranění. Podle statistik je bezpečnější letět z New Yorku do Chicaga, než cestovat 100 mil autem. Známý katolický týdeník, Our Sunday Visitor, ve svém vydání ze 27. května, nazval tyto poměry na amerických silnicích národním skandálem. Odborníci uvádějí za hlavní příčiny dopravních neštěstí : nedostatek ohledu na druhé, alkohol, únavu řidiče (zejména v noci), neúměrně rychlou nebo pomalou jízdu a nedostatek silničních ploch, zejména ve velkoměstských oblastech. V posledních týdnech se těmito otázkami zabývala americká sněmovna a byla navržena drastická opatření pro stavbu nových silnic. Podle washingtonského plánu silniční síť Spojených států má být rozšířena během příštích let nákladem 50 bilionů dolarů, takže většina dálkové dopravy se bude pohybovat po čtyřpásových až šestipásových silnicích. ’ Problém bezpečnosti není však jen organisačního rázu. ,Je to především problém mravní. Svatý Otec prohlásil nedávno, že » časté tragedie, zaviněné neuposlechnutím dopravních předpisů, jsou nejlepším důkazem o důležitosti těchto předpisů ; větší důležitosti, nežli je většina lidí ochotna uznat.« Američtí katolíci se proto snaží zdůrazňovat toto mravní hledisko, jak to jasně vyplývá z textu Modlitby automobilistovy, navržené biskupem Charlesem K. Buddy ze San Diego : » Nebeský Otče, jenž znáš meze našich schopností, připomeň nám prostřednictvím svého Ducha velkou odpovědnost, kterou přijímáme, když zasedneme za volant. Nechť znamení kříže, jímž se požehnáme před stisknutím startem, od nás odvrátí nebezpečí náhlé smrti, aby naše cesta, započatá pod tvou ochranou, skončila šťastně. Dej nám jasný postřeh a bystrý zrak, vštěp nám poznání, že bezpečnost lidských životů, tak vzácných před tvým zrakem, závisí na naší bystrosti a střídmosti. Posilni nás, abychom řídili vůz trpělivě a obezřetně, s pochopením pro bližní, ať jiné automobilisty, nebo chodce. Blahoslavená Panno, popros sv. Krištofa, ochránce cestujících, aby nás bezpečně vedl k cíli. Skrze Krista Pána našeho. Amen. « Je příznačné, že podle šetření university v Colorado, i) lidé nábožensky smýšlející, s normálními názory a společensky přizpůsobiví«, patří mezi nejspolehlivější motoristy. 5|« íjí Ze i v Americe je třeba osobní statečnosti k boji proti gangsterům a komunistům, dokazuje tragedie novináře Victora Ríesela. Večer 5. dubna Riesel povečeřel se svou sekretářkou v jedné newyorkské restauraci a vracel se domů. Náhle vystoupil z 'temné pasáže dobře oblečený mladý muž a beze slova vychrstl koncentrovanou žíravinu Rieselovi do očí. Přes okamžitou lékařskou pomoc Riesel oslepl. Victor Riesel je známý odborový novinář, jenž opětovně pranýřoval rudé agenty a gangstery, pracující v amerických odborových organisacích. Krátce před napadením dal část svého materiálu k disposici katolickému časopisu The Sign, a právě onoho večera obvinil v rozhlasovém komentáři Williama DeKoninga, víidce místní organisace strojníků. Kdo osnoval zákeřný útok na tohoto odvážného novináře, zůstává zatím záhadou, avšak Riesel oznámil, že přes oslepnutí bude pokračovat ve své práci. Víky VE STÍN U KOŠATÉH O STROMU Je chvalitebným zvykem vzpomínat osobností a jejich díla u příležitosti životních výročí. Oslavují se lidé ducha, protože tím oslavujeme i Toho, který jim ducha dal. Připomínají se nejprve dekády jejich věku, pak pětníce a dožívá-li se někdo 89 let svěží a stále tvořivě činný, je to jubileum tak významné, že mi snad čtenář odpustí, nočekám-li na tu devadesátku jednoho z největších našich současníků, který se tu tyčí jako nádherný, košatý, věkovitý strom, který tak hluboko zapustil kořeny do španělské půdy. Don Ramón Menéndez Pidal, který spatřil světlo světa 13. března v přístavním městě La Co- ruňa, je dnes už víc než osobnost — je to pojem. Je to mravní autorita tak veliká, že již roku 1904, tedy dávno před založením Společnosti národů, dva jihoamerické státy Ecuador a Peru se dohodly, že svůj spor o vedení hranic svěří do jeho rukou a že se dobrovolně podřídí jeho rozhodnutí. Od roku 1899 je don Ramón profesorem madridské university. On založil » Středisko historických studií« (Centro de Estudios Históricos), jehož časopisem se stala » Revue španělské filologie « (Revista de filología española). Don Ramón je srovnáván s bratry Grimmy, kteří vytvořili německou mluvnici, v našem pojmovém světě je to jako Jan Gebauer plus F. X . Salda plus Josef Pekař. Jazykověda čistá, dějiny písemnictví, srovnávací věda literární a čistá historie jsou oblasti působnosti tohoto muže, který kus svého života žil souběžně s jiným velkým jmenovcem, kterým byl Marcellino Menéndez y Pelayo (nar. 3.11. 1856 v Santandoru, zemřel tamtéž 19.5.1912). Zalistujte si jen v šestisvazkových » Dějinách estetických idejí ve Španělsku « (Historia de las ideas estéticas en España) tohoto staršího druha Pidalova, abyste pochopili velikost této činnosti. Přidejte k tomu jen studii o původu novely (Origines de la novela) 162 [pageend26]nebo studie o literární kritice (Estudios de crítica literaria), monografii o Calderonovi, obrovité kritické vydání všech dramat Lope de Vegy, překlad Shakespeara do španělštiny, abyste si uvědomili, jaké vzory a jaké předchůdce měl Pidal. Vstoupil do literatury studií a rekonstrukcí středověké legendy (Leyenda de los Infantes de Lara), objevil dva vynikající zlomky středověké poesie Španělské » Elena y Maria « a » Roncesvalles «, z nichž druhý je španělskou obdobou sta.roťrancouzské Písně o Rolan - dovi. Už roku 1904 vydává Pidal » Llistorickou mluvnici španělskou« (dramática histórica), bez níž se dnes neobejde nikdo, kdo se vážně zabývá španělským jazykem a která je španělskou obdobou velkého mluvnického díla Oebauerova. Roku 1909 vydává už vynikající a dosud nepřekonanou interpretaci španělské národní básně » El poema del Cid « a o dvacet let později dvousvazkovou historickou a lin- guistickou studii o Španělsku doby Cidovy (La España del Cid). Jeho vydání lidové poesie španělské (Poesía juglaresca y juglares) je objev. Ukazuje všechnu bohatost námětu, rozmanitost formy, svěží líbeznost a oddanou zbožnost španělského lidového básnictví. (Studie o počátcích španělštiny (El Idioma español en sus primeros tiempos) spolu s doplňujícími » Počátky španělštiny « (Origines del español) je základní pro poznání změn, jimiž procházela latina, než se z ní vyvinula španělština. Starý pán zpracovává pak nové vydání svého » Romancera «, svodu nádherných kvetu španělského středověku — jeho romancí. Menéndez Pidal založil a vytvořil celou školu vědeckou. Jednou z větví jeho košatého stromu je Tomás^ Navarro Tomás (* 1884), zakladatel fonetiky španělštiny, jehož » Příručka španělské výslovnosti'« (Manual de pronunciación española) jo základním dílem v teto oblasti, druhou takovou větví je América Castro (* 1885), jehož dílo o Cervantesovu ideovém světě (El pensamiento de Cervantes) je opět jedním ze základních kamenů stavby moderní španělské literárně historické vědy ; k okruhu Pidalovu patří i Samuely Gilí Gaya (* 1892), který položil základy španělské skladby (Sintaxis castellana), sem patří Jorge ^ Rubió, znamenitý svým » Životem v gotickém Španělsku « (La vida on la España gótica), sem patří Manuel rfe Montolíu, zabývající se katalánštinou a » zlatým věkem « španělského písemnictví — nu, kdo sem nepatří? Všichni, všichni, kteří v oblastech don Ramenových pracovali, byli bud přímými nebo nepřímými jeho žáky. Jaký to podněcovatel, jaký téměř devadesátiletý nadšenec a mladík ! A jaký příklad ! Především země, která umožňuje člověku v klidu studovat a v klidu rozdávat dary své práce ; ^ýdm hé člověka, který se nedá rozrušit ani vyrušit ničím časovým a splývá celou svou osobností s Nadčasovým, Dále příklad práce, které je zapotřebí, než člověk může říci, že pochopil. Angel Valbuena Prát, Španělsky literární historik a profesor španělské literatury na universitě v Murcii, řekl o Pidalovi : » Je to veliký chápající celé velké kultury španělské. « — Je to muž, který po téměř devadesáti letech života pochopil, sáhl ke kořenům a viděl i nádherné květy košatého stromu, který zasadil. „ žádné dílo Pidalovo nebylo přeloženo do češtiny. Španělské studie se u nás nepěstovaly tak, by byly si zasloužily. Tvoří velkou oblast, bez jejíž znalosti zůstává vždy mezera v pochopení evropského ducha. Poukázat na nutnost vyplňování této mezery, na potřebu prohloubení hispanistických studií u nás, to bylo záměrem této krátké poznámky o jednom z nejlepších znalců hispanistiky vůbec. Pidal je krystalisační bod španělské jazykovědy, muž, jemuž se dostalo velké milosti Boží, za níž nikdy nepřestal být vděčen. Jan Ještědský POZNÁMKA KNIHOPISNÁ : Díla Pidalova vycházejí od roku 1939 ve velkém souboru pod názvem » Obras complelas« a toto vydání je komentováno a v každém směru dokonalé. O Pidalovi poučí soubor prací vydaný k jeho poctě» Homenaje a Menéndez Pidal«, vydaný bohužel už roku 1925, takže léta tvorby od tohoto roku tu zaznamenána býti nemohla.__Mar- cellino Menéndez y Pelayo je rovněž přístupný v sebraných spisech, které vycházely ve dvou vydáních. Novější bylo zahájeno 1950 a dosáhlo dosud 10 svazků. — O něm existuje studie A. Ronilly y San Martin z roku 1914, dále M. Artigase Ferrando, La vida y obra de Menéndez y Pelayo, jejíž druhé vydání obsahuje bibliografii. — Díla Pidalova sepsal a knifiopisnv výčet vydal Homero Seris v Madridě roku 1931 (Bibliografía de Menéndez Pidal). C ÍR K E V V ČÍNĚ Z Číny přišel posvátné kongregaci pro šíření víry telegram s oznámením, žo byl uvězněn Šanghajský biskup Mons. Kiung » pro svůj protivUsteiiecký postoj «, a že kapitulním vikářem byl » kanonicky « zvolen^ kněz František Tsang Zi. Prefekt kongregace odpověděl, že v nepřítomnosti biskupa diecése má být řízena generálním vikářem nebo jiným knězem, kterého ustanovil právoplatný biskup, (oba byli též zatčeni). O novém kapitulním vikáři se dovídá misijní zpravodajská služba Fides, že mu jo 76 let, je velmi zostaralý a že o něm nelze říci, že by byl zcela pánem svých schopností. Vetší počet bohoslovců a mladých katolíku ze Šanghaje byl odsouzen do koncentračního tábora, smutně proslulého Hei Lung Kiang, při sibiřských hranicích. Komunistické autority v Pekinu daly rozkaz k zrušený katolického hřbitova v Chala, jednoho z nejstarších křesťanských hřbitovů v Číně. Pochází až ze 17. století. Tam byl pochován slavný misionář jesuita P. Matěj Ricci. Zničení hřbitova má přispět k vymýcení čínské katolické minulosti. V Jdan ^ Mang ^ v provincii Yupeh byli popraveni dva cmsti knězi a rebolm sestra Isabella. Důvod jejich odsouzení není znám. Ví se jen, že Han Yang je jedno z měst, v nichž nejvíce zuřilo pronásledování katolíků v posledních měsicích. V Šanghaji komunistické urady vydaly sensační zprávu, že v zahradě biskupa Mons. Kiunga byly nalezeny zbraně, vysílačka^ a dokonce zlato. Předměty byly vystaveny, a lidé se ze zvědavosti chodili dívat na to, co bylo nalezeno až nyní, víc jak šest měsíců po zatčení biskupa. Na Formose byla otevřena výstava obrazů a fotografii, jež dokumentují zločiny čínských komunistů. Podle dokumentů bylo povražděno 19 m ilionů Číňanů, 25 milionů bylo posláno od táborů nucené práce, dalších 23 milionů je ve vězení. Letos uplyne 30 let od dne, kdy Pius X I. posvětil v basilice sv. Petra šest čínských knězi na biskupy, a 10 let od dne, kdy Pius X II. rozdělil Čínu v samostatné církevní provincie. Celkem dostala Čína 19 arcibiskupů a 79 biskupů. Z šesti biskupů vysvěcených Piem X I. žijí dva : 861etý Mons. Šimon Chu z Haimenu, pod policejním dozorem, a Mons. Hu, biskup z Te ču, dnes ve vezeni. V čině žijí jen dva cizí biskupové: jeden z nich Mons. Pinger je ve vězení. Dva čínští biskupové jsou ve vyhnanství ; kard. Tomáš Tien, arcibiskup z Pekinu, a Mons. Y u Pin, arcibiskup z Nankinu. Čínská katolická Církev je odkázána na domorodý klérus ; i jemu se však všemožně brání v pastorační činnosti. 163 [pageend27]o le p š í s v ě t PROBLÉM VYSTĚH O VALEC TVÍ A B R AZÍLIE Přečetl jsem si v časopise »Nový život« (Roč. V II, 1955, str. 181-184) článek pana Dra. J . A. Bati 0 osidlovacím plánu pro Urazili i, a na druhé straně 1 posudek prof. Bedra Cálderana Bcltrao : <Tc Brazílie země přistěhovalců ? Otázku, zda Brazílie je nebo není /.Umí přistěhovalců, nelze řešiti jenom s hlediska sociologického a demografického. Mimo mnohá jiná hlediska je naprosto nutno přihlédnouti k těmto dalším, jimž rovněž se nedá upříti povaha vědeckosti: a) hledisko populační, b) hledisko státně hospodářské, e) hledisko politické, d) hledisko psychologie uprchlíků, e) hledisko soukromněhospodářské, f) hledisko ethnogra- fieké, g) hledisko politicko vojenské, h) hledisko křesťanské s ohledem na to, čemu učil Kristus a čemu učí papežové, i) hledisko sociální. a) Hledisko populační-. Jde hlavně o emigraci z Evropy. Evropan, nositel více jak 2.000 let staré křesťanské kultury, nemá možnost fysické expanse, a následek chronického přelidnění Evropy v době mé generace byl ten, že se stala jevištěm 1) jednak rasového pronásledování a dccimace ; 2) dvou hrozných válek s možností války třetí ; 3) umělého omezování porodnosti, třeba i zakázanými zákroky. Přesto však Evropa má stále ještě populační nadbytek, který při sebemenším hospodářském otřesu způsobí, žc se bude opakovati přesně totéž za hroznějších okolností, co jsme již sami zažili a čemu nás i historie Evropy učí. I když třeba podle uvedeného vzoru Irska Evropě nebude nijak lépe, jistě to bude na prospěch vystěhovalcům, a i Brazílii. Evropa pak sama možná bude zbavena kletby věčného krveprolévání a sebeničení. b) Hledisko státně hospodářské : Z naznačené situace vysvítá, že Evropa není schopna dnešní počet obyvatel uživit. Hlavně Německo a Itálie nemají pro svoje lidi dosti práce, chleba ani přístřeší. K tomu se přidruží za nějaký čas i na svůj blahobyt dosud ještě poměrně hrdá Francie. Člověk bez chleba, bez práce je politickým dynamitem pro každé státní hospodářství, které povětšině je kalkulováno na ostří nože a snadno je zranitelné stávkami a mezistátním neshodami, jako jsou celní a politické přehrady, zvané ochranné. Evropa už celkem nemá ani kolonií, aby mohla odtamtud odbírati suroviny a koloniím dodávati hotové výrobky. c) Hledisko politické : Krajní levicové strany plně využívají v každém směru nevýhodné situace, v které nyní Evropa jest. V západní Evropě je dělník též hnán k nejvyššímu výkonu, neboť ví, že před vraty továrny čeká deset jiných. Komunistická strana pak se snaží vyvolat poruchy, aby došlo k hospodářské krisi, k nezaměstnanosti, — a pak —- je dělník její. Další stereotypní postup můžeme si ověřiti u satelitních evropských států. Politickým sjednocením, v které ostatně nemohu dobře věřit, — se na hospodářských problémech Evropy celkem nic nebude moci změniti. Neboť tímto sjednocením Evropa nevydupe více chleba ze své vlastní půdy již přes 2.000 let stále obdělávané. d) Hledisko psychologické uprchlíků : Tito lidé odešli ze zorní za Železnou oponou, protože nesouhlasili s režimem, který je nelidský, zabíjí, upírá svým občanům svobodu jednání a slova a dělá z nich otroky. Tito lidé do nedávná žili v uprchlických lágrech ve Válce, v Norimberku, v Ludvigsburku, snad i v Ulmu a jinde. Mnozí z nich churavějí s dětmi — zapomenuti všemi těmi, kdo dovedou tak brilantně hovořiti. o výhodách demokracie. Celkem je jich možná 4,000.000, kteří trpí tím, že není pro ně práce, nemají občanství, nemají mnoho práv, pro jejich děcka není budoucnost a nikdo není ochoten podati jim pomocnou ruku. Tito uprchlíci se cítí hluboce uraženi, že nikdo jejich práci nepotřebuje, a zrazeni tou demokracií, pro jejíž ideál závodili mnohdy o svůj život se psy cvičenými na lov lidí. Jak jim vysvětlit, že Brazílie, ačkoliv dnes má místo pro 500 milionů lidí a zítra snad pro celou miliardu — pro využití třeba atomové nebo jiné energie — , není pro ně zemí vhodnou pro okamžité přistěhování, protože s hlediska sociologie a demografie by to bylo přistěhování příliš rychlé. A že tedy musí zůstat bez naděje na jakoukoliv budoucnost tam, kde nyní žijí v lepších koncentrácích jako —- živí mrtví. Tomu rozhodně rozumět nebudou. Jsou dnes na rozhraní : můžete z nich míti nic nerespektující radikály — komunisty, anebo, dáte-li jim nožnost ke slušnému životu, — řádné občany. e) Hl/disko soukromě hospodářské : Po válce jsem procestoval Polsko, Československo, Německo, Belgii, Holandsko a žil jsem ve Francii jako uprchlík, a ve všech těchto zemích jsem měl příležitost mluviti s lidmi, více méně zprolefcarisovanými, velmi nakloněnými k radikálním myšlenkám a činům, právě proto, žo jim není dána možnost k zajištění hospodářského trvalého základu pro sebe a rodinu. 'Pákovým základem není finanční podpora, jako je sociální pojištění, starobní a invalidní pojištění, úrazové pojištění, starobní a invalidní pojištění, úrazové pojištění a podpora v nezaměstnanosti. Trvalý hospodářský základ pro rodinu musíme spatřovat! i u průmyslového dělníka ve vlastní střeše nad hlavou a v sebemenším kousku půdy. V takovém prostředí se dají nejlépe přečkat! všechny kříse státního i soukromého rázu. Občan takto zajištěný je loyální k vládě, která mu tento hospodářský základ dá. Proč tedy nemíti místo kupy hladem rozdrážděných, až k nepři četnosti vybičovaných a vražd schopných lidských šelem, — malé pilné podnikatele, kteří by v prvé řadě pracovali ve svůj prospěch, a zároveň by tím přispěli k vybudování a rozkvětu Brazílie, třeba, dle názoru sociologie a demografie — předčasnému. Pochopitelně, že ze vzrůstajícího rozmachu soukroměhospodárského vždy získává státní hospodářství obyčejně největší kus. f) Hledisko ethnogralické : Severní Amerika může býti Brazílii zářným příkladem, jak poměrně rychlým osídlením se stala dnes nejmocnějším státem, naprosto zastiňujícím Starý svět. Jsou tam zastoupeny v přistěhovalcích národy snad celého světa, a přece tito lidé cítí americky a jejich děti už jsou jenom Američany. Tentýž vývoj vidíme zde v Austrálii. Po 4 až 5ti letech se smiřujeme s australským prostředím. Naše děcka jsou vychovávána v australském duchu a po 5ti až 6ti letech zde jest jejich domov, a kamkoliv je osud v budoucnu zavane, na tuto zemi budou vždy vzpomínat, jako na zemi krásnou a sladkou už jenom proto, že zde prožily svoje dětství. Tak to bude i v Brazílii, bez ohledu, zda bude osídlena pomalu, či rychle. 164 [pageend28]g) Hledisko politicko vojenské : Počtem obyvatelstva vzrůstá i důležitost mezinárodně politická, jakož i vojenská. Plně obydlená, technicky vybavená Brazilic může být i konsolidačním, moeenským činitelem v Jižní Americe — a mezinárodně obdobou Spojených států severoamerických. h) Hledisko křesťanské: Podle učení Ježíšova se nám přímo přikazuje pomáhati chudým, sytit hladové, organisovati věci tak, aby nebylo bídy na zemi. Je to v zájmu pokoje a míru. Evropa je proto tak bojovná, ze je hladová, chudá, bez naděje na lepší budoucnost — a to i když její průmysl momentánně prosperuje. .Učení Turistovo má pak ráz expansi v ní, rozšířeno je po celém světě. Kristus sám byl přece téz uprchlík. Církev má zájem na emigraci, neboť za chrámy zbořené za Železnou oponou j0 ^ třeba vystavěti dvojnásobek chrámů v Novém světě. A tohle se dá uskutečnit! jenom tehdy, bude-li dáno evropskému člověku, jako hlavnímu šiřiteli křesťanské nauky a víry, vhodné prostředí. \zhledem k prohlášeni papežů: Zde si dovoluji poukázati na článek 11. encykliky Quadragesimo anno svátého Otce Pia XT., kdo výslovně se zdůrazňuje potřeba odstranění » pauporismu« (chudoby) tak, že proletářské podmínky životní musí býti překonány poskytnutím možnosti vlastnictví lidem odkázaným na mzdu. Církev a papežové zdůrazňují potřebu drobného vlastnictví jako záruku pokoje a míru, a byl by to hřích _neučinit! již teď prázdné brazilské, australské a jiné pampy a džungle zdrojem obživy pro lidi, kteří by rádi pracovali a kteří jsou přece jen nositeli 2.000 let staré křesťanské kultury — jak již dříve řečeno. * ^ i) Hledisko sociální : těsně souvisí s křesťanstvím. \' eda sociální má býti vědou positivní, pokud se touto positivností dají-jupraviti poměry člověka tak, A v ý |1,‘l alespon svuj minimální životní standard, při čemž je nám, doufám, jasno, co minimální standard je. Socialismus, jako politická nauka, a sociálnost jaouod sebe odděleny hlubokou propastí, je-li jich použito v praxi. Socialismus prováděný v praxi : Tomuto hnutí byly položeny již miliony lidí, celých rodin, přemnoho států, i s materiálními i duchovními hodnotami za oběť; a je úkolem každého člověka žijícího ve svobodných demokratických zemích učiniti vše, aby státy s moderní formou otroctví neexistovaly, aby tam byly změněny poměry natolik, že by každému bylo tam možno žiti po lidsku. Dělnický ráj je tam nadále utopie. — Sociálnost o praxi : se staví naprosto positivně k člověku a jeho potřebám, člověk chce žít, pracovat a něco mít : rodinu, majetek. _Dr. J. A. Baťa jim chce po- skytnouti možnost k dosažení tohoto cíle. Dr. Baťa není socialista, je však beze sporu sociální. Socialisté, převážně ve slovanských zemích, uvedli věci hospodářsky, politicky a i po lidské mravní stránce do stavu zoufalé beznadějnosti a bankrotu, kdežto lir. J-A . Baťa postavil do služeb »člověka« svoje poměrně skrovné prostředky proti prostředkům, jimiž vládnou nyní Ultra Socialistické Komunistické státy, a usídlil 65.000 lidí. Tohle pro mne není utopie, to jest velmi vážná skutečnost — fakt, opřený o cifru. Fakt, který potvrzuje v každém směru správnost jeho plánu, fakt, který se nedá oddiskutovati poukazem na dalekou budoucnost. Baťův plán je vybudován na faktech a číslicích, blízkých daným možnostem, jako premisa, pro jeho logické závěry. Jedním z těchto logických závěrů je možnost, aby byl z Brazilie vybudován pokud možno v krátké době hospodářský, politický a vojenský stát prvního řádu. O čem se ve věci přistěhovalectví do Brazilie debatuje, to u nás v Austrálii se již po léta dělá. Od konce války přibyl zde 1 milion Novoaustralanů evropského původu. Anglosasovó pak mají všecky výhodyU s zaplacením cesty. Mezi Itálií a Austrálii je ^ zvláštní přistěhovalecká dohoda. Zdejší úřady práco mají neobsazených až 30.000 míst pro odborné i neodborné dělníky, jen ve státě Viktorii. V dosavadním řešení hospodářských a sociálních krisí převládá v demokratických zemích stagnace — pasivita, která, jak Dr. Baťa říká s Walterem Ren- therem, jest opravdu pramenem komunistické moci. Proti této pasivitě Dr. Baťa staví svůj plán akce, který je v naprostém souhlasu se všemi zde uvedenými hledisky. Pro všechny tyto úvahy jest tudíž třeba stát. za Dr. J. A. Baťou a jeho spolupracovníky, a to s kloboukem v ruce. Cyril Jurek Uveřejňujeme článek, abychom dali místo různým míněním o těžkém problému. Nejvíce by nás (a myslím i čtenáře) zajímal však úsudek některých z těch 65.000 usídlených na Baťových pozemcích v Brazílii. Ti mohou dodat uvedeným »faktům« průkazné síly. Hlaste se! KOMUNISMUS A NÁBOŽENSTVÍ Anglický filmový herec Alec Guiness potvrdil zprávu, že e stal kitolíkem. Řekl o sobě, že se začal upřímně zajímat o katolickou Církev při natáčení filmu »Vězeň«, který má za obsah nespravedlivý soud a .odsouzení církevního hodnostáře (kard. Mindszentyho?) v jedné zemi za Železnou oponou. * Ve všech katolických kostelíeh ve Velké Rritannii byl na Smrtnou neděli čten pastýřský list biskupů o pronásledování Církve v zemích obsazených komunisty. »Úsudek o tom, zda v těchto zemích je náboženská svoboda, nám nedají paragrafy ústavy, nýbrž skutky. Ve všech zemích, kde jsou komunisté u moci, Církev je v okovech. Pronásledování je jednou skryté a záludné, jindy otevřené a krvavé. Biskupové, kněží, řehol- mei, řeholní sestry i laici byli vězněni bez příčiny, a odsouzeni na nastrojených procesech, které jsou výsměchem veškeré spravedlnosti. Nejmenší protest je považován za velezradu. Právem Pius XII. nazval Církev v těchto zemích Církví umlčenou«. * Bílá neděle, 8. dubna, byla Den modliteb za pronásledované katolíky. To byla odpověď katolíků na pozvání anglické vlády Bulganina a Chruščeva do země. Nedávno v severoirském deníku The Sunday Press se objevil článek» Chruščev - kat Ukrajiny« od Kevina Dewli- na. Článek jedná o vrazdach 1937-39 na Ukrajině, kdy byl Chruščev diktátorem v této zemi z vůle Stalina. * Komsomol- skaja^ Pravda se znovu ostře ozvala proti náboženské praxi u mládeže. V okolí Kurska prý i mladí komunisté pravidelně chodí na pobožnosti, nosí korouhve při procesí a dávají se oddat v kostele. Dřívější sekretář Komsomolu prý vedl velikonoční pobožnost, asi 30 montérů z traktorové stanice nepřišlo o velikonocích do práce, byli v kostele. 16. června byl vysvěcen na kněze v Novém Yorku syn státního sekretáře USA, P. Avery Dulhs. P. Dulles, jehož rodiče jsou věnci protestante, se stal katolíkem r. 1940, když studoval na universitě Harvardově. Po válce vstoupil do noviciátu řádu jesuitů. Svou konversi vypsal v knize »Svědectví milosti (A Testimonial to Grace). 165 [pageend29]ž i v o t z v í r y STO LET OD ZA V E D E N Í SVÁTKU BOŽSKÉHO SRDCE PÁNĚ pro celou Církev připomněl Pius X II. celému katolickému světu velikou encyklikou, začínající slovy Haurietis aquas, která byla vydána 15. května t. r. Svatý Otec ukazuje v okružním listě, že úcta k Božskému Srdci Páně není projev sentimentálního naturalismu, nýbrž má základ v Písmě svátém a v církevních Otcích. Podává pak dějiny milosrdné Boží lásky, kterak se projevila především vtělením a působením věčného Slova na zemi, a věnuje zvláštní část encykliky vzniku a rozvoji úcty k božskému Srdci, v její speciální formě. Úcta k Božskému Srdci je souhrn celého křesťanství, a jako už papežové Lev X III. a Pius X I. v ní viděli mocnou záchranu lidské společnosti, tak i dnes katolíci si musí uvědomit živěji její praktický význam pro obnovu duchovního života a pro obranu nej- vyšších hodnot lidského pokolení. — V příštím některém čísle přineseme článek o významu úcty k B. Srdci Páně. Ú T R Ž K Y Z D E N ÍK U Beka Jordán, která pramení v pohoří Antiliba- nonském a čerpá své vody zvláště z věčného sněhu hory Hermon, má velmi prudký spád, a v určitých ročních obdobích mimořádné spousty vod chrlí směrem k jihu ... Vlévá se do Mrtvého moře, které je často zváno » hrobem Jordánu«. Ve skutečnosti Mrtvé moře nemá odtoku. Kam se poděje oněch 6 milionů litrů vody, které denně řeka Jordán přivádí? Jsou bud ztraceny v trhlinách starých kráterů, nebo ve starých petrolejových šachtách, nebo konečně vypařovány horkem ... Také Bůh přivádí do naší duše tisíce milostí a svých darů, neustále a trpělivě, a málokdo z nás se táže, co se s nimi děje. Duše mnohého z nás je podobna Mrtvému moři ... její hladina zůstává stále stejná, ačkoliv Bůh udílí denně tolik darů a zahrnuje nás neustále svým otcovským požehnáním. Mnohé milosti jsou ztraceny v trhlinách zastaralých hříchů anebo jsou vypařovány žárem nezkrocených náklonností a vášní. Ode dneška se vynasnažím, abych nebyl » hrobem « Božích darů a milostí, nýbrž aby ony přispívaly k mému neustálému vzrůstu v dokonalosti a Božím přátelství, a nalezly bohatý odtok v konání dobra a v horlivém apoštoláte pro Krista Krále a jeho království na této zemi. * * * » Bratři, nedivte se, jestliže vás svět nenávidí. My víme, že jsme přešli ze smrti do života, neboť milujeme bratry ... « Ve světě, který nenávidí, my právě musíme milovat. My musíme svět opět naučit — svým příkladem, — jak milovat. Masy lidí dnes revoltují a kypí nenávistí, poněvadž nepoznaly lásky samy na sobě. Kdykoli některá část lidstva trpí a strádá, je to proto, že mezi lidmi není dost lásky. Všeobecně se má za to, že nejdojemnější okamžik při pašijových hrách v Oberammergau je, když Božský Spasitel přikleká, aby umyl nohy učedníkům. Opravdová služba spolubližním vždy jímá srdce. Nesmím se bát ani já — vrhnout se k nohám svých spolubližních, abych získal jejich srdce. » Po tom vás poznají, že máte lásku vespolek ...«, — ale skutkem! * * * Když Claudius Lavergne {vynikající franc. umělec v barevném skle) šel do Itálie, aby se tam zdokonalil ve svém umění, bylo mu sice teprve 20 let, ale setkal se již ve svém životě s nejedním utrpením a s nejednou obtíží. Vzal si s sebou knížku » Následování K rista«. Na volném listu napsal tato slova : » I když se lidé postaví proti mně, já vždy mohu m ilovat! « V tom očekával, že ho malá knížka bude sílit : » Vždy, za každých okolností budu m ilovat... « Když přijdou obtíže v mém životě, také já vezmu tuto zlatou knížku Následování, nebo Písmo svaté ...; často četba několika veršů úplně změní smýšlení mého srdce... bude působit jako » tonic«, utiší rozbouřenou mysl a vrátí klid rozbolavělé duši ; naučí mě opět milovat Boha a bližního, nebo tuto lásku upevní a rozmnoží. Na otázku krále Karla IX . » Kdo je nejšťastnější člověk « — odpověděl básník Tasso : »Dobrý Bůh.« »Ale z lidí?« »Ten, kdo se vnejvíce Bohu podobá ; a ježto Bůh je Láska, nejšťastnější z lidí je ten, kdo dovede nejvíce milovat !« P. B. POD O BEN STVÍ 0 PAVOUČKOVI Za krásného letního večera spustil se pavouěek na stříbrné niti s oblouku mostu do rákosí a sítí. Zalíbilo se mu to místečko. A začal si stavět » palác «. Upředl krásnou, pevnou síť, a vedlo se mu dobře. Mušek, které se chytily do jeho sítě, bylo dost. Pa- vouček tloustl a lenivěl. Jen někdy šel obhlédnout svůj » dům « a poopravit protrženou sít. Přitom se vždycky s hrdou pýchou díval na své dílo. A při jedné takové obcházce přišel i k tomu pevnému vláknu, po kterém se spustil a na němž visela celá jeho stavba. » Co s ním? Muška se na něj nechytí; je docela zbytečné !« — Pavouček už zapomněl — a vlákno překousl! Ale běda ! Celá stavba se zřítila, a pavouček se utopil ve vlnách řeky. * * * Zrovna tak jedná často moderní člověk. Zapomíná na svůj původ — na Boha Stvořitele. Zapomíná, že náboženství je základ celé velkolepé stavby moderního pokroku. Bez náboženství se celá lidská společnost nutně zřítí do záhuby. Jan Joergensen : Paraboly. ★ * ★ JAN JOERGENSEN, známý dánský literát a konvertita, zemřel 29. května t. r. ve Svendborgu v Dánsku. Jako mladý literát našel v Itálii slunce, katolickou víru a sv. Františka z Assisi. Jemu zasvětil své životní literární dílo. Dovedl spojit s přísnou historickou kritičnQstí genialitu umělce a přiblížit nám skutečnou podobu serafínského reformátora z X III. století. S podobným uměním nám nakreslil podobu jiné italské duše, sv. Kateřiny Sienské. Zamiloval si Itálii tak, že tu strávil většinu svého života (byl čestným občanem města Assisi), ale chtěl zemřít v rodném Dánsku, kam se před dvěma roky navrátil. Jeho tělo se vrátilo do severské zamlžené země, ale jeho duch už nikdy neopustil Slunce, které objevil ve svém mládí a které prozářilo celý jeho život i jeho literární práce. vf 166 [pageend30]p o z n á m k y DĚKUJEME VŠEM, KTEŘÍ NÁM POSLALI PŘEDPLATNÉ. Doufáme, že i poslední opozdilci nám je pošlou nejpozdiji do 15. července t. r. Nemůžeme posílat dále NŽ na dluh, aniž těžce ohrozíme další jeho pravidelné vydávání. Administrace. MARIÁNSKÝ ROK V POLSKU byt zahájen 3. května na svátek P. Marie, Královny polského národa. Je vzpomínkou na 300. výročí od vítězství polských katolických vojsk nad protestantskými Švédy pod Censtochovou a následujícího slavného zasvěcení Polska Panně Marii (26. srpna 1556). V ten den bude zasvěcení obnoveno v Censtochové. Tento mariánský rok má každého Poláka naplnit svátou hrdostí a důvěrou, píšou polští biskupové v příležitostném pastýřském listě, neboř » nám ukazuje viditelně, že Bůh dovede i zázračně zachránit svůj lid, najde-li lidi, kteří milují Církev, Marii a vlast«. Ovoce mariánského roku má být obnova mravů a posílení vědomí jednoty Polska se Svatou římskou Církví. K oslavám Královny Polska se připojí Svými skromnými manifestacemi i Poláci v zahraničí. V Římě byl mimořádný mariánský rok zahájen mší svátou v basilice P. Marie Sněžné, za přítomnosti velvyslance polské zahraniční vlády u Vatikánu Dr Kazimíra Papée, ordináře Poláků v zahraničí are. Gawliny, římské polské kolonie a příslušníků všech národností dnes pod komunistickým jhem. Mariánský rok se ani nezačal, a už má svého mučedníka : Karmelitán P. Treciak z Poznaně byl odsouzen na tři roky do žaláře, protože v kázání věřícím připomněl i jiné vítězství polských vojsk, dosažené na přímluvu P. Marie: 15. srpna 1920 byl polský lid osvobozen od vpádu sovětských bolševiků. Připomenout tento » zázrak u Visly« je ale dnes zločin proti Sovětskému svazu a proti polské lidové republice. op JEŠTĚ O PŘÍRUČNÍM SLOVNÍKU. — Naše poznámka o PS, uveřejněná v dubnovém čísle NŽ, vyvolala značnou pozornost, a několik časopisů ji přejalo úplně nebo aspoň zěásti. Nyní můžem onen seznam zakázaných spisovatelů ještě doplnit a zpřesnit. Od února 1948 se tedy v PS v citacích a v seznamu pramenů ztrácejí autoři v tomto pořadí : Ivan Blatný, František Kovárna, Zdeněk Káli sta, Ferdinand Peroutka, Josef Macek, Zdeněk Němeček, Raj- mund Habřina, Jan Slavík, Karel En- gliš, Jan Čep, Jakub Deml, Jan Dokulil, Miloslav Hýsek, Jaroslav Marcha, Rudolf Medek, Jaroslav Durych, Josef Pa- livec, Karel Domin, Egon Hostovský, Eduard Beneš, Jan Patočka, František Křelina, Jan Zahradníček, Bedřich Go- lombek, Václav Prokůpek, Edvard Valenta, Karel Hadrbolec, Josef Knap, Karel Stloukal, Josef Pekař, Bedřich Svatoš atd. Jak známo, každý měsíc se tisknou dva sešity PS. Dne 20. ledna byl rozeslán ještě normálně sešit 314-315. Avšak v únoru se v Moskvě konal sjezd komunistické strany, kde byl vydán zákaz, že se nesmějí přemrštěně uctívat » osobnosti«. A to byla asi příčina, proč ten měsíc čtenáři PS nedostali: redaktoři měli pravděpodobně plné ruce práce s výměnou citátů. V březnu však už vyšlo další dvojčíslo a zrovna tak v dubnu a v květnu (toto píšeme v červnu). A hle : na těchto 192 stranách (hesla závodce-zežluklý) se již ani jednou nevyskytuje jméno Stalinovo a také mizejí Dějiny KVS (b) — odjinud víme, že tato kniha byla stažena z oběhu. Toto vyloučení Stalina a oficiální příručky o něm nebude asi jen náhodné. A ještě jedna zajímavost: z těch 31 shora vyjmenovaných zakázaných autorů se neočekávaně dva z nich zase objevili v citaci (jeden mrtvý, druhý žijící v ČSR). Snad je to pouze nedopatření. Či že by si PS už vzal k srdci napomenutí Seifertovo na sjezdu spisovatelů v Praze, aby byli opět připuštěni k slovu autoři neprávem z literatury vylučovaní? Na to nám dá odpověď praxe PS v dalších arších. Neopominem o tom pak čtenáře NŽ informovat. jc NOVÉ KNIHY V EXILU. — Blahopřejeme Dr. Robertu Vlachovi, že se mu šťastně podařilo (jistě s velkými osobními oběťmi a podivuhodnou vytrvalostí) dokončit první část svého kulturního programu a vydat v edici Sklizeň svobodné tvorby všech slíbených 10 svazků, a to ještě o několik měsíců dříve, než slíbil. Na exilové české vydavatelské poměry dílo veliké a odvážné. I když jsme museli vyslovit některé zásadní výhrady a nemohli souhlasit se vším, vcelku se můžeme jen upřímně těšit z jeho zaslouženého úspěchu. Doufáme, že i v budoucnu si Česká kulturní rada zachová nezávislost na politických proudech v exilu, a ve výběru autorů a děl bude se snažit dát své čtenářské obci jen věci opravdu hodnotné po stránce umělecké i mravní. Red. Adolf Mokrý, KAREL HAVLÍČEK PO STO LETECH. Edice Sklizeň svobodné tvorby, sv. 8, str. 152, cena 2.75 dol. Kostelík sv. Klimenta na Levém Hradci. Jiří Kavka, ÚLOMKY TORSA. Poesie. Ilustrace Eva Kaslová-Přibylová. Edice Sklizeň svob. tvorby, sv. 9, str. 36, cena 1.25 dol. Vladimír Štědrý, J. V. CÍSAŘ SPOJENÝCH STÁTŮ A JINÉ POVÍDKY. Obálka a ilustrace : Miroslav Šašek, Ed. Sklizeň svob. tvorby, sv. 10, str. 108, cena 2.25 dol. Posudky o těchto posledních knihách a některých dřívějších přineseme v příštích číslech NŽ. ■ Psát Srdce Ježíšovo s velkou písmenou? — » Předmětem úcty k srdci Ježíšovu je celý boholidský, mravně chápaný vnitřní život Kristův zároveň s hmotným srdcem Ježíšovým« (Premm, Kath. Dogmatik 1952). Z toho tedy vyplývá, že je vhodné a správné, když píšeme Srdce Ježíšovo s velkým S. Psaní s malým s by bylo úplně oprávněné jen tehdy, kdyby předmětem této úcty bylo pouze hmotné srdce Kristovo, i když boholidské, nebo pouze srdce v přeneseném smyslu (jakožto symbol Kristovy lásky). Proto se nemá srdce Kristovo nikdy zobrazovat samotné, nýbrž vždy ve spojení s celou Kristovou osobou. Ostatně píšou-li hvězdáři Země, Měsíc, Slunce ve své odborné mluvě, aby tak rozlišili tato slova jako přesně vymezené názvy odborné proti obecným slovům země, měsíc, slunce, proč bychom i my katolíci ve stejně » odborné« mluvě náboženské a církevní neměli psaním Srdce Ježíšovo rozlišovat » Srdce« (jakožto přesně vymezený název) od » srdce« (jakožto jméno obecné s rozličnými odstíny věcného významu)? Vždyť ze stejného důvodu píšem i Církev. *í 167 [pageend31]stalo se doma, v exilu a jinde ve svété V ŘÍMĚ A VE VATIKÁNSKÉM MĚSTĚ Svatý Otec Pius X II. slavil 2, června své jmeniny — Evžen Pacelli. Nebylo žádných vnějších oslav, jen mimořádná všeobecná audience v basilice sv. Petra. Zúčastnilo se jí velmi mnoho turistů a poutniků, jednak proto, že 2. červen byl i v Itálii státní svátek, oslava desátého výročí prohlášení republiky, jednak protože několik dnů předtím byly odřeknuty všechny ohlášené alokuce Pia X II. Byla to ale jen přechodná hlasová indisposice ; už v sobotu při audienci Pius X II., jako obyčejně, krátce pozdravil poutníky v hlavních světových řečech. * V předvečer jmenim bylo odevzdáno Piu X II. 28 svazků dokumentů a článků o oslavách jeho osmdesátin ve světě. Rovněž mu byl odevzdán první exemplář italské knihy » Život proti smrti. Svatá stolice ve prospěch obětí druhé světové války«. Kniha podává přehled projevů a diplomatické činnosti Pia X II., aby druhá světová válka byla zamezena anebo ukrácena, dále obraz činnosti Vatikánské informační kanceláře o osudu zajatců a internovaných a konečně souhrn charitativní činnosti Pia X II. a orgánů Sv. stolice ve prospěch všech obětí války. * 2. června odevzdali představitelé komitétu » Děkovný dar německého národa Piu X II.« kardinálu vikářovi Micarovi vzácnou mozaiku pro kostel sv. Evžena. - Mozaika je projev díků německého národa Piu XII. za jeho pomoc Německu v těžkých chvílích této země. Iniciátorem daru je sám spolkový president Ileuss. * V soukromé audienci přijal Pius X II. v posledních týdnech m. j. bývalého presidenta USA Harry Tru- mana s chotí, vicepresidenta brazilské republiky Joao Mel- chiora Golularta a presidenta republiky Indonésie Sukarno. Zvláštní audienci udělil ošetřovatelům římských nemocnic, úředníkům bavorských ministerstev, italským rolníkiim družstevníkům, skupině amerických chirurgů, rakouských právníků, pomocnicím v domácnosti z Říma a nejbližšího okolí. * Pozdravný list zaslal účastníkům sociálního týdne španělských katolíků, který se konal v Seville na téma » Výchova k sociálnímu cítění«. * Posvátná kongregace obřadů na svém zasedání 22. května za přítomnosti sv. Otce schválila dva zázraky, jež se připisují přímluvě sluhy Božího papeže Innocence X I. Tím se skončil proces blahořečení. Innocenc XI. bude prohlášen blahoslaveným asi 7. října. * Péčí Mezinárodní mariánské akademie byla první čtvrtek v červnu sloužena obvyklá mše svátá za Umlčenou Církev. Sloužil ji arcibiskup arménského obřadu Mons. Řehoř Hindie, a obětoval ji především za trpící katolíky své země a svého obřadu. * 22. května byla odevzdána svátému Otci » Červená kniha o pronásledování Církve«, vydaná mezinárodním ústředím katolických organisací, jež má sídlo ve Frýburku ve Švýcarsku. * V římském karmelitánském kostele sv. Terezie na Corso ďltalia byla korunována zlatou korunkou soška Pražského Jezulátka. Obřad korunovace vykonal generální vikář sv. Otce pro římskou diecési kard. Klement Micara, bývalý apoštolský nuncius v Praze. DOMA V ČESKOSLOVENSKU KULTURNÍ ZPRÁVY. — V Praze vyšel dlouho očekávaný Stručný filosofický slovník, popularisující marxismus a materialismus. Čtenáři ale byli vyzváni, aby četli kriticky články o Stalinovi, o Velké vlastenecké válce SSSR, o dějinách KSSS, protože v nich jsou stopy kultu Stalinovy osobnosti. * V Náprst- kově museu na Betlémském náměstí byla 24. dubna otevřena výstava » Neznámý Tibet«, která v musejních exponátech i dokumentárních fotografiích ukazuje tuto vzdálenou a málo známou zemi. Mnoho fotografií pochází od V. Síse a J. Vaniše ; ti navštívili Tibet roku 1953. Ukazují se též jejich visa č. 001 a č. 002, dále fotografie budhistických klášterů, modlící mlýnky, buddhistické škapulíře atd. Výstava má putovat po dalších evropských městech. * » Vraťme hudbu do škol«, psala Lidová demokracie 29. dubna; po zlepšení, vlastně znovu zavedení hudební výchovy pro školáky po 13 letech prý už volaly desítky kulturních institucí, počínaje Národním divadlem a konče městskými hudebními školami. * Na první chirurgické klinice v Bratislavě se konal první pokus operace s pomocí zmrazení, umělého nízkého ochlazení těla. Pokus se zdařil. Na Západě se to provádí už léta. * V Příšovicích u Turnova objevil učitel Alois Ouhrabka prehistorické sídliště, jehož stáří se odhaduje na 4.000 let. Objev má velkou cenu pro archeologii proto, že umožňuje zjišťovat souvislost osídlení. V Příšovicích lze najít na jednom místě stopy osídlení neolitického, lidu popelnicových polí a slovanského osídlení. * K letošním celostátním oslavám K. H. Máchy uvedl E. F. Burian» Máj« v novém svém podání. Je to už jeho desáté podání, počítaje v to i dvojnásobné nastudování básně za války v nacistických koncentračních táborech. Nastudování bylo příznivě přijato uměleckou kritikou. * Na podzim m. r. byla v Praze v Městské knihovně uspořádána výstava výtvarných děl »lidové tvornosti«. Jedním z nejpozoruhodnějších exponátů byl řezaný dřevěný kříž s bohatou symbolikou. Jeho autorem byl komunista Preininger. Již druhého dne po zahájení výstavy však byl kříž odstraněn, na zákrok kulturního referátu ÚV města Prahy. * Československo se po prvé zúčastnilo mezinárodního divadelního festivalu v Paříži. Byl uveden Čapkův Loupežník a Nezvalovo » Dnes ještě zapadá slunce nad Antlantidou«. * Do Berlína odjela na umělecký zájezd opera Národního divadla. Budou provedeny Dvořákova Rusalka, Smetanův Dalibor a » Krútňava«, nová opera slovenského autora Suchoně. * V polovině června byla otevřen,, ve čtyřech sálech Národního musea výstava K. H. Borovského. V jednom sále bude rekonstruována Havlíčkova pracovna s původními předměty, kterých Havlíček užíval. Po skončení výstavy exponáty budou odvezeny nastálo do Havlíčkova rodného domku do Borové a do musea v Havlíčkové Brodě, kam jsou též soustřeďovány i ostatní památky na Havlíčka. * Při rekonstrukci areálu Karolina na Starém Městě byly v bývalém Buquoyském paláci objeveny barevné festony (květinové závěsy) s ovocnými motivy, Festony pocházejí z let 1610-20. V témže paláci při odbourání jedné z bočních stěn bylo zjištěno gotické okno se železnou mříží, asi z 13. století. Také v ostatních objektech tohoto areálu byly odkryty četné gotické a renesanční portály, okna a klenutí. * V německé spolkové republice, v rámci rozšiřování kulturních styků s ČSR, chystají nové překlady Otakara Březiny a Petra Bezruce. * V soutěži časopisu britské meteorologické společnosti Wcather na nejlepší fotografii z oboru meteorologie zvítězil černobílý snímek skupiny mraků typu » cumulus congestus«, jehož autorem je M. Koldovský, pracovník Čs. akademie věd z Hradce Králové. * Presidium ČSAV schválilo založení sedmi nových vědeckých časopisů, které začnou vycházet v nejbližší době. Jsou to : Acta technica, Aplikace matematiky, Československá mikrobiologie, Časopis pro mineralogii a geologii, Pedagogika, Časopis pro slovanské jazyky, literaturu a dějiny SSSR, Pokroky matematiky, fysiky a astronomie. * K 9. květnu byly uděleny » státní ceny Klementa Gottwalda« umělcům, vědcům, technikům a sportovcům jako » projev uznání lidově- demokratického státu za vynikající tvůrčí výkony, které obohatily lidské poznání, vytvořily umělecké hodnoty nebo jinak přispěly k socialistické výstavbě vlasti«. V oboru písemnictví dostal cenu prvního stupně Vilém Závada za knihu básní »Polní kvítí«, cenu druhého stupně Jan Očenášek za román 168 [pageend32]»Občan Brych«. V oboru výtvarného umění Adolf Zábranský za karton sgrafita » Má vlast« a za poslední tvorbu v oboru dětské ilustrace ; dále Vincent Hiožník za cyklus dřevorytů » Cesta za oslobodením«. * Zemědělec R. Solař z Heroltic u Jihlavy při orání objevil téměř 30 kg těžký zvon» Liber Peter 1594«. Do země se asi dostal za první světové války, aby byl ukryt před soupisem. * V Praze začal vycházet nový dvoumě- síčník Světová literatura. První číslo přineslo ukázky z děl .Solochova, Američana Bradburyho, Francouze Lefěbvra, Bel- gičanky A. Seghersové, M. Twaina, T. Manna, Itala Moraviy, Španěla Lorcy atd. * Sekretariát komunistické Světové rady míru udělil mezinárodní ceny míru (bývalá Stalinova cena míru) : Ireně Joliot Curiové, řeckému spisovateli Nikos Kazandza- kosovi, čínskému malíři Ceki Pai a 'americkému duchovnímu V illiamovi Ilowardovi Melishovi. * 9. května byly vyhlášeny výsledky literární a hudební soutěže, kterou pořádal Ústřední dům čs. armády. Zmínky zasluhuje, že první ceny nebyly uděleny : v kategorii humorné a satirické povídky, v kategorii Lidová vyprávění, v kategorii Maňáskové hry a v kategorii Jednoaktové hry. Film: V barandovských atelierech jsou natáčeny interiérní záběry pro film » Legenda o lásce« podle dramatu N. Hilmeta. Je to první dílo čsl,-bulharské společné produkce. Exteriéry budou filmovány v Bulharsku. * První jugoslávský film v našich kinech je » Ešelon doktora M « : o bojích proti» banditům a bývalým zrádcům, kteří přepadávají vesnice a terorisují zemi«, z doby po r. 1945. * Nový slovenský film » Čisté ruky« jedná o zakládání zemědělských družstev. Na film. festivale v Cannes dostal zvláštní pochvalu dokumentární film »Loutky Jiřího Trnky«. * Po prvé v dějinách české kinematografie se její filmy dostávají na plátna kin v Belgickém Kongu : Vánoční sen, Pohádka o drakovi, O kohoutkovi a slepičce a jiné. * V návštěvě kin byla provedena úprava: věková hranice u filmů mládeži nepřístupných se snižuje ze 16 na 15 let. Filmy mládeži přístupné jsou rozděleny do dvou skupin : filmy přístupné mládeži mladší než 15 let, a filmy přístupné mládeži od 10 let. Mládež mladší než 15 roků smí chodit na filmová představení jen v denní době. Jdou-li večer, pak jen v doprovodu dospělé osoby, a platí jako dospělí. * Filmové ateliéry chystají film, který je jistě obrazem poměrů v ČSR.» Roztržka« řeší problematiku dnešního manželství: manželské nedorozumění vyplývající z pracovní přetíženosti manželovy, který zanedbává svou ženu. (Podobná témata se objevovala často v pražském rozhlase ve vysílání » O mládí, lásce a přátelství.) Dále se chystá film » Hrátky s čertem« podle stejnojmenné divadelní hry Jana Drdy ; » Ztracená stopa« o životě Pohraniční stráže a služebních psů, a dokument » Bez obav«, natočený Čs. armádním filmem o významu lidovědemokratické armády pro mírový život. * V Domě osvěty na Kladně byla konána beseda o filmu » Kudá zář nad Kladnem«. Byl přítomen autor románu, podle něhož byl film natočen —- Antonín Zápotocký s manželkou. * V Praze je natáčen barevný vědecko populární film » Mozartova Praha«, za režie A. F. Šulce. Film ukáže všechna pražská místa, jež souvisí s Mozartovým pobytem v Praze a s jeho láskou k Pražanům. * Na pražských filmových plátnech je promítán první západoněmecký film » Velké pokušení«, o problému za války nedostudovaného lékaře. * » Žena z vrchu« je název nového slovenského filmu ; je to oslava venkovské ženy, » představitelky těch tisíců prostých žen, bez jejichž práce, starostí, překonávání chyb i každodenního hrdinství by nešla naše vesnice kupředu.« Ve filmu prý je několik ideologických chyb. Jeho tvůrci zaměřili na vysoký cíl, a nedostřelili ani do poloviny. NÁBOŽENSKÉ A CÍRKEVNÍ ZPRÁVY. — Londýnský Čechoslovák přinesl stručný překlad relace britského novináře Shepperda o jeho zájezdu do Prahy. O církevních problémech v ČSR informoval Shepperda náměstek předsedy Státního úřadu pro církevní záležitosti Plíhal. Z 12 biskupů v českých a slovenských zemích (jsou počítána jen biskupská sídla ; jinak by všech biskupů bylo 19) prý šest projevilo kladný postoj vůči režimu. Ze zbývajících tři jsou internováni společně na venkově (Beran, Skoupý a Pobožný). Trochta a Vojtaššák jsou ve vězení ; » nepokrokový« Illouch je na svobodě — prý pro svůj zdravotní stav a » vysoký věk« (je mu 55 let) — třebas nebydlí ve své residenci. Na otázku, zda skutečně několik set knězi je ve vězení nebo internováno, Plíhal odpověděl, že to nepatří do jeho resortu, nýbrž že je to věcí národní bezpečnosti. Shepperd několikrát vycítil ze slov Plíhalových, že je si vědom síly církevní oposice. * V Brně zemřel náhle 19. května kanovník Josef Kristek, ve věku 52 let, který byl generálním a pak kapitulním vikářem (po internaci biskupa Mons. Skoupého). Patřil mezi přední t. zv, vlastenecké kněze v českých zemích a předsedal mírovému výboru duchovenstva brněnské diecése. Od r. 1953 ale vystupuje jako kapitulní vikář prelát Dr Josef Kratochvíl. * 9. května se dožil 70 let apoštolský administrátor košický pan biskup Cársky. Na biskupa byl vysvěcen r. 1925. * V Olomouci byl zřízen církevní soud třetí stolice. Podléhá mu i celé Slovensko. Zasedají v něm také dva Slováci : Dr Vojtěch Prenner jakožto viceoíiciál a Mons. Jan Malec jako soudce. * V půli května zasedaly mírové výbory duchovenstva. V Praze zahájil zasedání kapitulní vikář Ant. Stehlík, hlavní referát o mezinárodní situaci pronesl ředitel České Charity Jan Mářa. » Obsáhlou« diskusi, vedenou » vědomím velké odpovědnosti našeho duchovenstva vůči církvi a vlasti«, zhodnotil litoměřický kapitulní vikář Oliva. V Olomouci hlavní referát přednesl generální vikář Glogar. Debaty se zúčastnili děkan Gavlas z Ostravy-Svinova, děkan Přerovský z Gottwaldova a děkan Bubeník ze Slatinie. Zasedání zhodnotil kanovník Josef Beneš. * Pravoslavná církev Československa má nového metropolitu v osobě dosavadního biskupa žateckého Jana. Volba se konala v Prešově za přítomnosti delegace ruské pravoslavné církve, jíž předsedal člen Světové rady míru, metropolita krutický a kolomenský Nikolaj, zástupců státního a slovenského úřadu pro věci církevní, zástupců církví a hostů. * V německém protestantském časopise » Víra a vlast« protestantský kazatel Josef Moj vypisuje hrůzy komunistických koncentráků v CSR. Spolu s 16 katolickými a protestantskými bohoslovci byl poslán do tábora ve Vikma- nově, v němž našel 90 knéží. Moj byl až dojat, tak srdečně ho přijali mezi sebe. Zvláště na něho zapůsobila bodrost jednoho kněze františkána z Moravy, odsouzeného na 25 let, prý pro protikomunistickou propagandu. Když mu vracel půjčené peníze, františkán je nepřijal. Prý je má zase »pů jčit« novým příchozím; ti přijdou brzo... Vězňové se nejvíce báli práce v t. zv. Věži smrti, kde se těžila uranová ruda. Větrání bylo nedostatečné, takže každý den práce znamenal novou úhonu na zdraví. A přece i na tuto práci se našli dobrovolníci, bylo-li třeba. Moj vzpomíná zvláště na oběf tří bohoslovců Slováků, kteří se přihlásili na práci místo tří otců rodin. » Bůh nám dá sílu, abychom odolali«, řekli bohoslovci, když odcházeli po prvé, Sami dozorci prý žasli nad tímto sebeobětováním, a mnozí se chovali ke kněžím, bohoslovcům i protestantským duchovním od té doby vlídně, pokud jen mohli. * Chicagský Katolík přinesl 26, dubna zprávu z Prahy, že emisaři pražského režimu navštívili p. are. Berana a žádali ho, aby dal svůj souhlas k podnikům mírového výboru kněží, aby schválil program t. zv. vlasteneckých duchovních o 10 bodech a aby požádal vládu o milost. Byl mu prý slíben návrat do Prahy. Pan arcibiskup Beran odmítl. * FEP referuje o zajímavém úsilí znemožnit účast dětí na hodinách náboženství : Toto vyučování bylo v jedné škole v Plzni stanoveno na středu od 1.-2. hodiny odpoledne, ale mohlo se konat jen jednou za čtrnáct dní, protože školní inspektorát nařídil ob týden povinný tělocvik ve stejnou dobu. *11. června byl v Praze pochován vdp. P. JOSEF LITOMISKÝ, zakladatel kongregace Těšitelů B. S. Páně, která měla jako jeden z hlavních účelů apoštolát mezi slovanskými národy. V poslední době, už těžce nemocný, žil na faře u sv. Vojtěcha v Praze. Bylo mu 68 let. R. i. p. 169 [pageend33]VŠELICOS Z DOMOVA. — Obvyklé oslavy 9. kvilná nebyly konány letos s tou okázalostí jako jiná léta. Snad vše souvisí s nedávným pádem Čepičky a s nejistotou, jež vládne v armádě. Její posice poklesly, mluví se o propuštění mnoha důstojníků. Naproti tomu stoupá prestiž PSV, podléhající ministerstvu vnitra. Zápotocký krátce předtím odjel na měsíční zdravotní dovolenou, takže z Politbyra bylo přítomno jen ň členů : Ba- eílek, Barák, .]. Dolanský, Kopecký, Novotný a .Široký. Novotou byly letouny Iljušin, typ 11-28, bombardéry s dvěma tryskovými motory s rychlostí až 1000 km za hod., obojživelnická auta pro 17 mužů Tatra. Projev měl ministr národní obrany generál plukovník Lomský. * Po prvé od r. 1048 byl povoleny studentek? majáles 20. května. Jistě toho ale režim litoval. V Praze šlo na 5.000 studentů v kostýmech a maskách v průvodě a hlásalo mnohé politické myšlenky : skupina v bezvadném oblečení s elegantními cylindry na hlavách byla označena slovem »theorie«. Za nimi šla skupina otrhanců pod tabulí »praxe«. Asi tucet studentů se zavázanýma očima symboliso- valo redaktory Mladé fronty. Jiná skupina nesla standartu : Jsme mladí, ale mnoho si pamatujeme. Jiná měla citát J. A. Komenského : Věříme, že vláda věcí tvých se do rukou tvých opět navrátí. Byla nesena hesla» Chceme světovou literaturu«, a za tímto nápisem knihovna se svazky knih a cedulí » na indexu«. Tři skupiny studentů šly za sebou. První s nápisem : kult osobnosti. Druhá s nápisem : kultík osobnosti. Třetí s nápisem : kultíček osobnosti. Při zastávkách průvodu prý studenti pokřikovali: » Nebojte se, policie jde s námi«. A policie skutečně šla, tvořila kordon kolem celého průvodu, nevědouc, co dělat. Nedlouho po majáles proskočila zpráva, že větší počet studentů byl zatčen. Majáles nebyly prvním projevem nespokojenosti studentů. 27. dubna se konala v Praze bouřlira schůze .S J.S'. I Mladá fronta pověděla, že studenti kri- tisovali ministra školstvu Kahudu, který byl dokonce pozván, ale samozřejmě nepřišel. Žádali, aby Svazu nebylo diktováno shora, kritisovali nepřesvědčivé a dogmatické přednášky z marxismu leninismu, aby účast na přednáškách byla dobrovolná, aby neko/nunistieké strany přestaly být filiálkami komunistů, dožadovali se znovu zavedení klasického studia atd. 4. května delegace studentů informovala ministra Kahudu o schůzi. (FEP) * Široký na zasedání ÚV KSS ještě mluvil proti Slánskému. Laco Novoměstský prý byl odsouzen spravedlivě : ne pro své politické úchylky, nýbrž protože ohrožoval výstavbu socialismu. Byl propuštěn pro vzorné chování. * Podle SdZ dlí po podepsání varšavských smluv v ČSR 5.000 sovětských vojenských odborníků : 50 generálů a 900 vysokých důstojníků. * Listovní zásilky do zahraničí je možno napříště přímo vkládat do poštovních schránek, s adresou odesilatelovou. Čs. pošta přijímá opět všechny druhy zásilek do Španělska. Tím je navázán styk se všemi státy světa. * K zahájení Pražského jara (12. května) byla vydána serie příležitostných známek, které též připomenou 200. výročí narození W. A. Mozarta, jeho pobyt v Praze a české hudební skladatele tehdejší doby : Myslivečka, Bendu a j. * Při hlasování o reformě kalendáře v Hospodářské a sociální radě UNO se ČSR hlasování zdrželo (spolu s SSSR a Kanadou). * Město Cheb má být během nastávajících tří let rekonstruováno a přebudováno. Budou tam převezeny některé administrační úřady z okolních lázeňských měst, dále postaveny nové kasárny pro policii, vojsko a zpravodajskou službu. 520 historických budov ve středu města, 5 kostelů a 4 kláštery mají být restaurovány. * FEP se dovídá, že podle statistiky ministerstva spravedlnosti se v Praze konalo 51 politických procesů s 297 obžalovanými. 85 osob bylo mladších než 21 let. Mezi odsouzenými je 63 bývalých obchodníků a podnikatelů, 48 rolníků, 82 dělníků, 44 zaměstnanců, 26 studentů a 3 universitní profesoři. Celková výměra trestu na svobodě dosáhla 1876 let. Nejsou v tom zahrnuty tresty doživotního žaláře a tresty k smrti. Zmínky zasluhuje, že komunistický tisk referoval o pouhých pěti procentech těchto procesů. * Byl zbaven místa šéfredaktora Novin vnitřního obchodu F. K. Zeman, autor častých rozhlasových relací o plných obchodech a o tom všem, co v nich lze dostat. * První neděli v květnu byla zahájena lázeňská sezóna v Karlových Varech slavnostními fanfárami ze Zámecké věže. Byli přítomni první lázeňští hosté z Německa, Polska, Řecka, Bulharska a členové českých a slovenských krajanských spolků ze zahraničí. * Ministerský předseda Široký uspořádal v Herzánském paláci v Praze 24. května tiskovou konferenci. Některé odpovědi Širokého našly ohlas v západním tisku. Široký nejdříve mluvil o plánech druhé pětiletky, o plánovaném zvýšení hospodářské a kulturní úrovně, o chystaném odstranění nadbytečného centralismu, o účinnějších opatřeních proti byrokratismu atd. » Nepomýšlíme na to zrušit úřad presidenta republiky ... Přesto, že president republiky soudruh Zápotocký zde není přítomen, mohu domácí i zahraniční korespondenty ujistit, že se cítí velmi dobře a je zdráv.« Zda byli někteří studenti po majáles zatčeni, prý by měl odpovědět ministr vnitra. Protože je ale spoluodpovědný za postup ministerstva vnitra, odpovídá sám jednoznačně : » Nezavřeli jsme ani jednoho studenta. Na Majáles se nic nestalo. Pro lidově demokratické zřízení není to žádné neštěstí, že mladý člověk uvažuje a myslí, a ani to není žádné neštěstí, když mladí studenti nás kritisují. Že nemohu souhlasit se vším, to je jiná věc ...« Na otázku, zda ČSR vyhlásí podobnou amnestii jako Polsko, Široký odpověděl: » Nemáme koho propustit. Ve vězení jsou ti, kdo byli odsouzeni na základe retribučních zákonů ... a pak občané, kteří se dopustili velezrady nebo špionáže, a podle socialistických zákonů si právem odpykávají své tresty.« O církevních otázkách pravil toto : » Co dělala maďarská vláda s Mindszentym a Groes- zem, nevím ... Arcibiskup Beran u nás není uvězněn, nedošlo k uvalení vazby. Arcibiskup Beran nevykonává svůj úřad. Československý stát má právo žádat , aby každý občan republiky se podřídil platným zákonům. Samozřejmě, že to žádá i od duchovních. A jestliže se nemíní podřídit, československá vláda má právo činit příslušná opatření, aniž přitom omezuje náboženskou svobodu a výkon náboženského vyznání. Okolnost, že arcibiskup Beran nevykonává svůj úřad, nikterak ne- popírá onu skutečnost, že v našem státě je naprostá svoboda náboženského vyznání a jeho výkonů.« — Poslední, pátý sjezd komun, strany čsl., který se konal v polovině června, ukázal však, že strana uznává svobodu jen pro komunisty : min. V. Kopecký odsoudil studentské požadavky jako » provokativní a nepřátelské«. * Město Most bude celé přestěhováno o několik kilometrů, protože na jeho půdě se bude těžit hnědé uhlí. Přestěhování má být hotovo do roku 1960. * Horníků mají prý v CSR dost : nábor byl překročen o 2550 pracovníků. Tisk neudává, jací noví » dobrovolní« pracovníci to jsou. * Komik Vlasta Burian se dožil 65 let; svou kolaborantskou činnost » Kam vítr, tam pláší« začal za nacistů ; po válce mu byla zakázána činnost, ale r. 1948 byl omilostněn, když se nabídl k nové » spolupráci«. * SČM nesplnil svůj závazek získat do dubna 7.000 mladých do pohraničí. Přihlásilo se jen 5.566 dobrovolníků. Zmínky zasluhují rozhlasové pořady věnované právě mládeži v pohraničí : mají se jednak vyvracet oprávněné námitky a obavy rodičů, jednak vábit nové oběti. * Do pohraničí posílá režim pro nedostatek pracovních sil i kriminální živly : vyšetřovaným ve vazbě je nabízeno, že soudní řízení bude zastaveno, zavážou-li se k trvalému pobytu v pohraničí. * S velkým křikem byly před lety zrušeny světoznámé Pražské vzorkové veletrhy jako kapitalistický přežitek, a z veletržního paláce nadělány kaířceláře ministerstva zahraničního obchodu. Nyní budou PVV obnoveny ; přestavba kanceláří a postavení nových budov bude trvat tři roky. * Na upozornění ministerstva školství, že v ministerstvu kultury je mnoho nekvalifikovaných úředníků, vyzvalo ministerstvo státní kontroly všechny vyšší zaměstnance ministerstva kultury ke zkouškám způsobilosti. Při prvních zkouškách propadlo 187 zkoušených. HOSPODÁŘSKÉ ZPRÁVY. — Škody na ovocném stromoví, v lesích a na polích, v továrnách a na domech, způsobené zimními mrazy, ještě nejsou napraveny. Je nedostatek materiálu 170 [pageend34]a personálu. * Muži se konečně dočkají elektrických holicích strojků čs. výbory, které byly tak halasně slibovány už minulého roku. Ještě před červnem mělo být dodáno do prodeje prvních 1.500 strojků. * U Břeclavě bude nahrazena stará dřevěná přehrada na Dyji přehradou železobetonovou, 92 m dlouhou. Tím se sníží hladina Dyje a zmenší nebezpečí záplav. * Podle SdZ egyptská vláda protestovala v Praze, že Praha nedodržela podmínky obchodní smlouvy. Praha prý prodává dále egyptskou bavlnu zemím, s nimiž Kairo má obchodní smlouvy (myslí se asi Západní Německo), a to laciněji než Egypt. * Pod Bratislavou má být postaveno nové vodní dílo, které by zmenšilo nebezpečí povodní. * 7. května byla otevřena ve Sjezdovém paláci sovětská vědecko technická výstava o použití atomové eneTgie píro míroví’ účely a čs. populárně vědecká výstava » Atomy pro mír«. Promluvili velvyslanec Grišin a ministr kultury Štoll. * Z libereckého Kovokombinátu vyšly dva prototypy strojů : nový magnetofon, a sčítač krvinek, který registruje krevní skupiny do šesti kolon a umožňuje jednomu pracovníkovi zjišlovat krevní obraz pod mikroskopem. Sčítač krvinek — dodává LD k zprávě — leží už rok na ministerstvu zdravotnictví, ale to se dosud nevyjádřilo. A JINDE VE SVĚTĚ V RAKOUSKU. Ve tři hodiny na Velký patek téměř > po celé zemi zachovali minutu ticha k uctění smrti Krista • Pána. Tento pěkný zvyk začali zachovávat před lety členové Katolické dělnické mládeže. Dnes tuto vzpomínku zachovávají i osoby vzdálené náboženství. V továrnách daly znamení k minutě ticha sirény. * Msgre Mauer prohlásil ve Vídni, že antiklerikalisnms liberálů otvírá brány komunismu. » Záleží-li liberálovi opravdu na lidské důstojnosti, musí přestat s bezobsažným pojmem svobody, bratrství a humanity, a musí je hledat tam, kde se v tyto hodnoty věří — v pravdě víry o Bohoč- ělověku«. * Spolek katolických vídeňských Cechů Jednota sv. Metoděje oslavil ve dnech 15.-17. března modlitbou i zábavou své 90. jubileum. Slavnostní akademie byla v dvoraně hotelu Pošta. * Menšinová rada české a slovenské větve v Rakousku na své pravidelné schůzi vzpomněla výročí internace pana arcibiskupa Berana. Hlavní projev' měl Tedaktor Vídeňských Svobodných listů Jonáš. * Novým vídeňským arcibiskupem jmenován Mons. František Konig, dosavadní světící biskup ve Svatém Hipolitu. * Katolické ženy Rakouska pořádaly od 9. do 11. června pouí do Mariazell. Všechny modlitby, manifestace a kázání měly za heslo : » Modlíme se za pronásledovanou Církev«. * Vídeňské Svobodné listy, orgán české menšiny v Rakousku, zahájily svůj jedenáctý ročník. V POLSKU. — Na jedné z posledních schůzí polské sněmovny » pokrokový« katolík Lubienski veřejně kritisoval chování polských komunistických autorit vůči Církvi. » Není-li dosud režim přijímán lidem, je to z velké části proto, že se režim vměšuje do vnitřních záležitostí Církve a že zasahuje do její kompetence při jmenování církevních hodnostářů. Častá předvolá- vání kněží na policii 7,e směšných důvodů, a mnohdy zcela bezdůvodně, a hrubé jednání s kněžíini — to jsou běžné zjevy u pověřenou pro kulturní a církevní záležitosti. Tento způsob jednání úředníků nás pokrokové katolíky odcizuje kněžím i lidu«. Lubienski též poukázal na rozpor v ústavě. Ta s jedné strany bájí naprostou náboženskou svobodu, s druhé strany však dává režimu plnou moc zasahovat při jmenování farářů a vyšších funkcí. * Dva týdeníky polských katolíků » Dzis i Jutro« a » Tygodnik powszechny« přestaly vycházet, Místo nich vychází nový časopis » Kierunki« (Nové směry). Dzis i jutro zanikl z vůle čtenářů : po jeho odsouzení svátým Oficiem v červnu minulého roku, kdy byl zařazen na index zakázaných knih, se počet odběratelů zmenšoval víc a více. V MAĎARSKU. — 13. května se rozšířila v západním světě zpráva, že arcibiskupovi z Kaloče Mons. Josefu Groeszovi, odsouzenému r. 1951 na 15 let do vezení, byl prominut zbytek trestu a že se znovu směl ujmout svého úřadu. Podmínky této rehabilitace nejsou známy, ani nelze zcela věřit projevu, kterým prý Mons. Groesz děkoval Hagedusovi za osvobození a sliboval loyalitu režimu. Několik dní po své rehabilitaci podle KNP Mons. Groesz naléhal u režimu, aby byl znovu nastolen do svých funkcí i primas kard. Mindszenty ; ten asi odmítl podepsat prohlášení loyaíity, protože koncem května se na Západě objevila zpráva, že kard. Mindszenty byl znovu převezen do vězení. Tuto zprávu však madarřtí komunisté popírají. V BELGII. — Rektor katolické university v Lovani Mons. Van Wayenbergh odmítl pozvání čínských komunistů k návštěvě Cíny. Mons. Van Wayenbergh byl pozván spolu s profesorským sborem ostatních belgických universit. VE ERANCII. — Tradiční pouti pařížských katolických studentů do Chartres o svatodušních svátcích se letos zúčastnilo na 15.000 studentů. * Letos uplynulo 500 let od procesu v Orléans, na němž byla slavně rehabilitována sv. Jana z Arku, Panna Orleánská. V rámci oslav této národní francouzské světice byly 24. června zase obnoveny bohoslužby v slavné katedrále v Rouen, poškozené za druhé světové války. * U příležitosti návštěvy maršála Tita v Paříži skupina mladých francouzských katolíků a uprchlíků z Jugoslávie manifestovala za svobodu náboženství v Jugoslávii a za osvobození záhřebského arcibiskupa kard. Stepince. Zatím co Tito konferoval s francouzským ministerským předsedou v budově jugoslávského vyslanectví, katolíci venku zpívali společně Ave Maria a nosili nápisy : » Svobodu kard. Stepincovi«, » Vrafte Boha své zemi«. Francouzský katolický deník La Croix přinesl článek o náboženském pronásledování v Jugoslávii pod titulem »Svoboda je nedělitelná«: »Materialistický komunismus, aí ruský nebo titovský, je vždy protináboženský. Pro katolíky svoboda a mír nejsou úplné, není-li uskutečněna též plná svoboda náboženská«. V SOVĚTSKÉM RUSKU. — V Novém Yorku vyšla kuiha » Moskva, moje farnost«. Autor knihy, bývalý správce katolíků diplomatických misí v Moskvě dp. Bissonette, vypráví o svých zkušenostech v Rusku, a zvi. o fatalismu ruských pravoslavných věřících, kteří s jakousi trpnou netečností přijímají všechny zkoušky, které bezbožecký režim ukládá jejich víře. Žijí jakoby ve dvou světech : jeden vnější, organisovaný komunisty, a druhý : pravoslavná cerkov. Viděl důstojníka, který až k prahu kostela šel vojenským krokem, pak ale vlekl své nohy jako poslední pravoslavná babička. Trpící Kristus je ideálem ruského pravoslavného věřícího. * Profesor Leningradské duchovní akademie A. Osipov ohlásil nový ruský překlad Písma svátého v novém pravopise, zavedeném po revoluci. * Sovětské autority schválily stavbu největšího umělého vnitrozemského jezera o rozloze 5,000 km2, v středním poříčí řeky Agary. Jezero bude tvořit vodní nádrž k Bracké hydroelektrárně. Bude muset být přesídleno 70.000 lidí. * Chruščev ohlásil nábor půl milionu mladých » dobrovolníků« na Sibiř. Komsomol jich má dodat 300.000. * Časopis Rudý prapor, orgán sovětského vojska, přinesl provolání k » ozbrojeným protisovětským bandám« okolo řeky PripeĚ na Ukrajině, aby se vzdaly a přiznaly svou vinu. Ukrajinské pokrokové prvky prý jsou ochotny pomoci a odpustit partizánům, pře- stanou-li boj proti »m oudié« politice komunistické strany. Sovětští komunisté tak přiznávají existenci ukrajinských bojových jednotek. VE FRANCII. — Známý katolický spisovatel Daniel Ropa byl přijat do Francouzské akademie. Svou vstupní řeč věnoval filosofii svého předchůdce Eduarda Le Roye. * Mezinárodní lékařská komise o lurdských zázracích zasedala v Paříži a diskutovala o třech jí předložených uzdraveních, která se udála r. 1954 v Lurdech a o nichž lurdské lékařská komise prohlásila, že se nedají vysvětlit nynějším stavem lékařské vědy. 171 [pageend35]d o p is y • d o t a z y • o d p o v ě d i Z DOPISU jednoho nemocného uprchlíka J. V. z Jtalie : » Když pročítám starší čísla NŽ, padne mi vždy do očí odstavec článku» Na cestě k socialismu« v č. 11-12. min. roř.n., v němž pisatel uvádí, že podle prohlášení Ant. Zápotockého z r. 1953 vláda souhlasila s výstupem zemědělců z kolchozů. Na základě toho klesl slav JZD li. typu o 1.069, t. j. na necelých 15% , kdežto počet družstev III. a IV. typu jen o 560 (ze 7.038), t. j. jenom na 92% . Čtenář neznalý poměru by se mohl domníval, že družstva starsí, která byla převážně li l. a I V. typu, dobře prosperují a proto 92 % starých družstevníků naprosto souhlasí s komunistickou zemědělskou politikou. Důvod tohoto rozdílu je docela jiný. Jednotná zemědělská družstva byla u nás překotně zakládána hlavně v roce 1950 a 1951. Tenkrát bylo také nejvíce hospodářů prohlášeno za kulaky (byli to především hospodáři, kteří se poctivě starali o svou rodinu a chtěli ji co nejlépe zabezpečit, anebo se zasadně stavěli proti kolchoznickému zřízení). Poněvadž bez jejich pozemků, budov a práce nebylo možno v obci zřídit JZD, bylo třeba takové hospodáře bud odsoudit do vězení, nebo pokutovat, nebo potrestat obojím způsobem, a jejich majetek zabavit ve prospěch JZD. Uvedená opatření předcházela obyčejně v každé obci, kde bylo okresním nebo jednotným národním výborem rozhodnuto, že se tam musí zřídit JZD. Takovým terorem se psychologicky připravovala půda pro založení družstva. V členském seznamu nového družstva mimo skutečné zemědělec byla vždy řada továrních dělníků (zřejmě komunistů), kteří sice nezvětšili pozemkový majetek družstva ani' o 1 m2, ale řeklo se, že družstvo potřebuje organisačně schopné lidi. A potom se slávou, hudbou a tancem se začaly rozorávat meze (při čemž většina domácích lidí seděla doma) a naslibovalo se členům družstva mnoho výhod, které neměli hospodáři samostatní. Ale po roce společného hospodaření nebylo často ani na zaplacení odpracovaných hodin členům družstva, naopak družstva se zadlužila soukromými výprij čkami, hlavně proto, že musela výrobky prodávat za nízké maximální ceny, a naopak platit ceny dvojnásobné družstvům skladištním za » šlechtěné« osivo, sadbu, za mladý dobytek atd. A stávalo se, že osivo a sadba byly šlechtěny tím, že nějakou dobu byly uskladněny u hospod, obchodn. družstva, a pocházely třeba ze sousední obec. Bylo však třeba zakoupit hospod, stroje atd. Vláda vypomáhala dlouhodobými zápůjčkami. Podobné úvěry poskytovala na různé meliorační práce, přestavbu hospodářských budov atd. Tím se družstva nesmírně zadlužila, a jsou to často závratné položky. Stát ochotně poskytoval úvěr, poněvadž za zaplacení odpovídají všichni členové družstva, a tím svázal bývalým vlastníkům pozemků ruce. A tu je odpověď, proč jenom 8 % družstev vyšších typů se mohlo rozpustit a jednotlivci si mohli zase rozebrat své pozemky. Kdyby se rozešlo družstvo zadlužené, zůstala by na usedlostech jen » železná kráva« a celá pokolení by se musela dřít jen na placení dluhu režimu, kdyby režim měl tak dlouhý život. A připočtěte k tomu další výlohy s novým vyměřováním pozemku, nnvými zápisy do vložek pozemkových knih atd. Tak mohl pan Zápotocký slavnostně vyhlašovat svobodu pro družstevníky! Jisté se starý lišák usmíval pod vousy ! ./• č. NA VAŠEM PŘEDPLATNÉM ZÁVISÍ, zda Nový život bude dále žít a zprostředkovávat nový život českým exulantům. Nezapomeňte! Do 15. července t. r. DVĚ ZÁVAŽNÁ SVĚDECTVÍ o skutečné náboženské situaci za Železnou oponou přinášejí dvě knihy, které se nedávno objevily na knižním trhu. První vyšla v Itálii: Alberto Galler : LIBRO ROSSO DĚLBA CIIIESA PERSEGUITATA (Červená kniha o pronásledované Církvi), Editrice Ancora Milano, str. 374, květen 1956. Knihu vydává Komise pro pronásledovanou Církev, zřízená u Svazu mezinárodních katolických organisací. Autor chce touto dokumentární knihou přispět k obraně duchovních hodnot, které komunismus popírá a soustavně ničí, pomoci lidem ve svobodném světě snáze pochopit neobyčejně těžkou situaci knězi i věřících, a zvláště biskupů v zemích za Železnou oponou, a bolestné vnitřní konflikty svědomí, k jakým je často vgde, a konečně ještě jednou upozornit na tuto hroznou tragedii naší doby ty, kteří nesou odpovědnost za lidskou svobodu a základní práva člověka. Kniha se omezuje na historii náboženského pronásledování od r. 1945. V první kapitole — Komunistické pronásledování — shrnuje přehledně zásady a metody komunistického boje proti náboženství, a potom v jedenácti mohutných obrazech, (které svým střízlivým slohem, věcnou objektivitou, omezující se jen na přehledný výčet dat a citování dokumentů, jsou ještě působivější), kreslí tragickou situaci katolické Církve na území Sovětského svazu (URSS, Estonsko, Lotyšsko, Litva, Ukrajina, Karpatská Ukrajina), Albánie, Bulharska, Československa, Cíny, Koree, Jugoslávie, Polska, Rumunska, Maďarska a Vietnamu. Kniha je doplněna bibliografií o pronásledování Církve v jednotlivých zemích a přehledným seznamem hlavních projevů papeže Pia X ll. o pronásledování katol. Církve. Dílo vyjde i v jiných světových řečech. — Druhá kniha : KIRCHE IN NOT, III. sv., Bolschevvis- mus — Ersatzreligion (Církev v tísni, 3. sv., Bolševismus — náhražka náboženství), (vyd. Ostpriesterhilfe, Konig- stein Ts), str. 136, otiskuje přednášky z loňského prázdninového sjezdu zástupců věřících ze zemí za Železnou oponou v Konigsteině (Dr. David, Cesta k Leninovi a Stalinovi, prof. Wetter, Bolševismus, náhražka náboženství, a Sovětský pojem koexistence, Gelzinis, Satanokraeie bolšcvictví, prof. Teodo- rescu, Východ a vítězství bolševictví, Dr. Krahe, Zničený člověk, Dr. Kindermann, Bolševictví v boji s Církví, prof. Starlinger, Sila a slabost komunismu). Už názvy jednotlivých přednášek ukazují, že tato kniha doplňuje první tím, že přináší řadu nových zdrcujících svědectví o rozvratné a ničivé moci komunismu, a dokazuje rozborem komunistické ideologie, že to jsou praktické a nutné důsledky systému, který je sám v sobě mravně zvrácený (jak jej definoval Pius XI.). Navíc kniha se snaží naznačit i cesty k přemožení nebezpečí komunismu. Dvě knihy, které by měl mít každý, kdo chce proti komunismu pracovat. v f JAK PŘEDPLÁCET NŽ? — Předplácí se v Itálii : pošt. slož. : C. c. post. 1-33428 Accademia Cristiana Cecoslovac- ca - Via della Conciliazione, 1. Roma (617) s pozn. NŽ 1956. - Z jiných evropských zemí (Belgie, Dánska, Francie, Holandska, Lucemburska, Eranc. Maroka, Německa, Norska, Portugalska, Rakouska, Švédská, Švýcarska) můžete poukázat přímo na post. úřadě 1.800 lit na : Nový život - Accademia Cristiana Cecoslovacca, Roma, Via della Conciliazione, 1. - Italia. Z ostatních zemí mezinár. pošt. poukázkou, sekem, peněžním dopisem římské administraci (na jméno Mons. Francesco Planner), nebo našim zástupcům v jednotlivých zemích. M5E SV. ZA DOBRODINCE A ODBĚRATELE NŽ byla sloužena v ieri v nu u sv. Petra ve Vatikáne. V čcrvenc- dmde sloužena nad hrobem sv. Ignáce z Loyoly v kostele nejsv. jména Ježíš, v srpnu v basilice P. Marie Sněžné. PŘÍŠTÍ ČÍSLO NŽ (9) dostanou naši předplatitelé v druhé polovici září. Přinese původní Koudelkovu studii o úctě svatováclavské. KE KORESPONDENCI používejte našich pohlednic s pražským Jezulát- keml Cena 10 pohlednic pouze 10 US centů (v Itálii 50 lir). 7.-8. číslo Nového života vyšlo v Římě 30. června 1956. - Vytiskla P.U.G. Roma, Piazza Pilotta, 4. - Italia. i [pageend36]