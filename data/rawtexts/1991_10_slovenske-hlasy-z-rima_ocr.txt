Spedizione in abbonamento postale - Gruppo III. (70 %) ISSN 0394-8978 Slovenské hlasy z Ríma časopis slovenských katolíkov 10 október 1991 ročník 40 A. Paulíny: SEDEMBOLESTNÁ, TEBE SLOVENSKÁ SPIEVA KRAJINA...............................2 M.S. Ďurica: ENCYKLIKA « RERUM NOVARUM » A SLOVÁCI....................................................... 4 Anna: TÁ LÁSKA JE VZÁJOMNÁ .... 8 T. Ricci: KARDINÁL GROER HOVORÍ O «KRESŤANSKEJ EURÓPE».............................10 ROZHOVOR S JOZEFOM M. RYDLOM O JEHO NÁVŠTEVE V RUŽOMBERKU 13 O.R.: PRVÉ PRIKÁZANIE.............................. 15 MuDr. Fritzmann: EUTANÁZIA, DÔSTOJNÁ SMRŤ ALEBO ÚNIK ZO ŽIVOTA?.............................18 F.S.: ŠTATISTICKÉ ÚDAJE O NÁBOŽENSKÝCH VYZNANIACH NA SLOVENSKU .......................................................... 21 J. Leščinský: « AMERIKA, ZEM VELIKÁ » .... 22 [pageend1]SEDEMBOLESTNA, TEBE SLOVENSKÁ SPIEVA KRAJINA Správne sa tvrdí, že « lex orandi - lex credendi», inými slovami, čo sa modlíme, to vlastne vyznávame, v to veríme. Omšový formulár ku slávnosti Panny Márie Sedembolestnej nám naznačuje, v čom má spočívať naša úcta k Sedembolestnej — Patrónke slovenského národa. Pavol VI. vo svojej apoštolskej exhortácii Marialis cultus výstižne predstavuje prítomnosť Matky Božej v ročnom cykluse liturgických osláv tajomstiev Ježiša Krista a mariánskych sviatkov. O sviatku Sedembolestnej Panny Márie, ktorý pripadá na 15 septembra, píše: « Po viacerých slávnostiach treba vziať do úvahy tie oslavy, ktoré spomínajú spasiteľné udalosti, v ktorých Panna Mária bola tesne pridružená k svojmu Synovi, akou je spomienka na Pannu Prebolestnú. Tento sviatok je vhodnou príležitosťou oživiť v nás spomienku na rozhodnú chvíľu dejín spásy a vrúcne si uctiť Matku pridruženú umučeniu Syna a takú blízku k nemu, pozdvihnutému na kríži» (č. 7) V nasledujúcu! deň po sviatku Povýšenia kríža Cirkev oslavuje spoluutrpenie tej, ktorá verne stála pri kríži. Táto spomienka, ktorá sa na Slovensku slávi ako slávnosť, keďže Se- dembolestná je Patrónkou Slovenska, má svoj vlastný omšový formulár pre slávenie Eucharistie a vlastné časti pre liturgiu hodín. Snažme sa trochu prehĺbiť tieto modlitby, lebo podľa axiómy « lex orandi lex credendi » najdeme v nich kľúč na lepšie pochopenie úcty kresťanského ľudu k Sedembolestnej. Úvodný spev nám predstavuje evanjeliovú udalosť podľa Jána: « Pri kríži stála Ježišova matka. Keď Ježiš uzrel matku a vedľa nej milovaného učeníka, povedal matke: Žena, hľa tvoj syn. Potom povedal učeníkovi: Hľa tvoja Matka« (porov. Jn 19,25-27). Slová veľmi jednoduché, ktoré však nádherne spresňujú postoj tej, ktorú chce cirkevné spoločenstvo osláviť: Matka stála pri kríži, hľa tvoj syn, hľa tvoja matka. Obsah modlitby dňa nás uvádza ešte hlbšie do teologického významu tejto slávnosti. « Všemohúci Bože, ty si dal prebolestnej Matke Márii silu, aby stála pri tvojom ukrižovanom Synovi a spolu s ním trpela; prosíme ťa, daj, aby sme aj my ochotne niesli svoj každodenný kríž v spojení s Kristom, a tak dosiahli účasť na jeho zmŕtvychvstaní.» Prvá časť modlitby vyzdvihuje, že nebeský Otec chcel, aby v hodine vykúpenia Matka bola prítomná pri svojom Synovi a zúčastnila sa aj ona na jeho diele, « spolu s ním trpela ». V druhej časti modlitby dňa vystupuje do popredia zmŕtvychvstanie a oslávenie. Cirkevné zhromaždenie si chce nielen pripomenúť tieto tajomstvá, ale chce sa do nich zapojiť, a preto sa modlí: « ... prosíme, daj, aby sme aj my ochotne niesli svoj každodenný kríž v spojení s Kristom, a tak dosiahli účasť na jeho zmŕtvychvstaní. » Nepriamo sa týmito slovami potvrdzuje, že aj Panna Mária, ktorá trpela so svojím Synom, je spolu s ním oslávená. Kríž, ktorý bol nástrojom utrpenia, stal sa trónom slávy. Panna Mária je dnes účastná tej 2 [pageend2]slávy, toho nádherného svetla, ktoré pramení z kríža. Liturgia sviatku Sedembolestnej, ako to vysvitá nielen z modlitby dňa, ale aj z iných liturgických textov sviatku, vtláča charakter slávy na tajomstvo utrpenia Panny Prebolestnej. V textoch sú podčiarknuté dve veľké témy Jánovho evanjelia: hodina utrpenia a radosť z oslávenia. Panna Mária nachádza v obidvoch témach svoje výnimočné miesto, ktoré jej určil nebeský Otec. Pozerajúc na sochu Sedembolestnej na hlavnom oltári v bazilike v Šaštíne, tieto dve témy sú jasne zvýraznené. Téma utrpenia je majstrovsky znázornená samotnou sochou: Matka drží v lone mŕtve telo svojho Syna a v pozadí sa črtá výrazne kríž, nástroj utrpenia. Téma oslávenia je zasa podčiarknutá zlatými korunami, ktorými je korunovaný Syn a korunovaná je aj jeho Matka Sedembolestná. Okrem toho hlavu sochy Panny Márie krášli dvanásť hviezd a v pozadí zlaté lúče. Toto si treba všimnúť a nad týmto hodno rozjímať. V hodine utrpenia Ježiš na kríži odovzdal svoju matku Jánovi a v osobe Jána zveril matke celé ľudské pokolenie. Panna Mária sa stala pod krížom (a je dôležité si to uvedomiť) Matkou Cirkvi. Túto pravdu pekne vyjadruje modlitba nad obetnými darmi, v ktorej sa kňaz modlí: « Milosrdný Bože, prijmi na svoju chválu naše modlitby a dary, ktoré ti obetujeme na slávnosť Sedembolestnej Panny Márie, ktorú si nám dal za Matku, keď stála pri Ježišom kríži.» Panna Mária, Matka Syna Božieho, mala účasť spolu s ním v najvyššej hodine dejín. Mala účasť na bolestnom zrodení k novému životu všetkých žijúcich. Aj ona pomáhala poraziť nepriateľa Syna človeka a všetkých synov Adamových. Stala sa víťaznou a slávnou práve pre obetu a v obete svojho Syna Právom ju preto nazývame novou Evou, « matkou žijúcich ». Duchovná a telesná matka Ježiša Krista ako hlavy Cirkvi, stala sa matkou všetkých údov Cirkvi a všetkých ľudí. Táto myšlienka je veľmi pekne vyjadrená v piesni vďaky O Patrónke slovenského národa. Po zvolaniach a úvodných slovách, kňaz sa v mene zhromaždenia prítomnej Cirkvi modlí: «Veď ona (prebolestná Matka) vždy preukazovala nášmu ľudu útechu v utrpeniach a pomoc v nebezpečenstvách. Ani teraz neprestáva orodovať za nás a s materinskou láskou sa stará o bratov a sestry svojho Syna. Preto ju oslavujeme ako patrónku nášho národa a uctievame ju ako našu nebeskú Matku. Pod jej ochranou kráčame do nebeskej vlasti, v ktorej si ju už oslávil pri svojom Synovi Ježišovi Kristovi, našom Pánovi.» Posledná myšlienka « kráčanie Božieho ľudu do nebeskej vlasti » je znova zdôraznená v modlitbe po prijímaní vo forme prosby a predsavzatia cirkevného spoločenstva «vytrvalo znášať ťažkosti každodenného života, a tak dopĺňať, čo chýba Kristovmu utrpeniu v prospech Cirkvi, jeho tajomného tela. » Táto prosba a toto predsavzatie cirkevného spoločenstva, ktoré sa zišlo na slávenie Eucharistie, je podstatné a plodné Veriaci chcú mať účasť na Kristovom utrpení spolu s tou, ktorá je ich Matkou a najdokonalejším obrazom Cirkvi. Aj oni sa túžia dostať tam, kde sa dostala už ona, do konečného oslávenia a víťazstva, do neba. Táto účasť na utrpení a oslávení nemá byť čosi trpené, oplakávané, ale hrdinské a radostné, ako to pripomína spev na prijímanie, v ktorom sa liturgia odvoláva na výrok apoštola Petra: « Radujte sa, že máte účasť na Kristových utrpeniach, aby ste sa mohli radovať a jasať, keď sa zjaví jeho sláva» (1 Pt 4,3). Tieto myšlienky tvoria srdce liturgie slávnosti Sedembolestnej Panny Márie. Sú to myšlienky hlboké, ako je hlboká liturgia sama, myšlienky životné tak pre jednotlivcov, ako aj pre celý slovenský národ, ktorý si cez stáročia uctieval Bolestnú Matku ako svoju patrónku. Oslavujúc utrpenie Syna a jeho Matky, cirkevné zhromaždenie vyslovuje svoju vôľu a predsavzatie mať účasť na tomto utrpení Oslavujúc súčasne slávu Syna a jeho Matky, slávu, ktorá vyplynula z utrpenia Kríža — prítomné cirkevné zhromaždenie prosí, aby aj ono bolo hodné tejto slávy. Ten, kto pozná podstatu eucharistického slávenia, a každý veriaci by sa mal snažiť poznať a prežívať Eucharistiu, chápe, že tu nejde len o akúsi suchú spomienku, ale o sprítomnenie tajomstva našej viery, ktoré vykupuje a dáva zmysel ľudskému životu. Kiež by mnohí veriaci s takýmito myšlienkami, pocitmi, túžbami a predsavzatiami oslávili slávnosť Panny Márie Sedembolestnej! Andrej Pauliny SD B 3 [pageend3]ENCYKLIKA RERUM NOVARUM A SLOVÁCI V encyklike « Rerum novarum » po prvý raz najvyššia hlava Katolíckej cirkvi zaujala jasné stanovisko voči robotníckej otázke ako jednému z najvážnejších problémov ľudskej spoločnosti. Zoči-voči konfliktu medzi kapitálom a pracujúcim človekom pápež sa postavil jednoznačne na stranu človeka-robotníka a vyzval všetkých veriacich, aby vynaložili všetko úsilie na riešenie tejto otázky vo svetle Kristovej náuky, lebo «bez evanjelia nemožno nájsť správne riešenie sociálnej otázky». V tomto zmysle Lev XIII. formuloval niekoľko základných smerníc, ktoré sa stali neochvejnými piliermi kresťanskej sociálnej náuky: Piliere kresťanskej sociálnej náuky 1. Oproti najvyššiemu princípu zisku, ktorým sa riadil vtedajší kapitalizmus, Lev XIIL jednoznačne postavil princíp mravnosti, ktorému podlieha všetko ľudské konanie, a teda aj ekonómia. 2. Vyhlásil za nenarušiteľnú hodnotu osoby človeka, ktorej základné práva nesmie zaznávať nijaký ekonomický proces bez toho, že by narušil poriadok spravodlivosti a prirodzeného zákona. 3. Upřesněním pojmu spravodlivej mzdy poopravil liberalizmom zneužívanú tradičnú náuku o práci ako o predmete slobodnej trhovej dohody bez osobitného ohľadu na osobu pracovníka a na jeho individuálne i spoločenské životné potreby. 4. Proti liberalistickému pojmu o štáte ako « nočnom strážnikovi » (faissez faire — laissez passer) Lev XIIL zdôraznil oprávnenosť, ba i nutnosť štátnej intervencie do sociálno-eko- nomických procesov, ale súčasne mu určil aj presné hranice vyhlásením zásady subsidiarity, teda výpomoci len tam a natoľko, kde slobodné podnikanie nie je v stave splniť svoje sociálne úlohy. 5. Voči extrémnym tézam socializmu a komunizmu o protiprávnosti súkromného vlastníctva encyklika «Rerum novarum» bráni prirodzené právo na súkromné vlastníctvo, nevynímajúc ani vlastníctvo výrobných prostriedkov, ale zdôrazňuje aj nutnosť ohľadu na spoločné dobro a na zaistenie účasti všetkých na bohatstve podľa zásad delivej spravodlivosti. 6. Konečne Lev XIIL osobitne pozdvihol svoj hlas na obranu prirodzeného práva robotníkov slobodne sa združovať na presádzanie svojich práv a spravodlivých záujmov. Tieto zásady Leva XIIL — v mnohom nové, ako to vyžadovali « nové veci» vtedajšej spoločnosti — dali celkom nový, silný a celosvetový impulz ľuďom dobrej vôle v Cirkvi Kristovej, ale i mimo nej natoľko, že právom možno hovoriť o započatí novej epo4 [pageend4]chy cirkevných dejín čo do postoja Cirkvi voči sociálnej otázke moderných čias. Encyklika «Rerum novarum» bola dlho dozrievaným plodom osobných pozorovaní a úvah Leva XIII. Už ako mladý pápežský nuncius v Belgicku v rokoch 1843-1846 vtedajší Mons. Gioacchino Vincenzo Pecci zblízka pozoroval vznik sociálnej otázky. Neskôr ako biskup v Perugi v pastierskom liste z roku 1877 poukázal na problémy, týkajúce sa práce. Po svojom zvolení na Petrov stolec takmer všetky svoje prejavy učiteľského úradu Cirkvi venoval otázkam súvisiacim so správnym riadením spoločnosti a spravodlivým usporiadaním základných vzťahov spoločenského nažívania. Aký osobitný dôraz kládol na encykliku « Kerum novarum », to môžeme usúdiť aj z toho, že okrem dôverných porád a diskusií s vtedajšími odborníkmi v týchto otázkach — akými boli už spomenutý kardinál Mermillod, potom jezuita Matteo Liberatore a dominikán kardinál Tommaso Zigliara, ktorým zveril redakciu prvých schématických textov encykliky, konečne pápežov dôverník a priateľ Mons. Gabriele Boccali, ktorý upravil posledný taliansky text a latinista Mons. Alessandro Volpini, ktorému zveril prípravu úradného latinského textu encykliky — Lev XIII. sám osobne venoval vyše roka systematickej práce na príprave tohoto svojho okružného listu. Ohlasy na encykliku Ohlas encykliky « Rerum novarum » sprvoti odrážal prekvapenie na pohodlných tradičných schémach lipnúcich tradicionalistov v Cirkvi, spolu s pohoršlivým zdesením vyznávačov bezuzdného liberalizmu, bohatnúcich na úkor vykorisťovaných robotníkov. Ba bola aj pštrosia tendencia obísť encykliku úplným mlčaním, ako by sa nič nebolo stalo. No sila myšlienky a autorita jej pôvodcu — aby som použil slov Pia XII. — boh « úrodným semenom, z ktorého sa vyvinula katolícka sociálna náuka, ktorá poskytla vznešene zmýšľajúcim synom Cirkvi, kňazom i laikom, plány a prostriedky na prepotrebnú sociálnu výstavbu. Táto encyklika podnietila v katolíckom tábore veľmi početné a rozličné dobročinné ustanovizne a kvitnúce strediská vzájomnej svojpomoci a lásky k bb'žnemu. Aké požehnanie tak hmotné a prirodzené, ako aj duchovné a nadprirodzené prišlo na robotníkov a ich rodiny cez katolícke združenia! Aké účinné a časové sa ukázali spolky a stavovské združenia pre roľnícky a stredný stav na odstránenie sociálnej biedy, na ochranu sociálnej spravodlivosti, na zmierenie vášní a na zachovanie sociálneho pokoja! » (Posolstvo 1. júna 1941). Na ilustrovanie týchto emfatických viet Pia XH. mohli by sme tu otvoriť celú knihu popisu tých požehnaných podujatí v jednotlivých krajinách a štátoch našej Európy i vzdialených zámorských končín. Uspokojíme sa však aspoň zbežným pohľadom na plody, ktoré priniesla nášmu slovenskému národu táto Magna Charta kresťanskej sociálnej náuky. Encyklika a Slováci Nie je veľmi známe, že jeden z najvynikajúcejších predchodcov tejto novej sociálnej náuky Cirkvi, barón Karl von Vogelsang, ktorého myšlienky ovplyvnili aj encykliku « Rerum novarum » (nedožil sa jej publikovania, lebo zahynul ako obeť dopravnej nehody vo Viedni 20. októbra 1890) začal svoju verejnú činnosť v našej Bratislave. Uchýlil sa tam aj s rodinou roku 1872 a v nasledujúcom roku stal sa redaktorom nemeckého časopisu «Katholik », ktorý vydával v Bratislave maďarský gróf György Äpponyi. Pruský konvertita Vogelsang sa stal horlivým hlásateľom uplatňovania zásad evanjelia a prirodzeného zákona na sociálnom, ekonomickom, ale aj na politickom poli. Zastával teda federalistické riešenie vnútorných problémov Habsburgskej ríše a teda i Uhorska, lebo bol presvedčený, že katolík nemôže byť centralistom, nakoľko musí rešpektovať dejiny a právo a centralizmus je protidejinný a protiprávny. Svoje myšlienky vo veci sociálnej spravodlivosti Vogelsang po prvý raz verejne predniesol 15. marca 1874 v Katolíckom kasíne v Bratislave. Pochopiteľne prišiel do konfliktu s maďarským majiteľom časopisu (ktorý 1. januára 1874 zmenil názov na «Recht»), a preto začiatkom roku 1875 opustil Bratislavu a usadil sa vo Viedni. Jeho nekompromisným postojom nadšení jezuiti sprostredkovali mu miesto redaktora časopisu « Vaterland». Vo Viedni rozvinul Vogelsang svoje myšlienky o kresťanskosociálnom usporiadaní spoločnosti, ktoré postupne získali aj vynikajúce osobnosti univerzitného i politického života. Z týchto viedenských kruhov najmä po vydaní encykliky « Rerum novarum » šírili sa tieto myšlienky po celej monarchii. Pod priamym vplyvom « Rerum novarum » profesor viedenskej univerzity Franz Schindler od roku 1894 začal systematicky prednášať svojim poslucháčom sociálnu náuku Cirkvi a 5 [pageend5]dal podnet k zakladaniu krúžkov Ľudového zväzu katolíkov Rakúska na popularizovanie tejto náuky. Vo Viedni prišiel do styku s kresťansko-sociálnymi politikmi aj Andrej Hlinka, ktorý preniesol ich myšlienky do programu ním založenej Slovenskej ľudovej strany (1905). Kresťanskou sociálnou náukou Leva XIII. v podaní Viedenskej školy boli formovaní všetci slovenskí študenti teológie, ktorých biskupi poslali za alumnov Pazmanea do Viedne. Spomeňme z nich aspoň jedného z prvých rozširovateľov náuky « Herum novarum » v slovenskom prostredí, ktorým bol dr. František Jehlička, ale pozornosť si zasluhujú aj viacerí ďalší vynikajúci dejatelia slovenského politického a sociálneho života, ktorí vyšli z Pazmanea, medzi ktorými celkom osobitné miesto zaujímal dr. Jozef Tiso. Najmä pod vplyvom dr. Jozefa Tisu, ktorý ako žiak prof. Schindlera a jeho asistenta dr. Ignáca Seipela stal sa jedným z najhlbších znalcov a najhorlivejších hlásateľov kresťanskej sociálnej náuky v slovenskom prostredí, obnovená Slovenská ľudová strana po roku 1918 sa stala hlavnou politickou tribúnou uskutočňovania zásad kresťanskej sociálnej náuky podľa encykliky «Herum novarum ». Bránila stále viac vykorisťovaných slovenských robotníkov i dedinskú chudobu, domáhala sa spravodlivých sociálnych zákonov a podporovala svojpomocné organizácie, z ktorých sa potom vyvinulo mohutné slovenské kresťanské odborové hnutie. Prvý slovenský katolícky robotnícky spolok Prvý slovenský katolícky robotnícky vznikol pod vplyvom encykliky « Herum novarum » 7. septembra 1899 v Bratislave a bol asi prvým v celom Uhorsku. Založil ho a jeho prvým predsedom bol kaplán dr. Jehlička. Počiatkom tohoto storočia sa podobné robotnícke spolky rýchlo šírili po všetkých mestách Slovenska a od roku 1906 postupne sa pretvárali na skutočné kresťansko-sociálne odborové organizácie. Po prevrate roku 1918 už v januári 1919 profesor Krajňák založil v Bratislave Kres- ťansko-sociálnu slovenskú radu, ktorá čoskoro rozvinula organizačnú činnosť po celom Slovensku a pretvorila sa na Krajinské ústredie kresťansko-sociálnych organizácií so sídlom v Bratislave. V tomto odborovom hnutí slovenských robotníkov účinkovali popri osvedčených laikoch aj viacerí verejne činní kňazi, ako dr. Jozef Buday, biskup Karol Kmeťko, dr. Jozef Tiso, prelát Andrej Marsina, prof. Jozef Špirko, biskup Andrej Skrábik a iní. Dušou organizácie slovenských kresťanských odborov sa stal od roku 1923 robotník Rudolf Cavojský z Cachtíc, ktorý začal svoju odborársku činnosť ako obvodný tajomník v Banskej Bystrici. Pod jeho vedením kresťanské odbory na Slovensku, opreté o Hlinkovú slovenskú ľudovú stranu, usilovali sa o dôsledné uvedenie zásad encykliky « Rerum novarum » do slovenského hospodárskeho života. Ich kresťanský sociálny program presviedčal slovenských robotníkov. Zo sotva jednej tretiny všetkých pracujúcich, ktorí boli organizovaní v rozličných odboroch, vyše polovica sa hlásila k odborom kresťanským. Slovenské kresťanské odborové hnutie ostávalo po celý čas verné zásadám encykliky «Rerum novarum» a v roku 1931 nadšene privítalo jej doplnenie encyklikou Pia XI. «Quadragesimo anno». Kresťanská a slovenská orientácia viedla slovenské kresťanské odbory k jednoznačnému odmietnutiu tak marxistického komunizmu, ako aj talianskeho fašizmu a nemeckého národného socializmu. Na piešťanskom zjazde Hlinkovej slovenskej v ľudovej strany v septembri 1936 Rudolf Cavojský vyhlásil: « Svet hľadá nové cesty. Dosiaľ tú pravú nenašiel. Nie je ňou ani fašizmus, ktorý sa v rozličnej forme v niektorých štátoch dostal k moci. Fašizmus je krajnosť, ktorá sa neudrží, lebo je nezdravý a nie je dosť prirodzený ». Podobne potom v septembri 1938, komentujúc vyhlásenie predsedu slovenskej autonómnej vlády dr. Jozefa Tisu, že Slováci nebudú otrokmi nijakej cudzej ideológie, Rudolf Cavojský na- jísal: «Takouto ideológiou je predovšetkým comunizmus a marxizmus. Avšak nielen ideo- ógia komunizmu a marxizmu je nášmu slovenskému a kresťanskému Slovensku cudzia a škodlivá. Sú ešte aj iné cudzie a škodlivé ideológie. Napríklad nemecký národný socializmus, ktorý nazývame hitlerizmom. Tento nemecký nacionálny socializmus bol zavrhnutý aj slávne panujúcim pápežom Piom XI., nakoľko sa nezrovnáva s nefalšovanými zásadami katolicizmu» (Slovenský robotník, 3.11.1938). Tento nekompromisný postoj ku Slovákom cudzím ideológiám zachovali si slovenské kresťanské odbory po celý čas svojho trvania. Nadšene prijali vyhlásenie samostatnosti Slovenska 14. marca 1939 a skladali veľkú nádej do suverénneho štátu slovenského národa, ktorého Ústava už v preambule jasne odrážala zásady kresťanskej sociálnej náuky «Herum novarum » a « Quadragesimo anno »: « Slovenský štát združuje podľa prirodzeného prá6 [pageend6]va všetky mravné a hospodárske sily národa v kresťanskú a národnú pospolitosť, aby v nej usmernil sociálne protivy a vzájomne sa križujúce záujmy všetkých stavovských a záujmových skupín, aby ako vykonávateľ sociálnej spravodlivosti a strážca všeobecného dobra v súladnej jednotnosti dosiahol mravným a politickým vývojom najvyšší stupeň blaha spoločnosti i jednotlivcov. » Keby sa hociktorý iný národ mohol preukázať takouto historickou preambulou základného zákona svojho štátu, zachoval by si ju ako vzácne duchovné dedičstvo a prameň hrdosti pred novými generáciami i pred celým kultúrnym svetom. Podobne boli slovenskí kresťanskí odborári nadšení ustanoveniami X. hlavy Ústavy, ktoré sankcionovali sociálnu funkciu vlastníctva a záväznosť majiteľa narábať s ním v záujme všeobecného dobra (parag. 79). Ďalší paragraf Ústavy Slovenskej republiky ukladal štátu povinnosť ochrany práce a zakazoval vykorisťovanie sociálne slabých, kým zaručoval spravodlivú mzdu za prácu v zmysle encykliky «Rerum novarum» (parag. 87). Nečudo, že hitlerovskí agenti pozorne sledovali činnosť a prejavy slovenských odborárskych pracovníkov a posielali do Berlína priam alarmistické správy. Podľa nich sa na Slovensku organizoval hospodársky život v zmysle pápežských encyklik, a teda v úplnej protivé k zásadám nemeckého národného socializmu. Ba i sám nemecký vyslanec Hans Bernard hlásil na jar 1940 do Berlína, že slovenské zákonodarstvo na sociálnom poli «je veľmi silne zamerané proti základným ideologickým princípom štátneho života presadzovaných Nemeckou ríšou », vychádza zo zásad pápežských encyklik, ako rakúska ústava z roku 1934, a preto sa bude musieť takisto «vo svojom základnom duchovnom koncepte postaviť proti záujmom Ríše a proti nemeckému národu » (ADAP, D, X, 143). Aj táto dôslednosť slovenského politického vedenia vo vernosti zásadám encykliky « Rerum novarum » bola jednou z príčin drastického zásahu Hitlera do vnútorných vecí Slovenskej republiky v Salzburgu 28. júla 1940. Tieto skutočnosti boli známe i v zahraničí a najmä vo vtedy najlepšie informovaných kruhoch Vatikánu. Nebolo teda náhodou, že Svätý Otec Pius XII. práve na päťdesiate výročie « Rerum novarum » udelil vysoké pápežské vyznamenania Rádu sv. Gregora vedúcemu slovenských kresťanských odborov Rudolfovi Cavojskému a podpredsedovi snemu Slovenskej republiky, dr. Karolovi Meder- lymu, ktorý bol jedným z osnovateľov Ústavy. Toto výročie bolo na Slovensku vyhodnotené najväčšou časťou slovenskej tlače (Katolícke noviny mu venovali dve osobitné čísla) a Ústredie Slovenského kresťansko-sociálneho odborového združenia usporiadalo v Bratislave slávnostnú akadémiu, na ktorej sa zúčastnil aj prezident Republiky dr. Jozef Tiso, diplomatický zástupca Vatikánu Mons. Jozef Bur- zio a mnohé popredné osobnosti slovenského štátneho i cirkevného života. Podstatnú časť prítomných vo veľkej sále Reduty tvorili bratislavskí robotníci. Ako títo hodnotili náuku encyklily « Rerum novarum » a jej uplatňovanie v kresťanskom slovenskom štáte, o tom výrečne svedčí skutočnosť, že kým v tridsiatych rokoch bolo na Slovensku približne 35 až 45 tisíc členov všetkých odborových organizácií spolu, v roku 1941 samo Slovenské kresťansko-sociálne odborové združenie už počítalo 133.225 členov. Slovenský pracujúci človek vycítil, kto sa zastáva jeho opravdivých záujmov a aká sociálna náuka mu dáva opodstatnenú nádej na skutočné zlepšenie jeho životných podmienok. Bola to Katolícka cirkev so svojou sociálnou náukou, ktorej základy a hlavné štruktúry vytvorila i dnes po sto rokoch platná a plodná encyklika Leva XIIL « Rerum novarum ». Milan S. Ďurica BUDEME MAŤ OBJEKTÍVNE DEJINY SLOVENSKA? Slovenská národná rada zriadila Komisiu historikov na spracovanie odborných štúdií k dejinám Slovenska v 20. storočí. Do tejto komisie menovala osem pracovníkov Historického ústavu Slovenskej akadémie vied a štyroch zahraničných expertov, ktorými sú profesori Milan S. Ďurica, Ješajahu Jelínek, Viktor S. Mamatey a Mark Sto- lárik. Je to prvý raz, že najvyšší orgán politickej moci Slovenskej republiky takto úradne si oceňuje vedeckú činnosť zahraničných Slovákov, prípadne inonárodných historikov, ktorí sa zaoberajú dejinami Slovenska. Možno dúfať, že táto komisia úspešne splní svoju úlohu a pripraví naozaj vedecky podložené objektívne dejiny Slovenska v jednom z ich najzložitejších a v mnohom ohľade aj najdôležitejších období, ktorým je práve toto naše 20. storočie. Tešíme sa, že ako jediný historik z európskych štátov za zahraničného experta Komisie historikov Slovenskej národnej rady bol menovaný náš spolupracovník dr. Milan S. Ďurica, profesor na univerzite v Pádové. 7 [pageend7]Tá láska je vzájomná Už druhý rok prichádzajú do Ríma tisíce Slovákov, aby ako pútnici navštívili hroby apoštolov Petra a Pavla a pozdravili nástupcu Petra Svätého Otca Jána Pavla II. Všetci sa zastavia aj v Ústave svätého Cyrila a Metoda, aby tu zavŕšili svoju púť . Z pera osoby, ktorá sa podieľa na privítaní a pohostení slovenských pútnikov, prinášame pár pozoruhodných črt. — Pochváleny huď Pán Ježiš Kristus, vitajte u nás! — Na veky, amen! Ach, konečne po slovensky! Vy hovoríte po slovensky? — Samozrejme, veď ste práve došli do Slovenského ústavu svätého Cyrila a Metoda, takže, vitajte na tomto kúsku slovenskej zeme vo Večnom meste! — Keby ste len vedeli, ako to človeku dobre padne, počuť po niekoľkých dňoch zasa vlastnú reč. Až tu, v zahraničí si uvedomujeme, aká vzácnosť je vlastná reč a aká je krásna. Do brány vchádza autobus s poznávacou značkou CS. Na prednom skle obrázok Svätého Otca a označenie Paxtour, alebo KDH, alebo nejaký iný tour — len žasneme, koľko sa ich za tie dva roky na Slovensku vyliahlo. Ako prvé zaregistrujú autobus sestričky v kuchyni: už idú! V zápätí sestrička predstavená otvára bránu a s úsmevom víta prichádzajúcich unavených pútnikov. Niekedy to zostane pri jednom autobuse, inokedy, zväšča v stredu, sa čoskoro objaví v bráne druhý, tretí... i zo desať, i viac. Pváre vždy nové a nové a s nimi prichádza k nám i nová radosť, nové zoznámenia. Naozaj ako doma — tak sa všetci cítia po krátkom rozhliadnutí sa, a potom už niet konca — kraja zdieľaniu dojmov z Večného mesta, zo stretnutia so Svätým Otcom... — Keby ste len vedeli, aký som šťastný, že som sa sem dostal! Mám už vyše sedemdesiat rokov, ani vo sne by ma nenapadlo, že sa mi podarí sem prísť. To sa nedá opísať: krásota, krásota, to nemožno vyjadriť slovami — so slzami v očiach rozpráva starký, zodratý muž zo slovenskej dediny a v jeho pohľade možno čítať ten neopísateľný zážitok, akoby bol práve videl kúsok neba. — Prosím vás, je možné sa tu vyspovedať? Ale by som vás prosila, keby ste mi požičali modlitebnú knižku; viete, ja som už viac rokov... bola som v takom zamestnaní, ale tu si už chcem dať dušu do poriadku... — Ano, je možnosť vyspovedať sa, spovedajú viacerí, nech sa páči, pripravte sa. To si odnesiete z Ríma zaiste najcennejšiu hodnotu. — Ja som zažil obrátenie! Ja som taký šťastný — viete, moja žena sa toľko za mňa modlila, ale ja som bol neoblomný. Teraz však vidím ako úboho som to žil, o čo som pripravil svoje deti. Hneď ako prídem domov dáme si do poriadku manželstvo... takmer poskakujúc, chce sa so svojou veľkou radosťou podeliť muž v stredných rokoch... Citáty z týchto rozhovorov vôbec nie sú nadnesené. Mnohí, premnohí, ktorí prišli do 8 [pageend8]Ríma nielen za turistickými atrakciami, ale ktorí sa vydali na púť do srdca kresťanstva, k hrobom apoštolov svätého Petra a Pavla, na stretnutie s terajším Kristovým námestníkom, tu naozaj obsiahli veľké milosti. Pre vernosť Rímu veľa ľudí, najmä kňazov prinieslo v minulých rokoch u nás hrdinské obety. Len sám Pán Boh pozná ich mieru a ich cenu — cenu zrna čo zhnilo v zemi väzení, uránových baní, pracovných táboroch... A dnes je toto zrno zrelé na žatvu. Tieto útržky rozhovorov nie sú zveličené, ba ani zďaleka nevystihujú to tajomné prúdenie Božieho Ducha, ktorý vanie kadiaľ chce, a ktoré nemožno ľudským slovom vyjadriť. Ústredným bodom programu každej púte čo navštívi Ustav a kaplnku svätého Cyrila a Metoda, je spoločná svätá omša. Celebruje ju väčšinou Otec biskup Hrušovský, alebo Mons. Vrablec. Spolu s nimi koncelebrujú kňazi, ktorí sprevádzajú týchto pútnikov. Otec biskup povie vždy výstižnú kázeň, ktorá zasiahne do srdca všetkých prítomných pútnikov. A keďže pohostinnosť je pre Slovákov príslovečná, nemôže sa predsa takáto vzácna návšteva obísť bez pohostenia — aspoň symbolického v rámci možnosti. Aj darček sa patrí podarovať, aby sme domov s prázdnymi rukami nikoho neposlali. A tak pri teplej káve alebo čaji sa odvíjajú mnohé zážitky, mnohé životné udalosti, ktoré si vo svojich pútnických batôžkoch do Ríma priniesli: — Modlite sa, prosím, za moju dcéru, odišla od detí... — Môj syn sa dal do zlej partie, droguje... spomeňte si... — Čakáme dieťatko, ale je to s rizikom, chceme si ho tu v Ríme vyprosiť, pomodlite sa za nás. — Nedávno mi zomrela matka a bol som na ňu odkázaný, teraz nemám nikoho. — Muž sa chce rozviesť, odišiel od nás, stále sa s deťmi zaňho modlíme, pomodlite sa aj vy, prosím... — Náš podnik rozpustuli, stratil som prácu, ale dôverujem, že Boh nám pomôže! Rozdelená radosť sa znásobí a rozdelená bolesť sa ľahšie ponesie. Možno sa ich problémy touto púťou nezmenia. No tieto mocné zážitky posilnia dôveru v Božiu pomoc, dodajú silu v znášaní každodenných ťažkostí, pozdvihnú ducha, keď sa vo všednom dni vráti sem spomienkou. Neskoro večer treba nasadnúť do autobusov a vydať sa tou namáhavou cestou späť k domovu. Požehnanie na cestu a posledné zamávanie na rozlúčku. Prešlo ich bránou Ústavu celé tisíce. Či v horúčavách či v zime, podstupujú namáhavú cestu, často noci bez nocľahu, často s krajným zdravotným rizikom, možno aj z posledných financií — tí naši ľudia či mladí, či starší, sú schopní krajných obetí, len aby sa stretli so Svätým Otcom, aby sa splnil ich sen: vidieť Rím. To nemožno vyjadriť slovami, to je prejav hlbokej lásky. Tak ako pre vernosť Rámu prinášali obety v minulých rokoch a bol to tiež prejav lásky, tak ju teraz manifestujú pred celým svetom, keď so zápal’om srdca spievajúc Svätému Otcovi pri stredajších audienciách: Živ, Bože, Otca Svätého, námestníka Kristovho. Kiež žije a prehlbuje sa v našom národe táto láska a vernosť, lebo Svätý Otec sa na ňu naozaj spolieha. Anna BANSKOBYSTRICKÁ DIECÉZA STAVIA NOVÝ SEMINÁR Banskobystrický sídelný biskup Otec Rudolf Baláž rozhodol so svojou diecézou stavať nový kňazský seminár. 1. mája t.r. za účasti desiatich biskupov a apoštolského nuncia Mons. Giovanniho Coppa, bola slávnostná posviacka základného kameňa. Celý komplex budov, ako to vidieť na fotografii makety, je rozsiahly a bude si vyžadovať veľké sumy peňazí. Preto sa Otec biskup obracia aj na Slovákov v zahraničí s prosbou o pomoc. Kto by chcel pomôcť , nech pošle svoj dar na adresu: Mons. Rudolf Baláž, biskup, Námestie SNP 19, 97590 BANSKÁ BYSTRICA. Devízové konto je nasledovné: 34278- 19052 312 VÚB BANSKÁ BYSTRICA. 9 [pageend9]Možno realisticky tvrdiť, že v hlavnom meste bývalého habs- burgského cisárstva vo Viedni, Cirkev veľa neznamená. Predsa však v kruhoch, ktoré sa domnievajú, že niečo znamenajú, sa veľa diskutuje o cirkevných problémoch. V poslednom čase sa veľa hovorilo o vymenovaniach Svätým Otcom pre Viedeň. 11. júla Ján Pavol II. vymenoval doterajšieho pomocného biskupa Kurth Krenna za sídelného biskupa do Sankt Pölten a nahradil ho novovymenovaným biskupom Krištofom von Schönbornom, dominikánskym teológom. Tento sa narodil na Morave a pochádza zo šľachtickej rodiny. Novomenovaný pomocný biskup pre Viedeň sa teší veľkej vážnosti v Ríme, najmä pre svoju intenzívnu prácu pri redigovaní nového všeobecného katechizmu. Hoci viedenské kruhy nemali vo veľkej obľube dominkán- skeho teológa von Schönborna, predsa jeho menovanie bolo prijaté dosť priaznivo aj v masovokomunikačných prostriedkoch. Keď ktorýsi cirkevný prelát nadhodil otázku, či kardinál Groer (benediktín) bude vedieť vychádzať so svojím pomocným biskupom dominikánom, viedenský arcibiskup otvorene povedal: « Don Schönborn je výborným teológom a prehĺbil najmä tému o vtelení Ježiša Krista. Táto téma sa veľmi páči aj mne. Zaiste sa teda budeme veľmi dobre rozumieť.» Téma nášho stretnutia s viedenským arcibiskupom kardinálom Groerom je však iná. Chceme s ním hovoriť o Európe. Veď môže byť niekto kompetentnejší o tejto otázke ako on? Je benediktínom, teda duchovným synom spolupatróna Európy svätého Benedikta, je pastierom európskej metropoly, ktorá bola vždy v úzkom styku so strednou a východnou Európou aj vtedy, keď tam vládol komunizmus. KARDINÁL GROER HOVORÍ O « KRESŤANSKEJ EURÓPE » Eminencia, dnes sa v cirkevných kruhoch veľa hovorí o Európe, o « kresťanskej Európe », o «kresťanských koreňoch Európy». Zdá sa, že dakedy sú tieto reči presiaknuté akýmsi nezdravým nadšením. Aká je podľa Vás pravá tvár Európy dnes? Kard. Groer: Kresťanská Európa je podľa mňa skôr túžbou ako reálnom skutočnosťou. A dôsledné rozlišovanie medzi skutočnosťou a túžbou je veľmi dôležité. Ja rozhodne dávam prednosť skutočnosti a preto keď hovorím o kresťanskej Európe, chápem ju skôr ako úlohu, ako cieľ, ktorý treba dosiahnuť. Čo sa týka udalostí spred dvoch rokov, je pravda, že padli mnohé múry a prekážky, lenže to znamená, že aj mnohým negatívnym možnostiam bola daná možnosť ľahko preniknúť do « oslobodených zón ». Ďalej sa mi zdá nesprávne pripisovať len politickým rozdeleniam, ktoré doteraz vládli na našom kontinente, nejestvovanie kresťanskej Európy. Aj vo vnútri Cirkvi existujú doteraz prekážky, a to veľké, ktoré zaťažujú život a existenciu kresťanskej Európy. To, čo som doteraz povedal, neprekáža mi však tvrdiť, že duchovné dedičstvo, z ktorého žije dnešná Európa, je dedičstvo kresťanské. Vplyv kresťanských prvkov na život v Európe je aj dnes nepopierateľný. Mám dojem, že existujú dve Európy: jedna kultúrna, Európa vzdelancov a druhá «barbarská », v ktorej prevláda moc so svojou brutáľ nosťou. Zdá sa mi, že Cirkev sa usiluje mať miesto v tej prvej Európe a nechce byť « za- močená» do tej druhej. Kard. Groer: N prvom rade Cirkev nepotrebuje pýtať si «miestečko na slnku» od 10 [pageend10]nijakej mocnosti. Cirkev neexistuje z blahovůle nijakej moci. Zdá sa mi, že Cirkev v strednej a východnej Európe veľmi jasne dokázala, že vie žiť aj v neslobode, bez dovolenia štátnej moci a proti jej zákazom. Miesto vo svete prisudzuje Cirkvi sám Boh a nemusí ho ísť žobroniť od nikoho. A potom zapamätajte si, že Cirkev, ktorá sa snaží dostať nejaké «miestečko na výšim svetskej moci», taká Cirkev sa vystavuje nebezpečenstvu hrozného žalárovania. Myslím, že Cirkev by mala sama posudzovať s veľkou evanjeliovou slobodou, čo sa deje v dnešnej Európe. Veď ten « sen o spoločnej Európe a spoločnom európskom dome» ak bude pozbavený kresťanského poznačenia, stane sa čímsi obludným. Uberáme sa totiž k obrovskému sústredeniu moci, ale nevieme, kto bude túto moc riadiť a vykonávať. Zjednotená Európa — prichodí mi na myseľ — môže ľahko umožniť cestu « Veľkému Učiteľovi », ako ho opísal Benson vo svojom románe «Pán sveta » a ako o ňom hovoril ruský Soloviev. Riziko je omnoho reálnejšie, ako sa môže zdať na prvý pohľad. Zjednotená, ale odkresťančená Európa by sa stala hroznou obludou nového kolektivizmu a usilovala by sa vykonávať absolútnu nadvládu nad ľudskými svedomiami, ktoré sú už beztak veľmi zahmlené bezuzdným hedonizmom. Bolo by to kráľovstvo neľudskej brutality, priam pekelné kráľovstvo. Nie je váš úsudok veľmi prísny alebo pesimistický? Kurd. Groer. Nezdá sa mi. Ja posudzujem toto všetko zo zorného uhla viery. Ak diagnóza o položení viery v Európe, ktorú roku 1985 urobil kardinál Ratzinger, je pravdivá, a ja si myslím že áno, bolo by čudné domnievať sa, že za niekoľko rokov sa veci nenadále zlepšili. Na základe čoho? Isteže máme za sebou udalosti z roku 1989, na ktoré treba hľadieť nepredpojate a v správnom svetle a treba odhadnúť ich opravdivú nosnoť. Tieto veci som povedal aj Svätému Otcovi počas prípravného zasadania Európskej synody. No, však sa len pozrime na náboženskú situáciu vo Východnom Nemecku, v Českej a Slovenskej federatívnej republike, v Maďarsku ba i v samotnom Poľsku. Čo vidíme? Liberárne tendencie, prerušovanie tehotenstva, potraty a iné porušovania Božích príkazov. Zaiste, ako kresťania sa nemôžeme pozastaviť len na týchto smutných konštatovaniach, ale musíme v nich vycítiť tvrdý súboj, ktorý sa skrýva v mnohých skutočnostiach. Opakujem, kresťanská Európa je ďaleko od skutočnosti. Je skôr našou vytýčenou úlohou, našou snahou. To je aj myšlienka Svätého Otca, veď nie nadarmo neustále hovorí o potrebe novej evanjelizácie Európy. Neviem, či ste, pán kardinál, oboznámený s pokusmi laickej spoločnosti « objímať» Cirkev a vychvaľovať ju za jej veľký kultúrny prínos pri formovaní modernej Európy. Nezdajú sa Vám tieto chvály príliš zainteresované? Veď kresťanstvo je vychvaľované len za to, čo urobilo v minulosti. Kard. Groer-. Podobné chvály som počul aj nav adresu benediktinského mnížskeho života. « Čo len všetko neurobil svätý Benedikt pre európsku kultúru! » Ďakujem pekne, ale to ma príliš nedojíma. Ja v tom nevidím vrcholnú dôležitosť benediktínov, a nie pre to som sa stal benediktínom. Keď laicisti chvália Cirkev, zdá sa, že žiadajú od nej, aby usmernila svoje posledné sily na témy ako sú obrana ľudských práv, ekológia a morálne ozdravovanie ľudskej spoločnosti. Nezdá sa Vám to ovplyvňovanie Cirkvi svetom? Co sa stane so slobodou Cirkvi? Kard. Groer: Keby sa Cirkev poddala týmto lichoteniam, zradila by Ježiša Krista. « Sloboda Cirkvi» pozostáva v prvom rade v tom, že je slobodná zachovávať a ohlasovať celú zjavenú Pravdu. Jej sloboda spočíva v tom, že môže zachovať svoju neopakovateľnú identitu. Zjavenie je nadprirodzené, nie prirodzené, materiálne. Cirkev musí zostať verným hlasom tejto Pravdy pred Bohom i pred ľuďmi. Cirkev si musí zachovať povedomie, že ona vlastní plnosť Božej pravdy a má ju ohlasovať takú, aká ona je. íba tak sa stane Cirkev ozajstnou « Matkou a Učiteľkou » pred neš- ných ľudí. Tak robili prví pastieri Peter a Pavol. Na druhej strane viem však veľmi dobre, že mladíkom, čo sa pripravujú na prijatie sviatosti birmovania, sa predkladajú najrozličnejšie náuky, ako napríklad záujem o ekológiu, ako organizovať zber starých novín a starých handier, ako sa starať o čistotu parkov a riek, ale o božstve Ježiša Krista sa im nepovie ani slovíčka. Istý latinskoamerický spisovateľ napísal: « Ľudia obrátia Cirkvi chrbát, ak táto nie je schopná obrátiť chrbát svetu. » Kard. Groer: Súhlasím s týmto výrokom, lebo každý deň sa presvedčujem, že vždy, 11 [pageend11]ÚČASTNÍCI NA SYNODE O EURÓPE Z ČSFR Na zasadaniach mimoriadnej Biskupskej synody o Európe, ktorá sa uskutoční od 28. novembra do 14. decembra 1991 v Ríme, budú biskupské konferencie Českej a Slovenskej Federatívnej Republiky zastupovať títo Otcovia biskupi: ThDr. František Tondra, spišský biskup a predseda Biskupskej konferencie ČSFR, Rudolf Baláž, banskobystrický biskup, Ján Hirka, prešovský biskup, Miloslav Vlk, pražský arcibiskup, Vojtěch Cikrle, brniansky biskup, ThDr. Jozef Koukl litoměřický biskup. keď ohlasujeme ľuďom plnú Pravdu, títo sa cítia ňou bezprostredne podmanení. Preto nie som pesimista ohľadom budúcnosti Cirkvi. Chcem len, aby ostala verná svojmu poslaniu a aby bola živá a neustále ohlasovala ľuďom Ježiša Krista. Eminencia, Vy patríte do veľkej rodiny svätého Benedikta, spolupatróna Európy a on je známy aj pre svoju mimoriadnu úctu k Panne Márii. Čomu učia tieto dve postavy dnešných kresťanov? Kard. Groer: Učia, že viera nie je v prvom rade primknutie sa k dajakým teoretickým pravdám, ale je to životná odpoveď Pánu Bohu, ktorý nám prichádza v ústrety a volá nás k sebe. Viera je veľmi jednoduchá, ako nám to dosvedčuje Máriino «staň sa mi podľa tvojho slova ». Nie sú to naše plány, čo tvoria dejiny. Dovolím si tvrdiť, že Európu vybudovali duchovne i materiálne jednoduchí mužovia a ženy, ktorí žili podľa ducha Panny Márie a svätého Benedikta, aj keď nemali za výslovný cieľ budovať európsku civilizáciu. Pretože to, čo sa prenáša z človeka na človeka, nie sú ani tak vznešené ľudské plány, ale radosť, osobná i spoločná, ktorá sa rodí z veľmi osobného spojenia sa s Kristom Ježišom v jeho mystickom tele, ktorým je Cirkev. Na toto myslím, keď hovorím o kresťanskej Európe ako o úlohe. Treba mať pred očami túto dynamiku kresťanského života, lebo ináč podľahnenme bludu, ktorý by som nazval « europelagianizmus ». Kardinál Ratzinger vyslovil minulý rok o tejto téme slová, ktoré aj ja naplno podpisujem. Iba jedno slovíčko by som chcel kontestovať. Ktoré? Kard. Groer: Predponu «neo» (nový), ktorú vložil pred slovo pelagianizmus. Podľa mňa terajší pelagianizmus je ten istý, stály, nebezpečný, proti ktorému kresťania musia bojovať vždy a všade. Od svätého Augustína pochádza tento pekný a výstižný výrok: «To, čo nás veľmi teší, to vlastne robíme. » Čo Vám vnuká tento výrok? Kard. Groer: Tento výrok by mohol byť krásnym heslom pre laických apoštolov, totiž z>re tých, ktorých Svätý Otec pozýva evanje- izovať Európu a nielen Európu. Na evanje- izovanie starého svetadiela nestačí iba organizovať kongresy a sympózia, zostavovať dokumenty a vymýšľať stratégie pri pracovnom stolíku. Som istý, že po tom, čo pás teší, bude nasledovať aj naša činnosť. Činnosť pre dobro Cirkvi a sveta. Slová svätého Augustína pripomínajú slová Pána Ježiša: « Hľadajte najprv Božie kráľovstvo a všptko ostatné vám bude pridané v hojnosti. » Ľudsky hovoriac je to tajomstvo, paradox, zázrak. Koľko ráz som však už konštatoval pravdivosť tohto výroku! Vaším obľúbeným autorom je Kajka, ktorý naplno patrí do európskej tradície. Tento napísal: « Neexistujú viacej zázraky, existujú len inštrukcie, ako ich robiť... » Kard. Groer: Kafka pochopil, že zázraky sú skutočnosťou, a že inštrukcie sú iba teóriou. Môžu však existovať aj správne teórie... Kard. Groer: Azda by bolo vhodnejšie povedať, že existujú teórie « nie vyložene falošné », lebo skutočnosť je celkom iná vec. Eminencia, čo poviete na synode o Európe v budúcom novembri? Kard. Groer: Budem odporúčať zúčastneným biskupom a expertom kresťanský realizmus, budem hovoriť proti každej eufórii. A keď bude potrebné, budem varovať biskupov pred europelagianizmom. Tommaso Ricci Preložil A. Pauliny 12 [pageend12]Prejav pred odhalením pomníka prelátovi Š. Náhalkovi v Ružomberku 5. júla 1991. Foto: Š. Kňazovický. HzR: Nedávno magistrát mesta Ružomberka rozhodol pomenovať jednu z ulíc Vášho rodiska na počesť preláta Štefana Náhalku. Podnet vyšiel od Vás. Aké pohnútky Vás k tomu viedli? J.-M. R.: 16. júla 1990 som Miestnemu odboru Matice slovenskej podal tri návrhy: vrátiť Ružomberčanom a ich prostredníctvom národu pamiatku Andreja Hlinku, pomenovať jednu z dôležitých ulíc mesta na počesť preláta Štefana Náhalku a k pamätníku škótskeho historika Setona Watsona pridať pamätné dosky na počesť Švajčiara Wil- liama Rittera a Francúza Ernesta Denisa, ktorí sa pričinili o to, aby sa meno Slovákov dostalo do povedomia Európy. Vlaňajšia spontánna Spomienka na Andreja Hlinku hovorí sama za seba, môj hlas bol iba jedným z mnohých. Tohto leta sa uskutočnil druhý návrh a na budúci rok alebo neskôr, uskutoční sa tretí. Išlo mi to, aby som svojím spôsobom prispel k rehabilitácii môjho rodiska, ktorému po roku 1945 boľševici vtlačili triedny biľag klérofašizmu a cieľavedome toto mesto ožobračovali, ponižovali a znevažovali. Môj podnet uctiť si Štefana Náhalku chcel nielen sprítomniť súčasníkom niekdajšieho ružomberského mladého kaplána, tajomníka spišského biskupa, budovateľa a prvého riaditeľa Slovenského ústavu sv. Cyrila a Metoda v Ríme, ale aj prispieť k rehabilitácii kresťanských, katolíckych a národných tradícií Ružomberka, mesta, ktoré práve pre túto svoju minulosť komunistický režim zaznával a nivočil. Ružomberčania — a ja som jeden z nich — neprestávajú zápasiť o štatút metropoly Liptova. Podľa slov námestníka ružomberského mešťanostu Radislava Kenderu « Slováci v zahraničí majú k mestu, v ktorom sa narodili alebo žili nespočetné osobnosti, vrúcnejší, nezávistlivý, úprimnejší a úctivejší vzťah, ako ich krajania doma ». HzR: Ako sa podarilo všetko zorganizovať? J.-M. R.: Keď som vlani návrh podával, nemyslel som si, že sa tak rýchlo uskutoční a prebehne v takom veľkolepom rámci, pretože dnešné Slovensko akoby stále ešte čakalo na rozprávkového princa, čo by ho prebral z nežného spánku. Ja som podal len návrh, ktorý si osvojil Miestny odbor Matice slovenskej v Ružomberku. Ak podujatie malo takú vysokú úrovni, nuž je to predovšetkým zásluha MUDr. Ĺ. Javorku, predsedu MO MS, ktorý s priateľmi vedel nájsť porozumenie pre túto, škulté- tyovsky povedané, ‘dobrú vec pre národ’ nielen u domácej mestskej a cirkevnej vrchnosti, ale aj v zahraničí. Pomník Štefana Náhalku navrhli ružomberskí výtvarníci akad. maliar Ján Kudlička a akad. maliar Pavol Rusko, ktorí doň vsadili bronzovú plaketu svetoznámeho slovenského me- dailéra Viliama Schiffera z Paríža. Odhalil ho kardinál Jozef Tomko za účasti vysokých slovenských cirkevných hodnostárov z domova i zo zahraničia (biskupi: F. Tondra, A.G. Grutka, D. Hrušovský, K. Očenášek), členov slovenskej vlády (Ján Chren, M.-A. Kováč), v prítomnosti súrodencov Štefana Náhalku z Liptovskej Tepličky a niekoľkotisícového zástupu ľudí z celého Liptova, z Oravy, zo Spiša, z Turca, ba i z Čiech. HzR: Čo na Vás najviac zapôsobilo? J.-M. R.: V cudzine som prežil väčšiu čiastku svojho života. Ocitnúť sa v rodnom meste po viac ako dvoch desaťročiach je už samo o sebe trvalým zážitkom! Krásne dojmy vo mne zanechal celý slávnostný deň 5. júla 1991: spomienkové popoludnie v Galérii Ĺ. Fullu, clone- 13 [pageend13]nie pekného pomníka na novo- pomenovanej ulici Štefana Ná- halku, sv. omša s vynikajúcou kázňou biskupa D. Hrušovského, prijatie na radnici, na fare i večerné rozhovory s predstaviteľmi miestneho politického života. Mimoriadne si cením stretnutie s žijúcimi súrodencami Š. Náhalku. V srdci mi však azda najviac utkveli slová krojovaného dievčatka, ktoré mi kyticu kvetov podalo so slovami: «Vitajte v Ružomberku, vitajte doma... » HzR: Vzdá Slovensko česť aj iným zahraničným Slovákom? J.-M. R.: Dúfam, ilúzie si však nerobím, pretože skúsenosti a názory zahraničných Slovákov vládny establishement Slovenskej republiky zaznáva a nedoceňuje. V Bratislave nedávno vrátili pôvodné názvy a premenovali viacero ulíc, námestí a parkov. Podľa akého kľúča však postupovala «Odborná názvoslovná komisia hlavného mesta Slovenskej republiky» zostáva pre mňa záhadou. V Petržalke možno dnes nájsť Bosákovu, Šustekovu, Pankúcho- vu, ba aj Mlynarovičovu ulicu, ale na Žarnovovu, Šprincovu, Kojišovu, Fugovu či Hrobákovu, Hrušovského, Paučovu, Jurčá- kovu, či Romanovu ulicu si verejnosť bude musieť počkať až do tých čias, dokiaľ Slovensko nedosiahne štátnu samostatnosť. V slobodnej spoločnosti sa však snahám občanov medze nekladú, a tak treba privítať iniciatívu Slovenského katolíckeho kruhu v Košiciach, ktorý na jar budúceho roku pripravuje symbolický návrat Michala Lacku do jeho rodiska, kde tomuto výnimočnému slovenskému polyhistorovi jeho rodáci odhalia pamätník a z príležitosti 10. výročia jeho predčasnej smrti, usporiadajú konferenciu o jeho živote a diele. Kiež by si každá obec a mesto na Slovensku spomenuli na tých svojich rodákov, ktorých nevďačný osud zavial do cudziny! Prospelo by to nielen nášmu národnému povedomiu, ale aj k lepšiemu pochopeniu snažení Slovákov v zahraničí, ktorí chcú vidieť Slovensko nielen slobodné, ale aj zvrchované a samostatné. HzR: Vďaka za rozhovor. Z BAZILIKY SEDEMBOLESTNEJ V ŠAŠTÍNE • Bazilika Panny Márie Sedembolestnej, ktorá je už zvonku pekne obnovená, priťahuje stovky a stovky pútnikov z celého Slovenska. 11. augusta 1991 prišli sem na púť rehoľné sestry Dcéry kresťanskej lásky, známe aj ako vincentky. Prišlo ich vyše štyristo zo všetkých kútov Slovenska, Moravy a Čiech, kde boli prinútené žiť dlhých štyridsať rokov prenasledovania. Prišli, aby sa poďakovali Pánu Bohu za milosti, ktorých sa im dostalo pri príležitosti štyristoročného výročia narodenia spoluzakladateľky ich kongregácie svätej Luizy de Marillac (narodila sa 12. augusta 1591 v Paríži). Bohoslužby a skladanie prísľubu vernosti boli veľmi dojímavé. • V tom istom období prešlo šaštínskou bazilikou aj vyše 600 francúzskych mladíkov a diev, čo putovali do Čenstochovej na svetové stretnutie mládeže so Svätým Otcom. • V dňoch 14. a 15. septembra, na sviatok Panny Márie Sedembolestnej, Patrónky Slovenska, boli v šaštínskej bazilike veľké slávnosti. Prišlo najmä veľa mladých pútnikov z celého Slovenska, ktorí spevmi, modlitbami a meditáciou sa celú noc pripravovali na sviatok. Slávnostnej koncelebrácii predsedel Otec kardinál Ján Ch. Korec, ktorý povedal aj strhujúcu kázeň. Po svätej omši Otec arcibiskup metropolita Ján Sokol posvätil sedem sôch (napodobeniny šaštínskej Piety), ktoré budú poslané do siedmich našich diecéz, aby putovali z farnosti do farnosti počas desaľročia duchovnej obnovy Slovenska. Veď nie je možné predstaviť si duchovnú obnovu našej krajiny bez účasti Panny Márie Sedembolestnej a bez zvrúcnenia pobožnosti a dôvery k nej. Pri tejto príležitosti bola šaš- tínska bazilika vyhlásená za národnú kultúrnu pamiatku a premiér slovenskej vlády Dr. Ján Čarnogurský otvoril pri bazilike saleziánske gymnázium sv. Jána Bosca. SVÄTÝ OTEC POZDRAVUJE SLOVENSKÝCH PÚTNIKOV Počas generálnej audiencie vo stredu 11. septembra Svätý Otec takto pozdravil vyše 400 pútnikov zo Slovenska: «15. septembra budete sláviť sviatok Patrónky Slovenska. Viem, že ste si obnovili baziliku Sedembolestnej v Šaštíne. Je mojou túžbou, aby ste obnovili v sebe lásku k Sedembolestnej Matke a naučili sa od nej správny životný štýl: Panna Mária chcela vždy to, čo chcel Pán Ježiš, a za akú cenu, za akú cenu chcel On. A naozaj, Pán Ježiš nás chcel vykúpiť svojou smrťou na kríži. Panna Mária bola s ním na Kalvárii a s láskou vytrvala pri jeho kríži až do konca. Aj Vy sa usilujte vždy chcieť to, čo chce Pán Ježiš, a to aj za cenu kríža. Takto sa bude môcť celý váš národ obnoviť v Kristovi. Nech Vám to vyprosí Sedem- bolestná Panna Mária. K tomuto zo srdca udeľujem apoštolské požehnanie Vám a celému mariánskemu Slovensku. Pochváleny buď Ježiš Kristus. » MARIÁNSKE PÚTE SLOVÁKOV V ZAHRANIČÍ Podľa dlhoročnej tradície Slováci v zahraničí v mesiaci septembri putovali na rozličné mariánske miesta. 8. septembra Slováci z Viedne a mnohí aj zo Slovenska putovali do Mariazel- lu, 15. septembra Slováci vo Švajčiarku boli na púti v Einsie- delne a 22. septembra bola púť Slovákov z Nemecka vo Valen- dari. Na všetkých pútiach bol Otec biskup Dominik Hrušovský, ktorý slúžil svätú omšu a oduševnil svojou kázňou veriacich k mariánskej úcte. 14 [pageend14]Prvé prikázanie Poľský režisér, Krištof Zanussi, pripravil televízny seriál o Desiatich Božích prikázaniach, ktorý sa s veľkým úspechom vysielal v Poľsku. Tu prinášame opis prvého prikázania. «...16... 17... 18...», syn Pavol sa posadil nevládny na dlážku, kým otec Krištof pokračoval v posledných cvikoch «19... 20... 21... » Konečne skončil aj on telocvičnú päť minútovku. Z okna izby bolo vidieť let holubov, čo pozmenilo trochu obraz dlhého radu panelákov, sivých a smutných ako sychravé šedé zimné dni. Jašterička sa zastavila na okraji okna. Veľké sivo- belasé Pavlove oči sa na ňu usmiali. Na stole stoja dva počítače. Jeden menší, Pavlov, druhý veľký pre otca Krištofa, univerzitného docenta. Obidvaja majú veľký záujem o tú zelenkastú obrazovku, na ktorej sa často objaví svetielkujúci nápis «J’m ready» — « som pripravený ». Pavol je veľmi nadaný chlapec. Jeho prsty behajú s istotou po klávesnici počítača, nasadzujú problémy a úlohy a on ich rieši hravo. Po každom vyriešení radostne vykríkne. V dvoch izbách, v ktorých bývajú, všetko je riadené počítačom. Pavol vynašiel spôsob, ako pomocou počítača otvoriť zámok na dverách, nechať tiecť a zastaviť vodu z kohútika vodovodu. Vonku je drsná poľská zima. Lúky a polia sú pokryté bielym plášť om snehu a jazero vyzerá poriadne zamrznuté. Pavol idúc ráno do školy, zazrel v priekope vedľa cesty zamrznutého starého psa, vždy smutného, o ktorého sa nikto nestaral a ktorý sa ponevieral po uliciach hľadajúc medzi odpadkami niečo pod zuby. Zdochlina sa živo vryla do fantázie chlapca. Večer zazrel ako otec očami prebehoval v novinách úmrtné oznamy. — Otec, povedz mi, prečo sa zomiera? — Zomiera sa na rakovinu, pre dajakú nehodu, alebo jednoducho preto, že človek je starý a nevládny. — Nie, nie, ja chcem vedieť iné, otec! Chcem vedieť, čo je vlastne smrť. — Smrť... srdce prestane pumpovať krv, krv neprichádza viac do mozgu, všetko sa zablokuje a je koniec. — A čo ostane? — Pamiatka po tom, čo si urobil... spomienka na teba, ako si sa usmieval... — Otec — pokračuje Pavol — v týchto úmrtných oznamoch je napísané: « Modlitby za jeho dušu ». Ty si mi nikdy nehovoril o duši...! — Duša, to je istý výraz, istý spôsob vyjadrovania sa. Niekto verí v dušu, aby mohol lepšie žiť . — Ty veríš v dušu? — Aby som ti pravdu povedal, neviem... — A v Boha, veríš? Tetka Irena o ňom často hovorí. V ten deň večeru pripravila tetka Irena. Potom poslala chlapca spať. — Kto vie, čo robí teraz moja mama — podotkne Pavol. — Podľa počítača v meste, kde je mama, sú tri 15 [pageend15]hodiny v noci. Mama zaiste spí. Čo sa jej asi sníva? — Spýtaj sa na to počítača! — prehodí tetka Irena. — Počítač také veci nevie. — Tak ti to poviem ja, Paľko. Mamička sníva o tebe. Tetka Irena je veľmi rozdielna od otca. Je to žena podľa starej módy, veľmi nábožná. Má vieru, ktorej sa nedotkne nijaká pochybnosť. Jedného dňa si priniesla domov obálku s fotografiami pápeža Jána Pavla II. — Bola som si ich dnes vybrať u fotografistu. Poznáš, Paľko, nášho Svätého Otca? — Istotne! Teta, myslíš, že on je dobrý človek? Inteligentný? Myslíš, že on vie, prečo sa žije na svete? Chvíľka ticha. — Teta Irena, ty veríš, že Pán Boh existuje? — Áno! — A vedela by si mi povedať, kto je Boh? Teta Irena objíme chlapca, pritisne ho k sebe a potom mu pošušká do ucha: «Milujem ťa, mám ť a rada. » — Vidíš, Boh je toto! Láska! ❖ * ❖ Krištof má prednášku na univerzite. Hovorí poslucháčom o ť ažkostiach ako preložiť text z dajakej cudzej reči. Podmieňovacie činitele sú takmer nekonečné. «Predsa však pokúste sa predstaviť si počítač-prekla- dateľa, ktorý dosiahol stupeň dokonalého poznania slova i reči, prekladateľa s neohraničenou pamäťou, do ktorej môže načrieť v hociktorom momente prostredníctvom matematického zariadenia. Takýto prekladateľ môže byť niečo alebo niekto, prístroj, o ktorom by sa navonok zdalo, že vie rozoznať iba nulu od jednotky, ale ktorý naopak má nielen inteligenciu, ale aj vedomie... analyzuje, spája a dokonca vie urobiť aj rozhodnutie... Azda je to akt vôle? Ja si myslím, že takto zhotovený počítač by mohol mať aj svoje vlastné chúť ky, estetické záľuby, ba aj individualitu... » * ❖ ❖ Mama poslala Paľkovi ako vianočný dar krásne korčule. Paľko ich vytiahol z balíka a s úľubou sa na ne pozerá. Strieborný lesk korčúľ ho priamo fascinuje. V tom sa mu vkĺzne do fantázie myšlienka, aké by to bolo krásne trochu sa pokor- čuľovať na zamrznutom jazere. Musí si však byť istý, či ľad je už dostatočne silný. Počítač mu na to odpovie? — To je jednoduché — hovorí Pavlovi otec. — Zatelefonuj na Metereologický ústav a vyžiadaj si priemer stupňov mrazu z posledných troch dní. Paľko priskočí k telefónu: priemerné stupne mrazu posledných dní sa pohybujú medzi mínus 12 a mínus 15 stupňov. Formulu tuhnutia ľadu, ktorú Pavol pozná naspamäť, vyť uká na klávesnici počítača spolu so stupnicami mrazu. Uvidím, čo mi výjde — myslí si Pavol a uprene sa díva na obrazovku, kde sa mu objaví číslo. — Podívaj sa: 254 kg. Na tom ľade sa môže korčuľovať človek, ktorý je štyri razy tažší odo mňa. To je radosť ! Po hodine angličtiny sa pôjdem korčuľovať na jazero. ❖ ❖ * Ktosi nervózne zazvonil na dverách domu. — Paľko je doma? — pýta sa naplašené dievčatko, ktorému Krištof otvoril dvere. — Prečo? — Nechala sa na to spýtať moja mama. Po ulici letí auto s nasadenou sirénou. V dome zazvoní telefón. Krištof zdvihne slúchadlo. — Som Tadeášova mama. Paľko je už doma? — Nie. Mal by byť na hodine angličtiny. Myslím, že by sa mal čoskoro vrátiť . — Už sú štyri hodiny preč a chlapci sa ešte nevrátili. Idem hľadať syna. Napätie rastie. Kdesi v diaľke jačí na sanitke nasadená siréna. Krištof beží k profesorke angličtiny. — Pán profesor, som veľmi prechladnutá a tak som poslala žiakov domov, len čo prišli na hodinu. — Kde sú teraz? — To vám veru neviem povedať . Na ulici Krištof začuje prenikavý výkrik akéjsi ženy: — Rozlomil sa ľad na jazere! — Nie je možné! — oponuje Krištof. — Ba veru sa prelomil, prelomil sa! — Utíšte sa, pani, s mojím synom sme na počítači zistili, že ľad môže udržať 245 kíl. — Ale sa prelomil, choďte sa pozrieť ! Krištof beží smerom k jazeru. Na ulici stretne Paľovho kamaráta: — Videl si môjho Paľa? Nestalo sa mu niečo? 16 [pageend16]Na oblohe vidieť vrtuľník, čo s rachotom letí smerom k jazeru. Keď Krištof dobehne k jazeru, okolo je už zhromaždený zástup ľudí. Smieva sa. Zažali svetlá reflektorov a upreli ich na miesto, kde sa preboril ľad. Príde skupina požiarnikov. Potápači sa pripravia a ponoria sa pod ľad. V tom sa priblíži ku Krištofovi jeden chlapec a hovorí mu: — Pán profesor, Paľko sa nešiel hrať s nami, ale išiel sa korčuľovať na jazero. Krištof s vytřeštěnými očami sa díva do neznáma. Po niekoľkých minútach nastane v zástupe hlboké ticho a potom bojazlivá vrava. Potápači vynesú na breh mŕtve telo chlapca, z ktorého steká studená voda a padajú kúsky bieleho ľadu. * * * Krištof sa s krutou bolesťou v srdci vymotá zo zástupu. Tragédia vrcholí. Počítač, symbol novej éry a pokročilej racionálnosti, sa ukázal bohom klamlivým, prázdnym. «Ja som Pán Boh tvoj, nedudeš mať iných bohov predo mnou », tak znie prvé prikázanie. Krištof, nemý, akoby bez duše, kráča ulicami. Po dlhšej chvíli sa nájde v kostole, ktorý sa ešte len stavia. Bol tam však už provizórny oltár. Vo veľkom tichu nad oltárom visí väčší obraz Panny Márie Čensto- chovskej. Množstvo sviečok horí pred obrazom. Krištof sa zastavil a dlho hľadel na obraz, ktorý je dobre známy každému Poliakovi. Potom akoby sa čosi temného bolo v ňom vzbúrilo, vrhol sa proti provizórnemu oltáru z dreva, prehodil ho na zem a začal ho búrať, rúcať. Potom priskočil k obrazu a strhol ho na zem. Aj niekoľko sviečok sa prevrhlo. Zo sviečok začali padať kvapky roztopeného vosku ako biele slzy. Niektoré kvapky padli aj na obraz Čenstochovskej Madony a vytvárali na jej smutnej tvári veľké, nemé slzy. Matka plače nad bolesťou svojich detí... Prečo tá vzbura proti Niekomu, ktorého existenciu Krištof negoval? Azda to bolo priznanie, ľútostné a zúfalé, že ten Niekto predsa len existuje? Prečo sa Krištof nevyrútil a nezničil « svojho boha » — počítač? Azda preto, že vtedy, keď je človek zmietaný najväčšími a najtajomnejšími problémami, vtedy niet miesta pre nič iné a človek sa nachádza zoči- -voči Bohu, či sa mu to páči, alebo nie. V Krištofovom dome na stole je počítač zapätý do prúdu. Vyše, naľavo na zelenkastej obrazovke bliká nápis: «J’m ready » — « som pripravený ». SPOMIENKY OTCA REVESA Otec František Reveš, ktorý dlhé roky pracuje ako duchovný medzi Slovákmi vo Francúzsku (v Paríži), mohol tohto roku navštíviť Slovensko a 4. mája slúžiť svätú omšu vo farskom kostole v Šurovciach. Bol prítomný aj Otec biskup Dominik Hrušovský, ktorý povedal priliehavú kázeň. Pri tejto príležitosti vyzvali Otca Revesa, aby vyrozprával ako to, že akademický sochár Ján Konia- rek si ho vybral za model pre stvárnenie sochy Antona Bernoláka, ktorá bola slávnostne odhalená 10. októbra 1937 pri hradbách mesta Trnavy. Tu jeho vysvetlenie: « Sochára Jána Koniarka som poznal od detstva a chodil som k nemu s nebohým otcom ešte do Voderiad a potom aj do jeho ateliéru na Cintorínskej ulici v Trnave. Môj otec bol totiž za prvej svetovej vojny Koniarkovi ‘pucerom’ v mestách Kragujevac, Kruševac a Požarevac v Srbsku. Raz horeli zákopy a môj otec vyniesol z nich Koniarka napoly zaduseného a tak mu dôstojník Koniarek ostal vďačný až do smrti. Keď Koniarek modeloval hlavu a tvár sochy Bernoláka, spýtal sa mňa, mladého kňaza, či by som mu mohol ‘sedieť’ ako model. Ja som mu odpovedal, aby urobil, čo pokladá za najlepšie, veď už predtým som mu ‘sedel’ pri modelovaní postavy. A tak aj tvár sochy Bernoláka, je vlastne moja tvár. Za komunistického režimu som sa nikomu nezdôveril, že som Koniarkovi slúžil za model, lebo možno by boli sochu Bernoláka vyhodili do vzduchu. » Otec František Reveš pridal aj niektoré iné epizodky zo svojho života. « Ak mi dá Pán Boh zdravia, čoskoro by som sa mal dožiť a osláviť zlaté kňazské jubileum, 50 rokov kňazstva. Ale to je všetko v rukách Božích. Trochu ma však utešujú prorocké slová nebohého saleziánskeho inšpektora Otca Stuchlého, ktorý mi povedal, keď som ležal ako klerik ťažko chorý v nemocnici v Olomouci: ‘Mládenče, ty nezomreš, ty nezomreš, aj keď ťa vyhodia z okna. (Bol som na treťom poschodí nemocničnej budovy). Ty budeš žiť do 80 rokov... a keď budeš dobrý aj trochu viac.’ Potom som bol niekoľko mesiacov v Tatrách a môžem povedať, že dodnes som nemal nič vážnejšieho s pľúcami, hoci vtedy lekári v Olomouci sa vzdali všetkej nádeje a hovorili, že dlho žiť nebudem. » My srdečne prajeme Otcovi Revesovi, aby sa « prorocké » slová splnili a mohol osláviť svoje zlaté kňazské jubileum. 17 [pageend17]EUTANÁZIA dôstojná smrť alebo únik zo života? Pojem eutanázia sa dnes používa v rôznom význame. Od humánnej starostlivosti o zomierajúceho až po aktívne usmrtenie pacienta. Etymologický význam slova eutanázia (eu — dobrá, thanatos — smrť, boh smrti) znamená dobrú smrť, smrť spontánnu, prirodzenú, fyziologickú. Počas dlhého obdobia ľudských dejín sa postupne vyvinul ideál « spoluumie- rania » — zavŕšenia života v rodine, v kruhu svojich najbližších milovaných a milujúcich. V období Antiky eutanázia znamenala pokojné umieranie a dobrú smrť ako zavŕšenie čnostného života. Bol to vysoko postavený ideál vtedajších mudrcov, ktorí mu podriadili celý svoj život. Najlepšia príprava na dobrú smrť je príprava čnostným životom. Preto sa Sokrates nezachvel, keď mu bola podaná čaša s jedom, lebo hlas svedomia jeho « daimonion » mu bol posvätný a hodnotou nadovšetko. Už v staroveku bola známa ambivalentnosť lieku, z ktorého ak sa zneužije, stáva sa jed. Preto už Hippokrates vo svojej prísahe zakotvil zákaz podania lieku v inom úmysle, ako je liečebný, a to aj vtedy, ak by sa sám pacient domáhal podania smrteľného prostriedku. Duchovný aspekt eutanázie ako dobrej smrti neskôr rozvinulo kresťanstvo vo forme očistenia duše ako prípravy na pokojnú smrť. Medicínsky pokrok vytvoril na hranici života a smrti mnohé situácie, ktoré predtým neboli mysliteľné. Dobre je známy napr. apatický syndróm, kedy medicínskou technikou sa dá udržať funkcia dýchania alebo aj krvného obehu pri ireverzibilné odumretej mozgovej kôre. Proces umierania je manipulovateľný. Dá sa v niektorých prípadoch spomaliť až zastaviť, alebo naopak urýchliť úmyselným, prípadne neúmyselným navodením smrti. Vznikli tým mnohé špecifické medicínske, etické, právne a deontologické problémy na hranici života a smrti. Trojjediná úroveň Život umieranie prebieha na trojjedinej úrovni somato-psycho-sociálnej. Obvykle umieranie na rovine sociálnej a psychickej začalo oveľa skôr, než sa dostavila agónia. Vážne chorý pacient bol chorobou vytrhnutý z pracovného kolektívu a ďalších spoločenských a rodinných kontaktov, kde mal svoje postavenie i poslanie. Často sa ocitá v izolácii anonymného nemocničného prostredia, pre ktoré je vlastná mašinéria diagnosticko-tera- peutických algoritmov a pacient — človek už existuje len ako prípad, diagnóza alebo choroba. Na sociálnej smrti má svoj podiel aj ľahostajnosť príbuzných, známych a spolupracovníkov, ktorí nechcú byť konfrontovaní s utrpením a umieraním, lebo nemajú tieto otázky vyriešené, a preto reagujú únikom. Človek postihnutý závažným ochorením obvykle reaguje kaskádou psychických stavov. Tieto sú do značnej miery uniformné a pacient ich individuálne dotvára pečaťou svojej osoby. Sokratovská vyrovnanosť je aj dnes vzácnosťou. Výslednou fázou psychického boja pacienta môže byť nielen zmierenie sa so situáciou, ale aj rezignácia, prípadne nezmierenie — vzbura pacienta. Všetky tieto situácie nezvládnutej bolesti (utrpenie pacienta) vo forme strachu, úzkosti, depresie, Beznádeje až zúfalstva predstavujú psychickú smrť pacienta. Psychosociálně mŕtvy pacient si často nepraje žiť ani fyzicky. Túto dešperátnu situáciu sa 18 [pageend18]môže snažiť riešiť inadekvátne únikom vo forme suicidia alebo eutanázie. Eutanázia aktívna Eutanázia aktívna alebo priama vo forme aktívneho usmrtenia pacienta pod zámienkou bezcennosti života umierajúceho alebo skrátenia múk umierania, je mimo diskúsie lekárskej etiky, morálky i práva. V tejto podobe napĺňa skutkovú podstatu trestného činu úmyselného usmrtenia človeka — vraždy. Neobstojí ani alibi súhlasu prípadne požiadania samotného pacienta o eutanáziu. Náš právny poriadok zaručuje občanovi právo rozhodovať o vlastnej integrite. Vylučuje však konanie, ktoré je nezlučiteľné so spoločensky uznávanými hodnotami, ktorými je aj zdravie a život občanov. Náš právny systém neuznáva právo dispozície nad vlastným životom, resp. právo na « vlastnú smrť ». Preto neakceptuje ani testamen- tárne právo na « vlastnú smrť », ktorého sa dožadujú určití občania. V praxi sa občas stretávame so žiadosťou pacienta o « milosrdnú injekciu alebo pilulku». Určite by boli tieto žiadosti častejšie, keby táto zvrátená možnosť bola reálna. Som však toho názoru, že väčšina týchto žiadostí o « milosrdnú injekciu » má demonštratívny podtón. Vychádza pritom z analógie, že pacient, ktorý chce skutočne spáchať suicidium, väčšinou o tom nehovorí otvorene. Tieto situácie by však mali byť pre nás varovaním, že pacient zlyháva v psychickej kompenzácii a vyžaduje si väčšiu starostlivosť. Eutanázia sa dá uskutočniť aj nepriamo — pasívne, úmyselným odmietnutím prospešnej liečby. Predstavuje potom liečebný postup non lege artis a je tiež trestná. Z morálneho aspektu je rozdiel: 1. či sa eutanázia deje aktívne alebo pasívne, 2. či ukončuje život druhého alebo vlastný život (suicidium), 3. či sa deje bez súhlasu alebo so súhlasom osoby, na ktorú sa vzťahuje. Nemožno hovoriť o eutanázii tam, kde sa nepoužijú všetky aj keď dostupné liečebné postupy, ktorými by sa nedosiahlo predĺženie života, ale len predĺženie umierania. Keď už neodvolateľné začal proces umierania, ďalšie liečebné výkony by prakticky len nerozumne predlžovali utrpenie. Nepoužitie liečebných opatrení vo fáze ireverzibilného umierania potom neznamená zabitie, resp. postup non lege artis, ale len odstránenie umelých prekážok procesu smrti. Farmakologická liečba je vždy ambivalentná. V terminálnom stave to platí dvojnásobne, nakoľko u týchto labilných pacientov nie je možne vždy presne odhadnúť riziko liečby. U zomierajúcich pacientov vo fáze reverzibď- ného umierania môže niekedy dôjsť k paradoxnému skráteniu života po liečbe. Tieto situácie nemožno pokladať za eutanáziu. Podstatný je totiž úmysel lekára sledujúci pomoc pacientovi. Taktiež nemožno hovoriť o eutanázii pri náhlych a neočakávaných smrteľných komplikáciách po diagnostických a terapeutických výkonoch (zriedkavé úmrtia po i.v. urografii, anafylaktický šok po farmaku). Právo na eutanáziu? Uzákonenie « práva » na eutanáziu by pochovalo étos zdravotníckeho stavu a ohrozilo by nutnú dôveru pacienta k lekárovi. Bola by to výzva, aby táto skupina ľudí uvážila, či nemá požiadať o « službu» eutanázie. Tým by sa posilnil už aj tak nebezpečný trend obklopiť týchto ľudí sociálnou smrťou. Ak by sa eutanázia stala zákonne garantovaným právom, rozpadlo by sa lekárstvo — rovnako ako u legalizovaných potratov — na dva špecificky protichodné smery. Z nich jeden by životu slúžil a ochraňoval by ho i v najťažších chvíľach, druhý by bol ochotný na požiadanie zabíjať. Náš právny poriadok by mal ochraňovať život rovnako počas celej jeho existencie. Najviac ochrany si vyžadujú najslabšie formy života, t.j. život na jeho začiatku a konci. Dovolávanie sa na «vlastnú smrť » motivuje strach pred bolesťou, utrpením a predlžovaním múk prípadným použitím medicínskej techniky. Je skôr emočným odporom ako rozumovou úvahou. Podľa Härin- ga prianie eutanázie nie je skutočným rozhodnutím pre vlastnú smrť, ale zúfalým výkrikom po väčšej pozornosti a účinnej pomoci. Zdravotnícky pracovník, ktorý nemá vyriešenú otázku smrti, sa veľmi nerád konfrontuje s umieraním. Zákonite reaguje únikom. Nemôže s pacientom nadviazať pravdivý a láskavý vzťah. Tendencia o minimálny kontakt s pacientom vedie k zdecimovaniu starostlivosti. S pacientom sa zaobchádza ako so « živou mŕtvolou », s ktorou sa iba manipuluje podľa našich potrieb. Neosobný chladný 19 [pageend19]vzťah zdravotníkov prehlbuje sociálnu izoláciu a sociálnu smrť. Nie vždy je to len nezrelosť a neochota zdravotníkov. V behu našich pracovných povinností nám často zostáva len málo času k precítenej práci, k nadviazaniu hlbokého vzťahu medzi lekárom a pacientom. Vytvorili sme si mnohé normy pre medicínske výkony, ale zabudli sme primerane znormovať výkony ducha. Vieme, že variabilita je tu najväčšia, ale napriek tomu v dostupnej literatúre som našiel len jedno jediné doporuče- nie. Podľa neho ošetrujúci lekár by mal byť denne jednu hodinu v kontakte s ťažko chorým pacientom. Nie zriedka sme svedkami tzv. medicínskej smrti, kedy lekár zaklínacou formulou «už sa nedá nič robiť», píše bodku za akoukoľvek medicínskou starostlivosťou. Opúšťa pacienta vtedy, keď ho tento najviac potrebuje. Lekár má dve neodmysliteľné povinnosti voči pacientovi. Úloha liečiteľa automaticky vyplýva z povolania lekára. Druhou nie menej dôležitou je poslanie lekára byť pacientovi oporou a sprievodcom v období umierania. Občas sa objavujú nemorálne hlasy ľudí včítane zdravotníkov o bezcennosti života trpiacich pacientov. Táto skupina samozvaných sudcov si uzurpuje právo vynášať ortieľ o tom, že život týchto ťažko chorých pacientov nemá zmysel. Nemáme morálne právo posudzovať hodnotu života druhých, aj keď je to život ako veľmi postihnutý. Lekár musí mať na pamäti ešte jednu dôležitú skutočnosť. Je ňou súbor adaptačných mechanizmov, ktorými sa organizmus sám chráni pred utrpením počas umierania. Terminálne u vážnych ochorení dochádza k milosrdnému útlmu — letargii CNS. Svoj význam majú aj endogénne opioidy (endorfi- ny, enkefalíny) secernované v CNS, ktoré majú silný analgetický a euforizujúci účinok, ako to poznáme po exogénnom podaní opiátov. Sú secernované v stresových situáciách, ku ktorým patrí aj umieranie. Hovoríme tiež o «prirodzenej eutanázii». Každý nedomyslený liečebný výkon by mohol nepriaznivo vplývať na priebeh umierania a navodiť zlé umieranie (dystanáziu, kakotanáziu). Právo zomierajúceho na pravdu a lásku Dôvera a pravdivosť medzi lekárom a pacientom je základom pre zdarnú liečbu i pre dôstojné sprevádzanie nemocného v poslednej fáze života. Veľa prác sa zaoberalo otázkou informovanosti pacienta o jeho smrteľnej chorobe. Hoci nie je k dispozícii jednoduchý návod na túto zložitú otázku, tiež možno vytušiť jej ideálne riešenie. Nie každý je schopný prijať pravdu o sebe a to nielen o smrteľnom ochorení. Pravda potom pôsobí ako najväčšie « násilie ». Toho, kto však je schopný pravdu prijať, aj keď je ako ťažká, pravda oslobodzuje. Ak má byť pacientovi povedaná pravda o smrteľnej chorobe, predpokladá to hlboký vzťah dôvery a najvyššiu schopnosť vcítenia. Plnú pravdu môže povedať len ten, kto má rád. Vtedy sa dialóg stáva rituálom v tajomnej 13. komnate pravdy a lásky. Vstup do 13. komnaty však predpokladá prejsť spolu s pacientom tých predošlých 12, počínajúc somatickými ťažkosťami, cez jeho psychické problémy, determinovanie výchovou, rodinou, spoločnosťou až po danosti ducha. Teda všetkým tým, čo môžeme zhrnúť pod pojem perignóza. Život v pravde neexistuje bez lásky. Pravá láska na jednej strane vyžaduje hlbokú pravdivosť, na druhej strane vie trpezlivo čakať a vycítiť, kedy je pacient pripravený, aby vnútorne prijal ďalší dúšok pravdy. Život je postupné odkrývanie pravdy a lásky a to platí najmä pre obdobie umierania. V terminálnom období je pacient emotívne mimoriadne otvorený pre empatickú prezenciu lekára, iných zdravotníkov i svojich príbuzných. Je veľmi vnímavý na verbálne i metakomunikačné signály. Byť oporou a sprievodcom umierajúcemu je profesionálnou a morálnou povinnosťou lekára. Vyžaduje to osobnú zrelosť lekára, ktorý dokáže pochopiť podstatu dokonania aj pre vlastný život. Lekár má nielen konštatovať exitus, ale má byť pri umierajúcom pacientovi. (Je to podľa platnej vyhlášky o liečebno-preventívnej starostlivosti). Zresuscitovaní pacienti, ktorí sa označujú pojmom Lazárov syn, vedeli veľmi podrobne popísať všetko to, čo sa okolo nich udialo počas klinickej smrti, aj keď by lekár predpokladal, že nemohli vnímať zmyslami. Preto aj počas resuscitácie by sa lekár mal vyvarovať akéhokoľvek konania i slova, ktoré by mohlo urážať dôstojnosť pacienta. Život je dar. Dar ako prejav lásky. Samovražda a eutanázia v negatívnom význame znamenajú nevďak. Povodný význam pojmu eutanázia ako vysoko humánnej starostlivosti o zomierajúcich bol neskôr zhanobený medicínsky, eticky i právne neprijateľnými formami eutanázie. Je tendencia tento pojem rezervovať len pre tieto negatívne formy eutanázie. 20 [pageend20]Preto niektorí autori zaviedli pojem bene- mortázia, ktorý by bol renesanciou pozitívnej formy eutanázie, ako výrazu maximálnej medicínskej, ľudskej i duchovnej starostlivosti o umierajúcich. Moja prednáška sa chýli ku koncu. Nechcel som ňou nič definitívne poriešiť, ale len naznačiť. S otázkou zmyslu života a smrti nemožno byť raz navždy hotový. Toto je naša prvoradá a veľkolepá úloha zadaná nám na celý život. Smrť môže mať definitívne porie- šenú len ten, kto ňou dokázal statočne prejsť a teda už nie je medzi nami. Nechcel som ani lekársku obec deklasovať a rozdeliť ju na dokonalých a nedokonalých. Nikto z nás nie je v týchto otázkach beznádejný prípad. Budem rád, ak si všetci aspoň čiastočne uznáme svoju nedokonalosť, ktorá bude pre nás výzvou do ďalšej práce na sebe a v prospech pacientov. Aby pravda a láska víťazila aj vo vzťahoch k našim pacientom i k nám samým. MUDr. FRITZMANN NÁBOŽENSKÉ VYZNANIA NA SLOVENSKU A PODĽA KRAJOV 1991 Náboženstvo Slovensko Bratislava Zápodoslov. kraj Stredoslov. kraj Východoslov. kraj počet počet počet počet počet abs % abs % abs % abs % abs % Rímskokatolíci 3 179 201 60,36 202 615 45,93 1 140 990 66,63 1 000 897 62,57 834 699 55,44 Gréckokatolíci 179 623 3,41 2 329 0,58 2 828 0,16 4 593 0,28 169 873 11,28 Pravoslávni 34 264 0,65 644 0,14 454 0,03 493 0,03 32 683 2,17 Slov, evanjelici 326 117 6,19 19 966 4,52 93 319 5,45 140 081 8,70 72 751 4,83 Reformovaní 84 691 1,61 1 198 0,27 36 114 2,11 9 340 0,59 38 039 2,52 Ostatné 29 266 0,55 3 004 0,68 7 483 0,44 9 448 0,58 9 331 0,61 Bez vyznania 511 185 9,70 82 716 18,73 147 788 8,63 163 601 10,16 117 080 7,78 Neudané 921 414 17,48 128 389 29,08 282 105 16,48 280 946 17,45 229 974 15,27 SPOLU 5 268 935 441 453 1 712 181 1 609 806 1 505 495 Katolíci tvorili na Slovensku roku 1950 viac ako tri štvrtiny obyvateľstva (76,20 %), pod tlakom sa ich počet znížil asi o pätinu (na 60,36 %). Veľa veriacich stratili gréckokatolíci v dôsledku nútenej únie s pravoslávím. Viac ako o polovičku sa znížil počet evanjelikov a reformovaných v podiele na celkovom obyvateľstve Slovenska. Ešte roku 1950 obyvatelia bez vyznania boli raritou, dnes predstavujú temer 10 percent obyvateľstva, podobne mimoriadne vzrástol počet nerozhodných, čo neuviedli nijaké náboženstvo (vyše 17 %). Ešte i tak tvorí počet všetkých veriacich na Slovensku vyše 72 % (72,82 %), obyvateľstva. Tabuľka ukazuje rozvrstvenie náboženského vyznania na Slovensku podľa krajov. Hoci kraje sa zrušili, štatisticky ich ešte používajú pre lepšiu prehľadnosť. Bratislava, naše hlavné mesto, má najmenej katolíkov (približne 46 %), najviac bez vyznania (čosi nad 18 %) a nerozhodných (29%). Východoslovenský kraj má najviac katolíkov (ak spočítame rímskych a gréckych katolíkov, čosi nad 66 %), najmenej bez vyznania a nerozhodných. Aj všetkých veriacich je vo Východoslovenskom kraji najviac (77 %), najmenej je ich v Bratislave (približne 52 %). Náboženstvo podľa okresov « Najkatolíckejšie » sú okresy: Čadca (87,2), Dolný Kubín (81,83), Žilina (75,42), Nitra (75,07) a Topoľčany (74%), najmenej katolíkov (bez gréckokatolíkov) je v Rožňave (30,01 %), v Martine (36,35), v Rimavskej Sobote (45,55) a mestách Bratislava (45,93) a Košice (49,24). Najviac gréckokatolíkov žije v okresoch Svidník (38,35 %), Stará Ľubovňa (27,77), Michalovce (22,38), Humenné (20,33) a Bardejov (16,22). Najviac sa hlásili za evanjelikov v okrese Martin (22,38), Liptovský Mikuláš (19,30), Rožňava (18,25), Senica (15,51) a Veľký Krtíš (15,24). Reformovaní sú najsilnejšie zastúpení v okrese Trebišov (13,70), v Komárne (13,27) a v Rimavskej Sobote (8,70). Najviac občanov bez vyznania je v Rožňave (20,06), v meste Bratislava (18,73), v Martine (18,09), v Košiciach (16,32) a v Banskej Bystrici (15,35). Najnerozhodnejší čo do náboženského vyznania sú občania hlavného mesta Bratislavy (29,08%), 21 [pageend21]potom Rožňavy (24,25), Prievidze (24,3) Martina (22,51) a Banskej Bystrice (26,16). « Najveriacejšie » (všetky vyznania dohromady) sú okresy Bardejov (89,11 %), Dolný Kubín (87,93), Stará Ľubovňa (87,86), Vranov (87,59) a Čadca (87,55), naproti tomu najmenej veriacich je v meste Bratislava (52,19), v Rožňave (55,69), v Martine (59,40), v Prievidzi (61,37) a v meste Košiciach (62,60). Náboženstvo podľa miest V mestách nad 20 000 obyvateľov, mesto Čadca (80,44%), Topoľčany (72,69), Kežmarok (68,90), Považská Bystrica (68,70) a Hlohovec (66,59) majú relatívne najviac katolíkov. Najmenej katolíkov majú mestá Liptovský Mikuláš (25,96), Martin (33,49), Banská Bystrica (36,45), Senica (36,61) a Rimavská Sobota (38,08). Najviac gréckokatolíkov žije v Trebišove (21,13), v Humennom (17,88), v Michalovciach (16,41), vo Vranove (14,08) a v Bardejove (14,00). Najviac evanjelikov žije v mestách Liptovský Mikuláš (20,70), v Senici (13,07), v Martine (12,67), vo Zvolene (12,04) a v Lučenci (11,82). Reformovaní dosahujú relatívne najvyššie počty v Komárne (8,44), v Rimavskej Sobote (6,19) a v Dunajskej Strede (4,44). Najviac občanov bez vyznania žije v Martine (26,25), v Liptovskom Mikuláši (25,60), a Rimavskej Sobote (25,34), a Banskej Bystrici (23,94) a v Senici (20,76). Nerozhodní sú relatívne najpočetnejší v mestách Prievidza^ (29,84%), Senica (29,10), Bratislava (29,08), Žiar nad Hronom (26,93) a Martin (26,77). K štatistickým dátam o náboženských vyznaniach na Slovensku možno pristupovať z rozdielnych hľadísk. Jedni sa môžu nadchnúť počtom katolíkov, ktorí spolu s gréckokatolíkmi dosahuje takmer dve tretiny (63,77 %) obyvateľstva Slovenska. Druhí zasa môžu byť smutní nad odkresťančením veľkých miest a veľkým počtom nerozhodných. Treba byť objektívni, neoddať sa triumfalizmu ani rezignácii. Sčítanie ľudu má viesť k uvedomeniu si konkrétnej situácie a hľadaniu nových, presvedčivých foriem pastorácie. Na dnešného človeka neplatia už zákazy a príkazy, iba svedectvo vlastného života, postaveného na viere. Láska je kľúčom, ktorý otvorí každé srdce pre Kristovu blahozvesť. F.S. «AMERIKA, ZEM VELIKÁ» Mladý slovenský kňaz Jozef Leščin- ský strávil cez prázdniny niekoľko týždňov u sestričiek « cyriliek » v USA. Okrem štúdia angličtiny študoval aj otázku slovenskej emigrácie v USA. V tomto a nasledujúcich číslach prinesieme výsledky jeho štúdií. « Matka slávnych cudzích synov, kde má každý rovné práva, zem pokroku, kraju činov, nech ťa Pán Boh požehnáva. » (Z hymny amerických Slovákov od Štefana Furdeka) Spieva sa v piesni slovenských vysťahovalcov. Cesta tam je ešte aj dnes pre našinca udalosťou. No na prelome 19. a 20. storočia nebolo v našich krajoch, najmä na východnom Slovensku dediny, odkiaľ by, ako tomu oni hovoria, nemali « amerikána». Na priedomí šarišských, spišských, či zemplínskych chalúp, ľudia po nedeliach rozprávali o živote v Pittsburgu, Philadelphii, či Baltimore. Boli to často neuveriteľne dramatické príbehy ľudí, 22 [pageend22]ktorí sa odsťahovali z domova do cudziny za chlebom a zárobkom. Slováci neboli jedinými prisťahovalcami v Amerike, naopak, tá, poznala a dodnes pozná celé generácie Írov, Nemcov, Litovcov, Poliakov a mohli by sme pokračovať. Táto krajina vznikla z regrútujú- cich sa emigrantských vln, po celé desaťročia. No jej vlastné dejiny začali trocha skôr. Stručné dejiny USA O rok uplynie 500 rokov (1492) od chvíle, keď janovský moreplavec Krištof Kolumbus na svojej ceste do Indie pristál pri brehoch amerického kontinentu a pomenoval ho zemou Spasiteľa (San Salvator). Najmä o fakte inkulturácie a evanjelizácie amerického prostredia po Kolumbovom objave, sa dnes začínajú viesť dlhé diskusie. Tieto ťažkosti s americkou identitou akoby predznamenali trpký koniec Kolumbusovho života, ktorý, obviňovaný a väznený zomiera, zabudnutý ľuďmi a jeho telesné pozostatky ležia dnes v krypte katedrály Santo Domingo. Meno novému kontinentu dal potom ďalší španielsky moreplavec — Amerigo Vespucci. No od tohto momentu zaznamenal «Nový svet», ako pomenovali kontinent Európania, príliv prisťahovalcov predovšetkým zo Španielska a Portugalska, vtedajších námorných veľmocí, neskôr z Anglicka a Francúzska. V novembri 1620 pristálo 102 členov posádky lode Mayflower, ktorí sami seba nazývali «pútnikmi», pri severoamerických brehoch. To bol počiatok formovania severoamerického územia. Emigranti z Mayflower boli odnožou anglikánskej cirkvi a v Novom svete hľadali možnosť žiť podľa svojich predstáv. Títo ľudia tak nevedomky vtlačili dejinám severnej Ameriky svoj špecifický ráz. Na pobreží « Nového Anglicka », ako nazvali územie svojho pristátia, bola krutá zima a polovica z nich do jari zahynula. Druhá zasa žila v strachu pred Indiánmi. Na jar zasadili nad hrobmi svojich mŕtvych trochu jačmeňa, tekvice a kukurice, ktorými ich obdarovali neznámi Indiáni. V lete 1621 bola žatva a v novembri sa osadníci rozhodli pozvať Indiánov a usporiadať Deň vďakyvzdania Bohu za to, že prežili. Pozvaní Indiáni rozriešili otázku pohostenia a dovolili osadníkom zápoľovať si na moriaky a nazbierať červených brusníc. Takto vznikol americký sviatok — Deň vďakyvzdania. Moriak a ďalšie typické jedlá, ktoré gazdinky chystajú v tento deň na rodinný stôl, sú spomienkou na začiatky osídľovania Spojených štátov amerických, sú symbolom Božej štedrosti i ľudského priateľstva. V ten deň sa v nejednej americkej rodine nájde miesto pri stole i pre neznámych ľudí. Touto udalosťou započalo veľké osídľovanie severoamerického územia a formovanie Spojených štátov amerických, ktoré napokon po ťažkých bojoch s Anglickom získali nezávislosť v roku 1776. Za viac ako 300 rokov vývoja, majú USA na svojej zástave 50 bielych hviezd v modrom poli, symbolizujúcich 50 štátov, z ktorých najmladšie sú Havajské ostrovy a Aljaška. Dnes sú konfederáciou s pozoruhodnou organizáciou, právnym systémom a mnohými demokratickými inštitúciami. Vďaka krajinnému bohatstvu, nehatenému hospodárskemu rozvoju a schopnostiam svojich ľudí, za desaťročia sa stávali novým domovom i novým začiatkom pre celé generácie cudzincov, ktorí tam hľadali pre seba i pre svoje rodiny novú budúcnosť. Dnes sa tieto prisťahovalecké vlny formujú najmä zo stredoamerických a ázijských oblastí. Slovenská emigrácia v USA Na osídľovaní severoamerického kontinentu majú podiel aj Slováci. Je ťažko uviesť presné číslo slovenskej emigrácie, pretože napríklad do roku 1899 americká štatistika nemala rubriku pre národnosť a Slovákov evidovali pod hlavičkou Rakúsko — Uhorska. V roku 1902 napísali noviny « Slovák v Amerike », že do konca minulého storočia odišlo do Ameriky okolo 300 000 Slovákov. Podľa sčítania ľudu žilo v roku 1920 v Amerike 622 796 Slovákov. Toto číslo stúpalo i klesalo. Dnes je iste stále menšie a menšie. Mnohí z tých ľudí sa už domov nevracali. Postupne, keď zarobili na «šífkartu», prichádzali za nimi ženy i deti. O ich živote v Amerike si ešte povieme. Aj spôsob, ako sa usádzali, bol typický. Tak vysťahovalci z okolia Nitry zostávali v Bing- hamtone, v štáte New York; východniari zo Šariša a Zemplína mali svoje centrá v štáte Pensylvánia, ktorý založil Wiliam Penn, syn anglického admirála. Po smrti svojho otca dostal toto územie od anglického kráľa Karola II. Tu postavil v roku 1682 hlavné mesto Pensylvánie — Philadelphiu; doslova « City of brothely love» — mesto bratskej lásky. Philadelphia je známa v dejinách Spojených štátov ako mesto, kde bola v roku 1776 vyhlásená nezávislosť Spojených štátov od Anglicka. Svojím prostredím, podnebím, banským priemyslom a množstvom poľnohospodárskych fariem, Pensylvánia pripomína Slovensko. Sám som mal dojem našej krajiny — zvlnenej husto zalesnenými horami, nazý 23 [pageend23]vánými « hills » a malebnými dolinami, ktoré miestni obyvatelia radi využívajú na usporiadanie rodinných piknikov, pretože aj pre amerického občana je stravovanie sa v hoteli či reštaurácii drahou záležitosťou. Tu, uprostred Pensylvánie, v malom mestečku Danville, som mal možnosť stráviť niekoľko týždňov v kláštore sestier sv. Cyrila a Metoda, ktoré založil katolícky kňaz Matúš jankola, ako prvú slovenskú rehoľu v Amerike. Sestričky pochádzajú, až na niekoľko výnimiek, z rodín slovenských prisťahovalcov a mnohé z nich vedia ešte veľmi dobre po slovensky. Niektoré boli iba malými deťmi, keď s otcom alebo matkou odchádzali zo starého domova. Pamätajú si svoj pôvod z dedín Zemplínskej, Abaujskej, či Tekovskej župy. Sú to naturalizované Američanky, a predsa v ich vyjadrovaní, myslení i kráse osobnosti, spoznáte niečo našské. 4. júla si Spojené štáty pripomínajú Deň nezávislosti. Vo veľkej spoločenskej hale kláštora premietali popoludní film o poľskom židovi, ktorý sa v roku 1914 prisťahoval do Baltimoru. Dramatický príbeh človeka odkázaného na seba, ktorý si postupne vybudoval zázemie pre svoju rodinu; ich spoločenský život v Amerike, problémy detí s jazykom, robotou, manželské krízy i radosti. Jednoducho citlivý príbeh jedného z tisícov ľudských osudov, ktoré stvárňovali túto krajinu. Sedel som vzadu a zbadal som tiché slzy v očiach niektorých sestier. Mnohé si pamätajú doslova a dopís- mena podobné začiatky svojich rodičov. V Danville poriadajú sestry každoročne Slovenský letný festival, na ktorom sa schádzajú krajania i z ďalekých končín štátov. Za jeden deň sa tu vystriedalo okolo 1000 ľudí pri rozličných atrakciách, pre stárež i mládež. Vyhrávala tu muzika, rozdávali sa darčeky, spievalo sa, bolo počuť slovenské slovo. Na odbyt šli aj slovenské knihy, ktoré sestry ponúkali v stánkoch, gramofónové platne s piesňami a ukážkami slovenského folklóru. Často sú to veci, ktoré si tu Slováci sami nahrávajú i vydávajú. A pravdaže, medzitým sa niečo zahryzne: predovšetkým sú žiadané pirohy, halušky, zemplínske holúbky, zemiakové placky, všetko typicky slovenské jedlá. Videl som u týchto ľudí ešte stále živý záujem o vlasť ich rodičov. Istá pani, ktorú mi predstavili, povedala: «Ta ja hnedka znala, po vašej farbe, že vy zo starého kraju... a jako tam — dobre, piano...? » Keď potom večer pri svätej omši spievali americké piesne, nikto by nebol povedal, že títo ľudia sú od svojho koreňa ešte stále Slovákmi. Nakoniec si takto zanôtia aj vo Furdekovej hymne: «A ty Tatra bielovlasá, d’aleko sme, tvoje deti, ale neplač: tvoja chasa, i za morom verná je ti. » Dosvedčujú to celé dejiny Slovákov v cudzom svete. Skončil sa jeden môj deň prežitý medzi nimi. Bola to pre mňa veľmi zaujímavá skúsenosť. Skúsenosť o živote, o ľuďoch, ktorí žijú d’aleko, a predsa blízko nášmu Slovensku. Čo o nich doma vieme? Čo vie moja generácia o tejto smutnej i hrdej kapitole slovenského vysťahovalectva? Režim, ktorý u nás vládal, nútil zabudnúť na nich a ešte nedávno sa mohla mladá zahraničná Slovač dívať na Devín a na Slovensko len z druhej strany Dunaja. Ale ako povedal za všetkých Otec kardinál Tomko v SNR: « Oni sa nikdy necítili odlomenou vetvou na strome národa. » Keď som sa večer vracal späť s tunajším stredoškolským profesorom, pánom Carlom, rodeným Američanom, povedal mi: «Áno, Father, tu boli a ešte sú tu celé osady Slovákov, Poliakov, Litovcov. Zachovali si svoju vieru, sú robotní, zbožní, majú svojich kňazov a svoje sestry, kultúru i reč a sú to vynikajúci ľudia... » Nuž, veľa sa u nás popísalo o našich národných kompexoch, o pocite malosti na ktorý trpíme. Tu som videl, že vôbec nie sme takí malí, ako sa sami sebe niekedy zdáme. (Pokračovanie v nasledujúcom čísle) SLOVENSKÉ HLASY Z RÍMA ROČNÍK XL - 1991 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunale di Roma n. 17112 del 3. febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70%). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Kanade na adresu: Rev. Ján Ondič, 18. S. Chestnut St. TRESCKOW, Pa. 18254. Naša adresa: Istituto Slovacco dei Santi Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Santi Cirillo e Metodio, Via Cassia 1415, 00123 Roma (La Storta), Italia. Tlačí Typografia Ugo Detti, Via Girolamo Savonarola, 1 - 00195 Roma, Italia - Tel. (06) 380009. 24 [pageend24]