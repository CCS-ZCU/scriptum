ČESKOSLOVENSKÝ ROČNÍK XIII ČÍSLO 1 LEDEN 1963 V ZAHRANIČÍ SOKOL Časopis Ústředí Československého Sokolstva v zahraničí DO PRVNÍHO ROKU DRUHÉHO SOKOLSKÉHO STOLETÍ — 1963! Dr. Antonín Hřebík: Jubilejní rok 1962, ve kterém Sokolstvo v celém svobodném světě vzpomínalo významného výročí Století Sokolstva, je za námi. Neskončila však naše sokolská práce! Jubilejní sokolský rok byl nám příležitostí, abychom se poohlédli zpět, co v minulosti bylo vykonáno, zvláště v posledních patnácti letech, kdy sokolská organisace v kolébce Sokolstva byla komunisty zničena a kdy Sokol žije a pracuje jen ve svobodném světě. Byl pro nás také rokem, kdy jsme s láskou a vděčností vzpomínali všech, kdož od dob Zakladatelů pomáhali budovat naši sokolskou organisaci doma a šířit Tyršovo a Fügnerovo sokolství ve všech dílech světa. Hlavně však byl pro nás příležitostí, abychom se zamyslili nad tím, jak pokračovat v sokolské práci dál, aby sokolská myšlenka zůstala stále tak pevnou, svěží a jednotící, jako po všechna dlouhá léta prvého století svého trvání. Jsme si vědomi, že naše sokolské povinnosti jsou dnes tím větší, čím více se komunisté snaží Tyršovy a Fügnerovy sokolské ideály v naší vlasti potlačovat. V tom duchu se také konaly všechny jubilejní oslavy sokolského století — všechny oblastní a župní slety, všechna veřejná cvičení, akademie a slavnost- všechny oblastní a župní slety, všechna veřejná cvičení, akademie a slavnostní večery sokolských jednot v záp. Evropě, v Africe, v Kanadě, ve Spojených stá- [pageend1]tech, v Argentině a v Austrálii, všechny úspěšné Jubilejní sokolské slety — v červnu 1961 v Chicagu-Berwynu, Illinois, v 'květnu 1962 v Torontu v Kanadě, v červnu v Pittsburghu ve státě Pensylvan a ve Spojených státech a v červenci ve Vídni, které všechny skončily s tak mimořádným úspěchem a jež všechny vyzněly v mohutné manifestace nejen vítězné sokolské myšlenky, ale i pro novou svobodu Československa. Ve stejném duchu se konal i prvý sjezd sokolských žup, okrsků a jednot Ústředí Gs. Sokolstva v zahraničí 9. července 1962 — po sletu ve Vídni. Všechny tyto jubilejní sokolské podniky byly nejen přehlídkou sokolské práce, která byla v uplynulých letech vykonána, ale byly současně i závazkem, že všichni budeme ve své sokolské práci pokračovat a že v ní vytrváme až do doby, kdy se i do naší drahé čs. vlasti vrátí radostná sokolská práce — ve prospěch národa a státu. Na svém sjezdu v červenci ve Vídni vytkli jsme si jako svůj hlavní cíl — úsilí o získávání a výchovu mládeže, abychom Sokolstvu zajistili nové příslušníky a pracovníky, a školení nových sokolských cvičitelů a cvičitelek, kteří budou pokračovat nejen ve výchově sokolské mládeže, ale i sokolského členstva ve svobodném světě. S prováděním tohoto programu jsme začali ihned po sletu ve Vídni. Pro povzbuzení sokolské mládeže vyslali jsme všechno žactvo a dorost z našich evropských jednot, pokud cvičilo na Jubilejním sletu ve Vídni, k bezplatnému pobytu do letního tábora Evropské oblasti čs. Sokolstva v zahran'čí, který se konal o prázdninách 1962 v Neuhofen an der Ybbs v Rakousku. A poněvadž tyto letní tábory Čs. Sokolstva ve svobodné Evropě se plně osvědčily, rozhodli jsme se v nich pokračovat. V létě r. 1 963 bude se konat již sedmý letní tábor Evropské oblasti Čs. Sokolstva v zahraničí. Ve svobodném sokolském světě však se plánuje nejen pro nejbližší doby, ale již také pro další roky. V roce 1965 bude Sokolstvo ve Spojených státech oslavovat 100 roků svého trvání a práce. Bylo to v únoru 1865, tedy pouhé 3 roky po založení první sokdlské jednoty v Praze, kdy byla založena první sokolská jednota na půdě Spojených států — v St. Louis ve státě Missouri. Toto významné sokolské výročí bude oslaveno jubilejním sletem Ame- r cké Obce Sokolské, který se bude konat u příležitosti světové výstavy v roce 1965 v New Yorku. Bude to slet nejen českého, ale i slovenského Sokol- 2 [pageend2]štva ve Spojených státech a zúčastní se ho také sokolští bratři a sestry z Kanady. A za dva roky poté — v roce 1967 — bude se konat další světová výstava — v Montrealu v Kanadě — a výbor Ústředí Gs. Sokdstva v zahraničí na své schůzi v listopadu 1962 v New Yorku uvažoval o tom, aby u příležitosti této světové výstavy byl uspořádán v Montrealu slet svobodného Cs. Sokolstva v zahraničí, k němuž by se sjelo Sokolstvo nejen z Kanady, ale i ze všech částí svobodného světa. To vše snažíme se dělat ve smyslu Tyršova hesla “Věčný ruch — věčná nespokojenost!” Avšak nejen ústřední sokolské organisace, ale i všechny sokolské župy a jednoty ve svobodném světě uzavírají v těchto dnech svou činnost za uplynulý jubilejní rok 1962 a nastupují k další sokolské práci. Kromě nesčetných veřejných cvičení, závodů, akademií i jiných sokolských podniků, které se pro letošní rok připravují, bude to ovšem i ta drobná, každodenní, avšak podle Tyrše rozhodná sokolská výchovná práce. Při vstupu do nového roku 1963 chtěl bych ještě zdůraznit, že úspěch všech jubilejních oslav sokolského století v roce 1962 nás utvrdil v naší pevné víře, že žádné diktatuře se až dosud nemohlo podařit — a nepodaří — zničit věčně krásnou, stále svěží a pevnou myšlenku sokolskou a že i jednou doma — v naší drahé čs. vlasti — nastoupí svobodný Sokol ke své nové, radostné práci! S tímto pevným přesvědčením vstupujeme do prvního roku druhého sokolského století — do roku 1963! CIZINCI V SOKOLE M. Provazníková Ve víru Jubilejního sletu zapadla bez větší pozornosti zpráva, která má zásadní, skoro bych řekla historický význam pro další vývoj Sokola. Bylo to usnesení sjezdu jednot Ústředí o přijímání členů jiné národnosti než slovanské. Tímto usnesením byla rozřešena s konečnou platností otázka, kterou se Sokolstvo v zahraničí zabývalo již několik roků. Podnět k úvahám dal dotaz zástupců Kanadského Sokola na schůzi výboru v Chicagu r. 1957, jak se mají stavět k přihláškám Kanaďanů, kteří nejsou slovanského původu. Po 3 [pageend3]dle vzorných stanov československé obce sokolské, které jsou základem stanov všech našich jednot, smějí být přijímáni jen členové některé slovanské národnosti a jejich rodinní příslušníci. Výjimky byly dovoleny jen po předchozím souhlasu předsednictva ČOS. Bylo jich celkem mwlo, většinou mu- ž’, kteří vynikajícím způsobem osvědčili své přátelství k Československu nebo k Sokolu, jako na př. generálové Faucher a Flipo v Paříži. První průlom do této zásady udělala čistě ženská jednota v Leamingtonu, založená za II. světové války našimi letci v anglické Royal Air Force, členky této jednoty byly vesměs Angličanky. Přes to byla tato jednota přijata do Zahraniční župy. Po válce udržovala písemný styk s ČOS a byla ještě v květnu 1948 uvedena v úředním seznamu jednot jako jednota župy Zahraniční. Přihlášky členů neslovanských národností se začaly množit, když některé jednoty Ústředí svou pěknou tělocvičnou činností vzbudily pozornost obyvatel země, ve které pracovaly. V Kanadě byla dokonce od r. 1956 jednota No- randa, ve které byli členové neslovanských národností od založení v nepatrné menšině (dnes tam zbývá jediný Čech). Schůze v Chicagu nerozhodla o dotazu Kanadského Sokola, protože šlo o zásadní usnesení, jehož změnu bylo nutno bedlivě uvážit a slyšet mínění o něm širokém okruhu pracovníků. Proto byla v roce 1957 otevřena v časopise Čsl. Sokol v zahraničí rozprava pod názvem “Sokol národní nebo mezinárodní?” Tento název měl upozornit na důsledky, které nutno učekávat, otevřeme-li dveře do Sokola cizincům ve větším měřítku. Stane-li se to, musíme být připraveni, že časem aspoň v některých jednotách získají cizinci většinu, bude nutno jednat v jejich řeči a Sokol přestane být národní organizací. Šlo tedy v podstatě o otázku: zachovat Sokol jako národní instituci nebo usilovat o mezinárodní rozšíření sokolské myšlenky, byť i na úkor národního charakteru jednot? Myšlenka rozšířit sokolství v neslovanských národech se tu neobjevila po prvé. Už za starostenství dr. Scheinera projevili velký zájem o Sokol španělští Baskové, kterým imponovala účast Sokola v zápasu za osvobození v I. světové válce. Žádali o velký sokolský zájezd, který by ukázal baskickému lidu, co je Sokol, a vytvořil náladu pro založení podobné organisace. (Na dně této žádosti byla touha vysvobodit Basky ze španělské nadvlády.) Jednání nedospělo ke konci, myslím, že pro Scheinerovu nemoc. S podobnou žádostí přišlo asi r. 1935 Rumunsko. Král Carol usiloval o povznesení rumunského 4 [pageend4]národa a odborníci vyslaní do několika evropských zemí ke studiu výchovných metod doporučili jako nejlepší výchovu sokolskou. Rumunská vláda zahájila jednání s COS, vyměněno několik úředních návštěv, dokonce COS uspořádala cvičítelskou školu pro rumunské posluchačky s frančinou jako vyučovací řečí. Slibně pokračující jednání přerušil politický vývoj spějící k Mnichovu a k válce. Oba tyto pokusy svědčí, že hodnoty Sokola byly oceňovány i mimo slovanské národy a že vedení Sokola za Scheinera i za Bukovského vítalo příležitost rozšířit jej i za hranice Slovanstva. Ovšem proti dnešní situaci tu byl podstatný rozdíl. Tenkrát šlo o zasazení Sokola přímo do cizího prostředí tvořením jednot jen z jeho příslušníků. ČOS byla žádána o technickou pomoc, nebylo obavy, že by tím něco ztratila. Dnes je o to, připravit přijímáním cizinců půdu k postupné přeměněn našich vlastních jednot na jednoty cizojazyčné, tedy vzdát se jejich národního charakteru a výhradní službě našemu národu. Máme na to právo? Posloužíme tím svému národu? Rozprava v Sokole v zahraničí byla živá, ukázala hluboký zájem o tuto o- tázku. Většina mluvila pro přijímání cizinců. Tyto hlasy se opíraly o zkušenost sokolských jednot ve Spojených Státech. Tam totiž zkušenost skoro stoletá ukazuje vývoj, který čeká i mladší jednoty dříve nebo později. (Pokračováni) DVA PODNĚTY Vánoční korespondence přinesla na stůl redakce několik myšlenek načrtnutých v den narození “prvého živého mezi mrtvými”. Sestra dr. Alice G. Masaryková píše: Může Sokol zvláště, zcela zvláště přispět zkušenostmi americké školské výchově i dobrovolným organisacím? ANO Proč? Tuto otázku jest třeba důkladně prostudovat. Bylo by dobré, aby vynikající student byl pověřen vypracovat doktorskou thesi, jež by byla odpovědí na tuto otázku. Co má mladý učenec osvětlit? Je nutno dokázat jedinečnost Sokola. Upozorňuji: Dva velcí geniové ho vytvořili: Jan B. Purkyně a Tyrš. Purky- 5 [pageend5]ně, “největší biolog” světový devatenáctého století — byl básníkem, překladatelem básní klasiků, buditelem národa — šťastný ušlechtilou vzdělanou ženou. Na něho platí slova Shakespearova, jež pronesl o Horatiovi: “Give me that man, whose blood and judgment is so well convingled . . . etc.” (Hamlet). Umělec člověk Puťkyně měl vysokou představu o lidském těle a chtěl hledat odpověď na otázku “co nasvědčuje i ve fysiologii, že člověk jest synem Boha živého”. Přínos Purkyně je veliký snad i v názvosloví? Tyrš byl vzdělaný myslitel, esthetik, se zvláštním porozuměním pro jedinečnou kulturu českou. Němec, který pochopil ducha slovanského tak jako moje matka, se stal Cechem. Jeho dílo jest osvobozením se od německé neoprávněné povýšenosti a vrozené panovačnosti, ale respektuje německý smysl pro pořádek a kázeň. Osvobození se od kázně policejní. Tyrš pochopil cenu kázně celku založené na dobrovolné kázni jednotlivce, vede i mládež k dobrovolné kázni. Tyrš o štědrém večeru napsal krásnou báseň: “že sobě žiješ, matný je tvůj klam, jen v celku účel je a podstata------- ” Tyrš má smysl pro hudebnost pohybu, rytmus, melodie prostupují jeho dílo. Znalec Reků věděl, že řecká úměrnost byla cvičena na školách. To pochopil tak, jak pochopil Homéra — jeho přírodu, prostotu její a transcendentálni účelnost. Ženský tělocvik dobře zpracovala Klemeňa Hanušová (pamatuji se ještě na ni.) Pochopení pro strukturální vyspělost lidového kroje, důkladnou znalost folklóru kroje měla též pí Renata Tyršová a to: Kroj: “'Stonásobná ozvěna těla”, materiál — zpěv přírody solidností, účelností, úctou k ruční práci — každé demokracie. A pohyby při práci na poli, v lese a v dílně musí být tak účelné — a krásné jako uvědomělé pohyby při sportu — nic více a nic méně. Důležité poslání zakladatelů bylo pochopeno dr. Scheinerem. Klasická revoluce 28. října bez krveprolití jest výrazem sokolského ducha. 6 [pageend6]KAROL BEDNÁR NA ODPOČINEK Čech? Slovák? Bratr Karol je prostě Čechoslovák. Narozen v Hodoníně na Moravě, více než polovinu svého života prožil mezi americkými Slováky v práci pro Slovenský Sokol v USA. Z I. světové války se vrátil jako itálský legionář a hned se dal do práce v jednotě Banská Bystrica v župě Pohronské. Od r. 1924 je v Americe. Začal jako cvičitel slovenské jenoty New Kensington v Pensylvánii, byl společným cvičitelem Svazu amerického Sokolstva, 12 rdků hlavním náčelníkem Slovenského Sokola a 19 roků redaktorem jeho úředního orgánu, týdeníku 'Slovenský Sokol. Po odchodu z náčelnické funkce byl zvolen čestným náčelníkem organizace. Mimořádnou zásluhu si získal vytvořením anglického ekvivalentu Tyršova sokolského názvosloví. Zupa M. M. Hodža má trvalou památku na jeho starostenství ve svém táboře v Boontonu, vybudovaném s jeho vydatnou pomocí ve středisko sokolského života na americkém východě. Nade všechno nutno vyzdvihnout jeho celoživotní činorodé úsilí o těsnou spolupráci českého a slovenského Sokolstva v Americe. Za svého náčelní- kování našel Skvělý protějšek v náčelníkovi AOS Jarkovi Jelínkovi. Z jejich spolupráce vyrostly největší a nejkrásnější sokolské slety v Americe a vrcholný rozvoj obou svazů. Po jejím přerušení se br. Bednár omezil na svou oblast východní, kde součinnost české a slovenských žup přináší oboustranné úspěchy. Ústředí čsl. Sokolstva v zahraničí v něm našlo upřímného spolupracovníka. Musela přijít výstraha v srdečním záchvatu, aby se tento sokolský nezmar dal donutit k omezení činnosti. V červnu na konvenci Slovenského Sokola se vzdal úřadu redaktora, župě oznámil, že už nepřijme starostenství. Župa M. M. Hodža uspořádala na rozloučenou se svým starostou slavnostní večer 21. října v sokolovně jednoty Guttenberg. Veliká účast na večeru, spousta pozdravných dopisů, telegramů a darů osvědčila, jaké vážnosti a lásce se odcházející činovník těší ve všem Sokolstvu. Přišli zástupci hlavního sboru Slovenského Sokola, slovenských žup a české župy Východní, písemné pozdravy poslal i Kanadský Sokol a jednota Toronto 2. Ze všech projevů mluvila láska a vděčnost. Br. Bednář si obojího vrchovatě zaslouží. Odchází tedy na odpočinek, ale jen z velkých a. odpovědných funkcí. Od sokolské práce odpočívat asi nikdo bratra Bednára neuvidí. Všichni, kdo ho mají rádi — a to jsou všichni, kdo ho znají — přejí sobě i Sokolstvu, aby se bratr Bednár brzy plně zotavil a dlouho nám zůstal zachován. M. P. 11 [pageend7]Ze sokolského světa čelnika dr. Mikla. Br. jednatel přečetl pozdrav poslaný ke sletu ve Vídni a došlé pozdravné prípisy Ústředí demokratických organizací v Sydney a Jugoslávského Sokola v E. Malvern v provincii Victoria. Pořad plynule uváděný bratrem Ctvrtečkou, byl zakončen živým obrazem “Tyršův sen.” Slavnosti tím ale neskončily — pokračovaly sokolskou veselicí s tancem. Sibřinky jednoty 1. září a dětské ši- břinky 8. září měly ráz “V hračkářském krámu.” Oslavu 28. října uspořádala jednota společně s Ceskosl. národním sdružením. Sestra Vlasta Vlažná přednesla na ní báseň “Sv. Václave — 1962” a sestavila pásmo lidových písní “V té naší hospodě.” Sokolské žactvo se zúčastnilo recitacemi, zpěvem a cvičením. Společenské podniky jednoty doplnily dva výlety a mikulášská zábava pro dospělé 24. XI. a pro žactvo 2. XII. Vepřové hody podaly důkaz oddanosti členstva jednotě zkouškou ne ohněm, ale vodní záplavou. Přes třídenní liják a zatopený stan se vydařily. V tělocvičně přibývá každý měsíc cvi- čenců, nálada v ní připomíná tu, která vládla v našich starých tělocvičnách doma. Českou školu vede dr. Pohl za účasti 20 žáků a žákyň. Sokolský věstník vydávaný jednotou, přinášel pilně zprávy o přípravách na Jubilejní slet ve Vídni a uzavřel je citací re- AUSTRAL1E SYDNEY — N. S W. Jednota oslavila sto let Sokola současně se sletem ve Vídni, 6. a 7. července. V pátek 6. přijala jednota slib nových členů a obnovu slibu starších při zahájení závodů jednotlivců všech cvičebních složek. Účast byla radostná: 16 žáků, 19 žákyň, 2 dorostenci, 4 dorostenky, 12 mužů a 6 žen. Zvláště mile se projevilo žactvo vzornou kázní, zájmem a vážností, s jakou nastupovalo. K jeho závodním výsledkům se započítávala i účast a chování v pravidelných cvičebních hodinách. Časopis POST přinesl o závodu reportáž s fotografií a se stručnou informací o Sokole. Sobota 7. byla zahájena budíčkem místního rozhlasu, který vyhrával sokolské pochody. Večer byla otevřena výstavka sokolských památek, bohatě obeslaná nejen členstvem jednoty, ale i bratry z Evropy, z USA a z Batanagaru v Indii. Na akademii, vysílané rozhlasem Svobodná Evropa, byl slavnostním řečníkem vzdělavatel br. VI. Kučera. Sestra Vlasta Vlažná přednesla báseň “Století Sokola”, složenou s. Borysovou, žactvo předneslo několik básniček v krásné mateřštině a zazpívalo několik národních písní. Dostali za to všichni upomínkové stříbrné odznaky. V pořadu akademie byly také vyhlášeny výsledky včerejších závodů a rozdány diplomy, vytištěné podle návrhu ná- 12 [pageend8]Vánoční nadílka pro žactvo byla v sobotu 15. prosince v krajanské restauraci Nash. Při ní byla slosovaná vánoční loterie, jejíž výtěžek je určen na výcvik naší mládeže. S. Z. portáže Vídeňských svobodných listů. Byl v něm otištěn dlouhý článek Franty Erbena na obhajobu sokolské tělocvičné soustavy, — a zajímavé vzpomínky pamětnice na památný 28. říjen. S. V. EVROPA LONDÝN—ANGLIE TORONTO — ONTARIO V říjnu bylo zařáděno v pravidelných cvičebních hodinách 15 mužů, 18 žen, 9 dorostenců, 7 dorostenek, 32 žáků a 62 žákyň. Oddíly odbíjené a stolního tenisu měly po čtyřech nácvičných hodinách, pro dorost uspořádány 2 nácvičné hodiny odbíjené. Vánoční nadílka pro žactvo byla uspořádána 15. prosince. W. Slet Üstredi v Kanadě? Podle nedávného usnesení Mezinárodního výboru pro konání světových výstav bude r. 1967 uspořádána světová výstava v Montrealu. Protože téhož roku oslaví Kanada své sté “narozeniny”, chystá se řada etnických skupin přispět k této oslavě uspořádáním přehlídky kulturního přínosu jednotlivých z nich k růstu tohoto “státu budoucnosti”. Kanadský okrsek se usnesl uspořádat v rámci světové výstavy svůj slet a dal výboru Ústředí na uváženou, neměl-li by být tento slet uspořádán jako podnik Ústředí. Možnost navštívit sletovou výstavu a spatřit Niagarské vo* dopády i jiné krásy Kanady by jistě zvýšila přitažlivost sletu sestrám a bratřím z jiných zemí. Mimo to výstava jistě u- snadní cestování snížením dopravních nákladů. O návrhu bude jednáno v příští schůzi výboru Ústředí. Tise odešla. V sobotu 8. prosince 1962 se krajanská veřejnost v Londýně rozloučila se sestrou Bedřiškou Držkovou, která po krátké nemoci vydechla naposledy. Jak tiše žila, tak tiše odešla z našeho prostředí, do kterého tak ráda chodívala po své každodenní práci. Byla všude, kde jí bylo třeba. Její radostí byly děti, kterým věnovala všechen svůj volný čas. Sokolská káňata se drobotila kolem ní nejenom v Národním domě, ale i v čsl. národní škole. Wimbledonské děti jí dlouho nezapomenou. Letošní dětská mikulášská zábava postrádala sestry Držkové, která vždy pomáhala a snažila se, aby děcka byly rozradostněna. Nad otevřeným hrobem se s ní rozloučil br. Kašpar jménem jednoty Sokol Londýn, sestra Lokayová za Spolek čs. žen v Londýně a zástupce Csl. kolonie. L. VOLŠE. KANADA MONTREAL ---- QUEBEC Vinobraní se vydařilo. Srdečné prostředí, křepká hudba, veselý zábavní program, výborné občerstvení, a dobrá nálada přispěly k úspěchu tohoto podniku. A naši kabaretní umělci — to jsou úplní profesionálové. 13 [pageend9]vysvětlením, že jde o oslavu založeni první republiky a že oslavy této události nejsou dovoleny ve vlasti pod komunistickým režimem. Bylo to správné upozornění, protože v Americe narozená mládež slyší a čte všude jen o komunistickém Československu, se kterým nechce mít nic společného. Dechová hudba jednoty účinkovala na oslavě 28. října a při otevření Mezinárodního bazaru v hotelu Statler- Hilton. Na tomto bazaru, který navštívilo 12.000 lidí, měla župa Severovýchodní Stánek. NEW YORK česká Jednota oslavila v prosince 95 let svého života banketem a uměleckým pořadem. Slovenská jednota v New Yorku upozornila na chybu v článku “Jak se stavějí v Americe sokolovny” v 9 čísle Sokola v zahranič! 1 r. Napsali jsme, že jednota prodala svůj dům v 70 ulici, což je omyl. Jednota je stále ještě jeho majitelem. Rádi opravujeme a omlouváme se. SLET ÚSTŘEDÍ V KANADĚ? Jednota spojila oslavu století Sokola se vzpomínkou na 50 let od stavby vlastní sokolovny. Oslavila obě výročí večerem, při kterém promluvil starosta jednoty Kohoutek o dějinách jednoty a vzdělavatel Spánek o dějinách Sokola. Po tělocvičném vystoupení všech složek jednoty připnul br. starosta zlaté upomínkové odznaky čtyřem bratřím za 50 let členství, 4 bratřím a 6 sestrwm stříbrné za 40 let a 8 bratřím a 2 sestrám za 25 let členství. Několik dní před touto slavností překvapila jednota svého starostu br. Kohoutka večerem na oslavu jeho sedmdesátky. BINGHAMTON — N. Y. Zdejší slovenská jednota má zapsáno tolik žactva a dorostu, že přijímá další, jen když se uprázdní místo. Z přihlášených dává přednost těm, jejichž rodiče jsou členy Sokola nebo aspoň podporují sokolské podniky. Jednota odmítá fungovat jako “babysitter” lidem, kteří jiný zájem o Sokol nemají. Mládež jednoty předvedla ukázky sokolského tělocviku na večírku rodičovského sdružení údolí Susquehanny a na večírku zednářské lože v Binghamptonu. Členka jednoty sestra Betty Molnárová- Klimow, bývalá hlavní náčelnice Slovenského Sokola a nyní jeho čestná náčečlni- ce, byla letos zvolena župní starostkou. SOKOL TYRŠ V CLEVELANDU Sokol Tyrš, jehož starostou je uprchlík br. Tony Sustr, je nejen největší, ale jistě také nejpilnější jednota AOS. Ve cvičení má zařazeno 49 dětí předškolního věku, 119 žactva, 56 dorostu, 44 ženy all mužů. členské schůze jednoty jsou vždycky spojeny s přitažlivým programem. V říjnové schůzi to byla výstava “koníčků” — oblíbených zaměstnání členstva a mládeže ve volném čase. Škola češtiny pro dospělé, pořádaná jednotou, zahájila svůj třetí ročník. (O děti se stará jiný spolek v Clevelandu.) Divadelní kroužek zahrál dvakrát hru se zpěvy a tanci “Merrily the Mountains.” Oslavu 28. října pořádala jednota společně s ostatními krajanskými spolky v městě. Zajímavé je, že oznámení o této oslavě doprovodila ve svém zpravodaji 14 [pageend10]SLETOVÉ VZPOMÍNKY M. Provazníková Dokud jsem nebyla náčelnici, měla jsem na sletech na starosti nástupy. K tomu patřilo vyznačit na cvičišti praporky místa, kde se proudy zatáčely, dělily, zastavily a podobně. Praporky se zastrkovaly do kameninových drenážek, které byly předem zatlučeny do země podle plánů. Protože nástupů bylo hodně a každý jiný, bylo na cvičišti na sta drenážek, natřených pro každý nástup jinou barvou. Bez toho barevného rozlišení by se byl nikdo v tom množství drenážek nevyznal. Jednou před ranními zkouškami jsem zpozorovala dvě skautky s kbelíčky a štětci, které s výrazem nesmírné důležitosti cosi v zemi natíraly. Plány neměly, jak poznaly, co mají natírat a co ne? Šla jsem se zeptat, co dělají? “Natíráme drenážky.” “Které?” — “Všechny. Vůdkyně řekla, abychom natřely značky zeleně, tak natíráme.” A natíraly! Kam oko dohlédlo, tam se zelenalo. Zatmělo se mi před očima. Proudy žákyň se chystaly k nástupu a jejich drenážky byly bezpečně skryty pod skautskou zeleni. Telefon se rozehrál: do hospodářského odboru, aby poslali natěrače s barvami — čím víc, tím lip, na náčelnický můstek a do seřadiště, aby sestry zdržely nástup. V minutách jsem museli obnovit zmařenou práci mnohých hodin. Jindy se proti nám spikla příroda. Za poledne hlavního dne se protrhla mračna, zaplavila cvičiště a zanesla drenážky blátem. Uprostřed cvičiště, kde zvláštní značka označovala střed a kolem ní drenážka na drenážce, byla louže asi o 30 metrech v průměru. Vytyčovatelky byly bezradné. Propadla jsem náruč praporků, skoky odpočítala značky a volnou rukou hmatala na dně kaluže po středové značce. Podle ní jsem vytýčila střed nástupu. Pak jsem proběhla cvičiště všemi směry a vytýčila ostatní opěrné body. Ostatní jsem přenechala svým spolehlivým vytyčovatelkám a spěchala na náčelnický můstek, abych si pohledem shora ověřila správnost vytýčení. Běh přes cvičiště, skok přes zábradlí, zápas s obecenstvem — probrala jsem půl soustavy ve zkratce. Na schodech jsem potkala Jana Masaryka. “Sestro, to je nádhera” a nadšeně mi tiskl obě ruce. Jeho sousedé v loži se pak asi tuze divili, kde se tak zmazal. Teprve když proudy žen zalily cvičiště, jsem se zhrozila svého zevnějšku. Halenka promočená dešteěm, hrála barvami praporků, ruce, až po lokty obaleny blátem, cvičky a ponožky nebylo pod blátem vidět— ale oddychla jsem si. 15 [pageend11]Myslím, že to byla na IX. sletu, roku 1932. Průvod defiloval před staroměstskou radnicí, kde na balkoně seděl president Masaryk. Rada za řadou přecházela ve vzorném vyřízení, oči upřené k jeho bílé hlavě. Přešla župa Východočeská. Sotva přešla, oddělil se od poslední řady statný bratr v kroji a zamířil přímo k panu presidentovi. Ten ho zdaleka vítal úsměvem, posadil ho vedle sebe a už byli v srdečném rozhovoru. Cizí hosté se překvapeně ptali, kdo že to je. Dostali odpověď: “Předseda vlády”. Hosté užasli. “Předseda vlády? Vždyť šel v poslední řadě! Proč nebyl v čele průvodu nebo zde na tribuně?” — “V čele průvodu nemohl jít, ten vedou sokolští činovníci. Předseda vlády, je-li členem, nemá v Sokole o nic větší práva než kterýkoli jiný člen. Václav Udržal, byť předseda vlwdy, je jen řadovým členem v jednotě a proto šel v jedné řadě s jejími ostatními členy, možná oráči a kočími svého statku. Bratr mezi bratry, rovný mezi rovnými.” Cizí hodnostáři dlouho nad tím kroutili hlavami. Takovou demokracii ještě neviděli. Bratři šli v průvodu jako vojáci, řady jako podle pravítka. Sestry měly jít také tak, ale jak mohly, když viděly Masaryka tak zblízka — většina jistě jedinkrát v životě. Cit je převládl. Láska k Masarykovi, radost z jeho blízkosti přemohly všechno dobré vychováni. Rady se bortily, sestry místo přísné defilírky volaly, jásaly, plakaly radostí a co měly v rukou, květiny, vlaječky, všechno házely k jeho nohám. President přijímal jejich projevy s úsměvem, ale sotva přešla první župa, obrátil se na nejbližšího pořadatele: “Bratře, dej ty vlajky sebrat, ať se po nich nešlape.” Průvod se protáhl, bylo skoro poledne, když první řady žen došly k radnici. Hosté byli unaveni a pomalu se vytráceli, kancléř starostlivě připomínal panu presidentovi radu lékaře, aby nezůstal dlouho, ale ten rezolutně prohlásil: “Já tady zůstanu do konce.” A zůstal — věděl, jaké bolestné zklamání by sestrám způsobil, kdyby odešel. (Pokračováni) Čekoslovenský Sokol v zahraničí (Czechoslovak Sokol Abroad — Issued monthly except July and August — Proprietor and Publisher: Central Committee of the Czechoslovak Sokol Abroad. Editor: Marie Provazníková, 2492 Mac Govern Drive, Schenectady 9, N. Y. Business address: Frantisek Kroutil, 408 East 73rd St., New York 21„ N. Y. — Subscription: USA and Canada yearly $3.50, overseas $ 2.00. Printed by Universum Press Company, New York. [pageend12]