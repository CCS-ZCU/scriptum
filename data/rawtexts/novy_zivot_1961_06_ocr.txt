Z OBSAHU KARÍ). GODEREY O ARCIB. BERANOVI • KOSMONAUT A VÍRA V BOHA • ROZEIINAL : PRONIKÁNÍ NA VVCHOD • VLK: ÚCTA K BOŽSKÉMU SRDCI PÁNU • CLP: ZA P. JAKUBEM DEMLEM • ELISEJ : RUSKÁ PRAVOSLAVNÁ CÍRKEV • MODLITBA KUNHUTINA • AKTA PREDPŘÍPRAVNÉ FÁZE KONCILU • SIL.; ČAS A UMĚNÍ • PRAŽÁK: ARCH A* KOMUNISTÉ O ŘEHOLNÍCH SESTRÁCH • Z DOPISŮ • STALO SE VE VATIKÁNE, DOMA, V EXILU A JINDE VE SVĚTĚ* NAŠE POVÍDKA: DEML, MOJI PŘÁTELÍ: ROČNÍK X I I I . R IM . CER VEN 1961 [pageend1]MĚSÍČNÍK CYRILOMETODĚJSKÉ LIG Y PRO KULTURU A ŽIVOT Z V ÍR Y • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE : n o v y ž i v o t , v i a d e l l a c o n c i l i a z i o n e , i . r o m a -i t a l i a . Řídí redakční kruh. Vychází 20. s označením následujícího měsíce. • Předplatní na rok 1961 : V Itálii 1800 lir (podpůrné 2.500 lir). Pro ostatní země 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Předplácí se v Itálii: pošt. slož.: C. c. post. 1-33428 Accademia Cristiana Ceco- slovacca - Via della Conciliazione, 1. Roma (617) s pozn. NŽ 1961.« Z jiných evropských zemí (Belgie, Dánska, Francie, Holandska, Lucemburska, Maroka, Německa, Norska, Portugalska, Rakouska, Švédská, Švýcarska) můžete poukázat přímo na pošt. úřadě 1.800 lir na : Nový život - Accademia Cristiana Cecoslovacca, Roma, Via della Conci- liazione 1. - Italia. ■ Z ostatních zemí mezinár. pošt. poukázkou, šekem, peněžním dopisem římské administraci (na jméno Mons Francesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, LONDON, W . 1. — Francie: zasláním 15,— NF poštovní složenkou na adresu: Jaroslav Jáchym, 4, rue General Chappuis, Belfort ; c/c 1724-81 Dijon. — Německo : zasláním 12 DM poštovní složenkou na : Karl-Fořt, Konto München (13b), Nr. 151283. — Austrálie : CML (Dr. Stanislav Hofírek), 519, Dryburgh Str., North Melbourne, Vic. — Kanada : Zemská CML (Václav Vostřez), Box 541 Main P. O., Hamilton, Ont., nebo místní CML v M°ntreélu (Rev. A. Pelikán S.J.), 3200 C6te St. Catherine Rd., Montreal 26, Que. — USA : CML (Rev. Jaroslav Tománek), Lankin, No. Dakota. Vita Nuova. - Mensile. • Con approvazione ecclesiastica. • Autorizzazione Tribunale Roma N. 3779 del 16-3-54. • Direttore respon- sabile : P. Vincenzo INSOLERA S. J. nový ž iv o t KARDINÁL GODFREY O ARCIBISKUPU BERANOVI Z kázáni proneseného 12. března v Londýně při vzpomínce na 10. výročí deportace are. Berana. Shromáždili jsme se zde, abychom společně přednesli Bohu oběť mše svaté za pražského arcibiskupa Berana a abychom se modlili za Církev v Československu, už po tolik let tak těžce zkoušenou. V liturgii Svatého týdne čteme slova : » Spravedliví jsou odváděni v poutech, a nikdo si toho nevšímá. M už spravedlivý je veden před soud ničemníků. « Přicházejí nám na mysl, když u jména arcibiskupa Berana vidíme krátkou větu v Papežské ročence na rok 1961 : » internován neznámo kde «. Cítíme hlubokou bolest, čteme-li ta slova, a tážeme se sami sebe, kde asi je a jak veliké je jeho utrpení. Dovedeme si představit, jak velká je jeho touha být u stádce, které mu svěřila Svatá stolice. V shora uvedené větě z liturgie stojí, že nikdo si nevšímá nespravedlnosti vůči spravedlivým. Opravdu, mnoho lidí, ať už smýšlejí vůči Církvi nepřátelsky, nebo ne, zapomíná na osud tohoto milovaného arcibiskupa ; my dnes podáváme důkaz, že na utrpení Církve nezapomínáme, že jsme v duchu spojeni se svými bratřími v Československu a že myslíme na ty, kdo nesou tak těžké břímě už tak dlouhou dobu. Kdo z nás zná evangelium, není překvapen, když vidí Církev klesat uprostřed neustávajícího nepřátelství, kterému je mnohdy vystavena. Dnes mluvíme o našich neklidných dobách, o dnech plných temnoty, o napětí, jež zatemňuje a uvádí ve zmatek naše srdce a vskutku celé lidstvo. Vzpomínáme na slova Spasitelova: » Budou vás pronásledovat, tak jako pronásledovali mne « (Jan 15, 20). Když se Kristus Pán v duchu díval na budoucnost své snoubenky, Církve, viděl, že se často octne v bolesti. Můžeme se ptát, zda Církev vůbec kdy se těšila po delší dobu z pokoje. Bylo to za tří století pronásledování od římských císařů ? Bylo to za vpádu barbarů ze Severu a z Jihu ? Bylo to za doby albigenského bludu nebo za opětovných pokusů světské moci vzít Církvi duchovní moc, kterou jí dal její Božský zakladatel, když např. Bedřich Barbarossa, nebo Filip Sličný, nebo Josef II., nebo Napoleon proti ní útočil ? Byly to klidné dny v šestém století za doby řeckého odštěpení, nebo v šestnáctém za vzniku protestantství, nebo v osmnáctém, když povstali jansenisté, nebo konečně za Francouzské revoluce ? Odpověď je jasná. Kristus Pán nedal své Církvi trvalý pokoj a neslíbil jí, že její pouť bude bez překážek. Než přes všechny bouře Církev žije dál. Boží archa brázdila jistě a bezpečně bouřlivé moře a stále pevně pokračuje v cestě, kterou jí vyznačil Ježíš Kristus. 130 [pageend2]Říkáme-li tato slova, není to s jakousi nečinnou bezradností a rezignací. Myslíme dnes na zločiny, které se dějí ve jménu tak zvané svobody a spravedlnosti. Nemáme v úmyslu odsuzovat ty, kdo nám činí zlé. Ani se nesmíme zpronevěřit křesťanské lásce : ta nám velí Činit dobro i těm, kdo nás nenávidí a námi pohrdají. Dobří mají nenávidět zlo, ale současně milovat toho, kdo je čin í; i on je Boží dítě, ať si toho je vědom, nebo ne. Bolí nás, když si uvědomíme, že lidé nerozumějí dějinám Boží Církve v posvátných knihách, když prostě odbývají Písmo svaté jako výmysl a výtvor působící jako opium a zatemňující mysl lidí, vedoucí je k tomu, aby povolili ve svém úsilí dosáhnout sociální spravedlnosti. Nové a nové volání papežů a dalších náboženských představitelů za spravedlnost pro všechny lidi dokazují, jak mínění oněch lidí je daleko od pravdy. Pius X II. blahé paměti při mnoha příležitostech mluvil o vidinách, které Boží nepřátelé kladou před oči lidí, a tak je svádějí, aby se hnali za něčím, čeho nemohou dosáhnout. Jaký pak pokoj a blahobyt může nastat, když vláda hledí kontrolovat celý život občanů, když jim upírá nezcizitelná práva a svobody, které Stvořitel vryl do jejich bytosti ? Tato práva lze na nějakou dobu šlapat v prach — avšak jednou zase povstane touha po nich v srdci lidí a povede je, aby bránili svobodu a důstojnost lidské osoby proti všem útokům. » Yolnomyšlenkáři v budoucnu,« psal Gilbert Chesterton před víc než dvaceti lety, »se vůbec nebudou ohlížet na svobodu a velmi málo na myšlení. Budou nám říkat, že myšlení se musí podřídit vůli, a že vůle je to, co oni chtějí, nebo co oni chtějí aby bylo. Spojenectví mezi skepticismem a demokracií bylo čistě náhodné, noví skeptikové budou skeptičtější stran demokracie než stran čehokoliv jiného. Budou pochybovat o všem a o všech, jen ne o sobě. Církev bude bránit, co ještě zbylo z demokracie, tak jako v posledním století bránila, co zůstalo z poctivosti. Pohanská pýcha, osvobozená od demokratických a náboženských otěží, bude příštím bláznovstvím, kterému budeme muset čelit, a doufejme, že tomu budeme čelit společně a jednotně« (Gilbert Chesterton, » Konec příměří «, k. 36). Jak věrný je to obraz dnešní situace. Jak bystrý pohled do budoucna, který viděl postupné uvol- MONS. THDR. JOSEF BERAN, pražský arcibiskup, bude vzpomínat 10. června na své zlaté kněžské jubileum. Byl vysvěcen v Římě 10. června 1911 už ve čtvrtém roce bohosloví, a pak v následujícím vykonával úřad prefekta. Jeho spolužáky, vysvěcenými v sobotu postních suchých dnů příštího roku 1912, byli mons. Jaroslav Kulač, kanovník pražské metropolitní kapituly, odsouzený před lety do vězení, a mons. Otakar Švec, kterého z utrpení vysvobodila smrt. Všichni byli alumni České koleje. Mons. Beran oslaví své kněžské jubileum v ústraní, jako už oslavil řadu svých jubileí, radostných i smutných, daleko od svých věřících, kteří by mu tak rádi blahopřáli a osvědčili svou oddanost. Ale nebude sám. V duchu budou s ním naše modlitby, aby ho Pán Bůh sílil a vnitřní útěchou odměňoval jeho věrnost a statečnost". ňování náboženských a mravních otěží během nastávajících dvaceti let. Jestli naše mysl dnes není plná křesťanské lásky ke všem lidem, pak tato vzpomínka na arcibiskupa Berana nesplnila svůj cíl. Při mši svaté veleknězem je sám Kristus Pán, a on, když ho křižovali, modlil se za všechny, kdo byli odpovědni za jeho strašné utrpení. Neopaku- jeme-li touž modlitbu, nemáme v sobě smýšlení 131 [pageend3]Krista Pána. Modleme se tedy, aby nastala změna v srdci nepřátel Boha a jeho Pomazaného. Oč šťastnější by byl svět, kdyby národy a jejich vládci byli prodchnuti láskou, která tolik září ze skutků sv. Otce Jana X X III., láskou, která objímá celé lidské pokolení v touze činit dobro všem, kdo jsou v nouzi a utrpení. Deset let uplynulo od dne, kdy arcibiskup Beran byl odvezen od svého lidu. Kdo zná nevyzpytatelné cesty Boží ? Kdo ví, zda jeho utrpení není kanálem, jím ž proudí mnoho vzácných milostí a darů lidu v Československu. Díváme se s důvěrou vstříc krásnějším obzorům, kdy zlo ustoupí dobru a kdy lidstvo bude vysvobozeno z těžkých úzkostí, v nichž se zmítá v těchto dnech. Modlitba je u Boha všemocná, a při oběti mše svaté předrahá krev Páně zavítá mezi nás svou očišťující mocí. Prosím všechny, aby se spojili s celebrujícím knězem v modlitbě. Jedním srdcem a jedním hlasem vyprošujme na Boží Velebnosti, aby pozvedla kříž všem, na jejichž ramenou tlačí — jestliže je to jeho vůle. Opakujeme slova hymnu k vašemu národnímu světci : » Svatý Václave, nedej zahynouti nám ni budoucím! « Prosíme o přímluvu Pannu Marii a všechny svaté. Nechť je nám dána statečnost, které potřebujeme ve chvílích utrpení a bolesti. Zatím říkáme s Kristem : » Otče, je-li možné, ať tento kalich mě mine, avšak ne moje, ale tvá vůle ať se stane « (M t 26, 39). JOSEF V L K ÚCTA K BOŽSKÉMU SRDCI PÁNĚ Pohled do minulosti Vznik úcty k božskému Srdci Páně se uvádí obyčejně v souvislost se zjeveními Sv. Marie Markéty Alacoque (1673-74), francouzské řehol- nice z Paray-le-Monial. Ve skutečnosti je však její původ mnohem starší. Sahá až k samým počátkům křesťanství. Dá se říci, že je to květ vyrostlý přímo ze životodárné půdy Písma svátého. Základ, o který se tato pobožnost opírá, je mnohostranná Boží láska k nám. Knihy Starého i Nového zákona mluví v nejrůznějších obměnách o nevyčerpatelném zdroji milostí a prostředků spásy, který se pro nás skrývá v osobní lásce Spasitelově. Tato myšlenka, dotýkající se samého jádra našeho náboženství, se stala pro křesťanské spisovatele hned od prvních století velmi plodným námětem úvah. Díla církevních Otců jsou bohatá na příklady, obrazy a různá povzbuzení, jejichž cílem je upozornit věřící na bohatství milosti prýštící z probodeného srdce Kristova. Křesťanský středověk přijímá ochotně toto duchovní dědictví a obohacuje je o nové prvky. Rozjímání o nezměrných pokladech, obsažených ve spásném Božím úradku, vede k hlubšímu pochopení lásky Vykupitelovy a k většímu ocenění darů, kterých se nám od něho dostalo. První a největší dar Srdce Kristova je eucharistie, svátost lásky, v které nám zůstavil sama sebe. Tato svátost je však také zároveň památkou na umučení. Proto vedle eucha- ristické zbožnosti vystupuje do popředí též úcta ke Kristovu utrpení. T o se stalo zvlášť u prostého lidu přirozeným prostředkem k zvroucnění celého poměru k božskému Vykupiteli. Úcta k nástrojům umučení, k ranám Kristovým, zvlášť k jeho probodenému Srdci, vede přímo k uctívání jeho vykupitelské lásky. Tento středověký způsob úcty k božskému Srdci Páně dosahuje svého vrcholu v mystice sv. Gertrudy a Mechtildy. Pro Gertrudu je vzorem sv. lan, apoštol lásky, který spočíval při poslední večeři na Kristově srdci. Tento obraz, který zapůsobil hluboce již na Origena (kolem r. 200), doplňuje Gertruda v tom smyslu, že se sama připojuje k sv. Janu, aby mohla v duchu s ním prodlévat v blízkosti božského Srdce. Tam se občerstvuje její duše, tam nachází pravou nadpřirozenou lásku. Nové období v úctě k Božskému Srdci zahájila v novověku sv. Marie Markéta Alacoque, která jí vtiskla myšlenku smíru. Tato nová forma zbožnosti, připravená krátce předtím sv. Janem Eudesem, měla vyvážit lhostejnost a chlad, který se šířil z Francie po ostatním světě vlivem jansenistických bludů. Jansenismus byl přemrštěný myšlenkový směr, který místo aby lidi přibližoval k Bohu, oddaloval je od něho. Tam, kde se uchytil, mizel z křesťanského života pocit Boží blízkosti, a místo něho nastupovala myšlenka jeho nesmírného Majestátu a přísné spravedlnosti. Proti tomuto proudu staví sv. Marie Markéta obraz, kterého se jí dostalo v mystickém vidění. Je to obraz Srdce božského Spa132 [pageend4]sitele, zraněné a komnované trním. » Hle Srdce, které lidi tolik milovalo, a kterému se od nich dostává jen chladu, lhostejnosti a nevděku, a to i od těch, kteří zakusili zvláštních projevů jeho lásky. « Omilostněná řeholnice z Paray-le- Monial staví lidstvu před oči Boží lásku, zneu- znávanou a uráženou lidskými hříchy. Samozřejmou odpovědí na to je smír a dostiučinění, podávané svátostnému Spasiteli zvláště při tzv. » svaté hodině «. V hodinách adorace před svatostánkem se ponořuje sv. Marie Markéta — • a po ní záhy celý katolický svět — do Kristova utrpení, spojuje se s ním při jeho smrtelné úzkosti v Getsemanech a na kříži. Tato duchovní účast v utrpení Spasitelově má být náhradou za nevděk, lhostejnost a urážky, kterých se mu od lidí dostává. Rozjímání o zneuznané lásce Kristově však samo o sobě ještě nestačí. Je třeba též skutků pokání. Tak vznikají rozmanité smírné adorace, smírná svátá přijímání na první pátek v měsíci, obětování všech denních modliteb, prací a utrpení na smír a pokání za sebe i za jiné. Postoj Církve Úcta k božskému Srdci Páně nabyla vlivem sv. Markéty a několika horlivých kněží z Tovaryšstva Ježíšova (zvi. de la Colombiěre, Jean Croisseta, Josefa F. Galiffeta) v životě věřících takového ohlasu, že Církev musila brzy zaujmout k ní své stanovisko. Postoj Říma byl však zpočátku dosti zdrženlivý. Církevní vrchnost sice schvalovala všude se množící bratrstva a sdružení ctitelů božského Srdce, ale velmi se zdráhala dát této pobožnosti ráz všeobecnosti, tj. přijmout a doporučit ji za oficiální pobožnost celé Církve. Odmítala veškeré žádosti o zavedení liturgického svátku a vlastní mše svaté. Jedna knížka P. Galiffeta se dokonce z tohoto důvodu na nějaký čas octla v Seznamu zakázaných knih. První změna v tomto postoji nastala teprve za Klimenta V III., který povolil r. 1765 mši sv. s příslušným oficiem breviáře pro Polsko. Po tomto činu uplynulo však ještě plných 90 let, než byl svátek rozšířen Piem IX . (r. 1858) na celou Církev. Po Piu IX . však nastává veliký obrat. Pobožnost k Srdci Páně nabývá stále většího významu a dostává se jí vždy slavnostnějšího potvrzení. R. 1899 zasvěcuje Lev X III. celé lidstvo Srdci Ježíšovu, dává svátku vyšší liturgický stupeň a okružním listem (» Annum sacrum«) doporučuje zasvěcení všem věřícím. Pius X I. obdařuje svátek novými výsadami, zavádí nový mešní text i nové oíicium v bre- viáři, a zvláštní encyklikou (» Miserentissimus Redemptor«) vtiskuje tomuto dni ráz smíru a dostiučinění. Již v tomto papežském dokumentu se vyskytuje věta, podle které úcta k božskému Srdci Páně představuje » souhrn celého náboženství «. Připadlo však teprve Piu X II. za úkol, podat v novém okružním listě (» Haurietis aquas« r. 1956) podrobnější náčrt této synteze a postavit tak věřícím do jasnějšího světla pravý smysl a cíl této pobožnosti. Význam encykliky Pia X II. Zásah učitelské autority Pia X II. byl, jako většina jeho činů, vhodnou odpovědí na potřeby doby. Za jeho pontifikátu totiž úcta k božskému Srdci Páně dospívala k svému vrcholu, ale jevila též zároveň určité krize. Za války i po ní slavení prvních pátkú v měsíci, zavádění smírných adorací, zasvěcování rodin proniklo do celého světa, stalo se něčím úplně samozřejmým. Pobožnost se stala opravdu lidovou. Současně se však začaly ozývat kritické hlasy. Mnoho katolíků se začalo dívat — a zčásti se dívá dosud — na tento druh pobožnosti se smíšenými pocity: jedni se pohoršují nad kýčovými obrázky a sochami, jiní nad nasládlými písněmi, jiní jsou zase plní rozpačitosti, protože celá věc není ve shodě s jejich intelektuálním a citovým zaměřením. Z jedné strany vidí, jak jim Církev něco doporučuje a nabízí, z druhé strany však nevědí, co si s tím mají počít. Největší zásluhou uvedené encykliky Pia X II. je jistě to, že oprostil úctu k nejsvětějšímu Srdci Páně od veškeré dobové podmíněnosti (jako byla např. zjevení sv. Marie Markéty) a vymezil s jasností co největší místo, které jí patří v rámci Božího vykupitelského díla. Tím poukázal s důrazem též na význam, který jí přísluší v živote Církve a v životě každého jednotlivého křesťana. Podle tohoto papežského listu úcta k božskému Srdci Páně není jednou z mnoha soukromých pobožností, kterou je možno podle libosti přijmout, nebo odmítnout. Tato pobožnost patří k životu každého věřícího, protože se dotýká samé podstaty křesťanství. Kdo ji vidí ve správném světle, ví, že to není nic jiného než úcta k základnímu tajemství spásného Božího díla, úcta k milosrdné lásce trojjediného Boha vůči hříšnému lidstvu, která se projevila v nejvyšším 133 [pageend5]stupni v osobě Ježíše Krista. Je to odpověď člověka na tajemství Boží lásky, která neustále utváří, naplňuje a řídí veškeré tvorstvo. Pius X II. ve snaze o větší objasnění tohoto podstatného jádra pobožnosti se snaží ukázat její základ v pramenech víry: v Písmě sv. a v ústním podání. Mluví sice v encyklice podrobněji i o soukromých zjeveních sv. Marie Markéty, avšak význam, který jim přikládá, je vzhledem k biblickému základu podružný. Vzpo- míná-li jich, pak jen proto, aby uvedl jejich význam na pravou míru. Tato zjevení, praví sv. Otec, nepřidala k pokladu víry nic nového. Jejich cena spočívá spíše v tom, že obrátila velmi účinným způsobem pozornost lidí na tajemství milosrdné lásky Boží a dala její úctě vhodný symbol tělesného srdce Kristova. Jinými slovy, božský Spasitel Upozornil prostřednictvím řeholnice z Paray-le-Monial na něco, co zde již v podstatě bylo, co se však přechodně poněkud opomíjelo. Ve skutečnosti vidíme z citátů snesených Piem X II., jak je celé Písmo svaté Starého i Nového zákona jediným velikým svědectvím Boží lásky k nám. Bůh od okamžiku pádu prvního člověka připravuje spásu celého lidstva, vše zaměřuje k tomu, aby přivedl zbloudilé lidstvo k sobě. Jeho láska, zpočátku skrytá, vystupuje během dlouhých lidských dějin stále více do popředí, až konečně vrcholí v Novém zákoně a projevuje se přímo hmatatelně v osobě Spasitelově. Kvůli stručnosti neuvádíme překrásné výroky ze stránek bible. Vždyť konečně všechno, co Bůh mluvil nebo co vykonal pro nás skrze Ježíše Krista, je jediným nesmírným dokladem této lásky. Jiný bod, kterému se věnuje v encyklice co největší pozornost, je oprávněnost uctívání tělesného srdce Kristova jakožto symbolu lásky. Vyjasnění pojmů v této otázce je velmi důležité, protože bývá často pramenem všelijakých nedorozumění. Nechybějí ani za našich dnů ti, kteří by chtěli zatlačit Srdce Kristovo do pozadí a nastolit jen čistý kult Boží lásky. Sv. Otec si byl velmi dobře vědom těchto potíží, a proto se snažil postavit symbol božského Srdce do jasného světla. Jeho myšlenky se dají krátce shrnout takto : Naše úcta v této pobožnosti se vztahuje na skutečné fyzické srdce Kristovo, které je pro nás nejdokonalejším symbolem Boží lásky. Spojovat kult Boží lásky s uctíváním tělesného srdce Kristova je oprávněné, protože toto srdce (jakožto část jeho sv. těla) je srdce božské Osoby. Proto mu též patří vším právem kult klanění. Další důvod této úcty je veliká vhodnost, pro kterou se volí srdce jakožto symbol lásky. I když podle vědy srdce není vlastním orgánem citového života, přece je tomu tak v běžném lidovém pojetí. Lidský citový život se nezrcadlí v žádném orgánu těla tak dokonale jako právě v srdci. K těmto motivům přistupuje konečně svědectví křesťanské tradice, která spojovala od nejstarších dob kult lásky Kristovy s uctíváním jeho probode- ného boku a jeho nejsvětějšího Srdce jakožto symbolu lásky. Úcta k božskému Srdci Páně dnes Nynější sv. Otec Jan X X III. se ubírá v otázce pobožnosti k božskému Srdci Páně směrem naznačeným svými předchůdci. I jemu stejně jako jim záleží hodně na tom, aby se tato úcta šířila a aby přinesla všude jako svůj kýžený plod vzrůst lásky k Bohu a k bližnímu. Bylo-li kdy třeba volat po prohloubení a zvroucnění našeho poměru k Bohu, pak je to právě dnes, kdy tisíce duší podléhá materialistickému smýšlení a propadá nevěře a lhostejnosti. Proto též úmysl Apoštolátu modlitby, který stanovil sv. Otec na měsíc červen, je velmi aktuální. Podle jeho přání se máme modlit, » aby se úcta k nejsvě- tějšímu Srdci Páně šířila podle úmyslů Církve a pomocí prostředků odpovídajících smýšlení dnešního člověka «. Aby však tato úcta přinesla své plody, je zapotřebí, aby byla pěstována ve správném duchu. Je třeba přitom zdůraznit, aby v ní věřící hledali v prvé řadě ne své osobní zájmy (např. splnění určitých zaslíbení, vyslyšení v hmotných nesnázích), nýbrž růst v lásce ke Kristu a k bližnímu. Toto je požadavek, kterému se není možno vyhnout. Jen za tohoto předpokladu úcta k božskému Srdci Páně přispěje k naší vlastní spáse i k záchraně celého lidstva. Kristus Pán se ponížil pod anděly, aby nás uěinil rovnými andělům; kdo by se tedy pro Krista nepokořil? Kristus Pán byl ukřižován za naíe hříchy a hořký kříž svým milovníkům osladil; umřel a smrt usmrtil, abychom skrze něho žili. Kdo by tedy nemiloval Krista Pána? Kdo by netrpěl pro Krista? (Svatý Bernard) Nesyťte ducha ničím jiným než Bohem. Vymeťte a odmítejte vjemy věcí, a budete míti v srdci pokoj a usebranost. (Sv. Jan od Kříže) 134 [pageend6]USTANOVENI NEJSVĚTĚJŠÍ SVÁTOSTI. — Kodex Vyšehradský (korunovační evangeliář krále Vratislava) z doby před r. 1086 — pravděpodobně práce Sázavského kláštera (Božetěch?). Praha, Universitní knihovna. Nad obrazem latinský nápis : Kristus posvěcuje chléb, aby jím živil veky. Dole : Zevně smývá skvrny ten, který umývá srdce uvnitř. MODLITBA KUNHUTINA (viz str. 145) Vítaj, Králi všemohúcí, ve v Šech místech vševidúcí, vSech kajúcích milujúcí, věčný život dávajúcí ! VSeho kvítí kraSSe ktvúcí, všech světlostí více stkvúcí svým milým se zjevujúcí, je rozkošně kochajúcí ! Vítaj v núzi těšiteli, všeho hoře zbaviteli, vítaj, divný staviteli, i rozkošný krmiteli ! ■ Chvála tobě, Bože, z toho ježe činíš divóv mnoho divnú mocú slova tvého v rukú popa všelikého. Tu své divý ty zjevuješ, když nás hříšných navštěvuješ, chléb v své tělo proměňuješ, z vína svú Krv učiňuješ. V chlebnej tváři ty se skrýváš, božská světlost tu pokrýváš, cele v oplatce přebýváš, cele na zemi poěíváš. Ani na nebi jsi větší, ani v oplatce jsi menší, ani na nebi světlejší, ani v oplatce temnější. Na nebi jsi všecek zjevně, v oplatce jsi všecek tajně, jakož na nebi jsi slavně, takož v oplatce jsi divně. Tvé jest Tělo naplněno, divně když jest učiněno, mocným slovem usvaceno, věrným srdcem uchváceno. To každému jmieti za to, jež jest srdcem takéž vzato, jakož ústy vzemše sváto : Augustin jest svědek na to. Na to svědka slunce máme : kdyžto na ně vzpomínáme, mnoho paprsků vídáme, avšak jedno slunce známe. Když to bude rozlomeno, v mále částmi rozdrobeno, po všem světu rozděleno, vše křesťanstvo obděleno. Avšak proto není dvoje Boží Tělo ani troje : ve všech místech vše jedno je, tako věří srdce moje. Ten Chléb živý nejde dolů, na výsost jde k Otců domů, krmě jest všech apoštolů i všech svátých i andělů. Proto prosím, Bože, tebe,, živý i rozkošný Chlebe, abys otevřel dnes nebe, dal nám štědré dary z sebe. Dej důstojně tě vídati i důstojně přijímati, aby mohl ty s Matkou jmieti chvály z toho i vši světí. Rači ny dnes nakmiiti, živou krmí nasytiti, její silou posílili, její rozkoš v duši vliti. Daj nám za hříchy plakati a jich právě se pokáti, tobě z darů děkovati, tě vším srdcem milovati. Pro své svaté porození i pro těžké tvé truzení, pro žalostné prozrazení i pro křivé odsouzení, pro tvé nuzné roztažení, pro hanebné oběšení i pro hrozné okrvavení i pro krásy tvé zbavení, pro tvé hořké umoření, pro toužebné pohřebení i pro slavné tvé vzkříšení i pro divné vzpodvižení prosím, Bože, tvé milosti i veliké tvé štědrosti, abys zbavil škaredosti hříšné také i těžkosti. Dej života polepšení, zlé žádosti uhašení, pravé milosti rozžení a děl dobrých rozmnožení. Rači s námi tehdy býti když jest duši těla zbýti, a nás v hoře neuvodili, li že v rozkoš provodili. Daj nám s Matkou tě vidúce kralovati v tobě jsúce a tě v sobě víc jmajúce v rozkoši se kochajúce. Tě výše všech milujúce a ve zboží plavajúce, s svátými tě seznajúce a s anděly zpievajúce, všeho kvítí krašše ktvúce, veždy rozkošně živúce, nikdy neumierajúce a věčně se radujúce. Amen. 135 [pageend7]A L O IS R O ZE H N A L PRONIKANÍ NA VÝCHOD (idokončení) 6. Indie Zatímco Indonésie láká nesmírným a nevyužitým přírodním bohatstvím, Indie vábí komunismus svou chudobou. Indie je země obrovských protiv : nejen bohatých mahá- rádžů a pohádkových paláců, nýbrž i miliónů žebráků a lidí nemajících střechu nad hlavou ; nejen historického odkazu nejvyspělejších kultur, nýbrž i dnešní obrovské negramotnosti obyvatelstva a zaostalosti hospodářské. Hlavním nástupištěm komunistické revoluce měl být stát Kerala, nejmenší ze 14 států federace, kde se komunisté zmocnili vlády (5. dubna 1957 - 31. července 1959) : » Je to paradoxní, že stát nejvíce křesťanský z Indie (3.3 mil. křesťanů na 13.5 mil. obyvatel, 2 4 .4 % k 2 .6 % křesťanů v Indii), s nejmen- Ším počtem analfabetů (4 8 % v Kerale k 80% v celé Indii), je první, který se vzdal komunistické diktatuře « (16). Ve zprávě vyšetřovacího výboru Indické komise právníků (předseda Šri N . H. Bhagavatí, člen Nejvyššího soudu Indie) z 5. ledna 1960 bylo zjištěno : » V době komunistického režimu v Kerale došlo k hrubému a soustavnému porušování právního řádu, a to jak co do rovnosti občanů před zákonem, tak stejné zákonné ochrany. Bylo to úplné zvrácení práva, řádu a do očí bijící porušování právního řádu, jak jej má na mysli ústava « (17). Svržení komunistické diktatury potvrdilo, že měl pravdu spolutvůrce indické ústavy Rev. J. D ’ Souza S.J., který v době, kdy byl členem indické delegace u Spojených národů, měl v N ovém Yorku (4. prosince 1957) přednášku na téma : Duchovní síly v asijské politice. Dokázal v ní, že materialismus západního ražení nemůže trvale zapustit kořeny v zemí oddané celou svou podstatou duchovnu a metafyzice ; naopak pro lepší zítřek celého světa je třeba zduchov- nění Západu. (16) Informations catholiques internationales, Paris, 1958, No. 81, str. 17-18. (17) Journal of the International Commission of Jurists, Ženeva, 1960, No. 2, str. 203. Komunismus budující na třídní nenávisti je v rozporu s » myšlenkou bratrství, která zaručuje důstojnost jednotlivce a jednotu národa «, jak je vyjádřena v úvodu indické ústavy. Néhrú je agnostik, ale ve svém Životopise vyznává svůj názor o náboženství takto : » Vždy jsem věděl, že je v něm něco jiného, něco, co odpovídá hluboké a trvalé aspiraci lidí «(18). Naproti tomu Mahátma Gándhí byl náboženský idealista, kterému všechna náboženství byla stejně posvátná : » V domě Božím je mnoho příbytků a všechny jsou stejně svaté « (19). Gándhí zavrhl marxistickou teorii třídního boje, ale byl si vědom jeho nebezpečí : » Hladovějící člověk myslí především na to, jak by ukojil hlad. Prodá svou svobodu za ždibec chleba. Takové je postavení miliónů lidí v Indii. Pro ně svoboda, Bůh a podobná slova jsou pouhým seskupením písmen bez jakéhokoliv významu « (20). Komunisté to vědí, a proto se tak jednoducho nevzdávají : když neprorazí ideologií, snaží se prorazit obchodně : » Dnes obchoduje ČSSR se 112 zeměmi celého světa«(21). Když to nejde přes Keralu, tak se to zkusí prostřednictvím obchodní dohody : » Dne 3. listopadu 1960 byla v Praze podepsána tříletá obchodní a platební dohoda mezi ČSSR a Indií. Celkový rozsah výměny zboží dosáhne 400 mil. Kčs «(22). » V lednu bude v Mysore (Majsur) uvedena do provozu továrna na výrobu československých motocyklů Jawa 250 ccm a Jawa 500 ccm s roční výrobou 15 000 strojů « (23). Československý motocykl proti posvátné krávě — to je zkratka dnešního postavení Indie na rozcestí. Kerala dokazuje, že není správná marxistická teorie o vývoji skokem. Probírání se z dřímot celé země vyjadřuje indické příslo- (18) Informations Catholiques Internationales, Paris, 1958, No. 81, str. 17-18. (19) Harižán, 20-4-34, str. 73. (20) N. K. Bose : Selections from Gandhi, Nava- živan, Ahmedabad, 1948, str. 59. (21) Rudé právo 29. prosince 1960. (22) Rudé právo 4. listopadu 1960. (23) Č T K Information Bulletin, Prague, 8. prosince 1960. 136 [pageend8]v í : Není dobré budit lva, když spí. (Sojé hue sinhkó žagána thík nahín.) Mramorové mauzoleum Táž Mahal u města Agra je velkou chloubou Indie. Postavil je (1648) Šáh Žahán, pátý z velikých Moghulů na císařském trůně v Delhi (Dillí) jako nesmrtelnou připomínku své velké lásky ke královně Muntáž Mahal. Za měsíčního světla, odrážejícího se v řece Jamuna, jeho krása je nepopsatelná. Chruščovovi v r. 1955 připomínalo však jen tyranii zašlých králů. Ale indický básník Thákur Rabíndranáth nazval je » slzou lásky na skráni času «. A v tom je také jedna z příčin neúspěchu komunismu v Indii : uráží její kulturu. 7. Cizí studenti Nejistota politických, sociálních a hospodářských poměrů málo vyvinutých zemí ve všech světadílech je pro komunismus přímou výzvou k tomu, aby z těchto zmatků těžil a snažil se zavést napřed místní a potom světovou diktaturu. Poslední moskevské prohlášení komunistických stran naznačuje k tomuto přechodu státní moci dvě cesty : » Dělnická třída v čele se svým předvojem (komunistické strany) má v současných podmínkách v řadě kapitalistických zemí možnost na základě dělnické a lidové fronty a jiných možných forem dohody a politické spolupráce různých stran a společenských organizací sjednotit většinu lidu, dobýt státní moci bez občanské války a zajistit přechod základních výrobních prostředků do rukou lidu ... V podmínkách, kdy vykořisťovatelské třídy se uchýlí k násilí proti lidu, je nutno mít na zřeteli i jinou možnost přechodu k socialismu — to nikoliv pokojnou cestu ... V každé jednotlivé zemi je reálná možnost toho či onoho způsobu přechodu k socialismu určována konkrétními historickými podmínkami « (24). Z Československa se stala průmyslová velmoc, které Sovětský svaz používá jako kopí k proniknutí tam, kam by se sám nemohl dobře dostat pro svůj punc světového imperialismu. Proto také se Praha stala mezinárodním střediskem studentů, kteří na základě kulturních dohod jsou tam lákáni na studie : (24) Práce 6. prosince 1960. » Na československých vysokých školách studuje asi 2000 mladých lidí ze 46 zemí. Jsou to studenti z Albánie, Číny, Koreje, Bolívie, Brazílie, Barmy, Cejlonu, Francie, Chile, Etiopie, Iránu, Indie, Indonésie, Jemenu, Kolumbie, Mexika, Nepálu, Maďarska, Polska, Pákistánu, Japonska, Rumunska, SSSR, SAR, Súdánu, Peru, Uruguaye, Guineje, Islandu, Norska, Kanady, N D R, Jugoslávie, Finska a jiných zemí. Studují rok češtinu ve zvláštních kursech (Mariánské Lázně, Senica) a pak se účastní normálního vysokoškolského studia « (25). V letošním školním roce došlo však ke zvýšení počtu zahraničních studentů : » V roce 1959-60 na našich školách studovalo 2065 chlapců a děvčat ze zahraničí, a z toho bylo 1056 ze zemí Latinské Ameriky a málo vyvinutých zemí Asie a Afriky. V letošním školním roce k nim přibylo dalších 800 studentů « (26). Y Praze však nejde jen o získání akademického titulu, ale o přetvoření člověka : » Velmi závažným úkolem při výuce češtiny je výchovná práce mezi zahraničními studenty. Právě u těchto studentů je třeba, aby byli nenásilně, ale soustavně a důsledně seznamováni s přednostmi socialistického státu, aby se na vlastní oči přesvědčili o našem životě, aby měli možnost srovnávat. Společné návštěvy divadelního představení, výstavy, muzea, knihovny, vycházky Prahou i exkurzí do závodu nebo na stavbu může učitel češtiny využít nejen jazykově, ale i po stránce politické a výchovné « (27). Každý zahraniční student nemusí se sice stát komunistou, ale mnohý z nich se nezbaví komplexu vděčnosti k československému režimu ani po skončení studií, na nichž se měl lépe než jeho československý kolega : stipendium pro domácí studenty je totiž kolem 400 Kčs, kdežto zahraniční studenti dostávají 560 Kčs a někteří » vyvolení « až 1200 Kčs. S výsledkem převýchovy netřeba chvátat: » Přišel k nám kdysi černý mladík. Uplynulo 12 nebo kolik let, a ten muž se stal ministerským předsedou své právě osvobozené země. (pokračování na str. 142) (25) Č TK Information Bulletin, 25. ledna 1960. (26) Mladá fronta, Praha, 2. října 1960. (27) Vysoká škola, Praha, 1960, č, 7, str. 220. 137 [pageend9]JAN ČEP ZA P. J A K U B E M D E M L E M Právě za čtyři měsíce a čtyři dni po Janu Zahradníčkovi umřel Jakub Deml. Mám před sebou fotografii — • někdy z roku 1946 — na které sedí oba pod břízou tasovské zahrady, se skupinou mladých lidí. Oba se usmívají — Deml už s hlavou hodně nachýlenou, Zahradníček s vlasy prošedivělými — začal šedivět velmi brzo — ale velmi hustými. Jak prořídly ty vlasy, když se vrátil po devíti letech z vězení, a jeho úsměv — jakou ten prošel nepopsatelnou proměnou, jak hluboko se propadl! Osud obou básníků je příznačný pro nynější duchovní situaci naší země, ačkoli v něm lze jinak najít skoro tolik rozdílů jako podobností. Dělí je především skoro poloviční lidský věk, ale tato vzdálenost se lety zkracuje a smazává. Oba byli selskými chlapci z velkomeziříčského kraje, jehož obzory se vtiskly navždy do jejich představ a snů, jehož tvary se staly látkou jejich básnick-ého slovníku. Kdežto však Jan Zahradníček uzrával duševně už v proměněném ovzduší samostatné republiky, byl Jakub Deml vysvěcen na kněze a hledal svá duchovní příbuzenstva, svůj slovní výraz ještě za vlády, která se vydávala navenek za katolickou a jejíž hlavy užívaly přívlastku veličenstev » apoštolských «. — Toto nesnadné spojení »trůnu a oltáře « bylo po mnoha stránkách stále dědictvím absolutismu josefínského, za něhož se po prvé staly kněžské semináře ústavy státními. — Nynější » lidově demokratická« republika napodobuje tento vzor, ať vědomě nebo bezděky, ale s důsledností, o které se nesnilo bratru Marie Antoinetty. Generace Jakuba Demla byla už ostatně daleko od jistých českých kněží století devatenáctého, na kterých ještě ulpěl odlesk josefínského osvícenství. Šel na kněze nejenom na přání matčino, jak se stávalo tak mnoha selským synkům, ale s vědomím skutečného povolání, od kterého se nikdy neodchýlil. Otokar Březina, s kterým se seznámil velmi brzo — byl právě o deset let mladší — ho utvrzoval v jeho rozhodnutí, ale zároveň ho podporoval v jeho povolání básnickém, které se probouzelo takřka současně. Tím není řečeno, že by se byl Demlův osobní a kněžský život obešel vždycky bez krizí a bez nárazů. Jakub neměl povahu od přirozenosti snadnou : byl nesmírně citlivý a zároveň prudký ; obraznost a slovo ho často zavedly dále, než původně chtěl, a všecko se nedalo včas napravit jeho pověstným osvobozujícím smíchem. U ž samo spojení básníka a kněze v jedné osobě je spojení nesnadné, přes jistá slavná jména, která se tu mohou citovat: sv. Augustin, Ambrož, Bernard, sv. Jan od Kříže. — Buď jak bud, nebylo to snadné těm několika venkovským kaplanům a farářům, které známe z dějin české literatury, ať už se jmenují Třebízský, Kosmák, J. Š. Baar nebo jinak. Deml stál vždycky opodál všech literárních skupin, i tak zvané Katolické moderny, představované Sigismundem Bouškou, Xaverem Dvořákem, Dostálem-Lutinovem, a jejíž název ostatně vymyslil, možná trochu potměšile, nekatolický kritik F. V. Krejčí. M o- dernismem se tenkrát označovalo exegetické a theologické hnutí, jehož zastánci, na příklad Francouz Loisy, se s Církví rozešli. — Nutno jinak uznat, že theologie ve vlastním slova smyslu nebyla vždycky nejsilnější stránkou českých kněží-literátů. Důležitou událostí v Demlově životě — hned po přátelství s Otokarem Březinou — bylo seznámení se staroříšským Josefem Florianem, českým žákem Léona Bloy. Deml u něho poznal hlouběji jak středověké mystiky, tak moderní francouzské katolíky od Ernesta Helia a Léona Bloy až ke Claudelovi a Peguymu. Florianova Stará Říše představuje sama v sobě důležitou kapitolu moderních českých kulturních dějin, kapitolu, která si zasluhuje, aby byla jednou napsána. Leccos z tehdejších objevů, podnětů a tendencí Josefa Floriana a jeho prvních přátel se dá ovšem vysvětlit současnou českou i evropskou kulturní a politickou situací, ale to nejdůležitější se patrně vstřebalo během dalšího vývoje a stalo se samozřejmým u generací pozdějších. Florian sám ostatně zaujal časem kritičtější odstup k jistým unáhleně apokalyptickým perspektivám Bloyovým a byl schopen chápat i duchy založení značně rozdílného. V době, kdy se poznali Florian a Deml, mohla být jejich spolupráce jenom dočasná; jejich povahy, způsob jejich myšlení a cítění 138 [pageend10]se daly těžko smířit natrvalo. Sešli se po druhé až mnohem později, když se Jakub Deml nadosmrti usadil v rodném Tasově, v oné vilce na konci vsi, obklopené zahradou, která byla napolo lesní strání. Návštěvami se tam ostatně netrhlo, hlavně v létě. — »Pan Březina«, jak se říkalo u Demlů, tam měl svůj stálý pokoj, a jednou se octli ve velkých rozpacích, když měli najít postel pro F. X. Saldu, nebo spíš pro jeho metr devadesát. (Ještě v posledních letech dvacátých mluvil Salda v svém Zápisníku o Demlovi a jeho poezii, která je » zpěvem tak mámivým, až srdce usedá«. — Bohužel pohněvali se brzo potom, když Deml uveřejnil » M é svědectví o Otoka- ru Březinovi «.) Ze se nakonec rozhodl Deml usadit jako kněz na odpočinku v rodné vsi — po několika letech bezradné těkavosti — nebylo u něho ani pouhým gestem, ani výsledkem nějaké ideologie, která si později dávala u nás i jinde všelijaká jména. Nebyl vyznavačem nějaké »rodné půdy« nebo soběstačných selských tradic. Byl především visionářem a básníkem křesťanského společenství duší, a toto společenství, toto »obcování svátých «, jak se říká v katolickém krédu, se pro básníka Demla vyjadřovalo především hloubkou rodových souvislostí duchovních. Ale protože může lidská duše žít na této zemi jen ve spojení s tělem, poněvadž se poznává s druhými v svém pozemském a tělesném příbytku a tvaru, jsou cesty lidských setkání nejprve cestami této země. Zůstávají do nich vtisknuty až do konce časů stopy těch, kteří po nich kdy prošli se svým osudem, a my, kteří přicházíme po nich, klademe nohy do jejich šlépějí. Všecky stvořené tvary jsou obrazem skutečností neviditelných, a víc nežli pouhým obrazem: jsou jejich tělem, z kterého vyzařuje na okraji světlo nesmrtelné, světlo, které je jejich vlastním dorozumívacím jazykem, jakousi začáteční přítomností vlasti věčné. To byla základní intuice básníka » Prvních světel «, jako pozdějších » Mých přátel « a » M iriam«, jako přízračného » Hradu « a » Tance smrti «. Bylo to vidění osobité, vtělené ve výraz neobyčejně konkrétní. Každé Demlovo slovo, každá metafora se dají takřka ohmatat, a zároveň znějí melodií, která přesahuje z prostoru těla a smyslů do jakéhosi jiného prostoru, který nemá obrysů a hranic ; bez kterého by nebyly věci tím, čím jsou, ale kterých on v jistém smyslu potřebuje, aby mohl být — nebo spíše, aby se mohl sdělit. Akt stvoření je výrazem lásky Boží, a slovo básníkovo je jeho obrazem, nebo spíše prodlouženou analogií. Je to básnické vidění, které se nedá odloučit od autentické zkušenosti křesťanské víry, ba nutno říci víc : které předpokládá intimní zkušenost kněžskou.— Málo znali Jakuba Demla ti, kteří se ho pokoušeli jednu dobu zneužít jako ozdoby tak zvaných vlasteneckých kněží. Poslali k němu zajímavého vyjednavače, který se několikrát sám prohlásil jeho obdivovatelem, ba žákem: V ítězslava Nezvala. Demlova ctižádost však byla zřejmě jiného druhu. Neodvážili se mu mstít za jeho odmítnutí, aspoň ne příliš přímo. — » Literární noviny« dokonce přinesly krátkou zmínku k jeho osmdesátinám — v které ostatně z Demla básníka moc nezbylo. — Také o jeho smrti se stručně zmínila » Lidová demokracie «, a opět » Literární noviny « osmi řádky na poslední straně čísla z 18. února. Lze si vysvětlit jenom hrubým omylem v interpretaci jeho života a díla, že nepochopili od začátku, že jeho místo je jinde nežli po boku Plojharů, Stehlíků a Benešů : v hlubokém společenství s utrpením těch, kteří seděli na lavici obžalovaných a byli potom odváděni do vězeňských cel ; s němou bolestí těch, kteří musejí mlčky snášet, jak se znetvořují a tupí nejdražší a nejvznešenější skutečnosti jejich víry. Snad mohl ještě pohlédnout do očí Jana Zahradníčka a vyměnit si s ním vzkaz svrchované naděje. Nad přízraky Hradu a Tance smrti viděl už — záři nového svítání, které proniká i do nejtemnějších koutů našeho času. 139 [pageend11]Naše povídka MOJI PŘÁTELÉ Tázal jsem se květin, kde myšlenky jejich jsou nejzdravější. A odpověděly : Na hrobech ! I optal jsem se jich rychle, kde se jim nejlépe odpočívá. A odpověděly : Na oltáři! M ateřídouško, nevidím tě, tolik jsi se ztratila ve svém okolí, ale jako bys jenom ty voněla ze šatů léta, přítelkyně pasáčků — moje myšlenka není o nic méně ztracená a já nevěděl, že tě budu někdy zváti Sestrou! Těžký jest kalich tvůj, Z vonku, příliš jsi jej nalil modří ocele, spravedlivče. Vítám tě, sestro Charpo, ti, kdož nerozumějí bolesti mé, myslí, že nemluvím jedině k tobě, tuto chvíli. Klasy nad tebe se vypínají, ale bez nás nebylo by utěšeného pohledu do stebel a pěkně se neseme na hlavách ženců a svědčí nám u polních křížů nad klekátkem. Děkuji ti za pozdravení, sestro K opretino, srdce tvé je zlaté a ostatní tělo tvé je tělo těch nejmenších andělíčků — nezapomeň na mne. Blatouchu, příteli včel, služebnic oltáře, bez tebe bych nerozuměl proroctví, jež d í : Máslo a med jisti bude, aby uměl zavrhnouti zlé a vyvoliti dobré. Na místech, která nevysýchají, když všichni tvoji bratři a sestry hynou žízní, blyskotá kalich tvůj hlubokým leskem zlata jako kalich mešní o Božím těle, a člověk se chvěje, že tvoje poupata každým okamžikem mohou rozpuknout a že se při tom stane veliké zjevení Krásy. Pelyňku, připíjím ti na bratrství, jsi nenápadný jak babička-kořenářka a připomínáš mně starce předmodliče, patriarchálních způsobů, mystiky vesnice, jejichž hlas kráčel z dávných staletí, když ve shromáždění nebožtíkových přátel, v domě utichlém, kdy při každém otevírání dveří čekali jsme návštěvu některého zvěčnělého z našeho rodu •—• v jizbě nezvykle osvětlené řídili noční pobožnost. Jinak znají nás děti (když jim k nám zaletí míč) a přítel nemluvňátek : heřmánek. Blíne, oněmlý pěvce Sodomy, tvé zraky jsou vypáleny, a kolem hlavy tvé plazivě krouží šílenství, pentle mdloby a nekonečných závratí — ty nejsmutnější ze všech, protože člověk potěšit tě nemůže ... Boží dřevče, není s tebou řeči na hřbitově, ale ze všech květin pamatuješ nejvíce; ó bratře, každý návštěvník utrhne si tě, mysle na cosi jiného, a marně se skrýváš v posledním koutku zahrádky. Černý kořene, není možno, aby ses tady tak roztahoval, přece pamatuj, že jsi tu hostem, babičky také nejsou samojediné na světě. K opřivo, aspoň v tom jsi dobrá, že housátka krmíš, nehledíc na to, čí jsou. Také plešatcové — hm, hm, ano, to jsem chtěl říci: upadneš-li v pokušení, abys pohrdala duší svou, vzpomeň si vždy na své jaro, kdy tvé sestry zůstávaly opatrně v zemi, čekajíce, až to bude jistější — a na toho, jenž své hosty sbírá už jen na rozcestí a za ploty. Soňo ! Bodláku, furiante, bud zdráv! Co si má počít láska zhrzená ? Pivoňko, v měsíci zasvěceném Božskému Srdci rozjímáš o velikém tajemství granátů a planouc stínem, umožňuješ našim oěím, aby patřily do slunce Eucharistie. Tváře dívek blednou. K arafiáte, jest muž či žena, kteří by ocenili krásu bez protějšku ? A uvažují o našem osudu, dávají-li nás na prsa komukoliv ? A co má naše inspirace společného s veřejnými záležitostmi ? M aceško, nikdy ses mi nehodila do kytičky, ale kdyby Smrtihlav neměl bytosti, která jej miluje, nežil by už. Kdož pak zná všechna tajemství N oci! Sasanko, jaký jest pohled čtrnáctiletých dívek, které umírají na souchotiny? Svízeli, taková uhodila parna, že pomřely všechny květy v zahradách a o Nanebevzetí Panny Marie měly oltáře zůstati pusté. Zželelo se mi oltářův a líto mi bylo těch, kdož v okrasu jejich už nedoufajíce, věsili hlavy; i vyšed do širých polí, dlouho jsem šel a hledal, květů však nikde nebylo. I šel jsem až na místo v trati, neztráceje mysli, a tam na mýtině, u rokle, v košatém keři hlohovém, tam jsem tě našel. Souhlasils. Hloh se bránil, zaplatil jsem mu krví. Odnesl jsem tě v náručí. Cestou jsem 140 [pageend12]potkal několik žen, šly už domů, donesše oběd žencům ; usmály se přátelsky, myslíce si snad, že každé moje bláznovství končí, ne-li dobře, tedy aspoň s lítostí. A ráno — pamatuješ ? všichni se divili té vůni a velikým kyticím slunce mezi šťastnými svícny, jejichž nahota tak byla zastřena a zdi chrámové otřásaly se písní, a jeden smysl její také b y l : Maria, pro Tebe vždy se musí najiti květů, a my do dneška nevěděli, že i ty naše jsou tak nádherné! L ekníne, Tvůrce asi věděl, že by labuť zhynula tesknotou, kdyby neměla příkladu v tvé kráse. SÍTINO, tam kde stojíš, nějaká hvězda dopadla s nebe, až to vyšplíchlo. Bramboříku ale copak ti udělal člověk, že se tak durdivě od něho odvracíš ? Až budeš starší, příteli, poznáš, že lidé ubližují nejvíce z nevědomosti. Janovče, co by byla platna sláva, kdybychom ji neměli komu dát ? Láska ovšem může žiti také nepochopena. Palmo, žalářem je tvůj skleník; prchni, prchni do zemí, které tebe zasluhují! Palma : Jenom kdo svou volnost tlumí, hymnům našim porozumí. O bičování Platan sní. Dítě narozené po smrti matčině, O cÚne, svíčičky na hrobech chudých lidí — co je tady plátno slovo ? M uchomůrko, rozličné bytosti mají rozličné nástroje : zuby, spáry, kopyta, krunýře, bodliny, rohy, křídla, osudné pohledy, vůně, slova a tak dále. T y máš svou krásu a jed. Krásu pro rozkoš a jed pro obranu. Obé ti dal Bůh, chval Ho za to. — Anebo jsi se stkvěla na větvích stromu, který stál uprostřed Ráje ? Tvé jasy tomu nasvědčují. Ale žes přišla na tato místa ? A že by uštknutí hadí utkvívalo v tolika pokoleních ... ? Snad se mýlím, snad se mi něco zdá ... ? » Světla denního v mém domě věčně nezachce se tobě — « Odkud přichází tento hlas ? Z tohoto kapradí ? z tohoto mechu ? Och, jak je sladký! L a n ýži, jsi takový hloubal, pověz nám tedy, kolik asi času jest potřeba, než jádro vlašského ořechu vzroste na lidský mozek ? čjaiOuk Penú JR 141 [pageend13]rozhledy KOSMONAUT A VÍRA V BOHA Byl to tedy sovětský člověk, který první se šťastně vrátil z vesmíru. Je sice pravda, že mnohým na Západě nebylo zcela jasných několik okolností stran této cesty do vesmíru : napřed se říkalo, že Jiří Gagarin přistál i s korábem, potom, že se spustil padákem ; Gagarin vyprávěl, co vše viděl : Kongo potřísněné krví imperialistů, velké čtverce kolchozových polí, ornou půdu i luka, obrysy Kremlu — potom, že to vše viděl jen v televizi ... Gagarinův koráb byl řízen ze země, kdežto Američan Sheppard, který konečně se také vznesl, byl schopen úplně všechno řídit sám ... Jak se dalo čekat, komunisté svůj úspěch ocenili ne jako triumf lidské vynalézavosti a i jisté sportovní odvahy, nýbrž v první řadě ho využili ke své propagandě. K propagandě politické vůči méně vyvinutým zemím, na něž kosmonaut měl zapůsobit. Neřeklo se, zdali snad zdařený let do vesmíru nepředcházelo mnoho pokusů provázených nezdarem — pro materialisty člověk nemá cenu ; ostatně britský komunistický deník Daily Worker se první pochlubil odhalením, že syn- leteckého konstruktéra Iljušina byl před Gagarinem ve vesmíru a nevrátil se v normálním stavu. Sověty nepověděly, že splnění nacionální ctižádosti — být prvním — bylo vykoupeno nesmírnými oběťmi, které udržují komunistické země s vyspělým těžkým průmyslem na úrovni méně vyvinutých zemí co do lehkého průmyslu. Správně to řekl kterýsi západní politik : Nám je milejší dopřát víc pohodli občanům, než promrhat miliardy na pokusy konané čistě z prestiže, abychom byli první. — Let kosmonauta neočistí sovětský režim, neospravedlní krvavou cestu násilí, otroctví a barbarství, kterými je potřísněno 44 let jeho dějin a kterými se ubírá dál šlapaje důstojnost a svobodu občanů, svých poddaných, obětí svého kolektivu. A ostatně nezapomeňme, že touha proniknout do vesmíru plyne z komunistické a marxistické ideologie : je to jen další projev vyvyšování a expanze hmoty, jejímž nej vyšším stupněm je člověk. Úspěchu sovětské vědy a techniky komunisté využili též k propagandě protináboženské. Na příklad ještě 12. dubna — v den, kdy se Gagarin vznesl a vrátil na zem — pražský rozhlas vysílal báseň jakéhosi Michaela Sedloně » Astronaut «, která začíná : (idokončení ze str. 137) Pokrokovým ministerským předsedou, samozřejmě. Je to Sekou Touré, ministerský předseda Guineje. Nezveme sem studenty z koloniálních zemí z dobročinnosti « (28). (28) Zemědělské noviny, Praha, 11. dubna 1959. » Kdo jsem ? Já nejsem bůh ... « V Rozhovorech s posluchači 13. dubna uvedli jednoho posluchače, který si v netrpělivosti ulevil lehkomyslným užitím slova Bůh, ale pak se honem opravil : » ... vlastně jakýpak Pán Bůh, ode dneška major Gagarin ... « A Ivo Štuka končil svá nedělní Živá slova rouhavým : »Člověče komunismu, buď vůle tvá jako v nebi, tak i na zemi ... « Je pravda, technika může vyvolat pokušení proti víře v Boha, ale jen povrchní a dětinský pohled na věc může vést k závěru, že by mezi vědou a vírou byl neslučitelný rozpor, že se navzájem vylučují. Křesťanství nekáže duševní a rozumovou nečinnost, není přesvědčením lidí bez zájmu o vnější svět a jeho zlepšení. Poznávat věci, jednat, je pro katolíka požadavek víry a lásky, aby hleděl poskytnout všem lidem bez rozdílu životní podmínky, které jsou co nejvíce ve shodě s jejich důstojností, jejich původem a cílem. Technika sama, bezmocná proti úzkosti a strachu, že její pokrok pohltí a udusí člověka, nachází ve víře odvahu a klid jít bez zastávky dál, nebát se energií, jež snad odhalí ; víra nabízí technice útěchu, že ji dovede zvládnout a učinit z ní nástroj k dobrému. Technika je proti mravnímu zlu bezmocná; ve víře má dostatečnou sílu bojovat proti zlu a vítězně je přemáhat. Víra osvobozuje techniku od otroctví pokroku považovaného za poslední cíl, kterému se musí podřídit vše, i člověk sám ; víra určuje technice a jejím objevům rytmus odpovídající lidské důstojnosti. Technika je bezmocná proti smrti; ve víře se před ní otvírají obzory nového života bez konce ; víra učí technického pracovníka, že toho života dosáhne tím, že bude pracovat za dosažení pokroku. Zdar letu do vesmíru potvrzuje duševní schopnosti člověka, které nutně třeba připisovat jeho duchové podstatě, hmotu převyšující po všech stránkách, kterou mu dal Stvořitel. Úspěch je novým uskutečněním rozkazu : » Podmaňujte si zem i! «, jak ho člověk dostal od Boha a který uskutečňuje k cílům, jež Boží prozřetelnost předvídala a zamýšlela. Nedá se upřít jistá chronologická a dějinná shoda jednostranného technického pokroku a nedostatku náboženství nebo lhostejnosti vůči němu v Sovětském svazu i ve velkých skupinách západního světa. Pochází to z mnoha příčin : dá se to pochopit lidskou omezeností, ale též nedostatečnou péčí o náležité prohloubení znalostí víry, ustrnutím na úrovni dětí, které si pak se složitější otázkou pro svou víru nevědí rady. Byl by to ale velký a naivní omyl, tuto shodu vykládat jako příčinu a účinek, že by totiž pokrok techniky vylučoval víru v Boha. Sám obsah víry to vyvrací : víra a technika se pohybují na dvou odlišných úrovních. A konečně vyvracejí to velké postavy opravdových vědců : kdykoliv objevili nové skutečnosti po staletí neznámé, považovali za samozřejmé sklonit se před tím, který byl jejich původcem, Stvořitelem : oni vědci tyto skutečnosti nevytvořili ; byly zde a oni je objevili, odhalili. Podobně Gagarin vesmír nevytvořil, nýbrž jím jen letěl, on kosmonaut ve stvořeném kosmu » plaval«. Víra v Boha se tedy nijak neotřásla, když se so142 [pageend14]větskému bezbožeckému režimu podařilo poslat člověka do vesmíru dříve než jiné státy, které se někdy i veřejně Boha dovolávají. Vědecké bádání a úspěch v něm není výsada a monopol věřících : jsou to vlastnosti rozumu a ovoce lidské námahy. Vědecké bádání a úspěch jsou přirozený dar, který Bůh velkomyslně dopřává každému čllověku. Země dává chléb i vrahovi. Kdo se Bohu rouhá, vidí ráno nad sebou totéž slunce jako ten, kdo k němu spíná své ruce k modlitbě. Je posláním člověka dobývat svou prací bohatství hmotné a činit z něho nástroj k svému blahobytu. Tím, že člověk zkoumá a podmaňuje si meziplanetární prostory, uskutečňuje Boží rozkaz. Třebas je sovět nebo bezbožník, plní vůli Boží, aniž si toho je vědom, aniž to chce. Na tuto mravní, cele lidskou stránku pokusů dobýt vesmíru, na to, že i úspěchy lidí v tomto směru nijak nevyvracejí pravdy víry, poukázali oba papežové naší doby. Pius XII. pravil 20. září 1956 mj. tato slova : »Tváří v tvář novým objevům, které přispívají k většímu rozumovému rozvoji lidstva, člověk musí zaujmout správný postoj, musí prohloubit poznání sebe samého a Boha, aby pak sebe postavil na správné místo do rámce stvořeného světa a aby lépe měřil význam svých činů. Společné úsilí lidstva pokojným způsobem dobýt vesmíru, by mělo především vtisknout do srdce lidí vědomí společenství a solidarity, tak aby všichni více v sobě živili vědomí, že tvoří jednu velkou rodinu a že jsou děti jednoho Otce. Nejodvážnější průzkumy vesmíru vnesou mezi lidi jen nový kvas rozdělení a nesvornosti, nebudou-li provázeny hlubší úvahou a uvědomělejším postojem lásky k vyšším zájmům lidstva. « Tedy každá cesta k pravdě, i vědecké, je cesta k duchovní skutečnosti člověka a života. A Jan XX III. při audienci ve dnech, kdy Sověty činily poslední přípravy k svému letu, řekl : » Nejednou každý z nás zaslechne hlas, že nebe je úplně uzavřeno, že není možný žádný styk mezi nebem a námi na zemi, že vše to, čemu jsme se učili o svém původu a posledním cíli, vyvrátil pokrok a technické objevy ; objevy, které se pokoušejí o cesty do hvězdného protoru a hledí tam upevnit stanice, aby tak změnily tu lhostejnost a nepřátelství nebes vůči nám. Vědecké objevy jsou krásná věc, je pěkné to, co člověk dokáže svým důmyslem — než při tom při všem je nutné zachovat správnou míru. Pohlédneme-li pak k nebi, tu nám všechny objevy a úspěchy jen dokazují, že svět i vesmír jsou v rukou Božích a že soulad ve vesmíru, který lidé objevují, jen vypravuje Boží slávu a velikost. Jistě uslyšíme leckdy věci, které jsme dříve neznali, ale konec konců to budou věci, které dřív z nebe sestoupily na zem, které jsou odleskem všemohoucnosti a moudrosti nebeského Otce ; vznešená křesťanská nauka tedy konec konců stanoví základní prvek pro každý opravdový objev : jednotu jazyků, srdcí, citů ; učí nás pravému cíli našeho života : Veritas Domini manet in aeternum. Pravda Páně trvá na věky, a ani ty nejodvážnější lidské objevy ji nevyvrátí. « RUSKÁ PRAVOSLAVNÁ CÍRKEV Na protikatolické koleji ? Anglikánský primas Anglie dr. Fisher se ještě nevrátil ze své cesty po Blízkém východě, a už jsme slyšeli, že moskevský patriarcha Alexij cestuje v jeho stopách, aby tak zahladil dojem jeho návštěvy. Dr. Fisher ukazoval církevním hodnostářům Blízkého východu na Západ, zvláště k Římu, kam jako vzor všem sám zajel, kdežto moskevský patriarcha jim měl připomenout, že Moskva je stále ještě přirozeným útočištěm pravoslavných a sloupem pravoslaví. Byla tedy cesta moskevského patriarchy zaměřena proti anglikánskému arcibiskupovi, nebo spíše proti Římskému stolci ? Pozornějšímu pozorovateli neunikne, že v postoji vlivných hodnostářů moskevského patriarchátu vůči Římu se něco změnilo. Protože však k nám zprávy přicházejí jen kusé, dá se o nich jen velmi nesnadno soudit. Proto uvádíme alespoň fakta a pak jakýsi přibližný úsudek. Když v létě r. 1959 jeden z vysokých činitelů ruských katolických kruhů pařížských navštívil bývalého metropolitu Nikolaje krutického (Jaruševiče), jemně mu naznačil, že by snad bylo pro pravoslavnou církev lépe, neplýtvat silami v protikatolických článcích. Metropolitova odpověď překvapila. » Všimněte si, « řekl, » že už několik let nic takového nepíšeme. « A bylo to skutečně pravda. Metropolita Nikolaj dosti často dlel za hranicemi a mohl si ověřit, že podobnými útoky jen ztrácejí na Západě sympatie. A přece vláda mu dovolila cestovat za hranice anebo ho tam dokonce výslovně poslala jen proto, aby sympatie Sovětskému svazu získal. Poslední protivatikánský článek napsal v říjnu r. 1954 laický profesor leningradské Duchovní akademie A. Ivanov o obsazení Cařihradu latinskými vojsky r. 1204 a rozvinul toto téma na deseti stránkách: Dějiny nám říkají, že křižáci si v Cařihradě počínali jako v obsazeném nepřátelském městě, a snad i o znánko hůř (srov. Leclercq, Byzance, DACL I, 1435). Po přečtení uvedeného článku chápeme poněkud, proč Řekové stále ještě na tuto událost vzpomínají a připomínají, že mají se Západem nevyrovnané účty v dějinách. Několik takových epizod se v dějinách při dobré nebo zlé vůli vždycky najde, ať již z jedné nebo z druhé strany ; nesvědčí to ovšem o vysokém stupni ekumenického smýšlení profesora Ivanova, že podobný článek napsal a uveřejnil. Ivanovův článek nebyl ojedinělý, končila jím jen dlouhá řada jiných. Tak r. 1948 bylo napsáno patnáct protikatolických článků — vždy v Žurnále moskevského patriarchátu, r. 1950 osm ; 1951 jednáct; 1953 tři ; 1954 pět. Toto nevraživé postavení začalo tehdy, když ruský patriarchát s pomocí a pravděpodobně pod nátlakem vládních kruhů zabral pod svou pravomoc uniatské diecéze na Ukrajině. Oč přátelštější byl by vzájemný poměr křesťanů, kdyby se jim do jejich styků nepletla národnostní politika jednotlivých států! Jak se vytvářela církevní situace mezitím v Moskvě a v Rusku ? Církev pravoslavná nabývala stále více 143 [pageend15]vlivu, protože obyvatelstvo se k ní obracelo ve svých duchovních potřebách a podporovalo ji. Nepochybně znakem této síly je i to, že si dovolila vyobcovat z církve bývalého profesora bohosloví, jinak vědecky velmi zdatného, A. Osipova, který odpadl, protože, zdá se, měl potíže s manželstvím, a přešel do řad protináboženských propagandistů. Jiným příznakem síly a vlivu pravoslavné církve bylo státní organizování protináboženské propagandy od r. 1954. Po čtyřiceti letech tvrdé komunistické praxe, po čtyřiceti letech vlivu a úspěchů marxistické a bezbožecké nauky, náboženské přesvědčení mezi lidmi jako by se ještě utvrdilo a ohrožuje podle všeho samu existenci a postavení bezbožecké nauky a nutí nejen k zostření protináboženské propagandy, nýbrž i k některým dosti násilným zákrokům. Význačný římský katolický časopis Civiltá Cattolica vypočítává některé z nich. Věřící, a to pravoslavní, jsou pronásledováni pro své náboženské přesvědčení, některé kláštery, zvláště na bývalém rumunském území, početné kostely a modlitební domy byly zavřeny, dva semináře, kyjevský a stavropolský, přestaly učit, jistě ne z nedostatku povolání. Tedy komunismus útočí proti pravoslavné církvi jako proti každému jinému náboženskému vyznání. Zastává se sekt nebo menších náboženských společností jen tam, kde jich může využít proti větším. Kromě toho režim využívá pravoslavné církve ke svým politickým účelům. Církev sice může vydávat jeden náboženský časopis v nákladu, který stačí na to, aby jej poslali biskupům a zájemcům za hranice, ale vykupuje si toto právo tím, že v něm otiskuje deset až dvanáct stránek článků propagujících komunistické mírové hnutí. Bývalý metropolita Nikolaj tuto hlídku vedl svým způsobem a ponenáhlu z ní protipapežské referáty vystrnadil. Po jeho odchodu, ať již dobrovolném, anebo (podle všech náznaků spíše) nuceném, protiřímské zahrocení se zase projevuje, a nové osobnosti takovými články platí své jmenování na odpovědná místa. Od r. 1954 se začala organizovat nová vlna protináboženské propagandy. Tato propaganda se jen velmi málo dotýkala církve samé, byla zaměřena především proti náboženským názorům všeobecně. Církev si šla dále svou cestou a na propagandu reagovala jen dosti mírně. Pravděpodobně úspěch této akce zůstal nevalný. Chtěla-li tedy komunistická strana uplatnit svůj vliv, musela to udělat prostřednictvím vládních orgánů uvnitř církve. Tehdejší ministr pro záležitosti pravoslavné církve, G. Karpov, se jim zdál příliš liberální a byl nahrazen Vladimírem Kurojedovem. Čekalo se, co z té změny vzejde a v jakém smyslu se církevní politika změní. Jak se dalo od komunistů očekávat, nastal obrat k horšímu. Zřejmě začal nový nátlak na církev, tichá úřední činnost, o které nic neproniklo na veřejnost, a tak ani nevíme, v čem ten nátlak spočíval. Musil však být dosti silný, protože pravoslavná církev proti svému tradičnímu postoji se rozhodla, že bude reagovat, že se bude hájit. Tak patriarcha Alexej na květnovém mírovém sjezdu v Moskvě přečetl proslov, ve kterém představuje pravoslavnou církev jako instituci, která si během dějin získala velké zásluhy o politické vytváření ruského státu, a že církev pokračuje ve své spolupráci, přestože v mnohých kruzích není pochopena. Měl by se na ni brát přece jen větší ohled. Bylo to skoro jako by říkal: » Vy nás budete učit vlastenectví, vás ještě vůbec nebylo, a my jsme již byli vlastenci prvního řádu! « T o bylo ovšem pro komunisty trochu mnoho. Zvláště když projev byl pak uveřejněn v Žurnále moskevského patriarchátu, a to na stránkách úředně vyhrazených šíření sovětského míru. Za jeho sestavení a uveřejnění byl činěn odpovědným metropolita Nikolaj. Proto, a snad i pro jiné věci podobného rázu, byl donucen vzdát se všech svých funkcí. Tato okolnost mu ovšem získala velké sympatie za hranicemi a nepochybně i doma, kde patriarcha ho nijak nevylučuje ze společenství při bohoslužbě. Vůbec bychom se nedivili, kdyby si ruští biskupové při příští volbě dodali odvahy a zvolili patriarchou právě jeho. Napsalo se, že byl » na svou žádost zbaven funkcí«, jeho dědictví bylo rozděleno, krutický titul má teď dosavadní metropolita leningradský Pitirim (Sviridov), kdežto vedení vnějších vztahů pravoslavné církve převzal mladý, jednatřicetiletý, nově vysvěcený biskup podolský Nikodim (Rotov). Také redakční komise Žurnálu moskevského patriarchátu byla znovu zorganizována (a kromě toho se začíná vydávat jedenkrát za rok nový sborník, Bogoslovskije trudy). Správní vedení připadlo témuž biskupovi podolskému Nikodimovi, kdežto odpovědným redaktorem se stal A, F. Šiškin, sekretářem redakce tam zůstal A. V. Vedernikov a ostatními členy komise byli jmenováni : V. M. Boroboj, V. D. špiller, N. P. Ivanov, E. A. Karmanov, P. V. Uržumcev a A. S. Bujevský. Hned jak se redakční komise změnila, už se objevilo několik článků proti Vatikánu. První od S a mého nového metropolity kiutického Pitirima v 9. čísle, v 11. čísle zase z pera odpovědného redaktora Šiškina. Článek metropolity Pitirima není nic jiného než jen vydání jeho referátu na Mírové konferenci v Praze 7. září 1960 ; v druhé kapitole se tam pouští zcela bez důvodu do Vatikánu. Z různých stran je slyšet dohady, že se tímto článkem chtěl zavděčit vládě za povýšení na první místo po patriarchovi. Článek Šiškinův útočí na některá rozhodnutí papežské politiky za obou posledních válek a vysvětluje je ve smyslu Sovětům nepříznivém. Neuvádí ovšem ona prohlášení, kterými se Pius XII. snažil zamezit výbuch válečného požáru. Zemřelý svátý Otec několikrát zdůrazňoval, jak byl opatrný, aby mu ne- uklouzlo ani slovíčko, které by se mohlo vykládat jako schvalování války proti Rusku. Šiškin přešel bez povšimnutí i vlídná slova kardinála Bey, pronesená v bazilice Panny Marie Sněžné. Kardinál Bea tam výslovně řekl, že když se Církev modlí za » ponížení nepřátel«, nedělá to z pomstychtivosti, nýbrž v duchu křesťanské lásky, a proto touží, aby se její 144 [pageend16]nepřátelé obrátili, a tím byli povýšeni a našli svoje místo v Kristově Církvi. Plyne toto obnovení útoků z osobního postoje pisatelů, kteří se teď konečně dostali k slovu, anebo je to spíše směrnice shora, která se však nemohla dosti dobře uplatnit v době, kdy metropolita Nikolaj ovládal redakci svou autoritou ? T o nám může ukázat jen budoucnost. Mírnějšími výrazy, ale stejně rozhodně, se projevil protipapežský postoj patriarchátu v různých veřejných projevech biskupa Nikodima, patriarchova mluvčího, při cestách moskevského patriarchy na Blízkém východě. Tyto cesty měly zase sloužit Sovětům k šíření sovětského míru, a patriarcha to jasně zdůraznil po návratu na ruskou půdu. Pravoslavné církvi pak jde o to, aby si udržela přízeň církevních hodnostářů na Blízkém východě ve středu arabských národů, jejichž zeměpisné i politické postavení není bez strategické důležitosti, protože stále víc a více směřují k neutralitě mezi dvěma velkými bloky. Abychom mohli lépe posoudit postavení hierarchie v sovětské oblasti, musíme si uvědomit, že i pravoslavná církev má v Rusku jen tolik svobody, kolik jí vláda nechá, a ta to nedává zadarmo. Podle komunistické teorie církev v sovětské oblasti, i když má stejné jméno jako v druhých státech, je už podstatně jiná : slouží totiž cílům komunistického budování. Pravoslavná církev si našla svůj pracovní koutek, který je jakž takž přijatelný pro obě strany : šířit sovětský mír, a dělá to tiskem a zájezdy, o kterých jsme se zmínili. Kromě toho zástupci pravoslavné církve na mezicírkevních shromážděních musí vždycky hájit komunistickou církevní politiku a protestovat pokaždé, když by se někde odhlasovávala nějaká protikomunistická resoluce za svobodu církve. Z patriarchova zájezdu na Blízký východ známe aspoň dva takové projevy : Dne 6. prosince v Damašku, při návštěvě u antioš- ského patriarchy, biskup Nikodim jménem moskevského patriarchy prohlásil, že ruská pravoslavná církev vítá všecko, co by mohlo vést ke sjednocení křesťanů, ale že nevidí, jak by toho mohlo být dosaženo, dokud katolická Církev a sám papež se nezaváže, že se bude jednat na základě rovnoprávnosti všech zúčastněných stran. Mimochodem řečeno: není bez zajímavosti, že v Alexandrii moskevský patriarcha byl přítomen i katolické bohoslužbě, a to při liturgii maronitského obřadu. Dne 27. prosince v Aténách biskup Nikodim znovu připomněl, že kdyby snad došlo k rokování o unii, ruská pravoslavná církev že bude jednat sama za sebe a nenechá se zastupovat nějakým společným výborem pravoslavných církví. Ale že si v té věci mnoho naděje nedělá, protože papež by nesměl trvat na některých svých předběžných zásadách, jako např. neomylnosti ve věcech víry a mravů, a musel by přijmout dogmatická východiska pravoslavné církve ; a ta že se nikterak nehodlá podřídit » římským novotám «, tj. hlavně článkům víry definovaným po VII. všeobecném církevním sněmu. Zatím tedy že nechtějí s Římem vyjednávat o ničem. Tyto poslední věty zní ovšem dosti tvrdě, ale nikdo si samozřejmě nesliboval nějaké brzké a laciné odstranění zastaralých otázek církevního rozdělení; spíše se čekalo všeobecně, že pravoslavná církev bude na svém stanovisku trvat. Z tohoto prohlášení je však také patrno, že základní neodchylná zásada katolické věrouky ještě pravoslavným uniká. Nevidí totiž, že to, co nazývají latinskými novotami, » no- voweděnija «, je jen logické rozvinutí pravd známých už z dřívějška, a že definování jich byla zdravá reakce církevního organismu proti nemocem, tj. omylům a nepravověrným tendencím, jež ohrožovaly jeho pravidelný rozvoj, a proto že je Církev svým rozhodnutím odklidila nebo napravila. Byla to přece stejná práce jako ta, kterou konalo oněch sedm, od pravoslavných přijímaných obecných sněmů. Tato a podobná prohlášení však ukazují, že i moskevské pravoslaví na každém kroku, kam se jen na Západě hne, narazí na otázku : Co s Římem ? Slyšeli ji při rozhovorech Ekumenické rady církví v Amsterodamu a na ostrově Rhodu, a teď ji museli slyšet i od novinářů v Damašku a v Athénách. Bolestnější ovšem je, že se nezmohli na žádnou, ani jen zčásti kladnou odpověď, a že aspoň navenek dávají najevo, že nejsou schopni ocenit ony duchovní hodnoty, které by z jednoty s římskou Církví vyplynuly, ani výhody, které jim sjednocení nabízí. Tato MODLITBA KUNHUTINA, kterou uveřejňujeme na str. 135 skoro celou, je hymnická a mystická oslava Božího těla a tajemství eucharistie. Česká duchovní lyrika raného období gotického dosáhla v ní vrcholu. Pojmenování se jí dostalo podle jejího nejstaršího zápisu v knize rozličných oficií, hodinek a modliteb, která podle vepsaného exlibris náležela Kunhutě (1265-1321), abatyši u Sv. Jiří v Praze. Tato vzácná památka se nyní chová v Národní a universitní knihovně. Modlitba byla složena koncem 13. století, jistě po r. 1264 ; v tomto roce Urban IV. zavedl svátek Božího těla. U nás tento svátek spolu s eucharistickým průvodem šířili členové řádu domini- kánů. V jejich řadách mnozí hledají autora Modlitby, silně ovlivněné latinským hymnem sv. Tomáše Akvinského » Lauda Sión Salvátorem «. Arne Novák nazývá Modlitbu jeho parafrází. Snad to byl dominikán Domoslav nebo někdo z jeho proslulé hymnologické školy, od níž známe přes dvacet latinských hymnů. Kunhuta je dcera Přemysla Otokara II. a Kunhuty Maďarské a neteř bl. Anežky. Nejdříve vstoupila ke klariskám Na Františku, ale na přání bratra krále Václava II. se stala manželkou polského Boleslava Mazovského — z politických důvodů. Po jedenácti letech se Kunhuta vrací do kláštera i s dcerkou Perchtou, ale k benediktinkám u Sv. Jiří na Hradčanech. R. 1302 se stává abatyší. V klášteře rozvinula bohatý kulturní a náboženský život. Svědčí o tom nemalé zbytky její knihovny, které přečkaly dobu delší než šest století. Nejslavnější je překrásná Eucharistická modlitba. Na Kunhutinu výzvu dominikán Kolda z Koldic složil podobenství o » Statečném rytíři a a pojednání » O nebeských příbytcích «, obsažené spolu s Modlitbou v Pasionálu abatyše Kunhuty, jenž náleží k nej významnějším pokladům českého umění. Titulní obraz představuje Kunhutu, její dceru Perchtu, Koldu a písaře Beneše. V barokní době se těšila pověsti blahoslavené. Svým čtenářům, odborníkům v staročeské literatuře, se omlouváme za několik úprav v původním textu. Považovali jsme je za nutné, aby veršům rozuměli i méně zběhlí čtenáři. 145 [pageend17]nevšímavost je možná z největší části působena vnějšími politickými zřeteli a otrockým postavením pravoslavné církve v Rusku. Lehko si představíme, jak se komunisté hrozí myšlenky, že by se dvě sesterské křesťanské církve mohly sjednotit, a jak proto podporují, kde jen mohou, všechny odstředivé síly v církvích samých, katolickou nevyjímaje, a rozněcují nevraživost mezi katolíky a pravoslavnými. Nedovedou se smířit s myšlenkou, že by pravoslavná církev mohla mít nějakou záštitu mimo hranice Sovětského svazu. Bude tedy jistě mnohem vhodnější, když se v poměru k pravoslavné církvi vyhneme v budoucnosti každé řevnivosti, budeme chápat její těžké postavení a uvědomíme si, že sice snad ještě není psychologicky připravena k setkání s katolickou Církví, ale že na náboženském poli si získala opravdové zásluhy, když už desítky let snáší pronásledování a ústrky pro společný křesťanský ideál, kterému chce zůstat věrna. Ostatně tak se k pravoslavné církvi chová i sama Civiltá Cattolica. Nijak nezakrývá ony protiřímské projevy a počiny moskevského patriarchátu, ale také loajálně přiznává, že pravoslavná církev je od komunistů skutečně pronásledována, a dosti podrobně, zvláště v poznámkách, vypočítává všecky možné druhy těchto nespravedlivých zákroků, s přesným udáním sovětských pramenů. Svatá stolice je vždycky připravena zastat se trpících křesťanů, i když to nejsou katolíci, a jakožto dobrá matka dovede chápat, i když není někdy pochopena. Vždyť kdo je pokřtěn, je skutečně naroubován na Krista, a má proto účast v životě jeho tajemného těla. O. Elisej stalo se doma, v exilu a jinde ve svété VE VATIKÁNE 16. dubna svátý Otec Jan XXIII. sloužil v Sixtinské kapli mši sválou v byzantskořeckém obřadu a při ní udělil biskupskou konsekraci přísedícímu kongregace pro východní Církev mons, Akáciu Coussovi. Třebas z právního hlediska jako nejvyšší zákonodárce papež smí celebrovat v kterémkoliv obřadu, není známo, že by po r. 1054, tj. po definitivní odtržce Východu od Říma, celebroval v některém jiném než latinském. V poslední době papežové byli několikrát aktivně přítomni východní mši svaté nebo též konsekrovali východního biskupa, ale užili přitom latinského obřadu. Jan XXIII. však po prvé východní mši celebroval a užil východních konsekračních obřadů. Jak sám pravil, chtěl dát najevo zvláštní blahovůli vůči východním křesťanům, a skutkem ukázat, že před Církví není jeden obřad vyšší a dokonalejší než druhý. V soukromých audiencích sv. Otec přijal mj. ministerského předsedu Itálie Fanfaniho, ministra zahraničí Guatemaly dr. Jesusa Undu Murilla a francouzského ministTa pro zámořská území Lecourta. Zvláštní audienci udělil např. skupině delegátů afrických států, kteří se účastnili sjezdu o hospodářských stycích mezi Evropou a Afrikou v Římě, členům výkonného výboru spolků katolických mužů Sev. Ameriky Kolumbovi rytíři, italským katolickým samostatně hospodařícím rolníkům a přístavním dělníkům z Janova. K 50. výročí založení Mezinárodní katolické federace pro tělesnou výchovu sv. Otec poslal jejímu předsedovi zvláštní list, v kterém se zmiňuje o užitečnosti sportu pro duchovní život. Federace oslavila toto jubileum sjezdem v Paříži. — Podobně zaslal list účastníkům Sociálního týdne argentinských katolíků ; týden jednal o otázkách života katolických zemědělců. — Telegramem projevil arcibiskupu z Alžíru mons. Duvalovi svou účast v těžkých dnech povstání generálů proti ústřední vládě. Mezinárodnímu fondu na pomoc dělem Jan XXIII. dal poslat symbolický dar 1000 dolarů jako projev uznání pro záslužnou činnost Fondu. Obyvatelstvu v Kongu trpícímu hladem daroval 10 000 dolarů. Pro katolíky koptického obřadu v Habeši svátý Otec zřídil nezávislou církevní provincii : s arcibiskupem v Addis Abebě a dvěma biskupy v Adigratu a Asmaře. Svatému Otci přišlo na 100 žádostí od biskupů z Afriky o svatořečení 22 ugandských mučedníků, které prohlásil blahoslavenými Benedikt XV. r. 1920. Svatořečení by velmi přispělo k upevnění Církve v Africe. Mučedníei byla pážata na královském dvoře. Byli odhaleni jako katolíci, když odmítli se účastnit sodomského hříchu. 16. dubna zemřel v Římě španělský jesuita P. Mořic Gordillo, profesor na Papežském ústavě pro východní vědy a obětavý pracovník v otázkách sjednocení. Před druhou světovou válkou se též zúčastnil velehradského unionistického sjezdu. Právě o těchto sjezdech jednala jedna z posledních veřejných přednášek P. Gordilla. Vatikánský L’Osservatore Romano věnoval koncem března pozornost pařížské konferenci o amnestii španělským politickým vězňům a exulantům. Organizátoři konference, komunisté, najednou zapomněli na přeplněné věznice a koncentrační tábory v » socialistických« zemích. Komunisté v Maďarsku, jak píše světový tisk, trestají smrtí za účast na revoluci v r. 1956 mladíky, kteří tehdy byli ještě děti. Čím to, že při takových konferencích sedí vedle komunistů i ti, kdo o sobě říkají, že jsou odpůrci marxismu? Přidali se snad někdy komunisté k jejich protestům proti porušování lidských práv v komunistických zemích? Ve Vídni se konala v březnu a v dubnu konference o diplomatické imunitě a jiných mezinárodních zvyklostech. Konference potvrdila výsadu, přijatou na Vídeňském kongrese r. 1815, že papežský velvyslanec -— nuncius ■— má přednost před všemi ostatními diplomatickými zástupci a je vždy děkanem diplomatického sboru. V předběžné diskusi ze 73 zastoupených států 59 hlasovalo pro návrh, Jugoslávie proti a všechny komunistické státy se hlasování zdržely. Při hlasování v plénu byl návrh schválen všemi 70 hlasy, nikdo se hlasování nezdržel a nikdo, nehlasoval proti předloze. Péčí oratoriánů sv. Filipa iNeri byl v Římě uspořádán cyklus přednášek o marxismu. Úvodní přednášce, kterou pronesl Slovák mons. Štěpán Nahálka o historickém vzniku marxismu, byl přítomen kard. Alfréd Ottaviani, protektor koleje pro bo- hoslovce z ČSR. Zmínil se o hrdinství katolíků v zemích za železnou oponou a vyzval přítomné, aby nezapomínali na ty, kdo trpí pro svou víru. Mezinárodní hnutí katolické dělnické mládeže JOC vyzvalo své členy v 95 zemích, aby na Velký pátek ve tři hodiny vzpomněli na smrt Krista Pána. Hodinu své mzdy v ten den 146 [pageend18]darovali na podporu chudých bohoslovců, kteří vzešli z jejich řad. Na letošní rok připadá 40. výročí založení mezinárodního hnutí katolických studentů a intelektuálů Pax Romana. Jubilea bude vzpomenuto při schůzce konané koncem července na heslo: Katolický student — pionýr za lepší svět. Při Pax Romana je zastoupena též naše Křesíanská akademie. V Ravenně při bazilice Sv. Ducha byla přes velikonoce uspořádána výstava o pronásledované Církvi. Byl uspořádán mj. Stánek dokumentující pronásledování v Československu s fotografií pana arcibiskupa Berana, když se vrátil z koncentračního tábora dachovského do Prahy. Pronásledované Církvi bylo věnováno zvláštní číslo týdeníku Katolické akce L’Argine -Hráz. Jeden z článků byl nadepsán : » Eichmanové žijí dál, jsou na svobodě a pokračují ve své zhoubné práci«. Prof. Václav Hlavatý z university severoamerického státu Indiana, světoznámý matematik a předseda Společnosti pro vědy a umění, se zastavil na svém přednáškovém turné též v Římě a pronesl přednášku pro matematický seminář Římské university. Zúčastnil se pak přátelské besedy s českou římskou kolonií. Při této besedě byl promítnut barevný film z loňského prázdninového tábora našich dětí v Norsku : » Český hlahol v zemi čarovných fjordů «. Akta předpřípravné fáze koncilu 18. dubna uspořádal tajemník ústřední přípravné koncilové komise mons. Pericle Felici rozhovor s římskými novináři, aby je informoval o průběhu příprav. Opakoval to, co už několikrát naznačil sv. Otec, že totiž se sněm může začít na podzim 1962. Všechny komise a sekretariáty se už sešly alespoň jedenkrát, a nejednou i za přítomnosti Jana XXIII. To jim nijak nebránilo, aby se nevyjadřovaly velmi svobodně. O předmětech, o kterých se jedná na zasedáních komisí nebo o kterých se bude jednat na sněmu, mons. Felici se nevyjádřil: vyloučil jen, že by se mohlo mluvit o celibátu. Žurnalisty nabádal k trpělivosti a opatrnosti, kdykoliv píšou o koncilu. Při tomto » rozhovoru « s novináři mons. Felici jim ukázal 15 svazků Akt předpřípravné fáze koncilu. Ale jen ukázal, zvenčí, protože jen jeden z nich — Akta svátého Otce— je určen veřejnosti. Ostatních 14 mohou shlédnout jen členové a poradci komisí. Jsou to návrhy a přání biskupů a ordinářů, odpovědi na dotazník, který jim byl zaslán m. r. Odpovědělo 757 biskupů z Evropy, 229 z Asie, 244 z Afriky, 348 ze zemí Severní a Střední Ameriky a 358 z Jižní Ameriky, Austrálie a Oceánie. 43 odpovědí došlo z Polska, 1 z Lotyšska, 12 z Jugoslávie a 55 z Číny, ani jedna z ČSR, Maďarska, Rumunska, Albánie, Bulharska a Sovětského svazu, abychom jmenovali podrobněji jen země pod komunistickým jhem. Jiné svazky podávají odpovědi generálních představených řádů a kongregací, odpovědi katolických universit, theologických a právnických fakult a odpovědi ústředních římských církevních úřadů. V několika svazcích jsou odpovědi zpracovány : bylo celkem podáno 8972 návrhů. 15 svazků, o nichž se zmiňujeme, tvoří první sérii Akt koncilu. Další sérií budou Akta fáze přípravné v pravém smyslu slova a pak Akta vlastního koncilu. V půli dubna přijel do Říma anglikánský kanovník Bernard Clinton Pawley, osobní zástupce arcibiskupů z Canterbury a Yorku při přípravném koncilovém sekretariátě pro sjednocení křesťanů. Toto jmenování je dalším důkazem přiblížení, k němuž došlo mezi anglikánskou církví a Římem. Kard. Bea, předseda sekretariátu, přijal kanovníka Pawleye v audienci 1. května, téměř v předvečer návštěvy britské královny ve Vatikáně a současně s výzvou odstupujícího anglikánského arcibiskupa dr. Fishera, aby i anglikáni uposlechli výzvy papeže Jana XXIII. a modlili se za zdar nastávajícího ekumenického sněmu. Tuto výzvu sv. Otec uěinil v apoštolském listě » Celehrandi concilii oecumenici « : za zdar příprav sněmu věřící měli obětovat tradiční novénu před svátky svatodušními. V ČESKOSLOVENSKU NÁBOŽENSKÉ ZPRÁVY V časopise Dějepis a zeměpis ve škole (únor 1961) najdeme článeček » Věří naše mládež? « Je to výsledek ankety konané v 8. třídě jedné pražské školy. Z 85 žáků 46 » se staví za ateistické stanovisko; v boha věří a obhajuje jeho existenci 22 žáků «. Jejich důvody : » Bůh je, protože vznik života ještě není dokázán ... Máme vyspělou techniku, ale krásu přírody, slunce, to lidé udělat nemohli... V Boha věřím, protože odpovědět na některé otázky lidský rozum nestačí... protože víra pomáhá, modlitbou se vše obrátilo k dobrému «. Autor uvádí též jedno odůvodnění ateistického pohledu — »nedůstojné zastánců vědeckého světového názoru « : » Náboženství je blbost. V boha věří jen hlupáci... Náboženství má podivné zásady, které nemohu uznávat, jako například : Cti otce svého a matku svou. « Autor uvádí stesk některých učitelů, že působení školy proti náboženským přežitkům působí víc škody než užitku : žáci se ptají, co jsou to svátosti, přijímání atd. ; závěrem napomíná k rozvážné ateistické propagandě. » Pro žáky, kteří opouštějí základní školu, existuje problém víry v Boha. « A to tím více, uvážíme-li, že odpovědět jinak, než si to přál učitel, znamenalo vystavovat jistému nebezpečí sebe i své rodiče. Celé číslo jmenovaného časopisu je věnováno ateistické propagandě ve škole a mezi mládeží. Jsou tam články : » Příspěvek zeměpisu k ateistické výchově«, » Nové knihy na pomoc ateistické výchově «, » Vatikán a fašismus «, » Obchodníci boží za renesančního papežství« aj. Bratislavská Pravda přinesla 1. března pod nadpisem O vztahu vědy a náboženství recenzi překladu P. J. Ojzermana » Neotomismus — filozofie současné reakční buržoasie «. Posláním neotomismu je prý bránit kapitalismus, a proto jej v ČSR nikdo nesmí kázat a šířit; přece jen prý se objeví » neo- tomistická« snaha smířit vědu a vírou, socialismus s náboženstvím. Tomu učiní konec uveřejněný překlad z ruštiny. Že je to názor oficiální, vidíme i z definice novotomismu, jak ji uvádí nejnovější Slovník spisovného jazyka českého (II 223) : novodobý krajně reakční katol. směr obnovující filosofii Tomáše Aquinského. Státní populační komise dostala loni úkol vypracovat návrhy opatření, která by zvýšila populaci: natalita se stále zhoršuje. S platností od 1. září byl zpřísněn zákon o přerušení těhotenství, a rodinám, kterým se narodí živá trojčata, bude poskytnuta jednorázová státní pomoc ve výši 7000 Kčs. V Rudém právu 5. března čteme, že za poslední dva roky 150 000 žen odmítlo dát život svému dítěti, a to i druhému. Jen 16% umělých přerušení bylo ze zdravotních důvodů. Ozvaly se i hlasy zrušit zákon. Mladá fronta v článku » Otazník našeho života « přiznala, že v CSR příliš mnoho manželství, a to i mladých, končí rozvodem. KNĚŽSKÉ HROBY 23. února zemřel v Předklášteří u Tišnova dlouholetý probošt místního kláštěra Porta caeli vyšebrodský cisterciák Lambert Ferdinand Kober, který svým hrdinným zákrokem v kritickém roce 1945 zachránil obec před decimací. Pocházel z Míšně v Sasku. Bylo mu 79 let. Pohřbu se zúčastnilo 50 kněží a velké množství věřících, přestože byl pracovní den. — 17. února strahovský premonstrát, naposled děkan v Mariánských Lázních Benedikt Antonín Šmelc, ve věku 41 let. Na pohřeb přišlo na 50 kněží, mezi nimi mnoho řádových spolubratři, a velké množství lidí, též Chodky v krojích. Dále zemřeli : v Kněžském domově v Senohrabech v devadesátém roce věku dp. Jan Rolh, farář v. v. (knězem byl 66 let) ; v Písku infulovaný probošt jindřichohradecký vdp. František Friedl ve věku 75 let a 52. kněžství; dpp. Karel Podlezl, farář v. v., Starovičky ; Josef Holub, administrátor v Blu- 147 [pageend19]Číně, okr. Brno-venkov; ThĎr. Josef Vrchovectcý, kanovník kroměřížské kapituly u Sv. Mořice, ve věku 81 let; Augustin Šamdnek, farář v. v., Štípa ; mons. Vincenc Horák, prof. v. v., Litovel; František Pazdera, katecheta v. v., Chropyně ; Jan Sigmund, farář v. v., Místřín ; Petr Lička, farář v. v., Studénka; František Hackenberg, farář v. v., Opava, Domov důchodců; arciděkan v. v. z Tanvaldu Karel Láska, bylo mu 84 let, z nichž 58 prožil jako kněz ; ve věku 96 let František Sír, farář z Kvílic v. v .; o život přišel nešťastnou náhodou : děti na sáňkách do něho vrazily a po amputaci nohy dokončil pozemskou pouť. — R. i.p. RŮZNÉ ZPRÁVY Příčina leteckého neštěstí u Norimberka je stále nevyjasněna. Kdežto členové čs. vyšetřovací komise dávali najevo vděčnost a spokojenost se spoluprací německých odborníků, režim už po několika dnech přešel k útoku a nejasných bodů využíval k protiněmecké a protiamerické propagandě. Stěžovali si, že hned nedostali do rukou některé části motorů a zvláště poslední rádiové poselství. Jako by chtěli naznačit, že příčinu třeba hledat v zásahu zvenčí — či snad vinou Američanů, kteří mají asi 50 km od místa neštěstí vojenské cvičiště? Také ve jménech cestujících bylo několik záhad ; na všechny otázky z Prahy odpovídali velmi vyhýbavě, omylem při psaní atd., takže není vyloučeno, že cestujících bylo víc než 52. Úspěšný návrat sovětského majora Gagarina z letu do vesmíru — zdlouha a zeširoka rozmazávaný v rozhlase a tisku byl pro komunisty záminkou k vynucování » socialistických závazků «, inspirovaných 4725 kilogramy, které vážil Gagarinův koráb : tkalcovny v Ústí nad Orlicí prý vyrobí 4725 kg tkanin nad plán, horníci, budou těžit denně zrovna o tolik kg uhlí víc, v Lovosicích vyrobí v » bezporuchových směnách « 4725 kg kyseliny sírové. Cs. pošty vydaly už den po úspěšném letu dvě zvláštní poštovní známky s obrazem kosmonauta. V Brně přejmenovali Kobližnou ulici na Gagarinovu. Koncem dubna dlel Gagarin jako host v Praze. Návštěvu filmovala Cs. televize, a poprvé v historii byl tento program přenášen přímo také do Anglie a Francie. . Pražský Svazarm uspořádal přednášku Úloha psa v komunistickém státě. » Kdo vlastní více jak dva psy, chová mladé psy a prodává je, obohacuje se cizí prací«, pravil řečník. Už minulý rok byly zavedeny státní evidenční psí knížky a soukromník platí jako daň 240 Kčs, ve větších městech dokonce 400 Kčs ročně (VSL). • 10. dubna byla zahájena nová velká očkovací a přeočkovací akce proti dětské obrně. Ochrannou látku dostanou děti do 15 let na lžičky v sladkém sirupu. • 7. plenární schůze Národního shromáždění, konaná v půli dubna, jednomyslně schválila mj, nový zákon o obraně CSSR a zákon o místních lidových soudech, které budou přispívat » k upevňování socialistické zákonnosti, k zajišťování společenského řádu a pravidel socialistického soužití a, • Cs. aerolinie zahájily 23. dubna novou leteckou linku mezi Prahou a hlavním městem Kambodže ; letadla budou létat jednou za týden. Jednou za týden je Praha spojena přímo s Novým Yorkem, a to tryskovým letadlem Boeing-Intercontinental 707 Indické letecké společnosti s mezipřistáním v Londýně. Také uvnitř CSR byly zavedeny dvě nové linky : Bratislava-Brno-Ostrava a Košice-Banská Bystrica-Brno-Praha. Na vnitrozemských tratích létá letos 82 spojů proti 69 loňského roku. • V souvislosti s opatřením sovětské vlády zvýšit zlatý obsah rublu byl stanoven kurs koruny v poměru k rublu na 8 Kčs za 1 rubl. Maturanti budou letos poprvé skládat před zkouškou dospělosti kvalifikační zkouškou z praktického výcviku v závodech ; také tato zkouška se bude známkovat, ale opačně : nejlepší budou ti, co dostanou pětku. • Ve dnech nezdařeného pokusu o převrat na Kubě kotvila v přístave v Havaně ěs. loď Republika. Že by » náhodou «?ÚRO organizovalo doma »dobrovolná« veřejná shromáždění, na kterých pracující » řekli své rozhodné slovo proti americké agresi <c. Shromáždění se zúčastnily desetitisíce lidí — manifestovalo se místo práce, ale pak se to muselo nahradit zase » dobrovolnými « závazky. • Také nad Lu- mumbovou smrtí se manifestovalo. V slovenském deníku Práca si jedna čtenářka stěžuje, že se přitom mládež chovala nepřístojně. Řekli, že museli přijít. Lumumba má náměstí v Košicích a několik brigád socialistické práce přijalo Lumumbovo jméno (též moskevská Universita přátelství národů). 26. března skončil v Praze V. celostátní sjezd JZD. Ze závěrečného usnesení vysvítá, že k 1.1.1961 je sdruženo v 10 816 jednotných zemědělských družstvech 994 000 rolníků. Spolu „e státním socialistickým sektorem obhospodařují 87,4% zemědělské a 90,4% orné půdy. Zemědělství bude do r. 1970 přeměněno v moderní socialistickou zemědělskou velkovýrobu. Mnohokrát se ozvaly hlasy proti záhumenkům. Také si mnozí řečníci posteskli, že dodávkové plány — zvi. mléka — nejsou plněny a že mládeži se do družstev nechce. Plzeňská Pravda přinesla už 2. února článek nadepsaný : » Bez záhumenků a bez jednotek «. V Praze u Krajského soudu skončilo přelíčení s osmi pracovníky Dolu Nosek v Tuchlovicích, kteří měli vinu na důlní nehodě z 23. září, při které zahynulo dvacet horníků. Byli odsouzeni k trestu vězení od devíti měsíců do dvou a půl roku. Rozsudek nenabyl právní moci, psal tisk. • Ukázalo se, že vodní přehrada ohrozila hrad Orlík ; bylo nutno zajistit skálu betonem. Některé zdi musely být zabezpečeny ocelovými táhly. Také na Zvíkově se musely vykonat zabezpečovací práce. Dne 30. září 1960 zanikla v čs. ozbrojených silách kategorie poddůstojníků z povolání a byla nahrazena kategorií praporčíků z povolání. Byla také zavedena řada nových hodností. Tak v kategorii praporčíků : rotný, rotmistr, nadrotmistr, podpra- porčík, praporčík a nadpraporčík. U Veřejné a Státní bezpečnosti je místo hodnosti rotmistra a nadrotmistra hodnost strážmistra a nadstrážmistra, takže pořadí hodností pak je : rotný, strážmistr, nadstrážmistr, podpraporiík, praporčík a nadpraporčík. Hodnost staršiny byla zrušena. Vycházelo se přitom z toho, že pojmenování staršina dosud označovalo jednak vojenskou hodnost, jednak funkci. Ty se v praxi pokaždé nekryly, protože funkci staršiny nemusel vždycky zastávat poddůstojník v hodnosti právě staršiny. Proto od nynějška bude staršina názvem jen pro funkci, stejně jako např. zbrojíš, velitel čety, náčelník štábu. — Ženský protějšek k mužskému jménu se utvořuje buď přechylováním (rotmistryně, nadrotmislryně, strážkyne, nadstrážkyně), nebo pomocí přípony -ice : podpra- porčice, praporčice, nadpraporčice. Vytváření ženských podob k názvům vojenských hodností se tedy děje několikerým způsobem ; příponou -ka : vojínka, četařka, kapitánka, majorka ; -kyne : vojákyně, rotmistryně, strážmislryně; -ice : svobodnice, desátnice, praporčice, poručice, plukovnice ; zvlášť stojí jen zpodstatnělá přídavná jména rotný - rotná (Naše řeč). JINDE VE SVĚTĚ MAĎARSKO. — Arcibiskup z Káloče mons. Grosz, předseda maďarské biskupské konference, se veřejně zastal uvězněných kněží (viz NŽ str. 94) v listě zaslaném ministru vnitra Munnichovi ; bere osobně odpovědnost za to, co oni dělali, a žádá, aby byl uvězněn a odsouzen místo nich. Několik dní potom ale se objevilo v oficiálním katolickém buletinu společné prohlášení biskupů odsuzující činy kněží proti státu. Zdá se, že toto prohlášení dala uveřejnit o své újmě skupina » vlasteneckých « kněží, vedená exkomunikovanými kněžími Horvát- hem a Beresztoczym. Vatikánský L’Osservatore Romano vysvětluje zatčení kněží tím, že se mezi kněžími a bohoslovci projevil proti vlasteneckým kněžím odpor; z tohoto deníku jsme se dověděli, že maďarské úřady nedovolily, aby byli vysvěceni na biskupy dva kněží, jmenovaní Svatou stolicí. SOVĚTSKÝ SVAZ. — Při bohoslužbách v moskevské katedrále začátkem dubna se stal pravoslavný patriarcha Alexej terčem neuctivého a výsměšného útoku. Rozhořčení 148 [pageend20]věřící rušitele vyvedli, ale policie nezakročila. Tento první veřejný útok proti třiaosmdesátiletému hodnostáři má asi své politické pozadí. V této souvislosti se světový tisk zmiňuje také o výtržnostech skupiny pásků (chuligánů) v katedrále kyjevské, a to také při bohoslužbách. Režizér Slesarenko byl 26. dubna odsouzen v Kyjevě k pěti letům žaláře : při natáčení protináboženského filmu nařídil jedné herečce skočit do ohně, a ta se popálila a pak zemřela, V POLSKU se konaly 16. dubna volby do parlamentu a pro obecní a krajskou samosprávu. Zúčastnilo se jich 95,5% obyvatel. Kardinál Wyszyňski hlasovat nešel. Tím se »odloučil od většiny polských katolíků a od masy polského lidu «, psali komunisté. Také nevydal před volbami žádné prohlášení, kdežto před čtyřmi roky vybízel věřící, aby šli volit. Z 460 poslanců má skupina Znak, která se těší důvěře biskupů, pět zástupců (původně měla mít jen tři), skupina pokrokových katolíků Pax tři a tři jsou tzv. křesťanští sociálové. Ve srovnání s předcházejícím složením parlamentu ztratila skupina Znak tři křesla. Kardinál Wyszyňski v kázání odmítl obžaloby tajemníka komunistické strany Gomulky, jako by Vatikán nabádal biskupy k politice odporující zájmům Polska. Naproti tomu projevil bolest nad tím, že vláda podporuje spolky, jejichž jediným cílem je odkřesťanění mládeže a národa ; zvláště odsoudil film oatuzující řeholní sestry a Církev (předváděli ho před prázdným sálem, a nakonec úplně stáhli z oběhu) a vyzýval věřící, aby se semkli kolem Církve ; v Polsku zákony zaručují svobodu svědomí jen na papíře, ale věřící jsou ochotni jít i do katakomb, aby hájili svou víru. Velký ohlas též vzbudilo kázání, které kard. Wyszyňski pronesl při odhalení pamětní desky 74 kněžím z varšavské diecéze, kteří zahynuli za nacistické persekuce. Z 11 000 polských kněží dva tisíce jich zemřelo v táborech a 1500 se jich vrátilo nemocných. Z kazatelny odsoudil hnutí polských pokrokových kněží Caritas : » Do sálu varšavské Filharmonie svolali pár chudých kněží, aby je učili lásce k vlasti, a slibovali jim léky, zlato a zvýšení platu. Nepůjdeme touto cestou. Chceme sloužit své vlasti nezištně, jsme připraveni zemřít chudí jako naši kněží mučedníci«. — Na rozkaz kard. Wyszyňského se sdružení » vlasteneckých kněží« Caritas v půli března rozešlo ; kardinál jim pohrozil, že jinak jim zakáže vykonávat kněžské úkony. Velký dojem způsobilo, že jeden z jejich předáků, Stanislav Huet, náhle zemřel raněn mrtvicí, a kardinál nedovolil, aby byl pohřben v posvěcené půdě. Zdá se, že režim i potom hleděl onen spolek obnovit. NĚMECKO. — Letošní sbírka německých katolíků na Fond boje proti hladu a nemoccm ve svítí vynesla přes 50 miliónů marek ; o šest mil. víc než loni. R. 1959 se vybralo 35 mil. marek. Na podnět řezenského biskupa bylo rozdáno místním hotelům zdarma tisíc evangelií, aby je dali do světnic pro četbu hostům. • Všechna civilní letiště NSR budou mít kapli pro cestující a personál letiště. Letošní, už jedenáctý sjezd na heslo »Církev v tísni« v Koenig- steinu u Frankfurtu nad Mohanem se koná od 2. do 6. srpna. Promluví mj. známý anglický konvertita, býv. komunista Douglas Hyde na téma: » Můžeme přemoci komunismus ?, německý sociolog dr. Oswald v. Nell-Breuning o křesťanské sociální nauce a komunistické praxi a gen. tajemník Mezinárodního svazu křesťanských syndikátů Vanistendael : '» Křesťanství je přece lepší revoluce « ; hude podán přehled o situaci Církve v Jižní Americe a Africe a v zemích za železnou oponou. Jednou z posledních manifestací jsou bohoslužby v by- zantskoslovanském obřadu. USA. — Po známce s podobiznou T. G. Masaryka čs. pošty odmítají doručovat i dopisy ofrankované známkou se sochou Svobody. Největší filatelistický časopis USA se rozhodl, že KANADA. Montrealská CML uspořádala 19. března vzpomínku na domov. Po mši svaté, kterou sloužil duchovní rádce P. Adolf Pelikán, se krajané a hosté sešli na krátké posezení. Zúčastnil se ho — a k přítomným krátce promluvil — provin- ciál francouzských kanadských jesuitů P. J. D’Auteuil Richard. Vidíme ho zde na obrázku v kruhu našich děvčat v národních krojích. bude bojkotovat čs. známky a jakoukoliv zmínku o nich tak dlouho, dokud čs. režim nedovolí dopravovat do CSR všechny americké známky (České slovo). Dr. Stanislav Koutník otiskl v přední americké katolické revui »America« článek o pražském panu arcibiskupovi Beranovi. 10. března uplynulo 100 let od smrti největšího ukrajinského básníka Tarase Sevčenka (nar. r. 1814). Stál u základů Společnosti sv. Cyrila a Metoděje, a proto byl vypovězen carskou policií na Sibiř. Našemu Pavlu Josefu Šafaříkovi věnoval báseň Kacíř, jejímž hrdinou je Jan Hus. Na pozemku americké vlády ve Washingtone bude postavena Sevčenkova socha. Jméno Ševčenkovo nese též kulturní spolek LTkrajinců v exilu. V ANGOLE byl zavražděn druhý misionář italský kapucín P. František Filip. Chtěl přemluvit teroristy, kteří obklíčili jeho vesnici Damba, aby upustili od násilnictví a nechali na pokoji bezbranné civilní obyvatelstvo. Jeho slova ale byla nadarmo. Nejprve byl postřelen a pak ubodán. Před smrtí ještě udělil své poslední požehnání vrahům a vyprošoval jim odpuštění. Bylo mu 34 let a v Angole pracoval pět roků. Knižní novinky Křesťanské akademie Petr Den, RADOST VE VESELÍ. — Obálka Š. Zavřel. Vyšlo v edici Vigilie jako svazek 16. Cena 400 it. lir nebo 0,70 am. dol, Michael Horatczuk : K SMÍCHU I K PLÁČI. Přeložil a obálku navrhl Vojtěch Jirků. Svazek 17 edice Vigilie. Cena 900 it. lir. nebo 1,50 am. dolaru. Kdo koupí obě knihy, platí jen 1200 lir nebo 2,00 am. dol. Alois Rozehnal : UNFULFILLED PROMISES. Sociál Insurance in Czechoslovakia. — 226 stránek textu, 28 statistických tabulek, citace z komunistického zákoníku, Úředního listu a komunistického tisku. Cena asi 3,00 dolary. Doporučte svým anglickým přátelům, aby se přesvědčili, že vychvalované sociální pojištění je jen dalším prostředkem, jak udržet ve své moci pracující a vykořisťovat je víc, než to činil tzv. kapitalismus a liberalismus. 149 [pageend21]Archa poznámky Čas a umění Jarmila Dvořáková : » Umělec na útěku « ; uprchlíci ve výtvarném umění s dodatkem: Co má člověk z umění. Vydáno jako ěvrtý svazek Edice Naše hlasy, 1255 Queen Street W., Toronto, Ont,, Canada. 32 stran, cena jeden dolar, na obálce použito motivů z kreseb Pabla Picassa »Matka a dítě« z roku 1951 a » Tvář « z roku 1950. Dr. Jarmila Dvořáková je známa svými statěmi z oboru umění v kanadských Našich hlasech. Nevšední citlivost pro otázky soudobého umění a jeho postavení ve společnosti umožňují autorce spolehlivý vhled do kulturně sociologického jevu umění. K osudu výtvarného umělce ve společnosti patří, prokazatelně od rané gotiky až podnes, se vzrůstající intenzitou to, čemu dnes říkáme exil, útěk. Na náboženském, filosofickém a politickém poli se jev útěku vyskytuje vlastně od začátku kulturních dějin. Výtvarný umělec se dostává do rozporu se společností v ■ době, když vychází ze své anonymity a když společnost začíná lépe chápat ideový obsah jeho tvorby. Autorka ve své studii ukázala na několika případech slavných umělců italské renesance, jako Leonarda da Vinci, Michelangela, Celliniho a na osudech umělců baroka a moderní doby, že motivace útěku může být různá a že lze pozorovat její vývoj k ideovým polohám. Téma, popsané v hlavních rysech, je jistě uchvacující a zasluhovalo by si rozsáhlejší studie a filozofického rozboru. Odvažuji se tvrdit, že zjev exilu u umělců, i výtvarných, nám zjevuje něco z podstaty umění vůbec a odhaluje dobře poměr umění ke společnosti. Dnešní společnost tíhne stále více a zřejměji k nadosobnímu (a ovšem i neosobnímu) plánování a zařazování nadzkušenostních hodnot do politicko- výrobní souvislosti a do pevně uzavřené sítě použitelnosti, výdělku, prospěchu, účelu. Náboženské, filozofické a umělecké hodnoty jsou stále samozřejměji zasazovány do utilitaristické spojitosti. Náboženství, filozofie a umění jsou tři spřízněné rozměry kultury. V jejich prostoru se uskutečňuje osud a svoboda člověka. Samy však nejsou použitelné, ani politicky, ani výrobně. Chtít jich používat znamená ničit je a zneužívat jich ; znamená to popírat jejich podstatu. Naše společnost se dobře nebrání pokušení obecného militarismu v kultuře, proto drtí i osud umělců, kteří pak samozřejmě prchají —• at už fysicky nebo jen tvorbou a myšlenkou, do exilu. Dodatek » Co má člověk z umění « patří svou problematikou do téhož okruhu otázek. I když umělec fyzicky neuteče za hranice své společnosti, stává se cizincem doma. Jeho umění je nesrozumitelnou řečí pro ty, mezi nimiž musí žít. Společnost je odmítá a odsuzuje jako cizorodé. Není už dialogu mezi umělcem a společností. Na druhé straně tato situace je nenormální, ba chorobná, protože — jak říká správně Dvořáková — umění patří k plnému rozvinutí individuálního života a k jeho prohloubení a uskutečnění. Není pochyby o tom, že vina neleží jen na umělcích. Autorka však otázku neřeší a nehledá kořen nedostatku dialogu mezi umělcem a společností. Zdá se mi, že kořen bolestného rozchodu umělce a společnosti leží v samých kořenech tak zvané moderní společnosti a kultury, která se stává čím dále tím více technickou civilizací. Je to starý vřed na tkáni evropské vzdělanosti, který se provalil v umělecké oblasti poměrně pozdě. Už dříve zasáhl oblast náboženskou a filozofickou. Je těžké najít spolehlivé jméno pro tento vřed. Snad bych jej mohl nazvat utilitarismem. Umělec nejen trpí a prchá před jeho společenskými následky, nýbrž i sám jím onemocněl — ovšem svým způsobem. V perspektivě utilita- rismu skutečnost je jen to, co je použitelné. V této perspektivě ztrácí ovšem každé bytí, i lidský život, svůj původní obsah, své tajemství, své nahoře a dole, světlo a tmu ; stává se nutně jen beztvarým materiálem, neprůhlednou a absurdní látkou lidské činnosti. Umění nemůže být podobenstvím života, nýbrž jen nesmyslnou hrou a absurdní stavebnicí nicoty. Není možná řeč ani dialog, protože faustovské pojetí staví na začátek nikoliv Logos-Slovo, nýbrž Cin beze slova, řádu, smyslu a světla. Umělec je dítětem odkojeným faustovským mlékem. Jeho tvorba dnes má tedy povětšině hodnotu svědectví o rozkladu duše, o atomizaci skutečnosti, o identitě bytí s chaotickou nicotou. Na druhé straně společnost, oslepená utilitarismem a hnaná dopředu jenom snem o moci a výrobě, nemůže pochopit ani tragické svědectví soudobého umění. Odmítá je jako nesrozumitelné, a chce říci jako neužitečné a nepoužitelné k výzdobě svých nocleháren a jídelen — na to se totiž redukuje často byt dnešního člověka. Moderní umění je nepoužitelné k vydráždění citů a nervů. Nechutná ničím. Opravdu začarovaný kruh, jako každá nicota. Sil. Modleme se za zdar koncilu ARCHA, literární revue československého exilu, ročník 3 (35), čísla 1 a 2 (1960). Vydává kulturní sekce Cs. uprchlického výboru v Německu. Rediguje dr. Antonín Kratochvil s redakčním kruhem. Vychází v Mnichově. Knižní příloha » Sovětisace československého vysokého školství « od dr. Antonína Kratochvíla (zatím jen str. 180). Nečetl jsem Archu již dva roky. Nebylo to z citového odporu. Byl jsem nemocen a s bídou jsem přečetl jen to, co jsem číst musel. Překvapila mě příjemně její nová úprava, na exilové poměry skutečně výborná. Úhledný tisk, jen několik málo tiskařských chybiček. Všechna čest! Jinak se Archa za ty dva roky nezměnila, až na několik nových jmen. Z těch starých mi Petr Den vzal chuí hrát si na literárního kritika. Vzpomněl jsem si na jeho poznámky ke knížečce » Otvírání studánek « od Miloslava Bureše (srv. Archa, ročník 1, str. 89-91). Říká tam : » I my, daleko od Prahy, otvíráme své studánky..., o kterých možná příští kritik pronese odmítavý soud, jimž však nebude moci upřít to, co o nich říká Miloslav Bureš : Každá z nich jak houser statečná a bílá, bránila se a křídly kolem sebe bila. « (Archa, ročník 1, str. 90) Archa vstupuje letos do čtvrtého ročníku, a již tato skutečnost znamená velmi mnoho. Osvědčila se. Zachovala si též původní linii. A jako jiné exilové časopisy a publikace, vedené spíše houževnatostí šéfredaktorů než pílí spolupracovníků (i když většinou hrdě mluví o » redakčních kruzích«), zachovala si pochopitelně i původní nedostatky. Nechci napřed chválit a pak psát pověstné » ale ... ", chci povědět podle pravdy, jak na mne tado dvě — pro mne nová — čísla Archy zapůsobila. Tím je dán více méně subjektivní ráz těchto řádek. Po přečtení od A do Z jsem byl v duchu v Mnichově a dokonce ve známém kruhu spolupracovníků RFE. Zarazila mě » stranickost « Archy. Nemohu si pomoci, ale je tam té politiky trochu mnoho, a to politiky negativní. Bojuje se tam se zápalem proti komunismu, což je věc sama o sobě chvályhodná. Chce však Archa opravdu jít ve stopách někdejší domácí Archy? Dal jsem si trochu práce a vrátil jsem se ke starým ročníkům exilové Archy (1958-1959). Odpověď by mohla být kladná, kdybychom nebyli v exilu, » daleko od Prahy « — a pro šéfredaktora Archy » daleko od Brna «. Více literatury a méně politiky, snad i trochu více skromnosti a odo. 150 [pageend22]sobnění (hlavně v knižních přílohách). A jako polooficiální kritik oficiálně katolického měsíčníku, který přes svých třináct ročníků a celkem ne nejhorší literární příspěvky nepatří (podle dr. Jíry) do české literatury v exilu (srv. Archa, ročník 3, str. 9), musím odůvodnit své rady nějak jinak, než právě uvedeným nedorozuměním nebo nedopatřením. Zastávám boj pozitivní a často vzpomínám — hlavně po posledních událostech v Kongu — na román a na film » Something of value «. Hubování nepomůže, kritika musí být konstruktivní. Pseudokultura zajde jen na kulturu, lež umírá na pravdu. Pornografické rýmovánky (srv. Ivana Jelínka a jeho tři výplody na začátku 2. čísla prvního ročníku Archy, str. 3739), Bohu dík, v třetím ročníku už nejsou. Ale jsou tam v obou číslech články politické polemiky (J. Mates 0 akci, která neuspěla, a » ČSR a KSČ «), které rozhodně do literárních sfér vnášejí cizí tón. Jsou tam i nadále akademické tituly spisovatelů nebo autorů, které připomínají dost nepříjemně » lau- reátství « komunistických pseudoliterátů. Jsou tam však i opravdové perly různých odstínů, od čistoty jazyka a koncepce (Kovtun, Den, Listopad), přes krásu výrazu a obsahu (Benáček) k hluboké a přitom stravitelné filosofii a theologii (Mikula) a k dobrým esejisti- ckým pracím (Dresler, Jíra) atd. K příloze (Kratochvil : Sovětisace československého vysokého školství) bych měl mnoho výhrad po stránce literární i po stránce vědecké stavby a dokumentace. Musím však přiznat, že jsem šiji přečetl skoro jedním dechem, protože je tam spousta dosud neznámého materiálu a osobních vzpomínek autorových, takže je to četba skutečně zajímavá. Pro konečný úsudek je jistě nutno čekat na dokončení široce rozplánovaného díla. Těším se na příští čísla Archy a neopominu zase pak něco napsat. Jan Pražák Etymologický slovník Václav Machek : Etymologický slovník jazyka českého a slovenského. Vydala Československá akademie věd v Praze r. 1957. Stran 628, cena 113 Kčs. Etymologie je nauka o původu a příbuznosti slov. V české vědě se najde dost jmen, která souvisí s etymologickým bádáním, např. Josef Zubatý (18551931), Oldřich Hujer (1880-1942), Josef Janko (1869-1946), Josef Miroslav Kořínek (1899-1945), ze žijících zejména Vladimír Šmilauer, František Kopečný, František Trávníček a hlavně Václav Machek. Etymologické výklady našich a zčásti i cizích badatelů poprvé u nás shrnul do knihy Josef Holub (Etymologický slovník jazyka československého), který vyšel ve dvou vydáních. Po třetí byl publikován r. 1952, ale zcela přepracován a značně rozšířen, hlavně co se týká slovanských a indoevropských paralel, a to jako společná práce Josefa Holuba a Františka Kopečného. Machek nám však teď dal dílo úplně nové. A jak je vidět z nadpisu knihy, pojal do něho i slovenštinu. V úvodu to odůvodňuje takto : » Jazyk slovenský jsem přibral proto, ... že slovní zásoba výcho- domoravských nářečí (valašského a mo- ravsko-slovenského) obsahuje velké množství slov, která žijí i na druhé straně Karpat. Výrazů, které žijí jedině na Slovensku (v českých zemích obdob nemajíce), je poměrně málo. « Tím však že nechce tvrdit, že by slovenština nebyl samostatný jazyk. Tento slovník je sdělán tak, že chce osvětlit dané slovo jak po stránce tvarové, tak i významové. Po stránce tvaru tedy sleduje, jak se např. rozvíjela u nás z praslovanského slova nebo kořene celá rodina slovní a jakým směrem šel postup. Tato kniha není určena jen pro odborníky, nýbrž i pro širší okruh čtenářů. Koho » pokouší slovo « (jak kdesi pěkně napsal Jan Cep), najde v tomto slovníku podnětů a zajímavostí téměř bez konce. Vzpomínám si, jak mě před lety živě zaujal právě Machkův výklad (v Naší řeči 29,10) o tom, že tratoliště souvisí se slovem mláka (tj. kaluž), ačkoliv nynější vnější podoba je úplně rozdílná. Zjištění původu slova a doby vzniku může někdy znaěně přispět i k rozluštění dlouholetých vědeckých sporů. Vzpomeňme, jak podkopalo důkazy o pravosti Rukopisů upozornění Josefa Pekaře z r. 1932, že výraz tábor, který se vyskytuje v RK, je zhruba o dvě stě let mladší než doba, do které se údajně Rukopis královédvorský hlásí. Pro zajímavost onoho důkazu a jako ukázku z Vachkova Etymologického slovníku uvádíme na konec výňatek právě z tohoto hesla tábor : Tábor: vojenské ležení, je totožné s názvem jihočeského města Tábor. To bylo založeno 1420 a nazváno podle biblické hory Tábor jakožto útočišti proti nepřátelům. Husité pak nazývali lak i svoje opevněná ležení a zanesli to slovo do Němec i jinam, hlavně však do Uher, ba dostalo se, jak se potom ukázalo, i k osman- ským Turkům, od nich pak k Arabům a od těch ke Španělům ; na východe pak přes ruštinu do střední Asie ... Doklady s obecným významem jsou v češtině nyní známy od r. 1420. Znamená nejen opevnění, ale i opevněnou posádku, vozový tábor ; toto označení vzniklo zcela zřejmě mezi odpůrci husitů, a to bez rozdílu národnosti; vyškytá se stejně v českých textech pocházejících z okruhu Rožmberků, jako v textech latinských, německých atd. Obecným jménem se » tábor« stalo již v 15. stol... V sedmdesátých letech minulého století začalo » tábor « označovati meetingy lidové pod širým nebem, asi vlivem četby Palackého o táborech husitských, a spojení » tábor lidu « se trvale uchytilo. Nové odvozeniny : » tábořili«, » táborák « (táborový oheň), ač útvar familiární, stává se dnes termínem. Na toto nové dílo české vědy můžeme být právem hrdí. Potvrzuje jen obecně uznávanou skutečnost, že česká lingvistika dosáhla v posledních sto letech úrovně světové. Ondřej M. Petrů ★ ★ ★ Jeromonach Chrysostom : Vozmožno-li vosstanovlenie jedinstva meždu katoli- českoju i pravoslavnoju cerkovju? — Ruské ústředí při Fordhamské universitě, 1961.— 46 stran. Spisovatel — mnich benediktin slovanského obřadu v opatství Niederaltaich — se v této brožuře zabývá především dvěma otázkami, na nichž závisí sjednocení katolického a pravoslavného křesťanstva. Je to jednak otázka » Filio- que « — otázka, kterak vychází třetí božská Osoba uvnitř jednopodstatné Trojice ; a jednak otázka, lze-li s pravoslavnou tradicí srovnati to učení o římském biskupovi, které I. vatikánský sněm slavnostně prohlásil. Není ovšem možno o takových námětech podat nějaké zvláště původní nebo nečekané názory- Autor však čtenáři poslouží poukazem, kterak katolické učení o nejsv. Trojici nechce být a není rozdílné od učení starého křesťanského Východu. — Něco nového najdeme spíše v pojednání o nej vyšší viditelné autoritě v Církvi, Zde máme různé doklady, kterak ani pravoslavnému myšlení nijak není cizí představa ústřední autority, nadřazené místním biskupům. Často jmenovaná » sobornosť ti je mnohem spíše heslem moderních autorů nežli všeobecnou představou pravoslavné minulosti. Ostatně nelze nikdy zapomenout na tu zásadní skutečnost, že živé obecné sněmy má nikoli církev pravoslavná, nýbrž právě jenom Církev katolická. Správně pochopena, musí tedy zásada sbornosti prospěti jedině katolické jednotě. Jindřich Středa PŘÍŠTÍ ČÍSLO vyjde 20. června. Bude to prázdninové dvojčíslo 7-8. Po letních měsících vyjde z technických důvodů opět dvojčíslo, abychom získali nutný náskok a mohli i vzdálenějším čtenářům zasílat časopis včas. Uzávěrka 9.-10. čísla už 15. srpna. 151 [pageend23]dopisy • dota z i# • odpovědi Komunisté o řeholních sestrách Z časopisu Kultura (16. března) se dovídáme, že v ČSR žije v 41 řádech 10 000 řeholních sester. » Vytvářejí osamělé ostrůvky v klauzurách zřízených při Domovech důchodců, při ústavech pro nevyléčitelně choré, při lůžkových zařízeních pro těžce postižené děti debilní... Svět na obrazovkách i rozhlasových vlnách se prodral až k sestrám a ponenáhlu je proměňuje k obrazu dnešního člověka, cc Řeholnice staré a velmi staré a z řádů přísných a » bigotních, jež odmítají jakoukoli spolupráci na čemkoli, co jejich uchu zní příliš světsky a dnešně, dožívají svůj čas v klauzurách broumovského kláštera ... « Stát prý zcela respektuje podivnost některých řádů. » Má jen jedinou výhradu a na ní trvá : nepovažuje za moudré, aby se mladá čs. žena uzavřela do klauzury a tam odumírala světu. Nedovoluje řeholím, aby přijímaly nové členky. Těm řeholnicím, jež sliby složily, dává rozumné možnosti, aby dožily život, který si zvolily. « Kultura nedodává, že jen malé procento řeh. sester žije v Domech pro důchodce, že daleko větší počet musí pracovat v továrnách a na státních statcích. V Broumově prý je asi 400 sester. Sestrám je zakázán styk s venkovním světem, zvláště s dívkami, které by mohly nakazit ať už poučením o pravdách víry, nebo dokonce je získat pro svůj řád. Podle zpráv, které pronikly na Západ, čs. režim chystá úplné likvidování řeholních sester, Yšeehny musí odložit řeholní roucho, snad až na ty » velmi staré « a nemocné. Mužské řády v ČSR už neexistují od r. 1950. Ti nejstarší členové žijí na Moravci v záp. Moravě, a všichni ostatní jsou v » produkci «. Propagandě proti ženským řeholím měl sloužit román na pokračování v týdeníku pro ženy Vlasta : » Byla jsem řádovou sestrou «. Román — psaný velmi nezajímavě — končí odchodem pisatelky z kláštera a odsouzením představené sester boromejek. Je velmi pravděpodobné, že se minul účinkem. Apoštolát modlitby V červnu se modlíme na úmysl, aby se úcta k nej světěj Šímu Srdci Páně šířila podle úmyslů Církve a pomocí prostředků odpovídajících smýšlení dnešního člověka (viz článek na str. 132) ; úmysl misijní : za školy v misiích, aby z nich vycházeli opravdoví katolíci. Zemřel dp. Karel Přibyl Dochází nám smutná zpráva z ČSR, že v 48 letech po těžké, dlouhé nemoci zemřel dp. Karel Přibyl, farář v Onšově u Košetic. 9. března byl na tamějším hřbitově uložen k věčnému odpočinku za účasti třiasedmdesáti kněží a nesčetného počtu věřících. V Onšově působil devatenáct let. Onšovská farnost patří do diecéze českobudějovické, ale je pod patronací pražského arcibiskupa. Dp. Přibyl byl několikrát hostitelem pana arcibiskupa Berana, který dal v roce 1948 nákladem víc než 800 000 Kčs opravit místní historický kostel sv. Martina. V osobě dp. Přibyla odešla rázovitá postava pro tamější kraj, byl milován farníky, ba dokonce respektován i těmi, kteří po roce 1948 měli na zřeteli jenom dělení majetku, který v Onšově mělo pražské arcibiskupství. A. W., Kanada * * * Rakouský katolický týdeník » Die Furche « (Brázda) přinesl ve svém velikonočním čísle v rubrice » Křesťan ve světě a článek Karla Wenzla : » Čechy — naděje v hrobě «, s fotografií Vzkříšení mistra Třeboňského, o situaci katolické Církve u nás. Článek vyniká objektivností a svědčí o tom, že autor byl dobře informován. Podává obraz o stavu biskupů, kněží (zde se dovídáme, že kněží, kteří byli loni amnestováni, mají desetiletou zkušební dobu ; v té době se nesmějí dopustit žádného přestupku proti zájmům státu — proto žijí v naprostém ústraní) a o neustávající protináboženské propagandě. Článek končí výzvou k modlitbě za pronásledované : » Jsme vděčni všem, kdo v pronásledování vytrvávají. Neodsuzujeme klesající ani nemáme v úmyslu nenávidět pronásledovatele. Právě naopak : budeme se za ně modlit. Církev v Čechách a na Moravě jde cestou křížovou, avšak pevně doufáme, že Kalvárie neznamená konec, nýbrž bránu k novému, krásnému a obrozenému životu. Jsme přesvědčeni, že v Církvi i v těchto zemích po dnech temnoty zazáří Kristova pravda v plném lesku a že po chvílích na Kalvárii se dožije radosti vzkříšení «. Časopis » Die Furche « je vydáván nakladatelstvím Herold ve Vídni, jehož ředitelem je dr. Willy Lorenz, který před druhou světovou válkou studoval též na Karlově universitě. Minulý rok na str. 100 jsme uveřejnili jeho článek o T. G. Masarykovi : Cesta z Církve. Nové knihy v exilu Jean Kolár, LE NOUVEAU VENU, roman ; Rene Julliard, 30, rue de l’Université, Paris. 288 pages, in-16 jésus, 11, 70 NF. Felix Mikula, BLOUDIL JSEM CIZINOU. Fejetony, črty, causerie a vzpomínky. Nákladem kulturní sekce Čs. uprchlického výboru v Německu, Mnichov 1961. Kniha vyšla jako sedmý svazek edice » Kamenný erb «, kterou řídí dr. A. Kratochvil, a jako prémiový tisk edice » Sklizeň svobodné tvorby « — řídí dr. R. Vlach. — Grafická úprava a obálka GERTRUDA. Cena neudána. STUDIE č. 5. Obsah : Robert Vlach, K českému překladu básní doktora Živaga ; Bohdan Chudoba, O návratu realismu do historie ; Ant. Kratochvil, Výtvarné umění a estetická výchova v ČSR ; Věra Stárková, Studie o A. N. Whiteheadovi ; Vlastimil Chalupa, Metoda poznávání ; Zdeněk Daněk, Náboženská sociologie ; Zdeněk Píchá, Duševno a jeho organisace ; Pavel Zelivan, Po cestách vědy k pochopení života ; vk, Kdo je autorem Čtveíohranáěe? ; vk, Opera omnia Joannis Hus ; České jméno ve světě. Vyšlo v Římě 1961 — manuscripti instar. Vydala Křesťanská akademie, Via délia Conciliazione 1, Roma, Italia. Cena 400 lir nebo 0,70 am. dol. 6. číslo Nového života vyilo v RímS 20. května 1961. • Vytiskla P.U.G. Roma, Piazza Pilotta, 4. - Italia. [pageend24]