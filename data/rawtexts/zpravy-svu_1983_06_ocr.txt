Ročník XXV. listopad-prosinec Ï983 Číslo 6 Členové SVU, milí přátelé, pro nový správní rok jsem si vytkl několik specifických cílů, kterých bychom měli dosáhnout. Tyto cíle by ovšem nezahrnovaly normální řízení Společnosti a naši denní agendu, jako je běžná korespondence, plánování a práce na sjezdech zde i v zahraničí, podporování publikací a vydávání našich časopisů, spolupráce s místními skupinami, atd., nýbrž by to byly úkoly navíc. Vždyť SVU mimo udržování běžné agendy se musí starat také o svůj růst a akademickou kvalitu. A toho, podle mého názoru, můžeme docílit sledováním těchto tří cílů: 1) Musíme ještě zlepšit svou finanční situaci a vytvořit tak solidní bázi pro budoucnost. Jmění SVU sice vzrostlo za poslední rok téměř o 13,000 dolarů a k tomu máme přes $ 12,000 na pohledávkách (z nichž ovšem část může být nedobytná), takže lze říci, že jsme hospodařili dobře, i když časopis KOSMAS zatím zaznamenal jen výdaje a příjem z uloženého kapitálu podstatně klesl s ohledem na snížení úrokové sazby. S tím se ovšem nesmíme spokojit! Je třeba zvýšit kapitál nadace, kterou jsme založili v minulém období s počátečním vkladem $ 40,000. K tomu ovšem potřebujeme podporu svého členstva a svých přátel. Nedělám si iluze o tom, že bychom mohli získat veliké obnosy od zámožných jednotlivců. Naproti tomu za své jednoroční činnosti náš pokladník obdržel na darech po více než $ 500 celkem $ 2,500, na menších (od $ 10.00 do $ 500.00) $ 813.17, a na malých (do $ 10.00) $ 234.24. Tyto relativně malé dary od nebohatých jedinců nám tedy přinesly částku $ 3;538.01, zatímco od boháčů jsme nedostali nic. Protože je tedy nepravděpodobné, že získáme dary od milionářů, chtěl bych řešit náš problém jiným způsobem, totiž použitím alternativy, která měla velký úspěch na Yale Univerzitě a také na většině velkých amrických univerzitách - to jest “Fund Drive”. Věřím, že jako zdejší univerzity a ostatní vě- Výroční zpráva předsedy SVU podaná Valnému shromáždění SVU dne 4. listopadu 1983 v Cambridge ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES, INC. ISSN 0036-2050SVU [pageend1]iecké a umelecké organizace ve svých sbírkách uspěly, že taky my najdeme podporu a porozumění členstva a budeme mít v tomto sběratelském úsilí úspěch. Jména dárců, jak je to zvykem, budou zveřejněna ve Zprávách SVU. Každý dárce, může být ubezpečen, že jeho příspěvek zůstane trvalou součástí finanční základny naší společnosti, že na tuto základnu ani přítomné, ani budoucí předsednictvo nebude moci sáhnout a že pouze z úroků se bude financovat naše publikační a kulturní činnost. Konečně, o této záležitosti jste mnozí patrně četli ve 4. čísle ZPRAV SVU. 2) Jako další cíl jsem si_ vytkl získání místnosti pro uložení archivu SVU a našich neprodaných knih. Archiv, včetně staré korespondence předsednictva, jednotlivých komisí, atd. a knihy jsou totiž od likvidace newyorské kanceláře SVU v r. 1975 uloženy u některých našich členů ve Washingtonu, D.C. Od téhož roku také všichni funkcionáři SVU po ukončení své funkce ponechávají příslušnou korespondenci u sebe. Tento stav je nemožný. I když nehledíme k nesnázím, které těmto osobám dlouhodobým přechováváním vznikají, je archivní materiál - často velmi důležitý - prakticky nepřístupný a noví referenti nemohou těžit ze starých zkušeností. V této souvislosti se vnucuje myšlenka, že bychom měli pomýšlet na ústřední kancelář, protože jen tak lze soustředit administrativní materiál a zajistit si kontinuitu práce SVU. Před rokem jsme podpořili naši newyorskou skupinu obnosem $ 1,500 s tím, že se stane členkou České dobročinné a vzdělávací společnosti v New Yorku, která vlastní Národní dům (tzv. Bohemial Hall). Toto vlastnictví bylo ■jpředmětefi? ípara, ale Vprvní instanci Společnost spor vyhrála a je nepravděpodobně, že by nezvítězila i v odvolacím řízení. Budu se nyní snažit vyjednávat o malou místnost pro náš archiv a v budoucnu o větší místnost pro naši kancelář. V Národní budově jsme již uspořádali schůzi předsednictva a taktéž jsou tam schůze místní skupiny newyorské SVU. Jako světová kulturní společnost nutně potřebujeme mít aspoň takové centrum. 3) Musíme skutečně usilovat o to, abychom se stali de facto světovou a ne pouze americkou kulturní společností. V tomto směru jsme podpořili tento rok velmi úspěšný sjezd v Bernu ve Švýcarsku, na kterém mělo přednášku několik našich členů z USA a za předsednictvo se zúčastnili náš generální tajemník ing. Miroslav Kučera, náš americký redaktor Kpsmase prof. Zdeněk Zprávy SVU rediguje Jaroslav Němec. Adresa redakce: 2067 Park Road, N.W., Washington, D.C. 20010. Zprávy SVUJSVU News) - Date of issue Uič «1983. Issued bimonthly. Vol. 25, No .'6. Publisher: Czechoslovak Society of Arts and Sciences, Inc., Office of publication: Mrs. R. Bunza, 7A-70 199th Street. Flushing, N.Y. 11366. Tel.: (212) 479-0870. Annual subscription price: memoers $2.00; non-members $6.00. Second class postage paid at Flushing, N.Y. Postmaster: Send address changes to Zprávy SVU, Mrs. R. Bunza, 75-70 199th Street, Flushing, N.Y. 11366. 2 [pageend2]Suda, bývalý pokladník pan Frank Marlow a já jako prezident SVU. Dále jsme obsadili redaktorství Proměn dvěma Evropany: dr. Karlem Hrubým ze Švýcarska a dr. Branislavem Stefánkem z Mnichova. Konečně, náš příští sjezd v roce 1984 se koná v Torontě v Kanadě. Tedy Spojené státy ztrácí tím jaksi monopol na sjezdy.. V budoucnu musíme být připraveni ještě víc zvýšit aktivitu v Evropě, Austrálii a snad i Jižní Americe. Mimo této zvláštní činnosti, související s naším finančním zabezpečením, zřízením archivu, popř. kanceláře, a zesvětověním naší společnosti, vykonalo předsednictvo během minulého roku tyto běžné úkoly: Jmenovali jsme nového generálního tajemníka ing. Miloše K. Kučeru na místo odstoupivší paní Blanky Glosové. Redaktorem Zpráv byl jmenován dr. Jaroslav Němec a slovenskou redaktorkou paní Irena Lettrichová. Redaktorem Bulletinu byla znovu jmenována paní dr. Zdeňka Fishmannová, redaktorem Kosmasů prof. Zdeněk Suda a redaktory Proměn dr. Karel Hrubý a dr. Branislav Stefánek. Paní Růžena Bunžová pokračuje ve své funkci distribuce Zpráv, Bulletinu, Proměn a'knih. Předsednictvo jmenovalo během minulého roku následující komise: Komisi pro stanovy a jednací řády (dr. Jiří Glos, předseda; členové: dr. Allen Peter Hart a dr. Čestmír Ješina), Členskou komisi (předseda Jiří Kovtun, členové dr. Jiří Glos a dr. Zdeněk David, náhradní členové paní Libuše Zori- nová a dr. Václav Horák), a Nominační komisi (členové: dr. Pavel Albrecht, Jan Gavora, dr. F. Stanley Hoffmeister, dr. Miroslav Rechcígl a dr. Michael Sumichrást). Agenda místopředsedů byla rozdělena takto: dr. Karel Absolon se uvolil pomoci s náborem nových členů, dr. Charles S. Bednár má na starosti “Fund Drive” (s předsedou) a styk s veřejností, dr. Igor Vojtěch Nábělek řídí styk s místními skupinami, dr. Jiří Nehněvajsa je zodpovědný za program publikační a dr. Tomáš Winner se stal programovým předsedou sjezdu v Torontu 1984. Naše publikační komise projednává toho času tři žádosti o podporu uveřejnění knih, dvě takové žádosti během minulého roku nedoporučila. Současně jsme podpořili aoublikujeme “BibliographicalDirectory SVU” od paní Evy Rechcíglové a “Antologii české prózy", redigovanou dr. Williamem E. Harkinsem. Chtěli bychom také poblikovat knihu o přínosu Čechů a Slováků v zahraniční světové kultuře, kterou připravuje dr. Miroslav Rechcígl. Za uplynulý rok jsme přijali 113 nových členů a jednu instituci (Mendel- Frimml Institut, Západní Německo). Během posledního roku se naše členstvo sešlo na dvou sjezdech. Třetí se připravuje na příští rok. Evropský sjezd SVU v Bernu (Švýcarsko) pořádala švýcarská skupina ve dnech 26. až 28. srpna t.r. Byl velmi dobře organizován dr. Karlem Hrubým, předsedou švýcarské skupiny SVU a tajemnicí této skupiny, paní Olgou Komersovou. Přednášky měly vysokou úroveň. SVU půjčila organizátorům $ 1,000 a jak jsem slyšel, sjezd nebyl finančně pasivní. Dále byla zorganizována naše dnešní konference. Konečně plánujeme náš příští světový kongres SVU v Torontě (v Kanadě) na dny od 26. do 29. října 1984. Předsedou přípravného výboru je dr. Antonín 3 [pageend3]Krondl a programovým organizátorem dr. Tomáš Winner. Kongres se bude konat v Royal York Hotelu v Torontě. Naše společnost má šestnáct stálých místních skupin: šest ve Spojených státech, čtyři v Kanadě, dvě v Austrálii, a po jedné v Rakousku, Švýcarsku, Velké Británii a Jižní Americe. V minulém roce k těmto skupinám přibyly dvě další, jedna v Hartfordu - Connecticut (předseda dr. Josef Kalvoda), a druhá v Pittsburghu - Pennsylvania (předsedkyně dr. Jana Romováčková). Co píši tuto zprávu, zřizuje se další, to je třetí skupina v Perthu v Austrálii (organizátorem je dr. Petr Hrubý), tedy třetí místní skupina v této, nám tak vzdálené, zemi? Dále jednáme o zřízení dvou dalších skupin, jedné v Holandsku (organizátorem je dr. Emil Řezníček) a v Mnichově v Západním Německu (organizátorem je dr. Ivan Cikl). Jak je tedy vidět, v zakládání místních skupin jsme byli minulv rok velmi úspěšní. Velká většin jak akademicky, tak finančně prosperuje, pouze viaeňská skupina má finanční problémy, které se snažíme vyřešit. Až na Kosmas, který má stále problémy, mají naše časopisy výbornou hodnotu a vycházejí pravidelně a včas. Zprávy SVU udržují důležité spojení mezi předsednictvem, členstvem a místními skupinami ä informují veřejnost o činnosti prezidia, místních skupin a jednotlivých členů. Pod úspěšným redaktorstvím dr. Jaroslava Němce vyšlo letos šest čísel. S paní Irenou Lettri- chovou připravuje dr. Němec Index zpráv SVUza posledních 25 let. Je to velmi důležitá a praktická práce, která zpřístupní obsah minulých vydání Zpráv. Tři čísla našeho Bulletinu vycházejí pravidelně v roce, dokonce letos paní redaktorka dr. Zdeňka Fishmannová připravuje čtvrté číslo. Její záslužná práce by byla usnadněna, kdyby se našel alespoň jeden člen v každé místní skupině, který by jí pravidelně nosil zprávy o činnosti skupiny a jejích členů. Po našem velmi úspěšném redaktoru Proměň, prof. Matějkovi, se ujali redaktorství neměně skvělí dr. Karel Hrubý a dr. Branislav Štefánek. Zde nás ale postihla krutá rána — pan redaktor Štefánek přišel o život v automobilové nehodě. Právě nyní vyšlo třetí číslo Proměn, které redigoval on a dr. Špetko. Doufám, že najdeme nového slovenského redaktora Proměn, který bude tak svědomitý a tak dobrý, jako byl náš zesnulý redaktor dr. Štefánek. S Kosmasem jsou stále ještě problémy. Distribuce není uspokojivá, jsou zde členové, kteří (nevím proč) nedoslati ještě druhé číslo, zatímco třetí se zdrželo v tiskárně. Toto a čtvrté číslo, které již rediguje náš nový redaktor prof. Zdeněk Suda, mají vyjít tento rok. Nevidím ale důvod, proč by se Kosmas nemohl stát v blízké budoucnosti tak úspěšným, jako jsou naše Proměny. Chtěl bych zakončil shrnutím naší práce za poslední rok a jejím zhodnocením. Jsem velmi spokojen se stavem naší pokladny, ale musíme se snažit náš kapitál zvětšovat, abychom mohli z úroků ještě více podporovat publikace a naše kulturní snahy. Doufám, že náš “Fund Drive” bude mít úspěch a prosím o vaši finanční pomoc i propagaci u jiných členů a nečlenů. Jsem velmi spokojen se zachráněním Národní budovy, v níž, jak doufám, budeme moci mít aspoň náš archiv. Práce všech komisí je velmi uspokojivá. Za pomoc ve své 4 [pageend4]předsednické práci vděčím hlavně třem našim členům: dr. Jiřímu Glosovi, dr. Jaroslavu Němcovi a dr. Miroslavu Rechcíglovi. Rovněž naše publikační činnost je uspokojivá; pokud se týče knih a taktéž časopisů (s výjimkou Kosmase, který, jak doufám, má již za sebou bolesti svého zrodu a dosáhne brzy úrovně našich ostatních časopisů). O Zprávách, Bulletinu a Proměnách člověk slyší pouze chválu a jsem přesvědčen, že tomu bude také tak, a brzy, s Kosmasem. Naše dva sjezdy se výborně vydařily a tak doufám, že Toronto dopadne stejně dobře nebo dokonce lépe. S náborem nových členů nejsem spokojen a myslím si, že můžeme náš přírůstek v příštím roce podstatně zvýšit. Zato pokud se týká místních skupin, jsme úspěšní. Tři nové skupiny za rok, to není špatné! Když si uvědomíme, že to jsou místní skupiny, které vlastně tvoří dyhamický základ naší společnosti, pak se zdá, že SVU se opravdu těší dobrému zdraví. Konala se ve dnech 4. až 6. listopadu 1983 a byla ve všech směrech velmi úspěšná. Její detailní program jsme oznámili ve 4. čísle ZPRAV a ten byl přesně dodržován, takže ho není třeba zde opakovat. Účastníci mluví o konferenci v superlativech. Znamenité prostředí, znamenitá organizace, znamenitá úroveň přednášek v symposiu o “robotíce”, znamenitý varhanní a sborový koncert českých skladatelů pod vedením skladatele O. Tománka,, znamenitý proslov prof. Winnera na banketu o Čapkově R.U.R. a jeho vlivu - zkrátka všechno nej- nej- nej-. Naše díky patří především organizátorům konference, t.j. dr. Ladislavu Dolanskému (předsedovi organizačního výboru) a jeho choti, dr. Karlu Kalinovi a jeho paní, paní Evě Jonášové a jejímu manželu, dr. Oldřichu Kýnovia jeho manželce, paní Evě Stašové a jejímu manželu a paní Jarmile Vogelové a jejímu choti. A pak samozřejmě všem těm, kteří na konferenci přednášeli, účinkovali či jakkoli přispěli k jejímu úspěchu. Hostům se v Massachussetts velmi líbilo. Což tedy připravit si pro budoucnost pevný opěrný bod ve formě místní skupiny SVU? 5 Leopold Pospíšil Mezisjezdová konference v Cambridge, Mass. [pageend5]Zmínili jsme se na několika místech o tom, že předsednictvo jmenovalo (podle či. 22 stanov) novou nominační komisi. Jejími členy jsou: dr. Pavel Albrecht, Rockville, Md.; ing. Ján Gávora, Ottawa, Ont., Kanada; dr. Stanley F. Hoffmeister, Loudonville, N.Y.; dr. Miroslav Rechcígl, Bethesda, Md. Chcete rozhodovat o budoucím vedení SVU? Zašlete tedy jména osob, které pokládáte za kvalifikované a ochotné v SVU pracovat, buď členům nominační komise, nebo generálnímu tajemníkovi (adresa na poslední stránce). Váš nezájem je totéž jako negace! Dr. Branislav Štefánek, komentátor čsl. oddelenia rozhlasovej stanice Slobodná Európa v Mnichove, zahynul tragickou smrťou ,2. októbra naďaleko Mnichova ako obeť automobilového nešťastia. Narodil sa 22. septembra 1923 v Bratislave. Syn dr. Antona Štefánka, slovenského štátnika za Prvej republiky, sociologa a profesora na Komenského univerzite. Branislav následoval svojho otca v štúdiu sociologie a v r. 1948 získal doktorát filozofie na tej istej univerzite. Ako dizertačnú prácu predložil sociologickú monografiu "Slovenská dedina v Bukových horách”. Po februárovom puči v r. 1948 odišiel do exilu. Pôvodne sa chcel venovať akademickej dráhe, avšak po zriadení Slobodnej Európy sa rozhodol pre rozhlasovú žurnalistiku. Považoval za naliehavejšie informovať objektívne poslucháčov za Železnou oponou. Plných tridsať rokov ŠtefáneK pracoval v rozhlase. Precíznym štýlom vypracovával svoje komentáre širokého rozsahu, najmä odborné štúdie o Slovensku, o ideologických dejinách slovenského nacionalizmu, vzťahoch medzi Čechmi a Slovákmi. Sústavne sledoval a pravidelne prinášal referáty o európskom zjednocovacom hnutí. Venoval sa sústredenému skúmaniu T. G. Masaryka a jeho diela. Úvahy o tom, ako aj mnoho iných článkov, uverejňoval v exilových publikáciách. Mal intímny vzťah k svojmu otcovi. K jeho storočnici uverejnil v r. 1977 obsiahlu štúdiu "Anton Stefánek, 1877-1977: ľud a národ očami sociológa” - rozbor sociológie a společenskej filozofie Antona Štefánka ako sa javí na pozadí slovenských dejín 19. a 20. storočia. V SVU prispieval do Proměn a jeden čas bol ich výkonným redaktorom. Účastnil sa verejného života ako novinár, autor, vyhľadávaný rečník na zhromaždeniach, sympóziách, konferenciách. Branislav Štefánek, blízky priateľ oboch redaktorov tohoto časopisu, bol 6 Nominační komise SVU pro volby v r. 1984 In memoriam [pageend6]človek nevšedných kvalít. Korektným a jemným vystupovaním, vždy hotovy pre humor, získal si každého, s kým prišiel do styku. Kultúrny exil bude dlho pociťovať jeho predčasný tragický odchod. Dne 6. října 1983 zemřel v Londýne právnik J UDr Rudolf Václavík. Narodil se 9. října 1898 v Poniklé u Jilemnice, studoval na klasickém gymnasiu v Pardubicích a pak na právnické fakultě Karlovy university v Praze. Po předepsané době advokátní praxe si otevřel vlastní advokátní kancelář, a to nejprve v Košicích, ale no Mnichově se vrátil do Čech a DŮsobil pak jako advokát na Kladně. Jeho zájem o veřejné záležitosti ho přiměl k publikování celé řady hospodářských a politických článků. Po r. 1945 se ostře střetával s komunisty a svůj nesouhlas s jejich neústav- ním postupem zveřejňoval v tisku a tak po únoru 1948 mu nezbylo než opustit Československo. V exilu (nejprve v Německu a pak v Anglii) pracoval politicky, pokračoval ve své publikační činnosti, sbíral materiál o komunistickém útisku v Československu, staral se o uprchlíky a pomáhal každé dobré věci. V SVU byl po léta pokladníkem naší londýnské skupiny a bude jim tam, i ostatním svým přátelům, rozsetým po celém světě, velice chybět. Dne 27. října 1983 zemřel v Houstonu, TX, ing. Jaroslav V. Pokorný. Narodil se v Kralupech nad Vltavou dne 24. dubna 1900, studoval na pražské technice a tam také získal inženýrský diplom. Jeho oborem bylo silniční inženýrství a hydraulika, projektoval silnice a dálnice. Po příchodu do USA pokračoval v technickém studiu. V posledních letech byl zaměstnán u Texas Highway Department, Houston, TX. Členem SVU byl po 20 let. Dne 10. září 1983 zemřel v Kalifornii profesor Josef Čtvrtlík. Narodil se 18. března 1925 v Týnečku, studoval v Praze na Vysoké škole obchodní a tam získal inženýrský diplom v r. 1949. V letech 1946-47 navštěvoval také universitu v Miláně a po odchodu z Československa v letech 1956 až 1960 studoval na University of South California v Los Angeles. Jeho oborem byly jazyky, především ruština, kterou učil na California State University, Long Beach, CA. Jako vynikající tlumočník tohoto jazyka byl často přibírán k důležitým obchodním sovětsko-americkým jednáním. • Výročí členů SVU v r. 1984 Leden - březen Leden 1984: 5.1. Mark Graubard, Minneapolis, Minn. USA 80 8.1. Petr Černý, Winnipeg, Kanada 50 7 Výročí členů SVU v r. 1984 Leden - březen Leden 1984: 5.1. Mark Graubard, Minneapolis, Minn. USA 80 8.1. Petr Černý, Winnipeg, Kanada 50 [pageend7]10.1. Karl J. Palas, Los Angeles, Cal., USA 75 13.1. Antonín Cekota, Toronto, Ont., Kanada 85 13.1. Stanley Jančík, Berwyn, Ill., USA 70 14.1. Vladislav Vorei, Yorktown Heigts, N.Y., USA 60 14.1. Ralph J. Perk, Cleveland, Oh., USA 70 15.1. Dr. Přemysl V. Pelnář, Montreal, Que., Kanada 70 22.1. Bohuslav Tobyška, Javea (Alicante), Španělsko 70 26.1. Dr. Milic Čapek, Newark, Del., USA 70 38.1. Dr. Vladimír A. Chudoba, Fredericton, N.B., Kanada 75 20.1. Dr. George Gibian, Ithaca, N.Y., USA 60 30.1. Dr. Václav Erban, Schaffhausen, Švýcarsko 60 Únor 1984: 2.2. Jan J. Frajkor, St. Eugene, Ont., Kanada 50 11.2. Dr. Otto J. Juren, Richmond, B.C., Kanada 60 13.2. Jaroslav Hofman, Orange, Cal., USA 60 14.2. Paul Šturman, Arlington, Va., USA 80 19.2. Dr. Vladimír Kubeš, Guatemala City, Guatemala 70 20.2. Dr. Dušan M. Bartik, Cleveland, Ohio, USA 60 20.2. Čeněk Pražák, Dittingen, K.B., Švýcarsko 70 23.2. Oldřich Toman, Port Jefferson, N.Y., USA 60 26.2. PhMg Břetislav Jelínek, Laguna Beach, Cal., USA 85 26.2. Frank J. Štálík, Jacksonville, Fla., USA 60 Březen 1984: 14.3. Vladimír Šmíd, Oslo, Norsko 60 17.3. Dr. Jaroslav Perneger, Collonge-Bellerive, Švýcarsko 60 24.3. Dr. ing. Jan Roček, Chicago, Ill, USA 60 29.3. Dr. ing. Vladimír Hubka, Greifensee, Švýcarsko 60 31.3. Dr. Stanley Z. Pech, Vancouver, B.C., Kanada 60 8 [pageend8]Výstava měla titul: “Svědkové jejich kultury: Česká sbírka (knih) a česká studia na University of California, Berkeley”. Celý podnik sponsoroval universitní Center for Slavic and East European Studies, dále Department of Slavic Languages and Literature a samozřejmě, knihovna university. Dne 16. února 1984 bude v Clevelandu, Ohio, předvedena americká nremiéra hry spisovatele Milana Kundery Jacques and His Master” a to na Eldred Theatre, Case Western University, Cleveland. Dne 18. listopadu 1983 tomu bylo, 100 let, co bylo slavnostně otevřeno znovuvybudované Národní divadlo, které vyhořelo za dva měsíce po svém otevření v r. 1861. Před pěti lety byla “Zlatá kaplička” zavřena za účelem modernizace a byla opět slavnostně otevřena letos ke svému stoletému výročí. 26. června 1983 byla založena na San Diego State University, San Diego, Cal., organizace nazvaná Friends of Czechoslovak Music (Přátelé čs. hudby). Mezi jejími čestnými členy jsou z našich Rudolf Firkušný, Karel Husa, Rafael Kubelik, Jarmila Novotná a František Schwarzenberg. Předsedou je dr. Jaroslav Mráček, který již po řadu let propaguje československou hudbu v USA. Jeho vlivem bylo zřízeno pro studenty hudby Löwenbach Graduate Scholarship in Musicology při University of San Diego a za rok, k stoletému výročí úmrtí Bedřicha Smetany, jak jsme již oznámili, bude konference a festival československé hudby ve dnech 29. března až 8. dubna 1984. Nové knihy a časopisy V lednu 1984 vyjde ve Švýcarsku první číslo časopisu Reportér. Jeho předchůdce stejného jména byl v roce 1969 v Československu zakázán. Nový časopis redigují: Jiří Lederer, Vladimír Nepraš a Vladimír Škutina. Podtitul popisuje obsah: Pdlitika - Kultura - Komentáře -' Reportáže a Literárně zábavný Magazin. Cena čísla 6.- švýc. fr., předplatné na rok 33.- švýc. fr. Možno objednat na adrese: REPORTÉR, Postfach 1737, C '-p348, Zürich, Switzerland. Před uzávěrkou se redakce s politováním dozvěděla, že red. Jiří Lederer náhle zemřel ve stáří 61 let. Frolík, Josef. Střílející abatyše Zürich, Polygon, 1983. 133 str. 19.- švýc. fr. Možno objednat na stejné adrese jako předchozí. V Book World (příloze Washington Post) z 16. října 1983 se objevilo oznámení, že kniha Jiřího Gruši, Dotazník, vyšla v anglickém překladu pod titulem The Questionnaire v nové sém "paperpacKS Vintage/Avemu- ra. Její cena je $ 7.95. Koncem roku se objeví na trhu kniha Marie Bauer, Beyond the Chestnut Trees. Paní Bauerová se narodila r. 1919 v Praze a kniha je vlastně její biografií, jak si ji vybavila při své návštěvě Prahy po 40ti letech. Kniha má 224 stran a její cena je $ 15.95. Je možno ji objednat u nakladatele na adrese: The Overlook Press, Rt. 212, Woodstock, N.Y. 12498. 9 [pageend9]Z činnosti místních a oblastních skupin Místní skupina SVU Melbourne, Austrálie Místní skupina SVU v Melbourne uspořádala dne 16. června v sále Národního domu v Melbourne přednášku se světelnými obrazy. Přednášeli dr. M. Ondrášek a ing. M. Kovařík a to o své cestě do Himalájí. Vylíčili znamenitě své zkušenosti a dojmy a jejich fotografické záběry byly prvotřídní. Četné osazenstvo bylo nadšeno. Na den 9. srpna 1983 si skupina pozvala básníka, zpěváka a kytaristu Karla Kryla. Kryl žije v Mnichově a pracuje v nuaebních pořadech Radio Free Europe.'Beseda s ním se konala roýhěž v Národním domě, ale zprávu o jejím průběhu jsme zatím nedostali. Jsme si však jisti, že bude dobrá. Místní skupina SVU, Toronto Dne 27. září 1983 zahájil dr. Vitula pokračování série historických přednášek, které v Torontu pořádá místní skupina SVU společně s Čs. národním sdružením v Kanadě. Přednášel ing. S. Kubík na téma České korunovační klenoty. Ve velmi zajímavém přednesu ing. Kubík popsal původ a vzhled klenotů, t.j: koruny, žezla, jablka a meče a vylíčil jejich pohnuté osudy od r. 1346. Dnes jsou korunovační klenoty umístěny v chrámu sv. Víta na Hradčanech. Místní skupina SVU, Hartford, Conn. Dne 8. října 1983 pořádala skupina na St. Joseph College, West Hart-, ford, Conn., přednášku dr. Leopolda Pospíšila, předsedy SVU. Dr. Pospíšil je profesorem antropologie na Yale University, autorem několika knih a množství odborných článků. Nesmírně zajímavá přednáška byla doprovázena filmem a po ní se rozproudila velmi živá diskuse, v níž prof. Pospíšil zodpověděl všechny otázky.. Členové a funkcionáři místní skupiny jsou vděčni prof. Pospíšilovi za ochotu přijet mezi ně. Místní skupina SVU, Pittsburgh V červnu uspořádala skupina piknik v Ligonier (40 mil od Pittsburghu) s přednáškou dr. Jana Sýkory “Acid Rain Controversy”. Přítomen byl také dr. Wesley Posvar, kancléř pittsburghské university a čestný člen SVU. Bohužel, pro špatné počasí byla účast slabá. Koncem září přednášel Dr. Karel Kánský na téma “Semester at Dead Sea”. Profesor Kánský mluvil převážně o šesti týdnech v Izraeli, kde se •dokončoval akademický program nepodařeného výletu kolem světa, organizovaného pittsburghskou universitou. Jeho dojmy z Izraele byly velmi zajímavé. 5. listopadu 1983 pořádala skupina společně s Czechoslovak Room Committee korfcert Milušky Šimkové Songs of My Country. Na piano pěvkyni doprovázel p. Ralph Crawford. Potřebám místní skupiny věnují nejvíce práce předsedkyně dr. Hana Romováčková a pokladní kol. Alena Neničková. Místní skupina SVU, New York Skupina uspořádala dne 21. října v Národní budově zajímavou přednáš10 [pageend10]11 ku bývalého čs. diplomata, dr. Vratislava Pěchoty, na téma: 75. výročí invaze- osudová jednání v Čierné nad Tisou a v Bratislavě. Přednáška byla velmi dobře navštívena a diskuse byla klidná a věcná. Dr. Pěchota je patrně jediný přímý účastník osudových událostí, které před 15ti lety znamenaly konec tzv. Pražského jara a byly předzvěstí sovětské intervence a okupace. Řečník byl v r. 1968 hlavním právním poradcem ministerstva zahraničí v Praze. Doprovázel ministra Jiřího Hájka do Moskvy ke Gromykovi a zúčastnil se ve své funkci jednání v Čierne nad Tisou a v Bratislavě. Nyní přednáší na právnické škole New York University, r 20. listopadu 1983 oznámila skupina přednášku dr. Vladimíra V. Dostála o Antonínu Svehlovi. O tom přineseme zprávu až příště. Místní skupina Washington, D.C. Místní skupina skončila svou sezónu koncem dubna a chystala se na letní prázdniny, když došlo laskavé pozvání manželů Šumichrástových, aby se naše členstvo sešlo u nich ke “Společenskému večeru u bazénu” (Swimmingpool Party) 23. července. Při tomto večeru však ani funkcionáři skupiny neměli funkcí, nic nepočítali a nekontrolovali, nikoho neobsluhovali a ničím si hlavu nelámali. Tentokrát jedli, pili, hodovali, hrály jim muziky a možná že si i ty knoflíky popouštěli při znamenitém jídle. Všechna práce a starost byla na hostitelích a jejich pomocnících. Navíc museli hlídat, aby se jim v bazénu nikdo neutopil. Hostitel, dr. Michael Šumichrást, je viceprezidentem a hlavnírii ekonomem National Association of Homebuilders. Americká veřejnost jej dobře zná z tisku a jeho publikací. Píše hlavně o situaci v bytové výstavbě a na bytovém trhu. Jeho žena, dr. Marika Sumichrástová, pracuje s vel-' kým úspěchem v příbuzném oboru. Členstvu' SVU je dr. Šumichrást mimoto znám jako náš bývalý pokladník a pak místopředseda. Ve Washingtonu jsou Šumichrás- tovi známi svým nevšedním pohostinstvím. Pro zdejší SVU pořádají již po několik let “letní párty” u svého bazénu a jaksi samozřejmě to sami financují. Dne 10. září 1983 byla pořádána obvyklá Wine & Cheese Party, tentokrát v zahradě dr. Franka Meisnera na Still Spring Court v Bethesdě. Návštěva byla menší než jindy, protože Washington byl v tu dobu sužován neobyčejnými vedry. Přesto se získalo pro pokladnu několik stovek. Hostitel, dr. Frank Meisner, bývalý pokladník SVU a význačný ekonom Inter-American Development Bank, byl právě na cestách někde v Jižní Americe. Dr. Jiří Glos, profesor na Georgetown University Law Center a člen oddělení evropského práva v kong- resní knihovně, Washington, D.C., přednášel dne 17.10.1983 na téma Americký soudní systém. Znamenitě vylíčil anglický právní řád platný v době krále Jamese 1(1603-1625), který byl aplikován v Americe a vyvíjel se pak v závislosti na Anglii až do revoluce 1775/6. Od počátku americké nezávislosti se ovšem situace změnila a americký právní řád nastoupil vlastní cestu. Jeho bází však zůstalo a je [pageend11]anglické “common law”, pokud ovšem nebylo zrušeno, nebo neodporuje americké ústavě. Řečník také popsal hlavní aspekty amerického práva, které je odlišují od evropských systémů a římskoprávní recepcí. Po přednášce se rozpředla živá diskuse četných posluchačů. Dr. Glos je předsedou SVU Komise pro stanovy a jednací řády. Dne 26. října 1983 se skupina zúčastnila oslav 65. výročí dosažení československé samostatnosti, které se konaly v americkém kongresu. Oslavy zahájil předseda místní odbočkj ČSNRA, dr. Vladimír Fleischer, po něm místopředseda Pavel Štuřman, dále předseda naší skupiny red. Pavel Pecháček a nato starosta washingtonského Sokola, plk. Jaroslav Kaš- par-Pátý. Hlavní anglický projev měl bývalý americký velvyslanec v Praze, John F. Matlock, který je nyní poradcem prezidenta Reagana pro otázky Východní Evropy a Sovětského svazu v Bezpečnostní národní radě. V hudebním programu vystoupila nejprve mladá americká klaviristka a poté Miluška Šimková, o jejímž vystoupení píšeme jinde. Návštěva byla veliká, projevy byly na vysoké úrovni, ale nejvíc byl oceňován projev Matlockův. Důstojná oslava. Washingtonská skupina SVU se opět vyznamenala - listopadový ba- ;zar pobil všechny dosavadní rekordy. Místní tisk a rádiové stanice připravily půdu, obětaví členové připravili náplň - a výsledek? Rekordní návštěva, rekordní příjem a k tomu ještě slušné počasí plus výborná nálada a dokonalá souhra všecn zúčastněných. Letošní předsedkyně bazani Dagmar Hasalová-White přidala tradičním složkám hudební a taneční vložky, pro zábavu dětí i dospělých tu byl dokonce i tančící medvěd, houslista a harmonikár, jakož i kočka s pytlem tejemných dárků. Pořádala se dražba a tombola, byly stánky s folklórem rodné země, umělecké předměty “importované” z Pennsyívánie, ozdoby na stromeček, knížky a recepty na cukroví, ale především metrák vánočního pečiva, které připravila hlavně Zdenka Sádlíková spolu s trojicí osvědčených odbornic - Aubrech- tovou, Čechovou a Vozárikovou a dalšími nejmenovanými hvězdami umění cukrářského. Nečekaný úspěch zaznamenaly stoly Vlasty Strasové, sester Hasalových a manželů Štur- manových. Největší provoz byl ovšem v kuchyni, kde zásoby vepřového, knedlí a zelí, slovenského guláše a párků byly do dvou hodin zcela vyčerpány. A taktéž káva a zákusky. Zlaté ruce, které to všechno daly dohromady! Prodala se spousta knih, vánočních pozdravů a námětů i moravského Hostýná - pokladník Jaroš nestačil počítat. Jedním slovem - úspěch! Z činnosti členů Karel Husa, profesor hudby na Cornell University, Ithaca, N.Y., dirigent universitního symfonického a komorního orchestru, hudební skladatel, držitel Pulitzer Prize (1969) hudební ředitel Cayuga Chamber Orchestra, Ithaca od r. 1977 a od XI. sjezdu SVU v Pittsburghu v říjnu 12 [pageend12]13 1982 čestný člen SVU, je neustále aktivní, hlavne jako hudební skladatel a dirigent. V lednu 1983 dirigoval na Michigan State University, East Lansing, Mich., svou skladbu Koncert pro dechový soubor. Byla to premiéra a Lansing State Journal označil dílo za klasické. Husova Kantáta pro mužský sbor a plechový kvintet, komponovaná na texty tří amerických básníků, byla ukončena v létě 1982 a měla svou premiéru na Wabash College, Crawfordville, Ind. na jaře 1983. V červnu 1983 Verdehr Trio předvedlo poprvé Husovu Sonata a tre (pro klarinet, housle a piano) v Denveru, Col. na International Clarinet Symposium. Další dílo, Reflections (Symfonie č. 2), mělo svou světovou premiéru na Eastern Music Festival v Greensboro, N.C. 16.července 1983. Dirigoval sám skladatel. Nová verze starší Husovy skladby, Concertino for Piano, přepsaná pro dechové nástroje, bude pod autorovým dirigováním předvedena v lednu 1984 v Orlandu, Fla. dechovým souborem Florida University. O stále rostoucím významu i oblibě prof. Husy v americkém hudebním světě nejlépe svědčí tato další fakta: byl pověřen University of Georgia, aby k jejímu dvoustému výročí napsal skladbu pro symfonický orchestr, která by byla předvedena v příštím roce. National Endowment for the Arts ho požádal, aby komponoval “piano quartet”, který by byl předveden ve velkých městech USA, Mexika a Evropy. International Harp Society chce koncert pro harfu pro vystoupení v Carnegie Hall, N.Y. v r. 1985. Gratulujeme k úspěchům! Dr. Alexandr Schirger, profesor na Mayo Medical School v Rochester, Minnesota, pochází z Prahy, kde studoval na lékařské fakultě Karlovy university a získal v r. 1950 doktorát medicíny. V r. 1952 byl již v USA a působil nejprve v St. Elizabeth Hospital, Lincoln, Nebraska, pak v letech 1953-54 v Lincoln General Hospital tamtéž. V r. 1954 získal “fellowship” Mayo Foundation v Rochestru a za 5 let poté se stal členem štábu Mayo Clinic tamtéž. Dr. Schirger je konzultantem v oboru vnitřního lékařství a kardiovaskulárních nemocí. Jeho zájmem je též angiologie, fyziologie, hypertenze a klinický výzkum. Ve svém oboru publikoval od r. 1956 dodnes sám, či ve spolupráci, téměř 100 vědeckých prací. Je členem 17ti profesionálních organizací. Dr. Věra Běhalová, historička umění ve Vídni, pochází z Prostějova. Studovala na Karlově universitě v Praze, Jeden rok na universitě v Perugii a doktorát získala na universitě ve Vídni. Publikuje hlavně v oboru dějin umění a architektury. Našemu členstvu je dr. Běhalová známa jako první předsedkyně a dodnes oddaná pracovnice vídeňské skupiny SVU. Z jejího nedávného dopisu vyjímáme: Byla jsem srpen a září v Anglii. Z toho týden hostem Sir Cecil Parrott - bývalého anglického velvyslance v Praze (překladatele Švejka, zakladatele slavistiky v Lancaster - bohužel zaniklé po jeho odchodu z university - pisatele dějin české hudby atd. ) v jeho venkovském sídle [pageend13]14 ť Abbey stead - a pak na studijní cestě týkající se viktoriánského nábytku. Zpracovala jsem totiž sbírku viktoriánského nábytku ve vídeňském umě- lecko-průmyšlovém muzeu a v Anglii jsem sbírala materiál k úvodnímu textu. Teď se chystám napsat studii o první větší stavbě Adolfa Loose: “Vila Karma” (poblíž Clarens, na Ženevském jezeře). Dr. Stanislav Reiniš, profesor psychologie na University of Waterloo, Ont., Kanada, pochází z Nitry, kde se narodil v r. 1931. Od r. 1951 studoval na lékařské fakultě Karlovy university v Praze a tam získal doktorský diplom v r. 1957. Ve studiu pak pokračoval na lékařské fakultě téže university, ale v Plzni a v r. 1962 se stal kandidátem věd. Po příchodu do Kana- nady získal v r. 1970 “Postdoctoral Fellowship” na York University v Torontu. Jeho oborem je hlavně neu- rochemie, ale také neurobiologie a biochemie. V těchto oborech publikoval několik odborných prací. V r. 1982 vyšla jeho kniha The chemistry of Behavior (New York, Plenum Press), která byla poctěna zlatou medailí amerického klubu Biosocial Publications. Tato vyznamenání se udílí jednou za dva roky. Dr. Reiniš je členem redakce kanadského časopisu ZÁPAD. Dr. Ivo Ducháček, em. profesor City University of New York podal studijní zprávu na výroční konferenci americké společnosti politických věd 1. září v Chicagu. Jeho práce měla název: Federalismus: Směs jedno- hlasnosti a většinového systému v územně členěných společnostech. Jeho předchozí studie Souručenství vlastí (Consociations of Fatherland) byla uveřejněna v červnu ve čtvrtletníku PUBLIUS ve Filadelfii. V září dr. Ducháček zahájil kurs politických věd na Inter-American Defense College třemi přednáškami na námět: “Politika jako vášeň a agonie rozhodování”. Na konec října připravil mezinárodní konferenci o problémech těch měst, která nejsou hlavními městy, ale jsou hostiteli mezinárodních organizací, jako New York, Ženeva, Montreal, a sídlo evropského parlamentu, Štrasburk. Na konferenci podají zprávy jednak profesoři politických věd z Montrealu, New Yorku a Ženevy a jednak starosta města Ženevy, newyorský místoko- misař pro věci Spojených národů a místostarosta Štrasburku. Konference, jejímž ředitelem je dr. Ducháček, se koná pod záštitou Akademie věd a humanitních studií při City University of Nev York. Dr. Petr Adamec Valant, “Assistant” profesor biologie na Barry University, Miami Shores, Florida, pochází z Caracasu, Venezuela, kde se narodil v r. 1953. Do USA přišel v r. 1968, vysokoškolská studia konal na New York University a tamtéž získal doktorát biologických věd. Na Barry Univerity přednáší studentům lékařství především fyziologii, pracuje vědecky a publikoval ve svém oboru několik článků v profesionálních časopisech. Jaromír Svozilík, úspěšný čs. ma-_ líř ve Švédsku, pochází z Prostějova, kde se narodil r 1951. Malování je jeho vášní i povoláním - jak sám říká, “maloval od dětství”. V r. 1974 se oženil se Švédkou a to zřejmě ovlivni- [pageend14]15 lo jeho rozhodnutí usadit se na severu. Svozilíkova tvorba byla velmi úspěšná - v uměleckých kruzích získal pěkné jméno. V letech 1978 až 1983 vystavoval své práce v 21ti švédských městech, v zahraničí vystavoval v Západním Německu v König- steinu, na Ukrajinské svobodné universitě ve Stuttgartu a v Mnichově, v USA v r. 1980 ve Washingtonu, Ď.C. a v r. 1982 v Pittsburghu, dále v Londýně a dvakrát v Řecku. Vloni debutoval také jako básník svou knížkou poezie a grafiky Ölmedborgare av det tjeckiska krog- samhdllet, Falun, Rot, 1982,57 stran, cena 59 Skr. Lze ji objednat u nakladatele: ROT, Box 4033, 791 04 - Falun, Sweden. František Stalmach, architekt v Kanadě, pochází z Moravské Ostravy, kde se narodil 10. září 1903, t.j. dovršil letos 80 let, k čemuž mu srdečně gratulujeme. Studoval na Akademii výtvarných umění v Praze a absolvoval ji r. 1927 V r. 1929 si otevřeli s arch. J. Svobodou vlastní stavební kancelář. V soutěži získali stavbu pojišťovny v Moravské Ostravě a specializovali se pak hlavně na stavbu záložen, jichž vybudovali 28. Mimoto, samozřejmě, stavěli obytné domy a i luxusní vily. Práce jejich deseti let byla zachycena v brožurce, kterou vydali v r. 1930. V r. 1949 architekt Stalmach opustil Československo a emigroval pak do Kanady, kde měl od r. 1954 vlastní kancelář s rakouským kolegou. Začátky nebyly lehké, ale úspěch a satisfakce se dostavily, zejména když torontský Daily Star označil jimi postavenou budovu Ontario Credit Union v r. 1960 za “triumf současné architektury”. Stalmach se znovu, pustil do projektování záložen a postavil jich v Ontariu celkem 17. Ze známějších staveb je to kostel sv. Antonína v Chatham, kostel sv. Václava v Torontu (přestavba) a obchodní dům v Torontu. Odr. 1981 je arch. Stalmach v penzi. Pavlína P. Pilcová, reklamní a umělecká fotografka v Melbourne, Austrálie oochází z Gottwaldova - Zlína. V letech 1972-74 studovala na Kunstakademie v Dťisspldorfu a poté 1974-76 navštěvovala přednášky o dějinách umění na universitě v Kolíně nad Rýnem. Po příjezdu do Austrálie studovala v Melbourné fotografii a dnes jç spolumajitelkou fotografické firmy tamtéž. V Melbourne se zúčastnila skupinových výstav v r. 1980, 1981 a 1982. Tamtéž měla vloni samostatnou výstavu a plánuje vystavovat v Amsterodamu a v Curychu. Miluška Šimková, mezzo-sopra- nistka, členka australské opery v Sydney, o jejímž plánovaném turné po US A a Kanadě jsme psali v 3. čísle ZPRAV, zahájila svou okružní cestu koncertem na San Diego State University dne 28. srpna. Koncert měl název Šongs of My Country (Písně mé vlasti) a repertoár obsahoval árie ze Smetanových a Dvořákových oper, skladby Jaroslava Křičky, ale i popp- lární písně (Karla Hašlera, Fialy atd.) a pak národní písně. Na klavír umělkyni doprovázela dr. Marie Plodrová- Dolanská. Obecenstvo bylo nadšeno. [pageend15]16 Pěvkyně poté pokračovala ve svých koncertech s přibližně stejným repertoárem Kanadou a .USA, jak jsme uvedli minulea podle došlých referátů, jakož i článků v krajanském tisku, sklízela všude jen úspěchy. 22. října zpívala v Chicagu na “Ve-, lehradě”, doprovázena na klavír Jiřinou Černou. 26. října vystoupila ve Washingtonu, D.C. na oslavě 28. října v americkém kongresu (Senate Office Building) za klavírního doprovodu pí. Lídy Brodenové a 5. listopadu zpívala v Pittsburghu. Dr. Joseph J. Stanovsky, profesor strojního inženýrství a “aerospace” (leteckého a astronautského) inženýrství na University of Texas, Arlington, Texas, pochází z Galvesto- nu, Texas, kde se narodil r. 1928. Studoval civilní inženýrství na Southern Methodist University, tam získal diplom B.S. a v r. 1948 ao21éta později M.S. v témže oboru na University of Texas, Austin. V letech 1960-61 pokračoval ve studiích »a University of Edinburgh ve Skotsku a pak v r. 1966 dosáhl doktorátu v civilním inženýrství na Pennsylvania State University. Publikoval ve svých oborech dvé knihy a více než tucet článků, často je zván k přednáškám a byl a je činnýrr jak na universitě tak v profesionálních organizacích. Lydia Smutný Sterba, koncertní pianistka a vedoucí klavírního oddělení na Morton College, Cicero, Ill., byla sólistkou v Chicago Symphony Orchestra, Grand Park Symphony, Indianapolis Symphony, Chicago Chamber Orchestra, Chicago City Symphony a WGN Orchestra. 15. října 1983 se objevila již popáté jako sólistka s West Suburban Symphony Orchestra v Hinsdale, Ill. Předvedla Schumannův “Koncert pro piano v A moll” a obecenstvo ji odměnilo neutuchajícím potleskem. Další koncerty má jednak sama a jednak s dcerou Doreen L, 6. a 13. listopadu. Frank Smola, strojař z Bohušovic nad Ohří, aktivní člen naší newyorské skupiny se zúčastnil jako člen americké delegace XI. světového kongresu petrolejářského průmyslu v Londýně koncem srpna a počátkem září 1983. Na kongrese, konaném pod patronací anglické královny, bylo přes tisíc odborných pracovníků petrolejového průmyslu - vědců, techniků, právníků a obchodníků - z 58mi zemí. V panelových diskusích byly probírány dosavadní zkušenosti v těžbě a zpracování nafty a jiných energetických látek a zdrojů po vědecké, technické a obchodní stránce. Smola participoval nřed letv již na 1A. Kongresu petrolejářského průmyslu, který byl svolán do Tokya. Vladimír Škutina, redaktor, spisovatel, psycholog a humorista, známý našemu členstvu, žije v Bernu. Pod záštitou švýcarské skupiny SVU a redakce časopisu REPORTÉR připravil večer k oslavě 100. výročí otevření Národního divadla, nazvaný Humor ve a na scénách ZAaté kapličky nad Vltavou. Autor sám promluvil o slavné gardě národního divadla, o neuvěřitelných historkách na jevišti a za jevištěm a pak o tom, jak humor spolu s duchem Národního divadla se staly legendou. V druhé části programu hovořil Škutina o humoru a [pageend16]17 legraci vůbec a co je specifikum českého humoru ve světě. První večer byl připraven 4. listopadu 1983 ve Frankfurtě, druhý, o dva dny později v Kolíně n/R. Další představení mají být v Bernu, Cury- chu, Basileji, Zenevě, Lausanne, Winterthur, St. Gallen, Baden, Aarau, Zug, Schaffhausenu a Mor- schachu, dále v Paříži, Stuttgartu a Mnichově. Místopředseda SVU prof. dr. Karel Absolon publikoval v Journal of Tho- ragic & Cardiovascular Sugergy (st. Louis 86:3:451-2, Sept. 1983) článek Theodor Billroth and Cardiac surgery, v němž opravuje neznámé citace Billrotha v záležitostech srdeční chirurgie různými autory. Dr. Karel Klíma, manažer programu amerického ministerstva energie (DOE), úřadovna v Chicagu, pochází z Piešťan, kde se narodil v r. 1925. Střední školu studoval ve Vsetíně a pak v letech 1945-48 pokračoval v Praze na Vysokém učení technickém a současně studoval jazyky na Orie- tálním Institutu Karlovy university. Tam ovšem studia nedokončil a odešel po únoru 1948 do zahraničí. V r. 1950 přišel do Chicaga a pokračoval v technickém studiu na Illinois Institute of Technology, pak na University of Chicago a nakonec na Indiana Nothern University, kde také získal doktorát. Dr. Klíma má dnes přes 30 let inženýrských a manažerských zkušeností. Ve své nynější funkci má na starosti manažování údržby, zajišťování kvality a správu federálních programů zadaných kontraktorům ministerstvem energie. Mimo své zaměstnání přednáší na Indiana Nothern University a na University of Wisconsin. V Chicagu je předsedou Energy Conservation Committee a funkcionářem v několika profesionálních organizacích. Publikoval několik odborných knih a větší počet článků. Jeho hlavním zájmem dnes je výzkum a vývoj zdrojů energie v USA (nukleární, sluneční a větrná energie, magneto-hydrodynamika, uhlí). Na toto téma často přednáší. Ľubomír Gleimanm Ph.D., profesor filozofie, Newport College-Salve Regina, R.I., nar. r. 1923 v Trnave, študoval na univerzitách v Bratislave, Innsbrucku a v Montreale. Tam získal doktorát na L’Institut d’Etudes Medieavales (1957). V rokoch 1952-78 prednášal ako inštruktor, lektor a profesor, filozofiu, stredoveké cirkevné dejiny, spoločenské apolitické vedy na niekoľkých univerzitách a vysokoškolských inštitútoch v Kanade a USA. Publikoval celý rad odborných prác, v angličtine, v amerických a európskych časopisoch; vydal sériu prednášok na štúdium západnej civilizácie nahovorených na magnetofonová pásku; písal recenzie kníh. Mimo toho uverejnil v slovenčine početné literárne štúdie, poviedky a básne. Dr. ing. Zuzana Smith, “Research Associate” v depártmentu chemie Harvard University, Cambridge, MA, studovala v Praze na Vysoké škole chemicko-technologické a tam získala inženýrský diplom. V letech 1969 až 1973 pokračovala ve studiích v USA na University of Texas, Austin, TX a dosáhla doktorského titulu. Již během studií byla vyznamená- [pageend17]18 na v r. 1971 Wiliam A. Felsing Memorial Award. Jejím oborem je fyzikální chemie. Publikovala 22 vědeckých prací. „ Rev. Peter S. Esterka, S.T.D., profesor teologie v St. Paul, MN., pochází z Dolních Bojanovic, kde se narodil v roce 1935. Studoval od r. 1957 po 8 let na Pontifical Lateran University v Římě a pokračoval pak v postgradu- ačních studiích na San Francisco University v r. 1969 a 1970-71 na Marquette University, Millwaukee, Wi. Nyní je profesorem teologie na College of St. Catherine, St. Paul, MN. Jeho oborem je zejména morální teologie, ekumenismus, pastorální péče. Ing. Jan Pech, vedoucí inženýr Tennessee Valley Authority, Knoxville, TN., pochází z Nového Města nad Metují, kde se narodil v r. 1935. Studoval vyšší průmyslovou školu chemickou v letech 1952-56, poté ČVUT, Praha 1658-60 a nato Vysokou školu chemicko-technologickou v Praze a tam dosáhl inženýrského diplomu. Publikoval několik prací z oboru zplynování uhlí a ochrany ovzduší. Specializuje se především na problémy spalování. Dr. Ivan Sviták, profesor na Státní kalifornské universitě v Chicu, obdržel badatelské stipendium (Deutscher Akademischer Austausch- Dienst) ke studiu dvou anglických hermetických filozofů, doktora Joh- na Dee a magistra Edwarda Kelleye, kteří pobývali delší dobu v rudolfínské Praze. Píše totiž knihu o neznámých okolnostech jejich pražského pobytu. Nakladatelství Index oznámilo vydání další Svitákovy knihy pod názvem Dialektika pravdy, souboru politických komentářů. Jako soukromé neprodejné tisky vydal autor dvě knihy - My Mother in Pictures (1982) a Nevědeckou antropologii (1983), soubor esejů z šedesátých let. V angličtině uveřejnil čtyři články v časopisech TELOS, UNIVERSITY JOURNAL a KOSMAS a konferenci slávistů v Chicagu (Midwest Slavic Conference, May 1983) předložil práci Jan Masaryk and the Munich Syndrome. Na Kalifornské universitě v Berkeley přednesl dvě přednášky na téma Czechoslovak Experiment a Edward Beneš’s Foreign Policy. Profesor Sviták uveřejnil dále v českých exilových časopisech řadu politických komentářů z připravované knihy Dialektika dějin a ukázky ze svého souboru básní v próze Kámen mudrců. V květnu 1983 byl zvolen předsedou oddělení filozofie na své universitě. Bio-bibliografické údaje o prof. Svitákovi jsou v Brockhaus Encyklo- pädie (Bd. 23), Directory of American Scholars (IV., 1982) a ve Slovníku českých spisovatelů (1982). Redakce čtenářům Uzávěrka Zpráv SVU v r. 1984 bude dvacátého každého lichého měsíce, t.j. 20. ledna, 20. března, 20. května, 20. července, 20. září a 20. listopadu. Hned po tomto dnu odchází rukopis do tiskárny. [pageend18]Oznámení Redakce přeje všem čtenářům ZPRÁV S VU příjemné svátky vánoční a hodně zdraví a osobních úspěchů v roce 1984. 19 Člen SVU ve Vídni, Petr Paštrnák, zasílá knihy, desky, kazety do celého světa. Seznamy zdarma. Knihkupectví P. Pastrňák, Lindengasse 5, 1070 Wien, Austria. Tel.: 963-779. Český klasický kytarista Martin Mastík, žijící nyní v Londýně, plánuje koncertní turné po USA od poloviny prosince do poloviny března 1984. Jeho cestovní plán je tento: 17.12.1983 až 31.1.1984 Palo Alto, San Francisco, Santa Barbara a Los Angeles, CA; 3. až 18.2. Gainesville a Tampa, FLA; 19. až 25.2. Virginia a Washington, D.C.; 26. a 27.2. Filadelfie; 28.2. až 14.3.1983 New York. Mastík má současný i standartní klasický repertoár. Kromě toho je specialista "a českou renesanci a barokp. [pageend19]Předseda: Leopold J. Pospíšil 554 Orange Street New Haven, CT 06511 Generální tajemník: Miloš K. Kučera 245 E 63rd St., Apt. 204 New York.N.Y., 10021 Pokladnik: Josef Staša 30 Bellevue Ave., Cambridge, MA 02140 Publikační referent: Jiří Nehněvajsa 1520 Ingômar Road Pittsburgh, PA 15237 Redakce ZPRÁV SVU: Jaroslav Němec 2067 Park Road. N.W.. Washington, D.C. 20010 Redakce PROMĚN: Karl Hrubý Thiersteinerrain 90 CH-4059 Basel. Switzerland Redakce KOSMAS: Zdeněk Suda 115 Oakhill Road Pittsburgh, PA 15238 Redakce SVU Bulletin: Zdenka Fischmann P.O. Box 134 Corona, CA 91720 Prodej a distribuce publikací: Mrs. R. Bunžová 75-70 199th Street Hushing, N.Y. 11366 SVU NEWS (ISSN 0036-2050) 75-70 199th Street Flushing, N.Y. 11366 Return postage guaranteed. 2nd class postage paid at Flushing, N.Y. [pageend20]