ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES, INC. ISSN SVU Volume XXXVII. January-February 1995 No. 1 President: Miloslav Rechcígl, jr. 1703 Mark Lane Rockville, MD 20852 Secretary General: Blanka Kuděj 7 Stonycrest Rd. White Plains, NY 10604 Treasurer: Frank L. Mucha 90 Briarcliff Rd. Tenafly, NJ 07670 SVU DNES A ZÍTŘKY Prohlášení předsednictva SVU Po třiceti šesti letech usilovné práce vstupuje SVU do kritického období svého vývoje. Bilance činnosti Společnosti k dnešnímu dni je jistě imposantní, zejména když uvážíme, že všeho bylo dosaženo naší prací a našimi finančními prostředky. Nicméně nutno přiznat,'že nadšení, které provázelo Společnost v začátcích a v době jejího růstu, tu již není. Obětaví pracovníci, kteří se tak dobře osvědčili v minulosti, rychle stárnou a mladších pracovníků, kteří by šli v jejich šlépějích, není mnoho. Vznešené cíle, které si SVU vytyčila při svém zrodu, a které úspěšně čelily nedůvěře a podezřívání kritiků v minulosti, jsou opět předmětem veřejného zkoumání zda-li — vzhledem k rozpadu komunistického systému v rodné vlasti — SVU již nesplnila svůj účel a nepřišel-li čas k její likvidaci. Euforie prvních porevolučních let již vyprchala a dostavuje se pocit, že budoucí vývoj v českých zemích, jakož i na Slovensku, bude vyžadovat dlouhodobé, trpělivé a ne vždy snadné práce, aby dospěl takových horizontů, jimž se těšil za doby první ČSR. SVU, representující výkvět české a slovenské inteligence, roztroušené po různých koutech světa, má nejlepší potenciál podat pomocnou ruku oběma národům z nichž vyšla, ovšem bude-li o takovou pomoc požádána. Aby se toto dalo realizovat, bude třeba odstranit rostoucí apatii členstva a napravit horšící se hospodářskou situaci Společnosti, která může ohrozit její existenci a tím znesnadnit její činnost. Nové předsednictvo si je plně vědomo vážnosti situace, nicméně se domnívá, že situace není tak kritická, aby se nedala napravit. Předsednictvo je přesvědčeno o tom, že poslání SVU není zdaleka u konce a pevně věří, že opravdový význam SVU a sklizeň její práce se projeví až v budoucnosti. [pageend1]Maje toto na mysli, připravilo předsednictvo realistické ohodnocení dnešního stavu Společnosti, aby seznámilo členstvo s hlavními problémy, jimž musí předsednictvo čelit; následuje nástin agendy budoucí činnosti SVU, jakož i zásady a způsoby postupů, jimiž se hodlá nové předsednictvo řídit při plnění jednotlivých úkolů. Kontakt s členstvem Největším problémem SVU v současné době je nedostatečný kontakt s řadovým členstvem. Členové si pravidelně stěžují, že nedostávají informace o tom, co se děje a že většina informací dochází s velkým opožděním. Okolnost, že nebyli členové vyzváni k placení členských poplatků v průběhu více než jednoho roku, věci nijak nepomohlo. Když SVU přestala vydávat dvě hlavní periodika, vyvolalo to mezi členstvem obzvláště negativní ozvěnu, která se postupně zvyšovala, když nedocházelo k žádnému řešení. Někteří členové si navíc stěžují, že s důrazem na České země a na Slovensko se zcela zapomíná na zájmy a potřeby zahraniční větve. Tím, že členstvo nebylo pravidelně informováno o práci předsednictva vedlo k názoru, že Společnost je neaktivní a v řadách členstva vyvolalo pochybnosti o tom, zda-li mají nadále zůstat jejími členy. Organizační záležitosti V posledních letech hlavními pracovníky v předsednictvu byli předseda, pokladník a generální tajemník. Místopředsedové, jejichž počet s výkonným místopředsedou vzrostl na devět, zpravidla považovali své funkce víceméně za čestné, a proto žádnou soustavnou činnost nevyvíjeli. To mělo mnohdy za následek, že jednotliví místopředsedové nepovažovali za nutné zúčastňovat se předsednických schůzí, což často ohrozilo právoplatnost schůzí pro nedostatečné quorum. Za takovýchto okolností byl ovšem předseda postaven do nemožné situace. Pokud se týče ostatních orgánů SVU, výbor v podstatě žádnou větší práci sám nevykonával a předsednické kolegium se též nescházelo. Většina místních skupin v zahraničí značně polevila ve své práci a některé svoji činnost zcela zastavily. Tuto stagnaci lze vysvětlit nedostatkem vedoucích osobností a leckdy faktickým utvářením „doživotních funkcí“. Do jisté míry k tomu jistě přispěl nedostatečný kontakt s ústředím. Vnitřní administrace a management Přes několikeré pokusy zmodernizovat zastaralé způsoby v administraci SVU, existující postupy jsou nadále zbytečně komplikované a zdlouhavé, velmi Zprávy SVU (SVU News), Editor Andrew Elias, 10713 Howerton Avenue, Fairfax, VA 22030. Date of issue: January-February 1995, Volume 37, No. 1. Issued bimonthly. Published by Czechoslovak Society of Arts and Sciences, Inc. Office of publication: Mrs. R. Bunza, 190-17A, 69th Ave., #2A, Flushing, N.Y. 11365. Tel.: (718) 454-1356. Annual subscription price: members $2.00; non-members $6.00. Typography by Typrints Co., 26 Gruber Drive, Glen Cove, NY 11542. Second class postage paid at Flushing, N.Y., Postmaster: Send address changes to ZPRÁVY SVU, Mrs. R. Bunza, 190-71A 69th Avenue, #2A, Flushing, N.Y. 11365. 2VU [pageend2]nákladné a navíc neefektivní. Na příklad: způsob tisku a expedice Zpráv SVU. Po ukončení rukopisu, redaktor, který bydlí nedaleko Washingtonu, D.C., jej odešle do Glen Cove, N.Y. k sazeči. Ten pak text zašle zpět redaktorovi do Washingtonu, který jej po přečtení a případné úpravě zanese do tiskárny ve Virginii. Hotová práce je pak zaslána v 9-10 balících do Flushing, N.Y. pro expedici členstvu. Časově je na vysázení třeba kolem 10 dnů a na opravy další 2 dny, tiskárna potřebuje asi týden a distribuce skoro celý měsíc. Když k tomu přičteme čas potřebný k rozesílání, pak nám vyjdou zhruba celé dva měsíce, nemluvě o čase k přípravě rukopisu. Jiný problém je členská evidence. Ačkoliv SVU vlastnila po řadu let počítače a zangažovala odborníky pro přípravu softwareového programu, do dnešního dne nemá spolehlivou databázi členstva. Bez takové databáze je velmi těžké vést jakoukoliv evidenci členstva, která je nutným předpokladem nejen pro udržování styků s jednotlivými členy, ale pro rozesílání upomínek členských poplatků a pro nákladnou distribuci tiskovin a jiných materiálů. Fiskální záležitosti Již po několik let není SVU v dobrém hospodářském stavu. Krátce řečeno, její výlohy přesahují její příjmy. Kdyby toto mělo pokračovat, je téměř jisté, že se Společnost octne v bankrotu. Důvody pro tuto neutěšenou situaci jsou několikeré. Na jedné straně, členské poplatky nebyly systematicky vybírány, což způsobilo značné ztráty v příjmech Společnosti. Pokladna byla též ochuzena tím, že některé skupiny, které v minulosti pomáhaly s vybíráním členských poplatků, si začaly ponechávat větší část příspěvků pro svoji místní činnost. Toto ovšem vyvolává značnou negativní reakci u amerických a kanadských členů a skupin, které nepokládají za spravedlivé, aby většina finančních výdajů byla na jejich bedrech. Nebyla provedena žádná větší akce získat finanční podpory z jiných zdrojů, ani tu nebyla snaha rozšířit členskou základnu náborem nových členů. Na druhé straně, výdaje Společnosti šly rapidně nahoru, namnoze bez jakékoliv kontroly. Uvážíme-li skutečnost, že se přestaly vydávat dvě periodika SVU, je těžké pro členstvo pochopit, proč mají být současné výdaje vyšší než bývaly v minulosti kdy zmíněná periodika ještě vycházela. Činnost SVU Hlavní činnost SVU v poslední době spočívala na pořádání světových kongresů, z nichž poslední dva se konaly v Praze. Valné hromady, které bývaly v minulosti součástí kongresových programů, se již po několikáté konaly separátně, což mělo za následek podstatně sníženou účast našeho členstva. Mezisjezdová valná shromáždění jsou též navštěvována jen hrstkou členů, obzvláště, když nejsou organizována v souvislosti s nějakou konferencí či jiným programem. Donedáva SVU vydávala pravidelně česky/slovensky psané Zprávy SVU, anglicky SVU Bulletin, čtvrtletník Proměny a anglický dvouletník Czechoslovak 3 [pageend3]and Central European Journal. Po resignaci redaktorů, jak Proměny, tak i anglický dvouletník přestal vycházet. Před dvěma roky předsednická komise odborníků doporučila předsednictvu, aby byl anglický zpravodaj změněn, jak co do formy, tak obsahu, aby mohl lépe sloužit k účelům informování a propagaci SVU na světovém fóru, a to především ve sféře akademické. K zmíněné reformě však nedošlo. Evropští členové si zase stále stěžují na to, že český/slovenský zpravodaj k nim dochází pozdě a navíc, že informace, které obsahuje, nejsou pro ně dostatečně relevantní. Pokud se týče monografických publikací, s výjimkou SVU Directory, Společnost žádnou jinou samostatnou publikaci sama v poslední době nevydala, ani nesponsorovala. Z ostatní činnosti zbývá jen připomenout SVU Research Institute, jehož práce spočívala v pořádání či sponsorování pracovních workshopů. Pracovní agenda a modus operandi nového předsednictva Předkládáme naši agendu s vědomím, že jde o pracovní dokument, obsahující všeobecné zásady a hlavní priority spíše než výpočet všech plánovaných projektů s detailním popisem způsobu jejich provedení. O podrobnostech naší práce budeme postupně referovat v budoucích zprávách. Budoucí zaměření SVU Bez ohledu na nedávné politické rozdělení Československa na dva samostatné státy, SVU zůstává svým posláním a kulturním zaměřením společností československou. Vyskytly se sice ojedinělé návrhy, aby SVU přemístila své centrum do Prahy, anebo aby byla inkorporována do příslušného oddělení ministerstva zahraničních věcí, nově zvolené předsednictvo se však domnívá, že SVU má nadále zůstat nezávislou organizací, se střediskem ve Spojených státech. Ačkoliv plánujeme ve své činnosti věnovat opět značnou pozornost českým zemím a Slovensku, jsme si dobře vědomi toho, že máme též povinnosti vůči naší zahraniční větvi, nemluvě o členech, kteří nejsou ani českého, ani slovenského původu. Tak jako v minulosti bude naší snahou usilovně pracovat na světovém fóru v ovzduší akademickém a zachovat si svoji nepolitickou linii. Role předsednictva a ostatních orgánů Aby mohlo předsednictvo úspěšně vykonávat svoje povinnosti a dodržovat svoje závazky je naprosto nutné, aby pracovalo jako jednotný pracovní tým a integrovaný celek. Pravě tak jako u ostatních členů předsednictva bude očekáváno od všech místopředsedů, že se budou plně podílet na agendě Společnosti. V případě neplnění povinností či nedocházení na schůze, předsednictvo si vyhrazuje právo požádat dotyčné o resignaci. Stanovy SVU ukládají výboru SVU řadu povinností a vyhrazují mu též specifická práva. Nově zvolené předsednictvo tato ustanovení respektuje a bude podporovat jejich dodržování v úzké spolupráci s výborem. Předsednictvo hodlá 4 [pageend4]též využít bohatých zkušeností svých bývalých předsedá a v tomto smyslu se vynasnaží o revitalizaci předsednického kolegia. Místní skupiny SVU Bude snahou předsednictva navázat a udržovat pravidelný kontakt s jednotlivými místními skupinami, což bude úkolem jednoho z místopředsedů SVU. Rádi bychom zase oživili místní skupiny tak, aby pracovaly v jednotě s předsednictvem za společnými zájmy. Zvláštní pozornost hodláme věnovat otázce místních skupin v českých zemích a na Slovensku, obzvláště jejich účelu a jejich vztahu k zahraniční větvi. Finance Zlepšení finančního stavu Společnosti bude jednou z hlavních priorit nového předsednictva. Fiskální reforma v hospodaření SVU, založená na přísných účetnických a ekonomických principech a na rozpočtu, bude naším cílem a sine qua non veškeré činnosti. Pro vážnost situace a vzhledem k důležitosti, které předsednictvo připisuje tomuto bodu, jeden z místopředsedů bude pověřen implementací tohoto programu. Kromě periodických analýz finanční situace a přípravy rozpočtu bude jeho/její povinností plánovat a koordinovat snahy na zvýšení příjmu z investic, jakož i z jiných zdrojů. V záležitostech členských příspěvků, kromě zavedení prakse pravidelného a zjednodušeného vybírání poplatků pokladníkem SVU, pokusíme se znovu oživit zájem u těch členů, kteří příspěvky neplatí. Tomu, kdo na patřičnou výzvu nebude reagovat, bude členství v SVU zrušeno a zasílání našich tiskovin okamžitě zastaveno. Placení členských poplatků bude prominuto výjimečně ze sociálních důvodů. Finanční problémy, ve kterých se SVU octla, byly do značné míry způsobeny nedostatkem managementu, což se nejvíce projevuje u způsobu přípravy tisku a expedice našich tiskovin. Předsednictvo hodlá tomuto bodu věnovat značnou pozornost a vynasnaží se celý proces zjednodušit, usměrnit a podstatně zlevnit. Odpovědnost za otázky managementu ponese výkonný místopředseda SVU. Informační management Jak již bylo uvedeno, jednou z největších slabin administrace SVU je neuspokojivá evidence našeho členstva. Předsednictvo považuje zřízení efektivní databáze za jednu z nejdůležitějších priorit a hodlá pověřit tímto úkolem jednoho ze svých místopředsedů. Kromě databázové problematiky, předsednictvo hodlá věnovat zvláštní pozornost otázce jak urychlit členstvu přístup k informacím o činnosti SVU a o práci členů, jakož i k jiným důležitým zprávám majícím vztah k české či slovenské kultuře, doma či v zahraničí. Podobně se vynasnaží zlepšit způsob styku s veřejností kdekoliv ve světě. 5 [pageend5]Publikační činnost Od samých počátků svého založení SVU považovala publikační činnost za nejdůležitější část své práce. Nové předsednictvo se plně s touto zásadou ztotožňuje a hodlá publikační činnost oživit, v rámci finančních možností Společnosti. Vydávání anglického časopisu s českou a slovenskou tématikou je jedním z hlavních prostředků, jak proniknout na světové fórum. Zkoumáme též možnosti pokračovat ve vydávání Proměn, v případě, že si to budou členové přát. Problémy s realizací obou projektů jsou ovšem komplikovány tím, že kromě selekce vhodných redaktorů, bude nutno řešit otázku tisku a distribuce, nemluvě o nutnosti vybudovat novou subskripční základnu. Předsednictvo by též rádo podpořilo vydávání monografických publikací, budou-li k tomu dostatečné finanční zdroje. Na 17. světovém kongresu SVU v Praze byla proslovena řada zajímavých přednášek, které by mohly dát základ k publikování vybraných svazků s určitou tématikou. Kongresy a konference Kromě publikační činnosti patřily světové kongresy SVU a do jisté míry regionální konference k nejdůležitější činnosti Společnosti. Dva poslední kongresy se konaly v Praze ve spolupráci s Radou vědeckých společností a za podstatné účasti domácích vědeckých a uměleckých pracovníků. O místě a době konání příštího kongresu bude nutno co nejdříve rozhodnout, aby se mohlo začít s přípravnými pracemi. Ozývají se hlasy, že příští kongres by se měl tentokráte pořádat v USA (nebo v Kanadě), proti čemuž druhá strana namítla, že cokoliv bude pořádáno v zahraničí, bude zastíněno velikostí a rozmanitostí pražských kongresů (posledního kongresu se zúčastnilo přes 600 řečníků). A navíc, že by se takového kongresu mohlo zúčastnit pramálo jednotlivců z českých zemí a ze Slovenska. Předsednictvo by uvítalo názory jednotlivých členů v této věci. Pro informaci uvádíme, že bratislavská skupina SVU přišla s návrhem uspořádat příští mezisjezdovou konferenci na Slovensku. Technická spolupráce Společnost nikdy neoplývala hmotným bohatstvím, je však bohatá intelektem svých členů, což je každému patrno při nahlédnutí do SVU Directory. Ačkoliv talent a znalosti jednotlivých členů se jasně projevují v jejich odborné práci, SVU zatím nevyužila systematicky tohoto svého ohromného kapitálu vědomostí a zkušeností k žádné soustavné akci. Předsednictvo se domnívá, že toto je pole neorané a že zde může SVU nejlépe přispět k budoucímu rozvoji českých zemí a Slovenska. Rozhodlo se proto pověřit dva ze svých místopředsedů, jednoho v Praze a druhého se sídlem v Americe, aby společnými silami vypracovali plán a efektivní systém pro možnou technickou spolupráci mezi oběma republikami na jedné straně a zahraničím na druhé straně, aby rovněž celou akci koordinovali. 6 [pageend6]Závěr Končíme prohlášení apelem celému členstvu SVU o pochopení a se žádostí, aby se zapojilo do práce na dalších cílech a budování Společnosti ve prospěch naší rodné vlasti, jakož i naší zahraniční větve Čechů a Slováků, a na rozšiřování a podporování české a slovenské kulturní tradice na světovém fóru. V tomto smyslu uvítáme konkrétní návrhy na pomoc, jakož i konstruktivní kritiku. Tak či onak, slibujeme členstvu, že je budeme pravidelně informovat o naší práci a našich problémech. Dr. Miloslav Rechcígl DRUHÁ SCHŮZE NOVÉHO PŘEDSEDNICTVA SVU Ještě neuplynuly ani dva měsíce od valné hromady a nové předsednictvo pořádalo již svoji druhou schůzi, a sice 17. prosince 1994 v domě předsedy dr. Míly Rechcígla v Rockville, Maryland. Počet přítomných členů přesahoval stanovené kvorum a předsednictvo se tudíž mohlo právoplatně usnášet. Schůzi řídil předseda dr. Rechcígl, který ve svém úvodu připomenul členům jejich povinnost se zúčastňovat všech schůzí a poukázal na to, že předsednictvo má právo požádat o rezignaci kteréhokoliv člena, který se bez omluvení nedostaví na dvě schůze, anebo když nebude jinak plnit svoje povinnosti. Dále zdůraznil nutnost, aby jednotliví členové předsednictva soustavně pracovali na jejich svěřených úkolech mimo schůze tak, aby se na schůzích zbytečně neztrácel čas a aby o své práci pravidelně informovali předsedu. Aby mohlo předsednictvo plnit svoje úkoly, musí dbát na to, aby se jednotliví členové přísně řídili stanovené agendy a aby neodbíhali do periferních záležitostí. Pro upřesnění dělby práce bylo připomenuto, že otázky „policy“ (politiky) a vnější reprezentace Společnosti patří do pravomoci předsedy anebo výkonného místopředsedy; za otázky administrativní a organizační zodpovídá výkonný místopředseda, generální tajemník, jakož i předseda; a otázky finanční mají na starost výlučně pokladník, místopředseda pro finance, výkonný místopředseda a předseda. Hlavním bodem jednání byly finance SVU. Jak již bylo dříve konstatováno v Prohlášení předsednictva SVU, stabilizovaní finanční základny a dosažení ustáleného rozpočtu patří k hlavním prioritám nového předsednictva. Aby se toho mohlo dosáhnout, je naprosto nutné drasticky snížit výdaje a podstatně zvýšit příjmy Společnosti. Největší výdaje Společnosti jsou spojeny s tiskem a s distribucí dvou informačních zpravodajů (Zprávy SVU a SVU Bulletin). V souvislosti s vydáním nových směrnic pro redaktory předsednictvo učinilo několik rozhodnutí, která by měla vést k snížení výdajů, jmenovitě omezení rozsahu zpravodajů na 24 stran a snížení množství výtisků na číslo od- povídající počtu platících členů. Členům, kteří nemají zaplaceny členské poplatky, sep řestanou v budoucnosti zasílat jakékoliv tiskoviny SVU. Z prozatímního návrhu na ustálený rozpočet, 7 [pageend7]připraveného místopředsedkyní pro finance Evou Marikovou Leeds, bylo patrno, že tato opatření zdaleka nestačí k podstatnému snížení výloh a že nezbývá jiné východisko, než spojit dva existující zpravodaje v jedny informační noviny. Předsednictvo za tímto účelem svolá zvláštní schůzi během ledna 1995. Při diskuzi o výlohách SVU bylo též poukázáno na to, že změnou stanov připadly Společnosti nové nečekané výlohy ve výši několika tisíc dolarů spojené s rozesíláním hlasovacích materiálů první třídou pošty. Takové výlohy v minulosti nebyly, neboť se hlasovalo prostřednictvím Zpráv SVU a SVU Bulletinu. Poté se předsednictvo soustředilo na otázku jak zvýšit příjmy SVU. Jak již bylo konstatováno v Prohlášení předsednictva, bude zavedena prakse pravidelného vybírání členských příspěvků. Dopisy členstvu se žádostí o zaplacení členských poplatků za rok 1995 měly být původně odeslány v listopadu. Z rodinných důvodů musil však pokladník František Mucha tuto akci odložit o další měsíc. Podle rozhodnutí předsednictva osvobození od placení poplatků se bude v budoucnosti poskytovat jen výjimečně na přechodnou dobu, a to jen z důvodů nemajetnosti. Osoby v této kategorii si budou musit o osvobození u předsednictva znovu požádat. Okolnost, že člen je na pensi, ho samo o sobě nijak neosvobozuje od placení poplatků. Podle nových stanov Společnosti jak čestní, tak i zakládající členové budou musit v budoucnosti platit členské poplatky, chtějí-li být aktivní ve Společnosti. Předsednictvo dále rozhodlo, počínaje rokem 1996, zvýšit členské poplatky na $35 pro jednotlivce a $40 pro dvojice. Členům, kteří si zaplatí dopředu za 2 roky, t.j. za rok 1995 a 1996, bude dána velká sleva, resp. bude jim povoleno platit za oba roky za dnešní sazby ($25 za jednotlivce a $30 za manželský pár za rok). Členské poplatky v České, jakož i ve Slovenské republice byly stanoveny počínaje rokem 1995 na $10 za jednotlivce a $12 za manželský pár. Na doporučení valné hromady, v budoucnosti budou členské poplatky vybírány přímo pokladníkem bez ohledu na to kde člen bydlí, tak, jak tomu bývalo v prvních letech Společnosti. Tímto rozhodnutím automaticky odpadnou problémy s otázkou zda-li dotyčná osoba má zaplacené členské poplatky a zda-li má právo se účastnit voleb. V souvislosti s diskuzí o zvýšení příjmů Společnosti byla zdůrazněna nutnost zvýšit počet členů SVU a pokusit se o získání finanční podpory z jiných zdrojů. Dalším bodem jednání byly problémy administrace a managementu. Pokladník F. Mucha informoval předsednictvo o tom, že pracuje na přípravě databáze a že plánuje dokončit členskou a finanční evidenci do konce ledna 1995. Otázky problematiky tisku a distribuce informačních zpravodajů byly prozatímně odloženy na plánovanou schůzi v lednu 1995. Potom přešla řeč na organizační záležitosti SVU. Předsednictvo bylo názoru, že je nutno oživit funkci výboru. V minulosti bývalo zvykem, že se výbor scházel u příležitosti valné hro8 [pageend8]mady, v záležitosti nominace kandidátů na čestné a zakládající členy; letos se však na to nepamatovalo. Generální tajemník Blanka Kudějová byla pověřena, aby s urychlením kontaktovala současného mluvčího výboru dr. Zdenka Sudu, aby se postaral o příslušné kroky ve věci aktivizace činnosti výboru. V této souvislosti předseda konstatoval, že by uvítal, kdyby se výbor SVU účelněji zapojil do práce Společnosti a uvedl, že jednou z povinností výboru je volba „Fellows“ Společnosti za uznání vynikající práce členů SVU. Jmenování „Fellows“ dá SVU jedinečnou příležitost vyznamenat obzvláště členy mladšího a středního věku za originální vědeckou práci, což by pravděpodobně i vedlo k zvýšení zájmu o členství ve Společnosti u profesionálních osob mladší generace, jimž by takové uznání zlepšilo jejich reputaci a tím i pomohlo v jejich profesionální kariéře. Výbor SVU v minulosti se s touto záležitostí vůbec nezabýval. Aby se s touto věcí pokročilo vpřed, dr. Rechcígl požádal bývalého předsedu profesora Leopolda Pospíšila, aby připravil vhodná kritéria podle nichž by byli „Fellows“ vybíráni. Jakmile předsednictvo schválí příslušné směrnice, výbor Společnosti bude vyzván, aby se systematicky věnoval výběru vhodných „Fellows“, tak, jak to stanovy Společnosti vyžadují. V souvislosti s debatou o stanovách a inkorporaci Společnosti předsednictvo došlo k názoru, že by měla mít Společnost trvalého legálního zástupce a usneslo se jmenovat advokáta dr. Petra Kutila do této funkce. Dalším bodem schůze byly publikační záležitosti SVU. Předseda informoval členy předsednictva o svém jednání s prof. Brucem Garverem ve věci obnovení anglického časopisu Czechoslovak & Central European Journal - Kosmas a předložil předsednictvu detailní plány, jak je B. Garver připravil. Předsednictvo schválilo zamýšlený projekt a prozatím rezervovalo částku $5000 pro tento účel. Na návrh B. Garvera, který byl jmenován redaktorem, předsednictvo se usneslo jmenovat L. Pierce do funkce „managing editor“. Za účelem snížení výdajů za tisk byl vysloven názor, aby Bruce Garver byl požádán, aby namísto normálního tisku uvážil možnost „desk-top publishing“. Většina členů předsednictva byla názoru, že by se měl obnovit původní název Kosmas namísto dlouhého názvu Czechoslovak and Central European Journal, který vedl k používání nesympatické zkratky CCEJ. Předsednictvo se též zabývalo otázkou možnosti obnovení českého/slo- venského časopisu Proměn. Všeobecně panoval názor, že Proměny byly opravdu vynikajícím časopisem a že v době nesvobody v bývalém Československu vykonaly veliký kus práce. Kdyby se daly překlenout mnohé logistické problémy a kdyby na sebe Proměny „vydělaly“, předsednictvo by bylo ochotno Proměny obnovit. Avšak za nynější situace, kdy Společnost zápasí o svoji existenci, a kdy naše členstvo může bez potíží publikovat české či slovenské články v mnohých literárních, humanitních a kulturních časopisech v ČR a ve SR a kdy česky či slovensky píšících autorů v zahraničí postupně ubývá, předsednictvo 9 [pageend9]nepovažuje vydávání Proměn za vysokou prioritu. V nepřítomnosti místopředsedy pro členské záležitosti nebylo možno detailně mluvit o náboru nových členů. Přesto však došlo k všeobecnému souhlasu o tom, že nábor nových členů by měl být soustředěn na mladší generaci, dále na cizince zajímající se o českou či slovenskou kulturu a dále na potomky českých a slovenských usedlíků v zahraničí. Nepřítomný místopředseda J. Machač, který má na starosti členské záležitosti, byl pověřen přípravou náčrtu náborového dopisu, jakož i přípravou vhodného informačního materiálu o SVU ve formě propagačního letáku, na základě informací, které mu poskytl předseda SVU. J. Machač byl dále požádán, aby začal připravovat seznamy potencionálních členů, jimž by měly být náborové dopisy zaslány. Předseda Rechcígl vyzval všechny členy předsednictva, aby do příští schůze z vlastní iniciativy získali každý alespoň jednoho nového člena. Na agendě byla dále kulturní a technická spolupráce s vědeckými a uměleckými pracovníky v ČR a SR. Místopředseda Juraj Slávik ve svém referátu uvedl, že spolupráce s oběma republikami by se měla soustředit především na pomoc českým a slovenským členům SVU, kteří přijedou do USA a do Kanady a později i jinam do ciziny. Pomoc by spočívala v nalezení důležitých profesionálních kontaktů, jak na univerzitách, tak i v jiných odvětvích, v poskytnutí pomoci při příjezdu a odjezdu, při cestování v USA, v poskytnutí noclehu, atd. Američtí členové SVU by našli podobnou pomoc při svých cestách do ČR a SR. Za tímto účelem bude třeba vybudovat síť členů, kteří by byli ochotni se do této spolupráce zapojit. Bylo rozhodnuto, že J. Slávik připraví oznámení do Zpráv SVU o zamyšlené spolupráci a krátký dotazník pro zájemce, kteří by se chtěli do této akce zapojit. Předseda Rechcígl poté detailně referoval o své korespondenci s místopředsedou Pavlem Novákem, který se na tomto rezortu podílí s místopředsedou J. Slávikem. Pavel Novák vidí spolupráci v podobné pomoci především českým a slovenským studentům, kteří přijedou do ciziny studovat. Protože většina z nich nemá žádné kontakty, jsou nuceni trávit celou dobu svého pobytu v místě university, bez možnosti alespoň trochu více se seznámit se zemí, v níž studují. Otázka je, jak získat informace o studentech, kteří plánují jet do ciziny. Pavel Novák o věci již mluvil s rektory vysokých škol a další schůzku má plánovanou na leden. Část schůze byla též věnována úkolům SVU v zahraničí. Předsednictvo si je vědomo toho, že si někteří členové SVU stěžují na to, že se Společnost v poslední době výlučně koncentruje na ČR a SR a zcela zapomíná na svoje povinnosti vůči své zahraniční větvi. Jak již bylo řečeno v Prohlášení předsednictva, předsednictvo hodlá tuto věc napravit. Pro začátek a na důkaz, že hodlá této otázce věnovat patřičnou pozornost, předsednictvo jmenovalo, na doporučení předsedy, prof. Normana Slavíka z Minnesoty za referenta pro etnické záležitosti. Posledním bodem programu byl budoucí kongres a konference SVU. 10 [pageend10]Otázka příštího světového kongresu byla prozatímně odložena, aby mohla v mezidobí místopředsedkyně dr. Dagmar Hasalová White zjistit mínění členstva v této věci. Předseda Rechcígl poté informoval předsednictvo o své korespondenci, jakož i o korespondenci výkonného místopředsedy Jana P Skalného s prof. Alexandrem Tkáčem, který zastává funkci předsedy bratislavské místní skupiny. Na doporučení prof. Tkáče předsednictvo rozhodlo konat příští konferenci v r. 1995 ve Vysokých Tatrách na Slovensku. Podrobnosti budou sděleny členstvu jakmile budou dojednány detaily se slovenskými pořadateli. Výkonný místopředseda Skalný byl pověřen předsednictvem, aby v jednání zastupoval předsednictvo. Příští schůze předsednictva byla prozatímně stanovena na 18. března 1995 ve Washingtonu. INFORMAČNÍ SÍŤ SVU Jak uvedl nový předseda SVU Míla Rechcígl ve svém zahajovacím projevu, SVU je obdařena obrovským kapitálem intelektu, znalostí a zkušeností. Společnost pro vědy a umění dosud nevyužila systematicky tohoto svého bohatství k žádné větší, současné akci. Jsa si vědomo nesmírného potenciálu, které má ve svém členstvu, nové předsednictvo SVU hodlá soustředit podstatnou část své agendy na kulturní a technickou spolupráci se starou vlastí. Zamýšlená akce dá příležitost k účasti všemu členstvu SVU a případně i jiným profesionálům, kteří by chtěli s SVU spolupracovat — podle jejich zájmů, znalostí a zkušeností. Za tímto účelem předsednictvo SVU jmenovalo dva své místopředsedy — Juraje Slávika z Washingtonu, D.C. a Pavla Nováka z Prahy —, aby se společně ujali této akce. Pro začátek a jako základ pro další práci předsednictvo hodlá utvořit informační síť SVU (SVU Clearinghouse) pro shromažďování a diseminaci informací, se střediskem ve Washingtonu a v Praze, později možná v Bratislavě. Tato informační střediska budou mít na starosti zmínění místopředsedové, kteří si zorganizují kroužky spolupracovníků. Hlavním účelem informační sítě bude poskytování rad a pomocí, jak návštěvníkům z Českozemí a ze Slovenska do USA, Kanady a jinam, tak i návštěvníkům ze zahraničí do staré vlasti. Systém bude zorganizován tak, abychom předem věděli, kdo z českých či slovenských vědců, umělců a jiných profesionálů má přijet do zahraničí a kdo má jet na služební či studijní cestu do České či Slovenské republiky. Seznam potenciálních návštěvníků hodláme pravidelně uveřejňovat v našich zpravodajích, aby o nich bylo informováno naše členstvo po celém světě, v důvěře, že se pak jednotliví členové v patřičných krajinách budou sami dobrovolně hlásit, buď aby poskytli návštěvníkům radu, nabídli ubytování anebo jinou vhodnou pomoc. Postupem doby plánujeme vybudovat širokou síť, která by mohla účinně pomáhat našim lidem na obou stranách Atlantiku. Zájemci, kteří by se chtěli plánované akce zúčastnit, se mohou hlásit u místopředsedy Juraje Slávika na adrese: 5264 Loughboro Road, NW, Washington, DC 20016-2734, tel. (202) 966-6032. 11 [pageend11]KONFERENCIA SVU NA SLOVENSKU Miestna skupina Košice, v spolupráci s vedením SVU a miestnými skupinami v Bratislave a Prahe, organizuje konferenciu na tému „Humanita a technológia: súčasné problémy a riešenia“. Predbežné témy jednotlivých sekcií konferencie sú: „Technologický transfer“, „Informatika“, „Životné prostredie“ a „Umenie a tolerancia — umenie tolerancie“. Konferencia sa bude konať v Košiciach, najpravdepodobnejšie v dňoch 29. augusta do 3. septembra. Plánovaný je výlet do Vysokých Tatier (Skalnaté pleso, hvezdáreň) a návšteva kultumých pamiatok (Levočský oltár, iné pamiatky). Prosíme záujemcov, aby sa prihlásili na adresu: Doc. Miriam Galová, Univerzita P. J. Šafárika, Košice, Slovensko. Fax: 42-95-764-242 (cc: Dr. J. Skalný, 4 Wilfrid Avenue, Toronto M4S 2H9, Ont. Canada; Fax: 416-480-1367). Tisková služba SVU Z ČINNOSTI SKUPIN Přehled o činnosti chicagské skupiny SVU za rok 1994 Pravidelné schůze se konají každý třetí pátek v měsíci v 7:30 hod. večer ve spolkové místnosti Ústředny Moravských Spolků, 2140 South Wesley Ave., Berwyn, IL 60402. Funkcionáři na rok 1994/1995 byli zvoleni následující úředníci: Jana Tu- zarová — předsedkyně, Anthony Jan- dáček — místopředseda, Joseph Pavel- čík — pokladník, Věra Rokničová — jednatelka. Členové výboru: dr. Zdeněk Hruban, dr. Mojmír Viktorin, Marcela Švehlíková, Vladimíra Williams. Schůze jsou vedeny v angličtině či češtině a výbor se snaží přinést členstvu a hostům zajímavé a vzdělávací přednášky rozmanitého druhu, jak je zřejmé z následujícího programu za minulý rok. 1994 Únor — Dr. Zdeněk Hruban — History of Magic and the Occult Sciences (with slide presentation). Březen — Tony Jandáček — The Artistic Legacy of Josef Mánes (an esthetic appreciation of the artist with slide presentation and print exhibit with English and Czech commentary). Duben — Věra Roknič — Czech History Thru the Eyes of The Poets (recitation of English translation of excerpts from works by Czech poets from the middle of 19th century thru present). Květen — Dr. Peter Holman (visiting professor at Stanford and Northwestern Univ.) — Eseje Otakara Březiny (presented in Czech and followed by discussion in Czech and English). Září — Jana Tuzar — Science and Values of the Postmodern World (Pres. Havel’s acceptance speech for the Philadelphia Liberty Medal na July 4, 1994). Říjen — Dr. Zdeněk Hruban — Images of Death (Lecture in English with numerous slides of paintings and 12 [pageend12]photographs showing the rituals of dying and funerals, angels of death, gravestones, etc). Listopad — Tony Janáček — Unitas Fratrum in Salem, N.C. (multi-media presentation depicting the history of the Moravian settlement in North Carolina). Prosinec — Christmas party at the Bohemian Garden Restaurant with dinner, Christmas program and grab bag attended by 85 persons. Vera Roknič, secretary Místní skupina Albany-Schenectady-Troy Ve velkém sále Veřejné knihovny ve Schenectady se konala 30. října schůze na oslavu založení Československé republiky. Sponsorovaly ji místní pracovní skupina SVU spolu s veřejnou knihovnou, předsedal prof, dr. Rudolf Sturm. Byly promítány filmy „November’s children: Revolution in Prague“, záběry z XII. všesokol- ského sletu v roce 1994 a zvlášť milé snímky ze 17. světového kongresu v Praze v červnu 1994, na kterých se mnozí účastníci této schůze poznali. Dr. Karel Polesný, předseda místní skupiny, doplnil program osobními vzpomínkami na den převratu v roce 1918 a na dva další, už za presidentství T. G. Masaryka. Poděkování red. Veře Rollerové a red. Mirkovi Janečkovi V nedávno uveřejněném poděkování za publicitu 17. světového kongresu SVU v Praze, tiskový šotek způsobil, že z textu vypadla specifická zmínka o zásluhách českých kanadských novin v této věci. Chceme tuto věc dodatečně napravit a tímto bychom rádi veřejně poděkovali pí. red. Věře Rollerové a Novému Domovu, jakož i p. red. Mirkovi Janečkovi a Kanadským Listům za jejich pomoc při propagaci Kongresu SVU. Účast kanadských členů a přátel SVU na kongresu byla nepoměrně veliká a kvalita jejich příspěvků byla vesměs vysoké úrovně. Jsme přesvědčeni o tom, že to bylo především výsledkem propagačních referátů red. Rollerové a red. Janečka. Ještě jednou jim oběma ze srdce děkujeme za jejich nezištnou práci. Jménem Společnosti pro vědy a umění, Miloslav Rechcígl, předseda ODVOLANIE V minúlom čísle Zpráv (č. 6, str. 20) bola nedopatrením uverejnená výzva „Všem krajanům Encyklopedie Exilu“. Táto súkromná výzva je v rozpore s novými inštrukciami pre obsah Zpráv SVU. Mimo toho, niektorí členovia SVU by si mohli tú výzvu vykladať, že vedenie SVU s tou súkromnou akciou súhlasí alebo dokonca ju podporuje. Pravdou je, že SVU s tou súkromnou výzvou nemá nič spoločného a preto jej uverejnenie v Zprávách sa týmto odvoláva. Red. 13 [pageend13]SVU COBY SPOLEČNOST PRO VĚDU A UMĚNÍ (Příspěvek k debatě o poslání SVU, na výzvu dr. Bořkovce) S podivem jsem četl prohlášení několika členů SVU týkající se programu SVU a změn, jež tito autoři považují za nutné, abychom se přizpůsobili politickým změnám ve Střední Evropě zapříčiněné zhroucením se komunismu. Podle prof. Třísky by měla SVU „pro Prahu a Bratislavu dělat to, co dělá Alliance Française pro Paříž“. Dále píše, že „z hlediska ČR a SR by SVU měla fungovat jako její oči a uši světa“. Podobně Pavel Machotka žádá, aby se SVU přetvořila z organizace, jejíž úkol je udržování české a slovenské kultury v zahraničí, na organizaci, která udržuje blízké spojení s Českou a Slovenskou republikou a umožňuje vzájemnou výměnu“, a „která slouží oběma stranám rovně..A konečně úvodník do červencového a srpnového čísla nám sděluje, „že by se příští kongres měl opět konat v Praze“. To vše zní jako by se SVU měla stát politickým ramenem České a Slovenské republiky. Tedy ne Společnost pro Vědu a Umění, ale jakási služebná organizace Prahy a Bratislavy. Já jsem se stal členem SVU, a pak dvakrát jejím předsedou, za předpokladu, že SVU „is an independent, nonpolitical, non-profit organization devoted to research, study, education and publication in arts, natural and social sciences...“, tedy, že je to nepolitická, vědecká a umělecká organizace, která se zásadně liší od spousty krajanských a politických organizací založených Čechoslováky v cizině. V nepolitičnosti a nezávislosti spočívala síla a význam SVU. Nyní toto vše se má změnit kvůli politickým změnám v Evropě. Jestliže nadejdou další změny, SVU se zase bude měnit svým posláním? A my se staneme „očima a ušima“ vlád v Praze a Bratislavě. Já osobně pokládám za odporné být ušima a očima kohokoliv, a hlavně pak ne politiků jako je třeba pan Mečiar, či jiní ex-komunisté, kteří po změně politické profese se stali hlavami či ministry těch států. Věda — mluvím nyní pouze za ni, protože jsem vědec a ne umělec — nezná politiky a různé doktríny, ať již politické či náboženské. Jestliže některé sociální „vědy“ politizují a uznávají různé doktríny (jako marxismus, nacismus, fašismus, kapitalismus), pak přestávají být objektivními vědami a mají velmi blízko k náboženským doktrínám a sektám. A já doufám, že většina členstva SVU, ať již vědci, či umělci, či humanisté, nedovolí, aby naše Společnost takto upadla. Do SVU jsem šel pro vědu, pro politiku jsem se stal členem Rady svobodného Československa. Jak říkal Masaryk — státy a společnosti stojí a padají s hlavními myšlenkami, na kterých byly vybudovány. Není možné mluvit o vědě a při tom býti služkou různých vlád, ať již výborných a demokratických, či méně vyspělých. My bychom měli mluvit spíše o problémech literárních a akademických, nežli jak se politicko-pragmaticky přizpůsobit změnám ve státních aparátech kdekoliv. Dojde-li k radikálním změnám, a tedy k zpolitizování našich stanov, tak většina těch členů, kteří hledají v SVU nezávislost myšlení, svobodu projevu, ať již literárního či výtvarného, nutně ztratí zájem ve společnost sloužící politice a různým vládám. Leopold Pospíšil, Department of Anthropology, Yale University, New Haven, CT 14 [pageend14]POCTY A ČINNOST ČLENŮ Andrew Valušek, člen SVU a dlhoročný pracovník a funkcionár v mnohých krajanských organizáciách, ktorý donedávna bol poradcom bývalého speakera kongresu T. Foleyho, bol menovaný poradcom prezidenta Clintona pre otázky americkej strednej vrstvy. Nášmu členovi a priateľovi srdečne gratulujeme a prajeme mu v jeho novej pozícii mnoho úspechov. Prezident Clinton menoval nášho člena Vavra Ryšavého do päťčlennej delegácie, ktorá zastupovala USA na oslávach 50. výročia vypuknutia Slovenského národného povstania. Po návrate zaslal V. Ryšavý americkému prezidentovi ďakovný list, na ktorý mu B. Clinton odpovedal následovně: The White House, Washington November 29, 1994 Vavro Rysavy, D.M.D. 5725 Durbin Road Bethesda, Maryland 20817 Dear Vavro: Thank you so much for your message. I’ve been touched by the many expressions of support and encouragement I’ve received from people who care deeply about the future of our country and the world. I am working hard to live up to your expectations and to meet the many challenges facing our nation. Sincerely, George O. Křížek, M.D., psychiatr a Clinical Assistant Professor of Psychiatry na George Washington University ve Washingtoně, D.C., je autorem až dosud 110 článků v oboru medicíny, historie a biologie. Je též spoluautorem knihy o severoamerických denních motýlech (Paul A. Opier, George O. Krizek: Butterflies East of The Great Plains, 1974, Johns Hopkins University Press, Baltimore, 294 stránek). Dr. Křížek publikoval dosud přes 850 (osm set padesát) svých fotografií živých motýlů v jejich přirozeném prostředí z nejrůznějších světadílů (USA, Jižní Amerika, Afrika, Asie, Evropa). Osm článků tohoto druhu vyšlo během posledních asi sedmi let také v biologických časopisech Vesmír a Živa, které vycházejí v Praze. Systematicky zaměřené fotografické serie publikací vyšly zejména také v entomologickém časopise Tropical Lepidoptera (Tropičtí motýli), který byl založen Associací pro Tropické motýly v univerzitním městě Gainesville na Floridě. Rada separátních výtisků z tohoto časopisu již koluje mezi entomology a lepidopterology v Čechách a na Slovensku (lepidopterolo- gie je věda o motýlech). V čele časopisu Tropical Lepidoptera stojí dvě hvězdy první velikosti zářící na nebi současné světové entomologie, Dr. John B. Heppner a Prof. Dr. Thomas C. Emmnel. Časopis Tropical Lepidoptera pořádá každoročně celosvětovou fotografickou soutěž živých motýlů v jejich přirozeném prostředí. Dr. Kří15 [pageend15]žek měl to štěstí, že v roce 1993 vyhrál první a také druhou cenu v kategorii denních motýlů. Vítězné snímky byly m.j. otištěny také v biologickém časopise Živa, který vychází v Praze. V roce 1994 byl založen další časopis Holarctic Lepidoptera (Motýli severní polokoule). Dr. Křížek je v obou časopisech členem poradního sboru, spolu s representanty z celého světa. V prvním čísle časopisu Holarctic Lepidoptera vyšla rozsáhlá fotografická esej, zabírající 58 stránek ze 107 stránek tohoto čísla. Článek má název: Western Palearctic Butterflies in Photography. Dr. Křížek, hlavní autor, se podílí 244 snímky, Ladislav Havel 107 snímky, a Paul A. Opier 5 snímky. Pan Ladislav Havel je v celé Evropě známý český fotograf hmyzu, hlavně motýlů, jehož snímky lze najít v desítkách knih a časopisů. Dr. Paul A. Opier je president Lepidopteristis’ Society a autor řady knih o motýlech. V uvedené práci je zachyceno dvě- stě šest druhů živých motýlů v jejich přirozeném prostředí (t.zv. nearanžo- vané a nefalšované snímky) ze západní Evropy, Severní Afriky a západního Turecka. Lze tedy bez nadsázky říci jazykem našich dědů, že dvěma Čechům a jednomu Američanovi se povedl tzv. „husarský kousek“. Pokud je známo, dosud nikdo v této oblasti přírodovědecké fotografie neshromáždil a nepřeložil tak rozsáhlý fotografický soubor v této vědecké kategorii lepidopterologie. Autoři strávili na pořizování fofografií posledních 14 let, během různých cest s expedicí. Pro zájemce v Čechách a na Slovensku jsou zmíněné časopisy, bohužel, dosti drahé, neboť roční předplatné činí $35 (třicet pět). Časopisy si za této situace předplácejí spíše vědecké organizace a ústavy, než jednotlivci. Před nedávném, dr. Zdeněk Hru- ban, dlouholetý člen výkonného výboru a předseda Matice Vyššího Vzdělání, odstoupil ze své předsednické funkce, kterou zastával s bezpříkladnou kvalifikací a obětavostí. Když dr. Zdeněk Hruban (MD ’56, PhD ’63) odcházel do penze jako profesor patologie na University of Chicago, rozloučil se s ním za profesorský sbor dr. Robert Wissler (Donald N. Pritzker Distinguished Service Professor) mimo jiné i těmito slovy: „Po více než 30 let, dr. Zdeněk Hruban působil na University of Chicago a v Departmentu Patologie s vynikajícím úspěchem. Jako jeden z původních vědců pracujících s elektronovým mikroskopem, svými originálními poznatky přispěl základnímu výzkumu biologie buněk. Hluboce oddaný a neúnavný učitel, dr. Hruban inspiroval studenty na koleji, studenty medicíny a residenty.“ Dr. Hruban je spoluautorem knihy Microbodies and Related Particles, vědecké práce přeložené do ruštiny. Publikoval víc než 90 vědeckých pojednání, které byly nespočetně citovány ve vědecké literatuře a přeložil do češtiny knihu Heinricha Menga, Mental Hygiene. Je pozoruhodné i to, že nabídl své znalosti lidské patologie Lincoln Park Zoo v Chicagu, kde výsledky jeho pitev na zvířatech předložené na konferencích patologické anatomie otvírají nové dimenze vědeckému výzkumu. 16 [pageend16]V roce 1971 založil spolu s Václavem Láskou Archiv Čechů a Slováků v zahraničí, umístěný v Regenstein Library při Chicagské universitě. Tento jedinečný archiv zahrnuje víc než 10,000 knih, časopisů a množství jiného materiálu. Není divu, že dr. Hruban projevil zájem i o Matici Vyššího Vzdělání — organizace, která od svého založení v roce 1902 poskytuje bezúročné půjčky americkým studentům českého a slovenského původu. Uvolil se věnovat část svého omezeného času práci v Matici, stal se členem výboru a později přebral funkci předsedy Matice a její sesterské organizace James and Helen Hovorka Endowment Fund. Tato Nadace byla založená v šedesátých letech odkazem paní Heleny Hovorkové s posláním, aby veškerý příjem byl použit na udělování stipendií kvalifikovaným studentům. Čtenáře jistě zaujme výňatek z dopisu zaslaného Matici krátce po jejím založení: „Založení Vaší Matice potěšilo mne velmi: přečetl jsem stanovy a pravidla a vidím, že věc je založena také velmi prakticky. Rozšířím zprávy o Matici v listech mně blízkých..." (Podepsán) T. G. Masaryk, profesor filosofie na staroslavné universitě pražské. Za předsednictví dr. Hrubana výkonný výbor, v čele s douholetou tajemnicí paní Sonjou Bečvářovou, podnikl řadu důležitých kroků v tom, že vedení Matice bylo „omlazeno“ jako záruka efektivní kontinuity; účetnictví, korespondence a značná část administrativy byla zjednodušena pomocí počítačů. Kolekce všech splatných a promlčených půjček od bývalých studentů byla zvýšena na 92%. Nutno dodat, že většina členů výkonného výboru je z těch, jimž Matice kdysi poskytla finanční pomoc ve studiích. Matice Vyššího Vzdělání je jedinečnou krajanskou organizací s jejíž finanční pomocí vystudovalo téměř 1000 studentů českého a slovenského původu. Je potěšující, že mezi podpořenými studenty se nachází značné procento těch, kteří odešli z Československa po roce 1948 a přes jazykové a jiné potíže se kvalifikovali na amerických učilištích vyššího vzdělání. Problém, s nímž Matice se setkává rok co rok, jsou prudce vzrůstající náklady, přesahující finanční možnosti Matice udržet s nimi krok. Prosíme proto čtenáře, aby se stali členy a podporovali Matici, pokud dosud nejsou. O další informaci pište anebo pošlete svůj příspěvek na adresu; Council of Higher Education, PO. Box 136, Brookfield, IL 60513. ADOLF ŠVEHLÍK * Zpráva o činnosti prof. dr. Antonína Měšťana v roce 1994: I nadále působil jako ředitel Slovanského ústavu v Praze, jako spolupracovník Svobodné Evropy a Deutsche Welle, Českého rozhlasu, Rádia Echo, Radio Liberty, dále novin a časopisů Lidové noviny, Telegraf, Český deník, Slavia, Polygon aj. V roce 1994 obnovil v Praze vydávání časopisu Germanoslavica. Na těchto konferencích a vysokých školách měl referáty: červen — Praha, dva referáty na 17. kongresu SVU červenec — Marburgh, ref. o současné české literatuře na konferenci „České dny“ 17 [pageend17]Řezno, referát o českých a německých židovských autorech v Praze 1918-1938 září — na Humboldtově univ. v Berlíně přednáška „F. Kafka a Slované“ říjen — v Polském ústavu v Praze na konferenci o K. Krejčím ref. o jeho pojetí renesance a baroka; v Paříži na konferenci o česko-franc. stycích ref. o francouzské lit. v časopise Moderní revue listopad — Praha, na konferenci o Ril- kovi ref. Rilke a Slovanstvo Nyíregyháza, na Vysoké škole pedagogické přednášky o slavistice v Německu a v České republice; o vztahu německých pražských autorů k Čechům prosinec — Krakov, německo-polská vědecká konference, referát o polo- nistice a slavistice v Německu; Bad Driburg, na konferenci o ně- mecko-slovanských stycích, referát o kulturních stycích mezi Čechy a Němci. Z uvěrejněných prací v roce 1994: „K.K. Beamte in den Böhmischen Ländern als deutsche und tschechische Schriftsteller — J.P. Strelka, Im Takte des Radetzkymarsches“, P. Lang Bonn; „Das k.k. Militär in der tschechischen Literatur des 19. und 20. Jahrhunderts“ — tamtéž; „Přemysl Pitter a exil“ — v: Přemysl Pitter. Život a dílo. Pedagog. Muzeum J. A. Komenského, Praha; „Vjačeslav Ivanovs Slavophilen tum“ in: W. Potthof „V. Ivanov...“, C. Winter Heidelberg; „Básnický rozlet Jana Zahradníčka...“ — v: Rozhlasová univ. Svob. Evropy, II. díl, Mnichov-Bmo-Plzeň; Roman Jakobson a česká literatura — v: Slovo v úzkosti a naději. Sborník k 70. výročí narození Ant. Kratochvíla, Masarykova univ. Brno. Zur Rezeption der tschechischen Literatur im deutschen Sprachraum — in: RES SLAVICA, F. Schöningh Paderborn etc. Westside Czech poet Jiřina Fuchs was awarded a grant from the International Research and Exchanges Board in support of her project-in- progress “Modern Czech Poetry in Exile, 1939-1989”. Ms. Fuchs will travel to Prague in 1995 to complete her research there. On December 29, 1994, at the 53rd AATSEEL Conference in San Diego, The American Association of Teachers of Slavic and East European Languages presented its “Distinguished Contribution to the Profession Award” to Charles E. Townsend, Professor and Chair of Slavic Languages and Literatures, Princeton University. Dlouhá cesta JUDr. Jaroslava Němce, zakladatele Společnosti pro vědy a umění, skončila tam, kde začala — v jeho rodišti Ořechově u Uherského Hradiště. Podle přání zesnulého, převezla jeho manželka Ludmila Němcová urnu s popelem na Moravu a 8. října 1994 byla uložena na místním hřbitově. Dr. Jaroslav Němec zůstal celý svůj život věrný Masarykově republice a jejím ideálům. 18 [pageend18]PETR BÍSEK SE SETKAL S PRESIDENTEM CLINTONEM Během přípravy konference The White House Conference on Trade and Investment in Central and Eastern Europe, požádal Bílý dům velvyslanectví zemí střední a východní Evropy ve Washingtonu o jména zástupců etnického tisku v USA, kteří pak byli pozváni k besedě s presidentem Spojených států Billem Clintonem během této konference v hotelu Stouffer Renaissance v Clevelandu ve dnech 12.-13. ledna t.r. Této významné události se mimo amerického presidenta Clintona a ministra obchodu Browna zúčastnilo na 350 ředitelů a zástupců amerických podniků, které již investovali nebo plánují investovat v zemích střední a východní Evropy, a američtí velvyslanci do těchto zemí. S nimi se na konferenci setkali velvyslanci těchto zemí v USA, jejich ministři průmyslu a obchodu a zástupci mnoha podniků, kteří se svým americkým kolegům představili v jednotlivých Stáncích těchto zemí. K diskusi u kulatého stolu s presidentem Clintonem bylo vybráno 10 vydavatelů a šéfredaktorů etnického tisku — polského, maďarského, chorvatského, slovinského, baltského, atd. Mezi nimi byl i vydavatel Československého týdeníku Petr Bísek, který měl tu čest sedět přímo proti presidentu Clintonovi. A tak se i stalo, že mu položil první otázku, která se týkala rozšíření NATO na východ od Německa. Od založení v dubnu 1990 (krátce po zániku Amerických Listů) se podařilo manželům Petrovi a Věře Bískovým vytvořit z Československého týdeníku populární pojítko Čechů a Slováků žijících v Severní Americe se „starou“ vlastí. Setkání s presidentem Spojených států bylo jakousi odměnou za obětavou, dobře vykonanou práci. STUDENTSKÉ CENY SVU PRO ROK 1995 Společnost pro vědy a umění oznamuje svou studentskou soutěž pro rok 1995. Ceny budou uděleny na Valné hromadě Společnosti na podzim 1995. Hlavním účelem soutěže je podnítit a podpořit vědecký zájem zahraničních universitních studentů o české a slovenské záležitosti. Odměněny budou nejlepší seminární práce (jedna „undergraduate“ a jedna „graduate“), týkající se nějakého aspektu českých a (nebo) slovenských dějin, politiky, či kultury. Výherci obdrží čestný diplom, jednoroční studentské členství v SVU a jednoroční předplatné na SVU zpravodaje. Podmínky soutěže jsou následující: 1) Seminární práce musí být podána universitním profesorem, pro jehož kurs či seminář byla napsána a má být provázena jeho dobrozdáním. 2) Práce musí být napsána v akademickém roce 1994-1995. Diplomové práce, kapitoly thezí nebo dizertací nejsou přípustné. 3) Soutěžní práce musí komise obdržet nejpozději 1. června 1995. 4) Práce musí být zaslána v triplikátu na adresu předsedkyně komise: Prof. Věra Bořkovec, 12013 Kemp Mill Road, Silver Spring, Maryland 20902. Musí být napsána na stroji, obřádku a může být psána česky, slovensky, anglicky, francouzský, nebo německy. 19 [pageend19]5) Členy komise, která hodnotí kvalitu obdržených prací, jsou: Prof. Ivo Feierabend (San Diego State University), prof. Josef Anderle (University of North Carolina) a prof. Věra Bořkovec (The American University). 6) Rukopisy se nevracejí. Vzácná žena naší Společnosti, paní Edith Vogl-Garret oslavila 9. prosince 1994 své 90. narozeniny! Krátce po konci první světové války přesídlila z rodného Nýrská do Prahy, aby na Karlově universitě studovala musikologii — a tam získala doktorát Musických věd. Druhá světová válka ji zavála do Ameriky. Zde působila léta jako profesorka hudby na Bostonské universitě, kde se specializovala na barokní operu a českou hudbu. Přejeme jí to, co si bohatě zaslouží: Vše dobré. Z nových kníh a časopisov Americké nakladateľstvo The Vendome Press vydalo nedávno knihu veľkých rozmerov, The Prague Castle and Its Treasures. Táto neobyčajne krásna kniha obsahuje 250 farebných originálnych fotografií, s príslušným textom a historickým pozadím. Zaujímavý text nie je obmedzený iba na Hradčany, ale zahrňuje aj vývinové míľniky v Prahe, Českých zemiach a vo vonkajšom svete, rozdelených do časových úsekov a zaradených do dvoch chronologických stĺpcov (Praha-Čechy a Europa-svet). Čitateľ má tak možnosť jedným pohľadom zistiť napr. čo sa prihodilo (historického, politického, náboženského, umeleckého) okolo istého data v Čechách a čo v ostatnom svete. Tento text je však len krátkou časťou bohatého textu celej knihy. The Prague Castle and Its Treasures je unikátnou knihou, ktorá nemá a asi ani nebude mať obdoby. Bude okrasou knižnice každého, kto šiju kúpi alebo ju dostane ako dar. In spite of its price ($65), it is a good bargain. a. f . The Prague Castle and Its Treasures. Autoři: Charles, Prince of Schwarzenberg a historikové umění Ivo Hlobil, Ladislav Kesner, Ivan Muchka a Tomáš Vlček. Předmluva Václav Havel. Fotografie: Miroslav Huck a Barbara Hucková. Vydavatel: The Vendome Press distributed by Rizzoli International Publications through St. Martin’s Press, 175 Fifth Avenue, New York, NY 10010. V Pattonu, Kalifornie, vyšla před časem „Listen to us: An anthology of creative writing“, kterou redigovala dr. Zdenka Fischmannová. Antologie je složena z básní a kratších próz, ve kterých se pacienti Patton State Hospital vyznávají ze svého trápení, snů a nadějí na radostnější život za zdmi léčebny. Zvlášť dojemné jsou úvahy a básně, ve kterých se tito duševní pacienti obracejí na Boha a prosí o pomoc. Knížka (121 str.) je k dostání v Patton State Hospital, Patton, CA 92369. Stojí 5 dolarů. 20 [pageend20]Z redakčnej pošty Vážený pán doktor Eliáš: S vďakou som prijal predošlé číslo Zpráv SVU, o ktoré som Vás požiadal, pretože som mal záujem o prvú časť denníka generála R. Viesta. Viest zostáva živým príkladom ako Slováci, angažovaní v medzinárodných sférach, orientujú Slovákov od maloduchého izolacionizmu ku svetovosti. Ohľadne Vášho návrhu spred 25 rokov, zariadiť Slovenskú sekciu v rámci SVU, mám následovně pripomienky: a) SVU je nadnárodná organizácia (ak chcete, medzinárodná organizácia), členená podľa geografických regiónov. b) Zriaďovanie organizácií na základe etnickej príslušnosti je opodstatnené v rámci etnického regiónu (napr. Slovenské odbočky SVU v Bratislave, Košiciach), alebo v prípade, keď organizácia má prvoradý účel podporovať príslušné etnikum. c) Zriaďovať slovenské sekcie v nadnárodných organizáciách je nelogické a škodí slovenskej veci. Slováci sa majú a musia presadiť ako rovnocenní partneri, plne rešpektovaní ostatnými členami organizácie, bez toho, aby svoje komplexy riešili zalezením do umelo vytvorených izolacionistických ulít. d) Úvahy o zneužívaní Slvákov v nadnárodných organizáciách pre „window dressing“ sú malomyseľné a xenofóbie ké, z dôvodov uvedených pod c). Vy sám, pán doktor Eliáš, svojou príkladnou aktivitou pre Zprávy, ste najlepším dokladom, že Slováci v SVU, vo výklade, kde ich každý vidí, sú najlepšou dokumentáciou angažovanej slovenskej vitality. Považujem za produktívny príspevok do diskúsie, ak obsah tohto listu uverejníte v rubrike korešpondenica, v Zprávách SVU. So srdečným pozdravom, VLADO & MARY T. ŠIMKO, New York, November 29, 1994 Vážený pán doktor Šimko, Nebyť Vašej poznámky, že si prajete zverejniť Váš list v Zprávách SVU, ja by som bol dal prednosť výmene našich názorov súkromnou korešpondenciou. Teraz aj moja — nutne krátka — odpoveď musí byť verejná. Keby som Vás nepoznal ako slovenského rodol 'uba I. kategórie, tak by som si dovolil s niektorými Vašimi názormi polemizovať. Keďže viem o Vašej (a o pani MUDr. Mary T. Šimkovej) dlhoročnej a nezištnej práci na „národa roli dedičnej,“ tak tú polemiku, aspoň verejnú, radšej preskočím. Dovoľte mi iba krátku poznámku, ktorá by mohla vrhnúť trochu svetla na pozadie, z ktorého moje návrhy vyšli. Môj návrh spred 25 rokov bol reakciou na (čo ja som pokladal za) diskriminačné a arogantné chovanie. Moja nedávna nadhodená otázka vyšla z podobnej situácie. Dalo by sa debatovať či moja reakcia na drzosť tých dvoch osôb nebola prehnaná. Možno mal som im povedať niekoľko šťavnatých 21 [pageend21]šarišských slov (aj anglické by na to stačili) a tým to zakončiť. Za môjho 30-ročného členstva v SVU, v rôznych funkciách, mal som s českými kolegami tie najlepšie, vzájomne rešpektujúce sa styky. Lepšie než so slovenskými. Až na tie dve neinteligentně výnimky. Vaše náražky na akési komplexy, malomyselnosť a xenofóbiu, jestli sú adresované mne, ma prekvapujú. Vážený pán doktor Simko, pri pozornom čítaní Vášho listu som si všimol, že Vy — iste nevedomky — na dvoch miestach súhlasíte (aspoň implicitne) so mnou. Ovšem, Vy ste to nemohli vedieť, pretože som Vám nepopísal širšie pozadie mojej nespokojnosti. Nie som si celkom istý, či naše názory na cesty, ktorými chceme pomáhať šíreniu dobrého mena Slovenska a Slovákov vo svete, sú paralelné. Viac som si istý tým, že sa zhodujú vo svojich dôsledkoch, a že obidvaja (máme tu pritiahnuť aj paniu MUDr. Simkovú?) ťaháme za ten istý koniec povrazu. Srdečne pozdravujem Andrej E. PO VIANOCIACH Vianoce. Aké čarovné slovo. Koľko nevinného kúzla sa v ňom skrýva. Koľko neopakovatelných chvíľ, ktoré si oživujeme zo zažltnutých záhybov uprchlého času, nám to pripomína. Ako tú dávnu polnočnú sv. omšu, pri ktorej som miništroval starúčkemu kňazovi v malom kostolíku, na jednej zapadlej, zasneženej, východoslovenskej dedinke. Ospravedlňujem sa tým členom SVU, ktorým som nestačil odpovedať na ich milé pozdravy (M. Ličko, A. Marenčin, F. Marlow, J. Pejskár, M. Zapletal, Múzeum SNP, ČSZU atd'.). Celý december a január som marodoval a lekári/lekárky, po mnohých skúškach, mi stále tvrdia, že som celkom v poriadku. Žeby som si tu nechuť do jedla, horúčku, malátnosť atď. vsugeroval? Štedrý večer sme oslavovali tradične s celou najbližšou rodinou (deti, vnúci). Ako vždy, začali sme šarišskými „pochúťkami" (oplatky s mädom, juchová polievka, bobaľky s makom), ktoré okrem mňa nikomu nechutili a skončili sme štandartnými americkými slávnostnými jedlami. Tohto Štedrého večera zažili sme tiež jedno milé prekvapenie. Asi hodinu pred večerou, navštívili nás tri čierne princezny z východnej Afriky. (Na cisárskom dvore ich uja, J. V. Haile Selassieho, ich tituly boli asi o pol stupňa pod titulom princezny.) A tak k šarišským a americkým jedlám pribudla nám na stoloch kopa exotických etiopských pochutiek a nápojov. Táto návšteva čiernych krasavic potrebuje vysvetlenie. Jedna z nich pracovala niekoľko rokov v jednom mojom podniku. Neskoršie sa stala mojou partnerkou a nakoniec kúpila odo mňa jednu filiálku tohoto podniku, v ktorej som tratil takmer $3,000 mesačne. (Neskoršie som zistil, že 22 [pageend22]že pokladnička v tej filiálke delila sa so mnou o moje peniaze.) Za tri roky ona, s pomocou druhých dvoch, urobila z toho stratového obchodu prosperujúci podnik, ktorý jej dnes dáva mesačne vyše $8,000 čistého zisku a stále rastie. Hodnota jej pôvodnej investície do tohto podniku vyrástla za tie tri roky 40-násobne. Možno aj to malo nejaký vliv na bohatosť ich darčekov. Musím sa však priznať, že napriek mojej neobmedzenej fantázie, nikdy by som nebol veril, že drevená chalupa so slamennou strechou a hlinenou podlahou ide spolu s cisárskym palácom ako horse and carriage. A.E. Vážený čtenáři, oznamujeme vám vydávání časopisu NOVÁ PŘÍTOMNOST Tento časopis, založený dr. Martinem Stránským, vyšel poprvé v lednu 1995. Časopis navazuje přímo na tradici původního časopisu Přítomnost, založeného jeho dědečkem, doktorem Jaroslavem Stránským. Monotematický měsíčník, každé číslo bude věnováno učíté otázce dneška. Autoři budou z různých oborů i zemí a jejich práce, psané hlavně břitce, jednoduše a konkrétně, budou navazovat na styl původní Přítomnosti. Budou mít kolem 2,000 slov a nebudou nich chybět názory provokativní. Témata jsou navrhována kruhem blízkých spolupracovníků časopisu. Otázky se mohou měnit dle zájmu i schopnosti odpovědí. Témata pro první číslo jsou: 1) Prostituce čs. národa?, 2) Česká kultura — quo vadis?, 3) Čs. zdravotnictví — systém na rozcestí, 4) Čs. právní systém — systém v adolescenci, 5) Čeští krajané — česká země — vzdálenost se zvyšuje?, 6) Ekologie a kapitalismus, 7) Chybí nám Slováci?, 8) Je to demokracie? Pokud byste měli zájem buď přispívat do časopisu, nebo se informovat o předplatném, prosím, spojte se s kontakty Martina Stránského na následující adrese: V ČR - Firma Stránský, Národní 11, Praha 1, tel. & fax: 011 42 2 266-216 V USA - Martin J. Stránský, M.D., 65 Pleasant Ave., Naugatuck, CT 06770, tel. & fax: 203 729-9357 The castle residence of the President of the Republic designed by Josip Plecnik built for Tomas Masaryk. From "The Prague Castle and Its Treasures" (see page 20). 23 [pageend23]BORECKÝ, Vladimír, Dr., 5 Široká ul., 110 00 Praha 1, Czech Republic CARTON, Michael Joseph, 63-14 252nd Street. Little Neck, NY 11362 CARTON, Grace Gloria Kent, 63-14 252nd Street, Little Neck, NY 11362 CHVÁTALOVÁ, Jarmila, Ph.D., 550 Casgrain, St. Lambert, Quebec, Canada J4R 1G7 HAPALA, Adelaide Hamilton, Sweet Briar, VA HUDEČEK, Olga Mildred, Dr., 2329 20th St., N.W., Washington, DC HUSÁK, Frank Milton, 4757 Dundee Road, Riverside, CA 92503 KAŠPAR, Pavel, Munchnerstr. 17, 85748 Garching b. Muenchen, Germany KENT, Carolyn A., 18 Stevenson St., Peirmont, NY 10698 KENT, Deborah A., 374H Texas Rd., Jamesburg, NJ 08831 KENT, Dennis V, Ph.D., 18 Stevenson St., Piermont, NY 10698 KENT, Olga Marie, 50-33 F. Lewis Blvd, Oakland Gardens, NY 11364-1019 KENT, Peter B., 374H Texas Rd., Jamesburg, NJ 08831 KIRSCH. Harry Richard, 41 Kingswood Road, Auburndale, MA 02166 LIŠKA, George (Jiří), Ph.D., 955 26th Street N.W. #308, Washignton, DC 20036 MAJESKY, Magdalena Maria, 4 Wilfrid Ave., Toronto, Ont., Canada M4S 2H9 NĚMEC, Herbert, 2419 S. E. Bordeaux Ct., Port St. Lucie, FL 34952 NOVÁK, George Alois. 2611 Orchard Knob Dr., Atlanta. GA 30339 NOVÁK, Pavel, Peroutkova 5. Praha, Business Address: The Office of the President, Czech Republic POLLAK, Michael, Ph.D., 3051 Mt. View Dr., Laguna Beach. CA 92651 PROKOPEC, Miroslav, Dr.. 2850 Narcisová ul., Praha 10, 106 00 Czech Republic REITH, Louis John. Dr., 3201 Wisconsin Ave., N.W., #505, Washington, DC 20016 RIŠKA, Augustin C., Dr., 100 Martin Ave., Staten Island, NY 10314 ROKOS, Michael George, 2203 Mayfield Avenue, Baltimore 21213 SKALNÝ, Paul G., J.D., 11910 Thurloe Dr., Timonium, MD 21093 SLAMĚNOVÁ, Darina, RNDr. CSc., DSc. Mudroňova 40, 811 01 Bratislava, Slovensko TAFONE, Elizabeth Kent, 90 Sandview Drive, Port Washington, NY 11050 TAFONE, Robert Michael, 90 Sandview Drive, Port Washington, NY 11050 TAUSSIG, Michael K.. Ph.D., Rutgers University, New Brunswick, NJ VANČURA, Petr. 4701 Willard Ave., Chevy Chase, MD 20815 VODIČKA, Bohuslav Václav, 139 Geralynn Dr., Brockton, MA 02402-4541 NOVÍ ČLENOVÉ SVU SVU NEWS (ISSN 0036-2050) 190-17A 69th Ave., #2A Flushing, N.Y. 11365 Return Postage guaranteed. 2nd class postage paid at Flushing, N.Y. 24 [pageend24]