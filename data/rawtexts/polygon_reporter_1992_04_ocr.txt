český zahraniční časopis POLYGON reportér ročník 9 číslo curych, 29. června 19924 JAN KRISTOFORI [pageend1]Z j ednoho budou dva - ze dvou bude j eden „Z jednoho budou dva" - netřeba dodávat, že se to týká státu. Našeho státu. Jen doufáme, že dělení proběhne v klidu, protože ostudu Jugoslávie si nemůžeme před světem dovolit. Už tahle nám stačí. Dojde-li k nějakému boxování o majetek - jako že k němu dojde -, jsou na místě jisté obavy, že Mr Klaus, boxu nevyučen, prohraje. Doufejme, že jen mírně na body, nikoliv k. o. Zcela určitě nastanou velké debaty mezi pány poslanci, jak pojmenovat zůstavší západní část. „Česko" se sotva bude zamlouvat, návrh však došel v příspěvku Jana Beneše, z něhož onen návrh vyjímáme. (Příspěvek došel až po redakční uzávěrce, takže celý už uveřejnit nelze.) Netřeba mluvit o nějaké „České republice" či dokonce Republice českomoravské. Do tohoto světa jsme vstoupili a známými se v něm stali coby REPUBLIKA ČESKOSLOVENSKÁ a až do roku 1929 se to zkracovalo RČS. Státy netrvají ničím jiným, než myšlenkami, které jim daly vzniknou. Rozhodně ne obvodem svých hranic. Chce-li vláda věcí našich sledovat vůli svých občanů, pak pošle pana Rychetského a pana Jičínského na vyslanecké posty do Mongolska a Severní Koreje a přihlásí se k ústavě z roku 1920 - k myšlenkám, které daly tomuto státu vzniknout a pod jehož vlajkou a znakem za jeho obnovení bojovali a umírali mnozí. Německo existovalo jako Německo po 40 let, než se Sasíci opět stali jen Němci, namísto Dederonů. Toť model. Československo. (Máme Moravské Slováky a dost Slováků v Čechách a na Moravě. Nevidím žádného důvodu, proč by Československo nemohlo, ba nemělo dále existovat, zatímco pan Mečiar bude experimentovat se slovenskou státností. Věci budou přehlednější a nemyslím, že budeme muset na existenci celé republiky čekat 40 let, jako Němci. Těch Mečiarových 34% tomu nenasvědčuje... „... ze dvou bude jeden." K této větě nutno dodat, o koho či o co se jedná. O dva časopisy - POLYGON a ZÁPAD. Čtenáři POLYGONU svůj časopis znají, ale nemusí znát také časopis ZÁPAD. A obráceně. ZÁPAD vycházel jako dvouměsíčník 15 roků v Kanadě. Jeho redakční radě šéfoval Miloš ŠUCHMA. POLYGON a ZÁPAD udržovaly po celou dobu přátelské vztahy a spolupráci. Vydavatelé ZÁPADU, sdružení pod názvem „Collegium bohemicum", se však - po nabytí trpkých zkušeností s vydáváním časopisu v Československu - rozhodli vydávání zastavit. Členové redakce (Eliška Kotrbová, Zdena Salivarová, Josef Škvorecký, Miloš Šuchma a Arnošt Wagner) nyní rozšiřují redakční složku POLYGONU a oba časopisy budou vycházet společně pod názvem POLYGON. Sice bylo uvažováno také o změně názvu pro společný časopis, ale protože POLYGON je již známý i v Československu, neboť mnohé české noviny z něho přebírají články a byla o něm řeč i v televizi, ponecháváme název nezměněn. Náš společný časopis má tedy dvě redakce: původní v Curychu (pro Evropu, Asii a Afriku) a novou v Kanadě, kterou vede Miloš Šuchma, pro Ameriku a Austrálii. Výhledově chceme obsah o 4 stránky rozšířit a vycházet nikoliv jen osmkrát do roka, ale měsíčně. Ludvík Friede 22. června 1992 OBSAH 3 Vladimír Valenta: Psáno (tentokrát) v Praze 4 Vlastimil Radkovický: Hloupost a vychytralost 6 Jaroslav Kováříček: Může za to Havel... 7 Pavel Stiller: „Vyhnání“ 8 Alexej Žák: ČSFR - ráj pro podvodníky nebo výkladní skříň cynismu? 10 Adolf Bečvář: Kdo je kpt. Alexej Žák? 12 Jan Beneš: Zeptat se můžete vše 13 Milena Wahlenová: Povídání s Ivanem Divišem 15 Adolf F. J. Karlovský: t Berthold hrabě Waldstein-Wartenberg t Marlene Dietrich 16 Jaroslav Bohanes: Život v našich republikách 17 Milan Frýbort: Nekrmit medvědy... 18 Robert F. Lamberg: Academia staliniana 19 Milan Hulík: Je ČSFR právním státem? 21 Antonín Jareš: Milníky soudruha Bil'aka 24 Dušan Novák: Učíme se soukromě podnikat 25 Josef Koláček: Novena 26 Helena Kosková: Škvoreckého symfonie z nového světa 27 Pavel Stiller: Pocta prof. Rokytovi 28 Otakar Zoufalý: Alternativní medicina? 29 Dopisy a ohlasy Toto číslo vyšlo 29.6.1992. Číslo 5 vyjde 15.8.1992, redakční uzávěrka 5.8.1992. 2 POLYGON 4/92 Z j ednoho budou dva - ze dvou bude jeden [pageend2]MEDITACE PO VOLBÁCH VLADIMÍR VALENTA PSÁNO (tentokrát) V PRAZE Máme po volbách. Jakkoli se mysl vzpírá přiznat, aby jediné volby rozhodly o tom, zda bude existovat dílo generací, které v minulosti trpěly, obětovaly se a krvácely za tento stát, tak na druhé straně rozumově nemohu přiznat, že to jejediné řešení, které demokracie nabízí. Nebyl jsem před volbami zvláštním optimistou a spíše mě děsí vidina spolužití ve státě, jehož část bude ideologicky svázána s komunismem a tisovským fašismem a druhá bude donekonečna hledat demokratické řešení a ústupky, aby byla zachována československá státnost. Volby na Slovensku tedy dopadly tak, že ve své podstatě už nepotřebujeme nějaké další referendum, i když si myslím, že slovenský volič si spíše vybíral takové politiky, o nichž se mylně domnívá, že jsou schopni „vymáčknout“ z Prahy co nejvíce. A že hledí k perspektivě osamoceného slovenského státu spíše s obavami, nežli s nadějí. To, co jsme slyšeli od dnešních slovenských vůdců, se mi totiž nezdá, že by bylo schopno vyřešit jejich nejpalčivější ekonomické problémy a sociální nároky dnešních slovenských občanů. Nemyslím si také, že Slováci při jediném pohledu na mapu střední Evropy si jsou opravdu tak jisti svými možnostmi na státní přežití, jako jejich torontští mentoři. To jsou ale věci, které si musí Slováci sami rozhodnout. Co mě nejvíce sužuje, je česká politika, která není bez chyby ani ve věcech československé státnosti. Ochota, s jakou se vycházelo až dosud vstříc (a nikdy nebyla položena konečná hranice), je nyní vystřídána všeobecnou trpkostí, ne-li úlevou, že tomu bude nyní konec. Václav Klaus, který kromě presidenta Havla snad jediný se snažil pro udržení společného státu něco udělat, přistupuje k novým jednáním s designovaným slovenským premiérem - podle maďarských novin v Budapešti novým slovenským králem - s pevným rozhodnutím, že nedojde k žádným ujednáním, která by byla pouze „dočasná“. Tak o tom mluví Vladimír Mečiar, který na své povolební konferenci nejprve milostivě ocenil politickou zdrženlivost Václava Klause v posuzování Mečia- rova Hnutí za demokratické Slovensko. Poté nastínil svůj plán jednání s Václavem Klausem o utvoření federální vlády a podmínil je dočasností do doby vyhlášení referenda o samostatnosti Slovenské republiky. Mečiar rovněž vyslovil pochybnosti o nadějích na znovuzvolení presidenta Václava Havla, na něhož se zlobí zejména pro jeho poslední předvolební projev, v němž president Havel apeloval na voliče, aby volili strany, které usilují o udržení společného státu. Uvidíme tedy velmi brzy, zda slovenské politické vedení je skutečně rozhodnuto roztrhnout stát a oželet oněch 10 miliard ročně, které se tam dodávají z českého rozpočtu. Nemyslím, že by to prospělo sociální problematice dnešního Slovenska. Idea Vladimíra Mečiara o tom, že svět bude klidně akceptovat dodávky slovenských tanků do dnešního rozrušeného světa a zvláště na Střední východ, aniž by k tomu ostatní státy něco řekly, se mi nezdá být reálná. A bez toho možnost vyřešení slovenské sociální problematiky vlastními silami je mizivá. Ovšem z české strany bychom neměli zapomínat, že už od dob Přemyslovců český stát vždy hledal na východě a na jihu aliance s jinými státy, které byly schopny jen společně oponovat německému tlaku. To je osudová a neměnitelná situace, která platí i dnes. Respektive při jakkoli příznivém posuzování současné mezinárodní situace v západní Evropě nevidíme nikde stoprocentní garanci, že tomu bude tak i v budoucnu. Rozpadem československého státu by tedy nadešel dříve nebo později čas hledání spojence, který by zajišťoval českou státnost. V tomto směru nebude vyhnutí. Rozbije-li se tedy Československo, mělo by se tak stát jedině po vyčerpání všech možností, které mají v rukou čeští politici. Na české veřejnosti pak je na místě rozvaha a nikoli hysterická uražená ješitnost. Mohlo by se nám totiž snadno stát, že bychom skončili v jakémsi státečku s historickým předobrazem vazalského přemyslovského knížectví. Přijel jsem do Československa téměř po dvou letech a byl jsem příjemně překvapen, jak se změnila tvář českých a moravských měst a kterak ekonomická reforma prakticky zasahuje do všech koutů země. Nevím, jak hluboko již to došlo, nebo zda ony firmy soukromých vlastníků jsou pouze na povrchu, který by bylo snadné se- škrábnout. Jak ale volby ukázaly, nikdo nebude mít možnost se o to pokusit. Výsledek voleb v tomto směru je jednoznačný, i když člověk jen beznadějně kroutí hlavou nad nepoučitelností předáků pravicových stran, kteří nedokázali vytvořit společnou koalici a zajistit tak nadpoloviční většinu dalšímu ekonomickému vývoji. U politiků Občanské demokratické aliance a Klubu angažovaných nestraníků to je prostě nepochopitelné. Tím nechci říci, žeje vina pouze na jejich straně, slyšel jsem mnohé stížnosti i na postup Václava Klause a jeho ODS. V každém případě bylo zmarněno mnoho hlasů a v druhém skrutiniu mandáty budou rozdělovány mezi všechny strany, třebaže rozhodně patří do rukou pravice. Dnes je ještě obtížné analyzovat všechny výsledky, ale zdá se mi, že Václav Klaus pro zajištění své politiky v Čechách a na Moravě bude muset vytvořit takovou koalici, která by měla podporu buď sociální demokracie anebo pana Sládka. To je dost smutné. Největším překvapením je porážka Občanského hnutí, jakkoli se předpokládalo, že si v žádném případě neudrží svůj politický vliv, vymazání Občanského hnutí z parlamentu i z České národní rady nebylo očekáváno. Jiří Dienstbier, na jehož veliký plakát s Hradčany v pozadí se dosud můžeme dívat nejen v Praze, ale v mnoha krajích republiky, se stal politickou nulou. Nejsem si jist, že Vladimíru Mečiarovi vyjde jeho přání nezvolit presidenta Havla, ale v každém případě mocenská pozice presidentova je po volbách značně otřesena. Vliv pražské hradní kanceláře na politický vývoj v budoucnu bude nepochybně omezen, neboť nikdo nezapomene na to, že poslední dva roky parlament nebyl schopen vládu podporovanou presidentem pozměnit natolik, aby odpovídala rozdělení politických sil. To přineslo presidentovi mnoho neúspěchů včetně neschopnosti nalézt konečné ústavní řešení. Dnes ovšem s panem Mečiarem jednat o ústavě bude ještě obtížnější, než bylo s panem Čamogurským. Jemu ovšem nikdy nezapomeneme jeho ideologické interview v Lidových novinách, kde vyhlásil konec masarykovské ideje státu jako něčeho, co patří minulosti. Ani dnes tomu nevěřím, protože jsem přesvědčen, že se nejen v Čechách a na Moravě, ale i na Slovensku k této idei vrátíme. Presidentova strana tedy prohrála vše, co mohla. Ať byly motivy pro chránění komunistických mafií jakékoliv, dnes se neoficiální seznamy v novinách volně objevují a budou i nadále objevovat. Platnost lust- račního zákona je nepochybná. A nebude už blokována ministry. Bude-li lustrační zákon v Čechách a na Moravě novelizován, tak asi jen proto, aby byl zpřísněn. Pro všechny volební kampaně zůstalo v pozadí pro osud Československa to nejdůležitější. Již počátkem května t.r. na sePOLYGON 4/92 3 [pageend3]tkání hlav států Československa, Maďarska a Polska došlo asi ke třetí zásadní změně zahfaničního politického kursu. Tentokráte to bylo rozhodnutí přihlásit se k NATO. Tato dohoda nebyla však podepsána, protože ministerstva zahraničí nestačila připravit texty ve všech třech jazycích. Je nepochopitelné, jakým způsobem československé ministerstvo zahraničí pracuje a k jakým improvizacím při setkání hlav států může dojít. A to není to hlavní. Hlavní je to, že od června 1990, kdy československá delegace zachraňovala existenci Varšavského paktu, aby donutila západní mocnosti k souhlasu s rozpuštěním obou vojenských paktů. Varšavského i NATO, přes dvouleté kličkování s akcentem na Evropské společenství, československá zahraniční politika se konečně dostává tam, kde měla být od samého počátku. S novou československou zahraniční politikou je snad možno i se dočkat toho, že někdo z vlády naváže kontakty i s Ukrajinou, která už uzavřela v Budapešti dohodu o právech maďarské menšiny na Ukrajině, tedy - občanů žijících na území Podkarpatské Rusi, což je území, o které bychom měli projevovat určitý zájem. Nová československá vláda by se tedy měla pokusit udělat definitivní tečku za touto Stalinovou loupeží. Co je tím nejdůležitějším na výsledcích československých voleb, je otázka integrace s Evropou a s Atlantickou aliancí. Zájem západních politiků o rozšíření Evropského společenství o nestabilní politické režimy střední Evropy nebude vzrůstat. Rozpad Československého státu by situaci ještě více zkomplikoval. Není-li na Západě tak veliká touha se sjednotit, může oddělená střední Evropa poskytovat určité výhody mezinárodnímu kapitálu. A to jsou všechno souvislosti, na které československý volič při volbách nemyslel a také volební kampaní žádné politické strany k takovým úvahám nebyl veden. Praha, 8. června 1991 • VLASTIMIL RADKOVICKÝ HLOUPOST A VYCHYTRALOST Dvě krajní odchylky od žádoucího a prospěšného normálu. Ale vyskytují se v míře vrchovaté a s důsledky škodlivými pro všechny. Boj proti nim je nekonečný, přesto vždy potřebný. A v podmínkách ČSFR přímo nevyhnutelný. Obě krajnosti totiž značně poznamenávají nejen současnost, ale do značné míry i budoucnost. Ať už ve formě přístupu k vytváření hodnot a k hodnotám samotným, formou volebních rozhodnutí, vztahem k rodinám, dětem i okolí, stupněm schopnosti přispět k rozkvětu ekonomiky, kultury, práva, morálky... Boj proti hlouposti a vychytralosti není nepodobný boji proti nebezpečným chorobám. Chybí však dobře organisované „zdravotnictví“ i schopní „lékaři“, protože stávající systém školství a pedagogové mohou za daného stavu - a při maximální snaze - zachránit před hloupostí a vychytralostí snad jen část příští generace. Totéž platí o vlivu a možnostech církví, spolků, seskupení. Armády hloupých i těch vychytralých „se zkušenostmi a kvalifikací“ jsou tedy mezi námi jako značně rozsáhlá, stabilní a nedílná část společnosti. Hloupost prý je znakem duševní lenosti. Souhlasím s tímto názorem, protože všechny moje životní zkušenosti - a jistě nejen moje - podtrhují jeho platnost. Fundovaná zamyšlení nad úspěchy a především nad neúspěchy všeho druhu odhalují fakt, že základem byla a je kvalita přípravného i samotného provádění procesu. Tedy existující přímá úměra mezi počtem i velikostí chyb a nedostatků ke stupni neúspěchu. Nebo naopak mezi promyšleností, logikou vazeb a důslednosti ke stupni úspěchu. Nekompromisní platnost této zákonitosti zažil bezesporu každý - ale ne každý dokázal ze zážitku vyvodit poznatek s vazbou na svá následná konání. To proto, že takový proces předpokládá určitý (a většinou značný) vklad duševního potenciálu, je tedy v rozporu s duševní leností. Duševní lenost má také svoje kategorie a ve své podstatě není odvozena ani od profese, stupně vzdělání, věku či prostředí. Proto je tolik duševně líných nejen sedláků, ale i akademicky vzdělaných lidí, proto jsou i chytří sedláci a vynikající vědci či umělci. Kategorisace duševní lenosti má stupně i v různých polohách u téže osoby. Např. dobrý herec s výtečnou pamětí „není schopen“ uložit do této paměti princip elektrického zkratu a tím i podstatu spálení pojistky - a banální úkon výměny pojistky přenechá raději odborníkovi. Obvykle se slovy >Já na to nemám buňky<. Stejně tak třeba úředník, který zvládá náročné a logiku vyžadující sestavení či alespoň vyplnění složitého statistického formuláře (případně i samotné postavení chaty či garáže), se distancuje od politických otázek a problémů větou stejného obsahu: >Politice já nerozumím, na tu já nejsem. < I on je pouze duševně líný (a ne neschopný) vstřebávat v jiné kategorii informace a hledat mezi nimi vazby vedoucí k pochopení podstaty dění, které ho doslova obklopuje a na němž by měli mít on i jeho rodina bezprostřední zájem. Hranice mezi schopnostmi a duševní leností je poměrně jasná a lehce zjistitelná u každého. Je však nesmírně obtížné vnějšími vlivy tuto hranici odbourat. Zmíněná hranice je doplněna a podtržena i poznatkem, že mezi tzv. zanedbanými (duševně línými) žijí ve stejném prostředí a prakticky se stejnými v minulosti vstřebanými předpoklady (vzdělání, profesní a rodinné vlivy) lidé, jejichž úroveň myšlení (znalosti, logika, myšlenková pružnost...) je na vysokém stupni! Není obtížné si ověřit, že kromě nepatrného procenta těch, kterým „není shůry dáno“, je základním důvodem zanedbání a hlouposti duševní lenost. Totalitní režim, zvláště v oblasti morálky, logiky a tím i politiky, byl gigantickým producentem duševně líných! A ti žijí dále i v Československu - jen je jim najednou dána možnost o něčem rozhodovat, pro něco se rozhodnout, něco vykonat s vlastním názorem a jistotou. Takové možnosti je ale zatěžují, protože jim chybí návyk vstřebávání informací a používání důsledné logiky. Zátěže se zbavují tou nejosvědčenější a námahu příliš nevyžadující metodou: rozhodnou se náhodně, často i pod vlivem ojedinělého a krátkého impulsu zvenčí, mnohdy impulsu z ovlivňujícího prostředí (škola, pracoviště, hospoda...). „Pepík to tak řekl a já myslím, že má pravdu.“ A názor je hotový bez zatěžujícího vkladu úvah, hodnocení, ověřování vazeb příčin a důsledků, znalostí, hledání. Návyk, jít tou nej pohodlnější cestou, je silně zafixován, proč by jej bylo nutné měnit, když se tolik desítek let plně osvědčoval??? V současné ČSFR dochází ke krajně paradoxnímu jevu. Ve volbách rozhodli o osudu země svými hlasy i všichni ti duševně líní, jejichž zájem o kýžený stav hmotného dostatku a sociálního zabezpečení byl jejich vlastní volbou popřen a nebo i znemožněn. Vlastní volba vysoké důležitosti byla lajdácký ošizena. To ovšem začnou chápat mnohem a mnohem později, tedy až v době, kdy už bude pozdě cokoliv měnit, kdy už je platně rozhodnuto. Jaká náhodná shoda - ale spíše zákonitá souvislost - s vítězstvím fašismu v Německu a nebo KSČ v prvních poválečných volbách! Lehkomyslné podléhání neprověřeným vlivům a především slibům, nekritické přijímání lichotivé nadřazenosti a nezřídka i všemohoucnosti, vše bez snahy o hlubší poznání podstaty a reálného základu! Poučení se klube k jednoznačnému závěru: čím více je duševně líných v zemi, tím větší šanci tam mají podvodní karié- rističtí politici, tedy ti, kteří se vyznačují vychytralostí. VYCHYTRALOST je snaha ovládat a zneužívat osoby duševně líné, tedy v potřebném směru a rozsahu hloupé. Vychytralý je obchodník se zázračnou mastičkou pro růst vlasů či poprsí, vychytralý je podnikatel, který ošidí stát o většinu daní, vychytralý je i politik, který polopravdami podložil svoje předvolební - ale nerealizovatelné - sliby a ve volbách zvítězil. Šance na úspěch vychytralých jsou skutečně úměrné počtu duševně líných hlupáků. A když je v zemi nadúroda hlupáků, mají vychytralí konjunkturu. Specifický stav nastává, když je nadúroda i těch vychytralých. Situace se často mění, stává se nepřehlednou a boje mezi vychytralými jsou častější a přitom pro hlupáky méně 4 POLYGON 4/92 HLOUPOST A VYCHYTRALOST VLASTIMIL RADKOVICKÝ [pageend4]srozumitelnější. Scéna se pro duševně líné zamlžuje, až se zcela zatmí. Podstatné je, že se v temné scéně ocitne v rozhodujícím okamžiku - jako tomu bylo např. nyní v období voleb - i tzv. mlčící většina. Chybějící zájem i chybějící aktivita, jako důsledek desítky let trvající politické zaostalosti a nepřemýšlivosti, přenáramně posloužily vychytralým politikům s garniturou povrchních přesvědčovacích metod. Nedávno svět udivila zpráva o tom, že Dánové vyslovili v referendu nesouhlas se začleněním Dánska do sjednocené západní Evropy. Výsledek hlasování - byť i formou nej těsnější většiny - stál ministerského předsedu funkci. Hlavně proto, že zanedbal vliv sdělovacích prostředků na občany, kterým chybí znalosti o významu a účelnosti sjednocení. Není vyloučeno ani další referendum. I v této spojitosti se vynořuje otázka, jaký byl a je vliv veřejných sdělovacích prostředků na myšlení občanů v ČSFR - čím přispěl např. čs. tisk k informovanosti občanů? Než najdeme odpověď, je třeba zdůraznit odlišnost svobodného a nezávislého západního tisku oproti čs. tisku, kde působení stovek agentů StB, případně ,jen“ novinářů s praxí bezpáteřní přizpůsobivosti, představuje další protiklad sametové revoluce: sametem vystlaná teplá hnízdečka dávají bezcharakterním lidem i v této oblasti možnosti destruktivně působit ve smyslu hesla „Cím hůř, tím lípl". Proto se v čs. tisku tak vzácně objevují fundované úvahy a studie, jimiž by byl občan co nejrychleji a co nejúspěšněji vyveden ze slepé uličky neznalosti a tápání, čili vyveden z dosahu bezcharakterních a nezodpovědných politiků. Totéž lze vyjádřit i konstatováním, že naopak mnoho chybějících a nebo zkreslených informací přispělo k nerozhodnosti voličů, případně k jejich chaotické volbě - bez ohledu na reálnost a důsledky volebního programu té či oné politické strany. NA SLOVENSKU je tato situace ještě markantnější. Vtíravá nacionalistická propaganda, kde priorita národa jde až do polohy skupinového nacionalismu s programem státní samostatnosti, se nezastavuje ani u klasifikace „ne- našinec“ a „nepřítel národa“. Nezastavuje se ani před krajní demagogií svalování nedostatků a chyb minulého režimu převážně na Čechy, Prahu a na federální uspořádání státu, odsouzeného válečného zločince oslavuje jako národního hrdinu, atd. To vše by bylo neúčinné bez aktivního a rozhodujícího podílu sdělovacích prostředků! Prakticky chybělo a stále chybí odhalování lživých argumentů a tím i falešné hry politiků! Tisk i ostatní sdělovací prostředky sehrály na Slovensku významnou roli podporovatelů duševní lenosti a tím přispěly zásadním podílem k ohlupování národa. Kruh se uzavírá otázkou, či spíše odpovědí na ni, kdo je rozhodujícím elementem ve sdělovacích prostředcích, jaké jsou jeho kvality především morální, jeho politické cíle, jaká zodpovědnost a vůči komu. Sdělovací prostředky rozhodly volby, protože atypické procento nerozhodných a problematicky zorientovaných voličů i po dvou létech relativní svobody je produktem především chybějících a zkreslených informací. Jinými zdroji nenahraditelná funkce odhalování politikaření a zastřeného kariéris- mu v ČSFR a hlavně na Slovensku selhala. Nejsmutnější je, že selhala programově, tedy v souladu s potřebami vychytralých. Povolební úvahy některých komentátorů o tom, že tak vysoké volební vítězství HDS na Slovensku je překvapující, se mi jeví jako nesmírně naivní. Kdo třeba jen občas přečetl některé ze slovenských novin, by se divit neměl, pokud je si vědom účinnosti soustavné propagandy - a dokonce propagandy na tak nemorální základně. I současný údiv a naivita komentátorů jsou výslednicí krajní neodbornosti, čili duševní lenosti. Tisková konference v Bratislavě v neděli 7. června prý také přinesla překvapení. Představitel vítězného HDS Vlad. Mečiar nejenže potvrdil záměr vyhlášení samostatnosti Slovenska, ale tento záměr ještě podložil prohlášením, že vznik samostatných státních útvarů je přirozeným jevem ve východní Evropě po zániku Sovětského svazu. Vyčlenil Slovensko ze středoevropského státu ČSFR a přesunul je - a jistě ví proč - do východní Evropy. Vznik nových státních útvarů, s projevy krajního nacionalismu a krajní nesnášenlivosti - i s občanskými válkami - je podle něho přirozeným jevem. Udivil prý i tím, že uvažuje o koalici s komunisty (která v předvolebním programu a slibech zcela chyběla), Václavu Havlovi dává nepatrnou šanci na opětovné zvolení presidentem - vědom si své možnosti účinného bojkotu až do polohy vládní a presidentské krize. Vladimír Mečiar se pár hodin po svém vítězství na Slovensku projevil jako primitivní a nekulturni uražený mstitel! Koho tím ale udivil??? Jedině ty duševně líné v českých zemích! Na Slovensku duševně líné potěšil, protože byl zvolen jako obdivovaný vůdce, který to umí Čehúnům pěkně naservírovat a Slovensku zajistit prosperitu při obnovení oplakávaných „socialistických vymožeností“. Výsledky letošních voleb v ČSFR jsou v plném souladu s předchozím vývojem. Sametová revoluce vynechala spravedlivé zúčtování se zločinci za jimi desítky let páchané činy. Plně je občansky rehabilitovala a umožnila jim pokračovat v podvodech na nových - nebo i na stejných - postech. Neuvěřitelná laxnost k lustračnímu procesu, lhostejnost k původu špinavých peněz, nepoučitelnost v demokratickém procesu a další krajnosti daly prostor vychytralým jedincům - spíše davům takových jedinců! Prostor pro předstíraní, politické machinace a tím i pro zneužití nízké politické úrovněčs. občanů! Za mohutného přispění veřejných sdělovacích prostředků, kde „nenahraditelní odborníci“ z doby totality odvedli to, co bylo od nich lehce k očekávání. Vychytralí pomohli jiným vychytralým - a počítají nyní se svými pre- bendami. Pošlapané právo a spravedlnost byly a jsou v krajním rozporu s demokracií - aniž je tím většina znepokojena. Rozložení nynějších hlavních politických sil do dvou velkých - ale naprosto protichůdných - seskupení vyjadřuje výsledek procesu na principech sametovosti. Očekávaný rozpad státu a z toho vyplývající znatelné zhoršení životní úrovně, včetně opožděnějšího dohánění vyspělé Evropy, znamená prohru těch, kteří se jakkoli zasloužili o změnu totalitního režimu. Tedy i prohru nás - emigrantů. Byli jsme „sametově“ odmítnuti a vyřazeni z dění ve své bývalé - a pro mnohé i současné - vlasti. Naše názory, rady a doporučení na základě životních zkušeností byly pro sametové „revolucionáře“ nepřijatelné, zatěžující a jejich moudrost ohrožující. Zasadili se o postavení demokracie na zcela prohnilých základech'. Tím postavili základy pseudodemokracii. Nepoučitelnost je charakteristická pro duševně líné. ZAHRANIČNÍ OHLASY na výsledky čs. voleb vyznívají ne příliš optimisticky a nadějně. Je v nich ale jeden aspekt, který stojí za komentování. Zahraniční demokraté zdůrazňují, že právo na sebeurčení nelze Slovensku upírat, když bylo vyjádřeno ve svobodných volbách. Tento přístup má pouze jednu chybičku: nebere v úvahu to, že svobodná volba se vždy návazně sčítá s vyspělostí politické úrovně voličů. Tedy na skutečnost, že manipulace v dlouholetých demokraciích nemyslitelné, a proto ani nepředpokládané v jiných zemích - zvláště se tak halasně hlásících k demokracii - silně poznamenaly volbu. Dokonce až do přímého rozporu vůle většiny obyvatel Slovenska žít ve společném státě — a volbou samotnou. Manipulace ve formě neregulovatelné lživé propagandy, protože nejpřirozenější a v podstatě jediný regulační element - veřejné sdělovací prostředky, tuto svoji funkci nesplnily a neplní. Volič mohl volit svobodně - ale pod silným tlakem nedemokratických, protože přirozenou formou nefiltro- vaných nacionalistických a propagandistických vlivů. Byla to tedy svobodná volba v nedemokratických a deformovaných podmínkách! V pondělí 8.6.1992, v první pracovní den po svobodných volbách, přinesl čs. rozhlas další zprávy. Představitel HDS Vlad. Mečiar jednal s představitelem slovenských komunistů o možné koaliční spolupráci. Bleskově se dohodli hned nad prvním bodem projednávaného programu: Ihned zruší lustrační zákon! Shodli se i na zrušení kádrových změn ve slovenském ministerstvu vnitra, stejně tak na POLYGON 4/92 5 [pageend5]požadavku zrušení federálního rozhlasu a televize! Presidentův mluvčí Žantovský oznamuje, že pokud nebude zachován společný stát a nebudou pokračovat politické a ekonomické reformy, Václav Havel svoji kandidaturu na úřad presidenta stáhne! Velký sametový experiment ztrácí glanz, přichází kruté zjištění, že jemný vlas sametu se proměnil ve skelný papír - a kdoví, zda už ne v tvrdé ocelové ostny. Poučení? Snad. Pro všechny? To sotva. Ale určitě pro vychytralé podvodníky, jimž se podařilo relativně lehce oklamat nejen řadové voliče a masu duševně líných, ale i ty vůdčí osobnosti, které jim svým naivním přístupem umožnily závratný vzestup. Ke škodě národů, demokracii i pokroku. Nemám vůbec žádnou radost z toho, že se tak vrchovatě naplňují moje prognosy už z počátku roku 1990 (a za něž jsem musel vyslechnout tolik výtek za nepodložený pesimismus). Nebyly totiž podloženy pesimismem, ale znalostí poměrů v Československu, znalostí převažující pivní mentality zanedbaných řadových občanů - a v nemenší míře vychytralosti povážlivého počtu „vedoucích osobností“. Kumulace záporných hodnot v takovém rozsahu nemůže být anulována pouhým poskytnutím svobod cestování, projevu, ani privatisací jakéhokoliv druhu. Čestnost, poctivost, morálka, úcta k hodnotám - a ke spravedlnosti zvláště, se neposkytují ani nedekretují, tyto vlastnosti mohou vyrůst jen pozvolna ve společnosti, kde jsou úzkostlivě pěstovány a dodržovány především vedoucími představiteli, úřady všech stupňů a samozřejmě i v politické sféře. Politikaření celé garnitury zprofanovaných „politiků“, stejně jako nabytí moci podvodníky i ve sféře ekonomické, s sebou zákonitě přinášejí pokles morálních hodnot a devastaci společnosti. Nelze se divit, že se to tak výrazně - a k překvapení mnohých - projevilo i ve volebních výsledcích. Volby přece nemohou být výjimkou! Proto vyhlašme boj duševní lenosti i vychytralosti všech druhů. Pokud už není pozdě. (9. 6. 1992) JAROSLAV KOVÁŘÍČEK Může za to Havel... $ tím panem Havlem jsou potíže již odedávna. Jest ještě v dobré paměti, jak si naň postěžoval sám nedostižný soudruh Jakeš, Havel ale zlobil i mnohé jiné soudruhy. Když se sou- družský plot svalil i se svými kůly, zdálo se, že nastává pro pana Havla zlatá doba, člověk tak rozumný a statečný měl by být presidentem. Hned ale ozvaly se hlasy, pamatujeme, že prý jest ten člověk lidu málo znám a našli se lidé, kteří do té čelné funkce navrhovali soudruha Dubčeka či soudruha Císaře. Kolik lidí v té době opravdu vědělo, kdo Václav Havel je, nevím já; pokud by jich ale bylo málo, bylo by to jen smutným svědectvím o rozhledu lidu té země. Pan Havel však presidentem stal se a dalo by se věřit, že nastanou dobré časy. Kdo by mohl mít jakých námitek proti člověku tak šlechetnému (kromě ovšem soudruhů, které zlobil)? Netrvalo dlouho a z různých stran doma i v širém světě krajanském počaly se objevovat všeliké výtky na adresu nového pana presidenta. Jedni mu vyčítají, že jest příliš dobrotivý a měkký - měl přec vyhnat komunisty z vlivných míst, a to jak ve městech tak i na dědinách. On ale ne, on ty nešlechetníky dále trpí ve funkcích a dopouští tak, aby lid byl jimi i nadále sužován. Jiní mu zase vytýkají, že touží být diktátorem, když vyžaduje větších pravomocí pro presidentské křeslo. Jaksi se přitom zapomíná, že v Československu president věru moc moci nemá, pokud ovšem nebyl zároveň i prvním tajemníkem jisté partaje! Dnes se leckdo rozhořčuje nad nepravostmi v té zemi, kterých tam je a ještě bude hojně, a ulevuje si rčením: „Tak tohle se děje v Havlově Československu?" Bylo by totiž zbytečně složité uvažovat nad tím, že ta země jest Československem nás všech, mohlo by nás to zavléct ještě do nějakých nepříjemných zodpovědností. Co však to tu mluvím o Československu, omlouvám se velice, my dnes přece říkáme Česká a Slovenská federativni republika / Česká a Slovenská federativna republika, a pokaždé bychom to měli vyslovit dvojjazyčně, abychom snad nebyli podezíráni z českého šovinismu. S tím řešením vztahů slovensko-českých se pan Havel také moc nevyznamenal. Jest zřejmě jedním z mála Čechů, kteří se svědomitě snaží pochopit tajemství slovenské duše (viz Havel: Letní přemítání, Odeon 1991) a přesto na Slovensku házeno bylo po něm vejci - anebo snad proto? Také isem se jednou snažil usmiřovat Slováky s Čechy a dostal jsem facku. Dobře mi tak! O budoucím uspořádání státu hádají se politici federální i národní a dohodnout se nemohou. A tak si pan Havel zval několik předních politiků na kafíčko (nebo na skleničku?) doufaje, že v intimní atmosféře lépe snad se mezi sebou domluví a v parlamentu budou následovat činy. Ejhle, další chyba, panu Havlovi hned vytýkáno, že překračuje své pravomoci, že peče plány za zavřenými dveřmi. Jiní mu zase vytýkají pravý opak, že totiž mu ten parlament nepracuje, jak by si bylo přáno. Netřeba si namáhat hlavu úvahami, že pan Havel si ty poslance a politiky sám nevybral, že jaksi byli zvoleni a až na to přijde, mohou být zase odvoleni. Někdy také, zřejmě z dlouhé chvíle, baví se pan Havel tím, že vybírá nevybíravé velvyslance do zemí ryze výběrových. Je zbytečné pokračovat dále ve výčtu hříchů pana Havla, jest jich přehojně. Já sám mu všechny tyto zmíněné nedostatky velkoryse promíjím, vždyť i on jest jenom člověk. Já za zlé mám mu chybu daleko horší - ano, pan Havel vskutku může za dnešní neutěšený stav československé demokratické svízele. Je už dost starý na to, aby znal dobře stupeň úrovně demokratické vyspělosti nás Čechů. Proto neměl se nikdy stát presidentem, tím jen mate lid. Rovnou měl se vyhlásit králem a pevně vzít vládu věcí našich do rukou svých. Postavit národ do latě, srovnat hřbety. Namísto promluv do duší měl z Lán povědít lidu pěkně jasně: „Tak, holoubci, teď přestanete žalovat, ba i krást, a začnete pořádně pracovat těma svýma zlatýma ručičkama. Po hospodách si klidně dál nadávejte, do politiky se moc nepleťte, poněvadž vládnout si ani ovládat se beztak neumíte." Takovou řeč měl by lid rád, na to jest po staletí uvyklý. Nu a potom by král Václav mohl vyházet komunisty z vlivných pozic, ve městech i na dědinách. Šmelináře a vexláky nechal by namáčet v koších ve Vltavě, také parlament by si jistě zvolil lepší než jak to my, lid prostý, dovedeme. Slováky usmířil by s Čechy tak, že by mu za to i Maďaři děkovali. Snížil by buď cenu a nebo zvýšil kvalitu piva, družstevníkům zanechal by nevolnictví, nechal by postavit most či za dané ekonomické situace alespoň lávku přes Labe či Ostravici. Vyslal by spanilé jízdy s poselstvím míru po celém světě, s výjimkou ovšem Spojených států amerických, kterým by neprodleně vyhlásil válku a dbal na to, aby byla rozhodně prohrána, takže jeho království by za pár let spadlo na úroveň bývalé NSR či dnešního Japonska. A teh- dá by nastal věru zlatý čas pro malého českého člověka, šťasten by byl, ba přímo přešťasten. Takže teď jasně vidíte, za co vše ten pan Havel může. Zvolil si prostě tu snazší cestu, namísto králem stal se presidentem. To není v našich zemích role příliš namáhavá, vždyť jsme měli už presidenty všelijaké. Kromě toho prvního. Ten se vyvedl. O těch dalších jsou již pochyby. Většinou to byli hlupáci, nebo rošťáci, nebo obojí, bez ohledu na to, kolik minut ticha se musí stát v pozoru po jejich zhynutí. Jak vám pravím, jest celkem snadně být presidentem v naší krajině, co však jeví se být u nás krajně těžké, je - být Václavem Havlem. (Leden 1992) ♦ 6 POLYGON 4/92 Může za to Havel... JAROSLAV KOVÁŘÍČEK [pageend6]„Vyhnání“ Pavel Stiller 27. února 1992, 47 let po skončení první okupace a dva roky po pádu komunistické diktatury, byla v Praze mezi ČSFR a sjednoceným Německem podepsána významná smlouva o „dobrém sousedství a přátelské spolupráci“. Jak je vžitou tradicí v diplomatické praxi, je uzavřená smlouva nutným a přijatelným kompromisem v komplikovaných otázkách s rozdílnými stanovisky a bezproblémovou dohodou v oblastech společného zájmu. Radikální tábory nacionalistů na obou stranách Šumavy a Krušných hor samozřejmě se smlouvou spokojeny nejsou a podle svého náhledu a temperamentu mluví jednou ten, podruhé onen o „výprodeji národních zájmů“ a nesmiřitelnosti emocionálně podbarvených „historických nároků“. Faktem je, že ze smlouvy byly na oboustranné přání vypuštěny a pozdější úpravě přenechány momentálně neřešitelné skutkové podstaty, především otázka mezinárodně právní platnosti Mnichovské dohody a veškeré majetkové záležitosti, jež se týkají čs. válečných škod 1938- 45, židovského majetku, čs. znárodňovacích dekretů, majetku zabaveného sudetským Němcům atd. Jednou z nejspomějších pasáží smlouvy je termín „vyhnání“ v historické preambuli, jenž se poprvé objevil v oficiálním čs. dokumentu. Dříve se v této souvislosti z české strany používaly méně exponované výrazy, jako odsun, vysídlení, transfer a vystěhování. Příslušný odstavec preambule zní:....majíc na paměti četné oběti, které si násilí, válka a vyhnání vyžádaly, a těžké utrpení, způsobené mnoha nevinným lidem, ..." Na počátku analýzy uvedeného odstavce je třeba zdůraznit, že rovněž podle mezinárodního zvyku a právaje každé slovo smluvní věty závazné pro obě strany a dovoluje oboustrannou interpretaci, tzn. že neexistují žádné jednostranné výklady a platnosti. A právě tato integrální vlastnost textu je kamenem úrazu, zdrojem nedorozumění, pramenem jednostranných a falešných interpretací radikálů na obou stranách. Ti sudetoněmečtí se bláhové radují, že konečně prosadili jeden ze svých „svátých a nezřeknutelných“ výrazů. Věrni své neslavně proslulé krátké paměti zapomínají, že v česko-moravském a slovensko-kar- patském prostoru nejde jen o vyhnání Němců a Maďarů v roce 1945. Ti čeští a slovenští jsou naopak roztrpčeni „novým“ a nepříjemným dojmem, který porušil navyklé komunistické tabu a prorazil starou, již od r. 1945 budovanou bariéru nepravdy a přikrašlování zlých realit. Ze slova vyhnání jako by čišela nějaká nová, dodatečná vina za činy údajně „nikdy nespáchané“. Zatajená nebo umlčená pravda o činech národů nikdy nepřestává existovat. President Havel několikrát poukázal na správný, tzn. širší výklad termínu „vyhnání“, jenž se v pročeském smyslu vztahuje také na rok 1938 a okupační léta 1939-45. Nevysvětlil však ani on dopodrobna všechny aspekty tohoto ominosního a málo libozvučného výrazu. Zde proto ve stručnosti některé další, méně známé souvislosti. Po Mnichovské dohodě, v říjnu a listopadu 1938, se v pohraničí uskutečnily přinejmenším tři vlny vyhnání, jež postihly všechny tam žijící národnostní skupiny, Čechy, demokratické sudetské Němce a Židy: 1) Při realizaci dohody zabrala německá wehrmacht větší území, než bylo původně dojednáno, s větším podílem českého obyvatelstva (tzv. zaokrouhlování menšinových ostrovů a výběžků). V Třetí říši se tak přes noc octlo skoro 700 tisíc Čechů, z nichž více než sto tisíc brzo „dobrovolně“ uteklo do neobsazeného vnitrozemí (hlavně správní úředníci, vojáci, četnici, pošťáci a angažovaní demokraté s rodinami). Další, méně početné treky následovaly 1939 a za války. Uprchlí státní zaměstnanci byli nahrazováni místními nacisty a arogantními „importy“ z Říše. Podobný efekt měly pozdější maďarské a polské zábory na Slovensku, Podkarpatské Rusi a Těšín- sku. 2) S německou armádou přijelo do Sudet také gestapo, které ihned zahájilo svou neblahou činnost. Byli zatýkáni demokratičtí činitelé sudetoněmeckých spolků a organizací, vlastenečtí kněží a členové nehenleinovských politických stran, jež měly své ministry v čs. vládě (soc. demokraté, křesť. sociálové a agrárníci) nebo stály mimo vládu (komunisté a nacionalisté; nezaměňovat s nacisty!). Zatčení byli odváženi do německých věznic a koncentračních táborů. Největší ztráty měli sociální demokraté. Hnědým terorem bylo postiženo více než 30 tisíc jejich aktivistů. Za okupace k nim přibyl mnohem početnější okruh stejných osob na české straně. 3) V Liberci, Karlových Varech a dalších městech se 9. listopadu, podobně jako v Německu, konala „Reichspogromnacht“, rozbíjení židovských obchodů, zapalování synagog a zatýkání Židů. První vlna „arizace“ majetku a deportací postihla několik tisíc sudetoněmeckých Židů, další transporty následovaly. Po r. 1940 se k nim připojilo „konečné řešení židovské otázky“ v Čechách, na Moravě a na Slovensku. Poválečné vyhnání Němců z ČSR proběhlo ve dvou fázích, tzv. „divoké“ a „spořádané“. Časovým dělítkem obou fází je Postupimská konference, která schválila vysídlení převážné části německého obyvatelstva a nařídila „humánní provedení odsunu“. Na konto divoké fáze připadá značná část obětí, desetitisíce mrtvých. Celkový počet Němců, zemřelých 1945-47 v souvislosti s odsunem, je odhadován na 260 tisíc. V tomto čísle jsou zahrnuty jednak oběti individuálních a hromadných masakrů, jež mají na svědomí hlavně Revoluční gardy a SNB (největší z nich se odehrály v Ústí n. L., Praze, Chomutově, Žatci a Lanškrouně), jednak úmrtí v důsledku oslabení, podvýživy, duševní deprese (celé vlny sebevražd), nemocí, zranění, násilných aktů apod. během „pochodů smrti“ (např. Brno s asi 10.000 mrtvými), pobytů ve věznicích, pracovních a internačních táborech, při vlastním odsunu atd. Celkové válečné ztráty Československa se odhadují na 360 tisíc mrtvých, z čehož připadá na české Židy 80 a na slovenské 60 tisíc. Ostatní oběti vykazuje domácí a zahraniční odboj, slovenská armáda na německé východní frontě, Slovenské národní povstání, protek- torátní teror vč. heydrichiády, nacistické koncentrační tábory. Pražské povstání ad. Obě celkové cifry se při bližším zkoumání zdají nadhodnoceny. Pro divokou fázi odsunu a její pomstychti- vou brutalitu je použití pojmu „vyhnání“ bezpochyby oprávněné: desetitisíce mužů, žen a dětí byly doslova hnány pěšky za česko-ně- meckou hranici. Pro spořádanou fázi vysídlených dvou milionů vlakovými transporty platí „vyhnání“ spíše obrazně, symbolicky, aniž by se tím zakrýval nespravedlivý charakter celé akce. Z ČSR bylo nakonec odsunuto podstatně více Němců, než se na počátku předpokládalo, bez ohledu na jejich vinu či nevinu, bez přihlédnutí k jejich chování za mnichovské krize a hitlerovské okupace. Část nacistů a jiných viníků utekla sama už před odsunem. Vrcholem celé tragédie byla skutečnost, že vystěhováni byli také demokratičtí Němci, kteří 1938 hájili republiku proti agresi a hnědému moru, dále četní Židé (do Palestiny) a dokonce bojovníci proti nacismu. Poválečná politika čs. demokratických stran se ukázala jako navýsost krátkozraká: svou podporou odsunu, prosazovaného sovětskými bolševiky, gottwaldovskými komunisty a čs. nacionalisty, se zbavily důležitého potencionálního spojence v boji o moc s KSČ, která nejvíce profitovala z rozdělovaného su- detoněmeckého majetku, z budov, půdy a dobytka. Mnichovský šok, hrůzy nacistické okupace a následující beztrestné bezpráví na Němcích otrávily národní duši jedem totalitního násilí. Byla to krajně nebezpečná „škola národa“ pro budoucí zločiny zrůdného socialismu a nenávistné praktiky třídního boje. Komunisté využili pochopitelné slabosti národa a naočkovali mu strach ze špatného svědomí a údajné „revanše Němců“. Jak zdůraznil president Havel: „Místo abychom v r. 1945 stíhali viníky podle našeho právního řádu na základě jejich individuální viny jako zrádce vlasti, proklamovali jsme princip kolektivní odplaty na celém národě. To byl vlastně počátek komunismu u nás. Psychologicky, duševně a sociálně připravilo vyhnání klima pro komunistický puč.“ Po 50 letech nelidského běsnění totalitních diktatur je třeba se podívat vlastní minulosti zpříma do očí i tam, kde to bolí a pálí, kde se máme za co stydět. ■ Dámy a pánové, vážení hosté — naše národy se opět spojily. POLYGON 4/92 7 [pageend7]ČSFR - ráj pro podvodníky nebo výkladní skříň cynismu? Alexej Žák Ve svém minulém příspěvku jsem se okrajově dotknul i činnosti dvou politiků ČSFR, prezidenta Václava HAVLA a místopředsedy vlády Jiřího DIENSTBIERA na poli diplomacie, resp. obsazování velvyslaneckých postů v roce 1990 naprosto zkompromitovanými lidmi starého režimu. Příspěvek jsem takto koncipoval záměrně, protože mnozí občané si stále ještě zcela naivně myslí - zejména v emigraci -, že cokoliv pan prezident udělá špatně, není to jeho vinou, nýbrž lidí okolo něho, kteří jej zřejmě špatně a se zlými úmysly informují a že kdyby nebylo tohoto jeho „štábu“, pan prezident by takové neodpovědné kroky nikdy nečinil. To je ovšem tragický omyl, protože se v případě Václava Havla nejedná o špatnou informovanost, ale výlučně o jeho vlastní rozhodnutí, kdy si musel být bez jakýchkoli pochybností vědom dosahu svého jednání. Přiznávám se, že do určité doby jsem disidentu Václavu Havlovi stoprocentně věřil a také jsem jeho špatná rozhodnutí připisoval na vrub jeho spolupracovníkům. Leč ukázalo se, že disident Václav Havel není totéž, co prezident Václav Havel a vše bylo daleko prostší, omyl byl na mé straně. Jsem rád, že tato doba, stejně tak jako „obluzení“ Michaelem Gorbačo- vem, netrvala dlouho. Jiní jsou na tom podstatně hůř a velmi těžko se ze své „gorbomá- nie a havlománie“ léčí. Havel i Gorbačov mají mnoho společného, řekl bych, že přímo osudově. Oba byli při nástupu do vrcholných státních funkcí nesmírně oblíbeni u širokých vrstev obyvatelstva svých zemí, protože deptaný lid, neustále podváděný na všech možných úrovních, do nich vkládal své naděje a tužby po životě v pravdě, spravedlnosti, svobodě - a to vše při zachování určitých sociálních jistot. Časem se však ukázalo, že politika těchto oblíbenců doma i v zahraničí má poněkud jiný charakter, než mnozí právem očekávali a vede spíše ke snaze zkoncentrovat moc do svých rukou, obsadit důležité vládní funkce svými naprosto neschopnými, mnohdy zkorumpovanými či zkompromitovanými přáteli, kteří si léčí především svoje mindráky a provádějí politiku postupného zbídačování širokých vrstev obyvatelstva za současného vytváření nových privilegovaných tříd. U nás tuto třídu tvoří tzv. staré struktury a bývalí prominentní disidenti. Velmi rafinovaně a pod zástěrkou nejrůznějších „privatizací“ rozkrádají národní majetek. Ze se na této zcela zjevné, ale nekodifikované trestné činnosti podílejí obě tyto skupiny ve vzájemné shodě a porozumění, je naprosto zřejmé. Aby čtenáři - zejména zde na Západě - nežili v přesvědčení, že tato praxe není možná tam, kde správa „věcí veřejných“ je v rukách představitelů tzv. „sametové revoluce“ z listopadu 1989, uvedu příklad, který není vůbec ojedinělý, ale naopak; stal se v současné ČSFR pravidlem. V Polygonu 8/91 jsem psal o zasloužilém disidentu dr. Jaroslavu Š AB ATOVI, o jednom z nej bližších přátel prezidenta Havla. Zmínil jsem se o několika zajímavých akciových společnostech, vytvořených v r. 1990 v Brně a Slušovicích, jež měly velmi úzce kooperovat v nových politicko-ekonomických podmínkách. Na str. 15 se dočtete, že jednou z těchto společností, které stojí za to, aby jim byla věnována zvýšená pozornost, je Morávie Free Zone a.s. (dále MFZ). Jakjsem už uvedl, podepsal zakladatelskou smlouvu v tajnosti a bez nezbytného souhlasu pléna dne 12.11.1990 bývalý primátor města Brna Pavel PODSEDÍK. V těsném závěsu a za skoro stejných podmínek pak další hlavní aktér - předseda KNV v Brně dr. Zdeněk PŘIKRYL, který tak učinil 19.11.1990. Dne 20.11.1990 byla „společnost“ založena a hned následujícího dne bez zdržování a ověřování nezbytných formalit registrována v podnikovém rejstříku Městského soudu v Brně. Je zbytečné komentovat, že zakladatelé této společnosti a dalších navazujících satelitů byli a jsou lidé z okruhu přátel s. Šabaty. Jihomoravský krajský národní výbor na svém zasedání 20.11.90 přes protesty některých slušných a nezkorumpovaných poslanců schválil díky svému silnému předsednictvu, že do MFZ bude vložen kapitál ve výši 60,4 milionů Kčs. Jeho částí byla i vládní vila v Bmě-Pisárkách, na Hroznové ulici č. 14 v hodnotě 20,4 mil. Kčs. Měl jsem možnost zde pobývat za své služební činnosti v Brně, když jsme zde museli hlídat vysoké stranické a vládní činitele ČSSR, aby je lid samou láskou neutloukl. Původní znalecký posudek na odhad nemovitosti zněl na částku 20,4 mil. Kčs. Tato částka je však vzhledem k inventáři, historické hodnotě a pozemkům směšná a byla podhodnocena nejméně o dalších 10 mil. Kčs. Při tomto převodu národního majetku byl do čela likvidační komise KNV ustanoven - jak jinak? - Zdeněk Přikryl, jedna z vůdčích osobností zkrachovaných komunistů zv. OBRODA a pravá ruka bývalého ideologického tajemníka KV KSČ v Brně Jaroslava Sabaty. Současně byl na téže schůzi ustaven i tzv. Regionální fond pro ochranu zdraví a životního prostředí, na který bylo oněch 60,4 mil. Kčs prozíravě převedeno, protože již jmenovaní gauneři si byli dobře vědomi nelegálnos- ti založení MFZ. Samozřejmě bylo ihned zvoleno i představenstvo tohoto „fondu“ a jeho předsedou se opět stal - kdo jiný - než Přikryl. Prezidentem MFZ se pro změnu stal zástupce výše uvedeného soudruha - ing. Stanislav BĚLEHRÁDEK. Tímto listopadovým maratónem socialistických zlatokopů však nic nekončí, ale naopak začíná. Zatím co my jsme podnikali kroky proti registraci DAK MOVA Slušovice u Městského soudu v Brně, rada Národního výboru města Brna už 22.11.1990 prohlásila podpis primátora na zakládající listině za neplatný a na základě toho se téhož dne městská prokurátprka odvolala proti registraci MFZ do podnikového rejstříku. Z tohoto úhlu je nutno vidět i další fakt, že ani převod 60,4 mil. Kčs do tzv. Regionálního fondu nebyl platný, neboť by ho musela schválit valná hromada, která se však nekonala, a navíc nebyl dán k převodu národního majetku potřebný souhlas ministerstva financí. Jakjsem byl informován od svých přátel, byla registrace a. s. MFZ definitivně pro svou nelegálnost zrušena v prosinci 1991 právoplatným rozhodnutím Městského soudu v Brně. Ovšem, co je naprosto nepochopitelné, ale zřejmě v souladu s představou našich sametových „odborníků“ o fungování právního státu, je skutečnost, že ještě dnes je tato neexistující organizace majitelem již zmíněné vládní vily. Kdo nevěří, může si to ověřit na úřadu geodesic Brno. Nyní se o majetek v podobě této vily uchází nám známý Regionální fond v čele s Přikrylem. Daleko zajímavější jsou ale další fakta, která nás přivedou až k Investičním privatizačním fondům (IPF) a opět k osobě Přikryla, který se zatím zahnízdil ve výškové budově CHEPOSU Brno, na Šumavské ulici 31. Jedná se o komplex, kde sídlí i koncern Agrozet Brno, pod který spadal i Presto Uherský Brod, jinak též Zbrojovka. Byl jsem zde v souvislosti s vyšetřováním trestné činnosti páchané v této organizaci mnohokrát, takže mi ona budova není neznámá. Najdete ji snadno, komplex se tyčí nedaleko vojenské akada- mie Antonína Zápotockého MNO ČSFR. Pokud zde chcete dr. Přikryla objevit, musíte vědět, že působí v IPF (Investiční privatizační fond) Consus jako jeden z čelných představitelů a zde mu můžete svěřit své privatizační kupóny. Pokud ho nezastihnete, určitě jej najdete ve vládní vile, protože tzv. Regionální fond má zde uvedené své sídlo!! Tím se naše exkurze po Brně pro dnešek uzavírá. Doufám, že nejste znechuceni, protože na zvracení je v ČSFR v současné době daleko více věcí. Mne osobně by jenom zajímalo, co ten „fond“ pro zdraví lidí v Brně a zlepšení životních podmínek od svého založení udělal a komu skládá účty ze svého hospodaření s národním majetkem ve výši 60,4 mil. Kčs. Jsem přesvědčen o tom, že odpověď na tuto otázku si po všech těch výše uvedených faktech dáte sami. Nejde zde o nic jiného, než o hru ,já na bráchu, brácha na mne“. KUPÓNOVÁ PRIVATIZACE Pokua se týká samotné kupónové privatizace, začínám mít velmi nepříjemný pocit, že se zde s lidmi v ČSFR nehraje poctivá hra, protože se ve své konečné podobě velmi vzdálila záměru jak co do rozsahu, tak i provedení. 8 POLYGON 4/92 [pageend8]1) Zahájení registrace kupónových knížek a předávání investičních bodů založeným IPF je podle mého názoru v rozporu se zákonem, ať se to panu Klausovi či panu Ježkovi líbí nebo ne, neboť stále nebyl zveřejněn konečný objem privatizovaného majetku, ale ani úplný seznam podniků, kterých se kupónová metoda privatizace bude týkat O zveřejnění příslušných údajů a informací ke každému takovému podniku ani nemluvím, protože by to mělo být samozřejmostí, pokud hraju poctivou a otevřenou hru s lidmi. 2) V čele ministerstva pro správu a privatizaci národního majetku stojí ministr Ježek. Ten mě silně překvapil tím, že dopustil vydání naprosto naivního předpisu s názvem „Postup při zakládání IPF v procesu kupónové privatizace“, protože při neexistenci zákona o investičních společnostech a fondech je tento předpis k ničemu, navíc vůbec nijak neusměr- ňuje ani neomezuje činnost IPF ve světle zákonností nabídek a obchodních praktik těchto fondů, kterých v ČSFR, zřejmě díky nebývalému množství „odborníků“, je jak hub po dešti. Pokud srovnám naši privatizaci s privatizací prováděnou ve Velké Britanii po nástupu vlády M. Thatcherové, tam se jim podařilo zřídit 40 IPF pro nedostatek odborníků, zatímco v ČSFR jich je okolo pěti set!! A to je Britanie zemí od počátku srostlou s tržním mechanismem, s rozvinutou strukturou finančních institucí a fungující burzou. Už tento evidentní rozpor signalizuje cosi nekalého a podezřelého. 3) Kdo má možnost si přečíst uvedenou ministerskou příručku, musí mi dát za pravdu v tom, že zakladatel IPF je zcela bez rizika, protože veškeré nebezpečí špatného investování, fungování nebo i případného krachu IPF nese majitel investičních kupónů, (jenž nemá vůbec žádný přístup k informacím a musí se spolehnout na „odborníky“ z IPF) a nikoli představitelé těchto IPF. Podle „Postupu...“ má zakladatel právo až na 2% hodnoty majetku fondu - jinými slovy: získaných akcií - jako manipulační poplatek od držitele investiční knížky (DIK) a za to, že se ujal jeho kupónů a odborně je investoval. Tento poplatek je jednorázový. Dále má nárok na 3% hodnoty majetku fondu ročně jako poplatek za správu IPF, tedy nikoli 3% z výnosu. To tedy znamená, že tyto percentuální podíly IPF dostane i tehdy, kdyby investoval neúspěšně, neefektivně a fond nebyl vůbec ziskový. V takovém případě by se i roční poplatky uhrazovaly z majetkové podstaty fondu na úkor DIKŮ - jeho akcionářů. Zde rovněž nelze přejít i tu skutečnost, že zájem zakladatele IPF není vůbec totožný se zájmem DIKa, tj. získání a držba akcií s maximálním výnosem z nich, neboť cena takových akcií v investičních kupónech bude nej- vyšší a nominálně jich tedy IPF získá méně, než bude-li nakupovat akcie podniků méně ziskových, kde získá za objem svých investičních bodů svěřených mu držiteli investiční knížky mnohonásobně větší nominální hodnotu majetku. Větší nominální hodnota majetku znamená větší poplatky za správu bez ohledu na výnosnost fondů. Je proto zcela naivní spoléhat se na „morálku“ zakladatelů IPF (viz npř. Přikryl apod.), protože tito lidé žádnou morálku neuznávají, je pro ně pouze zástěrkou, velmi často používanou při projevech na předvolebních shromážděních a slouží pouze k ohlupování občanů. „Naivita“ našich vládních představitelů je v tomto směru vytvářena buď úmyslně, aby později mohli tvrdit, že vše činili v dobré víře, a proto netušili výsledky své státní činnosti, a nebo jde o naivitu skutečnou, která je za těchto okolností plně srovnatelná s tupostí. Lidé těchto vlastností však nemají ve státním aparátu co pohledávat, tím méně působit ve vrcholových funkcích, kde se rozhoduje o osudech milionů lidí. Pokud pan ministr Ježek nemá inteligenci orangutána (použito jeho vlastních slov), měl okamžitě propustit ty, kteří tak stupidní „Předpis“ vytvořili, nebo sám podat demisi, protože díky takovým předpisům a zákonům je občan v ČSFR vydáván ze strany kompetentních státních orgánů na milost a nemilost nejrůznějším gaune- rům, kterými se sametová ČSFR přímo hemží. Zatím nic nenasvědčuje tomu, že by se někdo z odpovědných pokusil o nápravu. K tomu by bylo ovšem nutné, aby příslušné zákony k činnosti investičních společností a IPF řešily zcela jednoznačně a bez možností dvojího výkladu alespoň tyto níže uvedené náležitosti, které by zabránily většině machinací: a) stanovení záruk minimálního výnosu ze strany IPF, jak je to běžné všude na světě, b) stanovit podmínku, že IPF jsou veřejné akciové společnosti, jejichž akcie jsou volně obchodovatelné, z čehož vyplývá, že nejsou obchodovatelné pouze prostřednictvím zakladatele IPF, c) detailně rozpracovat podmínky tzv. předkupního práva na akcie, pokud se v zájmu ochrany akcionáře něco takového zákonem výslovně nezakáže, protože by se mohlo stát, že vyčúranému zakladateli by se za určitých, uměle vytvořených podmínek podařilo za levný peníz skoupit akcie svého IPF, neboť v celé řadě případů si tito lidé vymiňují předkupní právo (viz Harvardské fondy ing. Koženého), d) stanovení max. podílu zakladatele na držení majetku IPF a na případné dražbě svého majetku - pro případ krachu, zejména umělého, e) stanovení nároku zakladatele IPF na odměnu za správu, stanovením procenta podílu z výnosu, tzn. pouze tehdy, je-li ziskový. Ani se nedivím, že takový „opus“ byl na tomto ministerstvu zrozen, protože jeho úředníci jsou většinou „zašití“ buď sami nebo prostřednictvím příbuzných ve správních orgánech těchto IPF (viz Polygon 2/92). OBCHOD S CENNÝMI PAPÍRY by se měl v ČSFR začít rozvíjet po skončení tzv. první vlny kupónové privatizace a měl by být právně vymezen a regulován příslušnými zákony. Ty, dle informací, jsou čtyři: Obchodní zákoník, jenž je v platnosti od ledna tr., dále zákon o investičních společnostech a fondech, zákon o burze cenných papírů a zákon o cenných papírech. Pokud z těchto zákonů bude k určitému datu chybět byť jeden, vznikne dostatečné právní vakuum, v němž bude umožněno IPF provádět naprosto beztrestně cokoliv, protože co není zakázáno příslušnou právní normou, je povoleno a tudíž legální. Na morálku, kterou tak rád připomíná pan prezident, se v těchto případech nelze vůbec spoléhat. Na rozdíl od občanů ve vlasti, kteří mohou snadno a rychle „zbohatnout“, jak je o tom přesvědčují propagační letáky, reklamy v rozhlase i TV mnohých IPF podezřelého původu a složení, nám zůstala jedna velká výhoda. Tato výhoda spočívá v tom, že jako nezúčastnění můžeme bez emocí a tudíž objektivně hodnotit průběh této kupónové privatizace a na základě výsledků posoudit, zda šlo o byznys století - vymyšlený a provedený úzkou skupinou zasvěcených lidí s vazbami na IPF ve svůj vlastní prospěch, nebo zda šlo o občany ČSFR, aby se mohli stát plnohodnotnými akcionáři, jako je tomu zde na Západě, a pomohli tak ozdravení čs. ekonomiky. Zatím tomu druhému nic nenasvědčuje a pokud se skutečně jedná o špinavou hru na vysoké úrovni, tak to byla hra poslední, která může vyústit v nepředvídatelnou politickou atmosféru s nedozírnými následky. ŠPINAVÉ PENÍZE Ještě mi dovolte pár slov k privatizaci. Ta s sebou vždy přináší určitá nebezpečí, kdy největším problémem jsou tzv. špinavé peníze. Za špinavé peníze lze považovat takové, jichž vlastník nabyl způsobem, jenž není legalizován legislativou dané země jako způsob výdělečné činnosti. Jsou to tedy prostředky, které vznikly většinou z nejrůznějších daňových úniků, zpronevěr, přijímání úplatků, obchodu s omamnými prostředky apod. Každý majitel takovýchto peněz má pochopitelně zájem na tom, aby byly nějakým způsobem „očištěny“. Privatizace je k tomuto účelu nejvhodnější, zvláště pokud probíhá (záměrně) chaoticky a bez existence účinných kontrolních mechanismů. To je ovšem problém legislativy příslušného státu, v níž musí působit opravdu kompetentní lidé, a ne ti, kteří se za kompetentní před veřejností sami prohlašují. Základem demokracie jsou v oblasti ekonomického života rovnoprávné ekonomické podmínky, dané ze zákona. V každé zemi nepochybně existuje velká skupina subjektů, která dodržuje zákony, snaží se o poctivou hospodářskou činnost, ze které vždy odvádí adekvátní daně. Tato skupina je však vystavena konkurenci druhé skupiny lidí, která se snaží nejrůznějšími způsoby porušovat podmínky hospodářské soutěže a při neexistenci kontrolních mechanismů a z toho vyplývajících postihů má zajištěnu snadnou cestu k prosperitě. Příkladem toho je např. průběh „malé“ privatizace v ČSFR. Aby se zvětšily možnosti účasti čs. vlastníků poctivě nabytých prostředků na této privatizaci, řeklo se, že se pozdrží účast cizích subjektů, které do ní mohou vstoupit až v dalších kolech dražeb. Když ale západní podnikatel poskytne prostředky nelegální cestou čs. prostředníkovi, je tato zásada velmi úspěšně, jednoduše a bez velkého rizika porušena, přičemž kapitálově slabší domácí zájemce je znevýhodněn, neboť POLYGON 4/92 9 [pageend9]nemůže odolávat nabídkám takto získaných prostředků. O tom, že v celé řadě případů jde o kombinaci vzájemné výpomoci čs. a zahraničních gaunerů, se snad ani nemusím rozepisovat. Darebáci k sobě cestu najdou vždy a rychleji, než si vůbec dokážeme představit. Proto je třeba vhodným způsobem podporovat podnikání poctivých lidí, kteří ke svému kapitálu přišli legální cestou a tvrdě postihovat ty ostatní. To je i důvodem toho, proč je nanejvýš žádoucí prokazovat legalitu nabytých prostředků, což je v ČSFR pro pány Klause, Dlouhého či Rychetského pojem neznámý a navíc nepřekonatelný problém. Například v USA, kam tito odborníci jezdí na svá přednášková turné, je běžná praxe, že podnikatel ucházející se o koncesi či povolení podnikání, musí dokladovat způsob nabytí svých peněz. Mnohdy za určité období v minulosti. Tyto postupy zde byly přijaty proto, aby byl eliminován vstup prostředků pocházejících od mafie. U nás, kde je situace daleko horší, však nic takového neexistuje!!! Zatímco tam je tedy naprosto běžné, že tyto postupy vyžaduje po podnikateli každý subjekt poskytující licence, koncese či povolení k činnosti, u nás se zatím tlachá o morálce a zdůvodňuje se, proč tak postupovat nelze, což je naprostá demagogie. Kdyby lidé v ČSFR měli možnost diskutovat o této problematice např. s pplk. ing. Mi- naříkem ze III. fakulty VS SNB v Holešově, zdála by se jim argumentace výše uvedených odborníků k této problematice značně nevěrohodná a zavádějící. Jejich nechuť k vytvoření takových legislativních podmínek, které by tvrdě sankcionovaly nelegální nabývání prostředků a tak odrazovaly občany od tohoto způsobu bohatnutí, je přímo zarážející. Asi to není uvedeno ve scénáři o převzetí moci. Je potřebné si uvědomit, že v dnešní moderní době moc nemá ten, kdo v rukou třímá „klacek“, ale ten, kdo má přístup ke strategickým informacím a disponuje příslušným kapitálem (zejména tzv. špinavými penězi). Zkuste si, vážení čtenáři, po všech uveřejněných faktech sami odpovědět na otázku: „Kdo má dnes v ČSFR zajištěný přístup k potřebným informacím a disponuje přitom potřebným kapitálem?“ Není to tak těžké a navíc vám to pomůže osvětlit, proč nemohu věřit nomenklaturnímu „pravičákovi“ Dlouhému (který údajně do KSČ vstoupil proto, aby mohl v zahraničí studovat mechanismy tržní ekonomiky a poté se stal předsedou ZO KSČ v Prognostickém ústavu ČSAV, prolezlého agenty StB a KGB) apod., ale zejména vám to umožní pochopit, k čemu vlastně měla sloužit ta slavná „sametová revoluce“ a kdo z ní měl mít především užitek. Že tady vůbec nešlo o lid ČSFR, je naprosto jasné. Já osobně čekám na to, kdy se rádio Svobodná Evropa konečně odváží k osobě a činnosti s. Rychetského kvalifikovaně vyjádřit v některém ze svých komentářů. Není přece možné, aby např. bezesporu výborný komentátor RSE Karel MOUDRÝ, jenž tak rád a hlavně často používá výrazu „bolševik“, nenašel tu odvahu a nepoložil rovnítko mezi něj a s. Rychetského za práci, kterou tento člověk společně se s. Čalfou odvedl na úseku legislativy. Takovou práci by totiž bolševik ve svůj vlastní prospěch snad ani nedokázal lépe udělat. Není to tak dávno, co se o mně Petr PIT- HART vyjádřil jako o bývalém estébákovi a mluvčí DAK MOVA prof. Popesko dokonce jako o strategickém agentu KGB, vysazeném do Švýcarska. Zda jsem agentem KGB či ne, mohli posoudit kompetentní lidé ze švýcarských úřadů, kteří mně poskytli asyl. Pokud se týká toho označení estébáka, jehož se mi dostalo od soudruha Pitharta, zde musím konstatovat, že jsem se nikdy netajil tím, že jsem sloužil u čs. kontrarozvědky na úseky boje proti cizím zpravodajským službám. Dnes, ve světle událostí probíhajících v ČSFR, je ale vidět, že tato praxe nebyla vůbec na závadu, protože ze mne s. Pithart a jeho přátelé nemohou dělat blbce jako z ostatních lidí v ČSFR, kteří tu možnost neměli. Já jsem přísahal věrnost lidu, za jehož peníze jsem vystudoval, a nikoliv straně, nomenklatuře a v neposlední řadě ani vychytralým a prodejným disidentům, mezi něž lze s. Pitharta a celou tu společnost okolo něj zařadit. Touto přísahou jsou se po celou dobu své služby řídil a proto je pro mne určitým druhem vyznamenání, když mne člověk s tak křivou páteří nazve estébákem. Je to o to směšnější, když on sám velmi úspěšně spolupracoval po dlouhá léta s člověkem známým spíše pod krycím jménem KATO, který byl tajným spolupracovníkem I. správy FMV. Proto mě ani nepřekvapuje snaha pánů Pitharta, Šabaty, Dienstbiera apod. poslance FS p. Kavana všemi možnými i nemožnými způsoby obhájit, aby se před čs. veřejností, ale i v zahraničí, sami očistili. „Lepší je zřejmě křičet na někoho druhého, že je zloděj, když sám mám ruku v cizí kapse, že ano?“ ■ Curych 18.5.92 Zvědavost je lidská vlastnost, proti které těžko cokoliv namítat. Kdo z nás není zvědavý? Každý. Jeden méně, druhý více. Do naší redakce docházejí dotazy na prvního posa- metového asylanta ve Švýcarsku, na kpt. Alexeje Žáka, jehož znají naši čtenáři z jeho článků, které píše pro Polygon od doby svého příchodu do Švýcar. Protože je to „policajt“ vystudovaný za komunismu, je jeho osoba zdobena v očích čtenářů velkými otazníky. Jako na zavolanou nám došel příspěvek Adolfa Bečváře ze Zlína, který pomůže otazníky kolem kpt. Alexeje Žáka odstranit. Kdo je kpt. Alexej Žák? Adolf Bečvář Zdatný vyšetřovatel, nekompromisní čestný člověk, který dokázal získat množství důkazů o milionových machinacích slušovických družstev a s nimi spojených soukromých společností. Zejména „pan“ plk. JUDr. Vladimír MALÝ, člen klubu OBRODA a jeden z prvních normalizátorů sedmdesátých let, v čs. tisku velmi hrubým způsobem zkresloval fakta o kpt. Žákovi. Své lži a výmysly tvrdil tak dlouho, až ho nakonec zesměšnily dokumenty, poslané kpt. Žákem ze Švýcarska a zveřejněné v deníku Mladá fronta Dnes. Byl donucen k odchodu do důchodu a krátce nato zemřel (infarkt). V jeho případě zapracovaly „boží mlýny“ neskutečně rychle, mnohem rychleji, než tzv. lustrační zákon u osob jemu podobných, které dodnes sedí v parlamentech, vládách či na jiných důležitých místech státní správy. Pokud se týká minulosti kpt. Alexeje Žáka, je skutečností, že v letech 1977- 80 pracoval jako důstojník čs. kontrarozvědky na I. odboru S-StB v Brně (proti tzv. vnějšímu nepříteli, tj. rozvědkám), odkud na vlastní žádost odešel k útvaru VB (veřejné bezpečnosti) a byl rozkazem ministra vnitra ČSR jmenován do funkce vyšetřovatele VB. V této funkci pracoval jako specialista na vyšetřování hospodářské trestné činnosti a mimořádných událostí (požáry, exploze, velké provozní havárie, letecká či železniční neštěstí apod.). Působil na okrese Uherské Hradiště, Zlín (za komunistů Gottwaldov) a vypomáhal rovněž v Brně. V letech 1987-88, kdy vedl vyšetřování rozsáhlé trestné činnosti páchané vedoucími nomenklaturními kádry ve Zbrojovce v Uh. Brodě - konkrétně gen. ředitelem ing. Růžákem (přítelem ministra vnitra JUDr. Junga), obchodním náměstkem ing. Koktou (agentem StB v Brně), výrobním náměstkem ing. Frenzlem atd., byl kpt. Žák donucen odejít do civilu „na vlastní žádost“. Neměl na vybranou. Šikanováním, falešnými obviněními, neustálým překládáním na různé výpomoci k jiným útvarům, tedy soustavným hrubým nátlakem byl donucen „dobrovolně“ odejít ze služeb SNB. Stalo se tak 29.2.1988, a to jenom proto, že při vyšetřování trestné činnosti ohrožoval „čest“ nomenklaturních kádrů KSČ - čest komunistických zločinců na nej- vyšších místech v okrese. Kpt. Žák po celou dobu své služby v resortu MV se projevoval velmi zásadově a nikdy 10 POLYGON 4/92 [pageend10]se nepodepsal pod žádnou špinavost. Neváhal tvrdě kritizovat samotné vedení útvarů, u nichž sloužil, pokud zjistil, žeje postupováno v rozporu se zákonem. K dalším kladným stránkám - na rozdíl od našich sametových představitelů ve vládě nebo prominentních disidentů - patří i to, že nebyl nikdy členem KSČ. Po mnohých písemných prohlášeních kolektivů příslušníků VB okresů Zlín, Uherské Hradiště a Brno a významných osobností z prokuratur i soudů jakož i občanských komisí o mravních, odborných i občanských kvalitách kpt. Žáka se v r. 1990 okresní občanská komise při OS VB ve Zlíně snažila získat A. Žáka jako kandidáta na funkci náčelníka OS SNB Zlín. Našim snahám kladlo vedení Krajské správy SNB v Brně velice tuhý odpor a nejurputněji vystupoval do určité doby právě pan-soudruh plk. Malý. Vzhledem k tomu, že v souvislosti s touto causou byl některými velmi přičinlivými bývalými soudruhy ve vedení KS SNB v Brně a MV ČR v Praze vypracován pokyn, že bývalí příslušníci StB nesmí být dosazováni do vedoucích funkcí, snažili jsme se proto získat p. Žáka alespoň pro práci vyšetřovatele, neboť on jako jediný dával záruku, žeje schopen odhalit trestnou činnost už zmíněných struktur. Po celou dobu jsem byl neustále obviňován právě plk. Malým, že jsem vyvíjel tlak na znovupřijetí kpt. Žáka k SNB. Přiznávám, že s. Malý měl v tomhle pravdu. Byl jsem neméně tvrdý, pokud šlo o prosazení Žáka, jako on byl proti. Někomu by se mohla zdát situace paradoxní, že právě já - státní bezpečností tolik postižený - se zastávám bývalého příslušníka StB. Tato tři písmenka neříkají vždy všechno. Rozhodující je v první řadě mravní úroveň člověka. Zatímco pan Žák má nepopiratelně vysokou mravní úroveň, u jeho odpůrců právě tato vlastnost chybí. Nestydím se za to, že tohoto bývalého příslušníka StB veřejně hájím. Vždy se postavím za člověka Žákova typu a proti bezpráví, které jsem na sobě sám jako dlouholetý politický vězeň zakusil. Chybí mi respekt před jakoukoliv hodností, titulem či naditým měšcem, postrádá-li jejich nositel odpovídající stupeň mravního uvědomění. Všichni lidé, ať již příslušníci SNB nebo civilisté, kteří se postavili za osobu kpt. Žáka, nakonec naprosto rozvrátili snahy plk. Malého i nomenklaturních kádrů KSČ pplk. Sochora a Popeláře o očernění kpt. Žáka v očích nejširší veřejnosti jako nelidského příslušníka StB, tj. té státní bezpečnosti, které oni sami věrně a bez uzardění sloužili a plnili horlivě všechny jejich příkazy a přání, což naopak, zcela prokazatelně, odmítl právě kpt. Žák. Jenom pro ilustraci jejich snah uvádím, že člen krajské občanské komise v Brně, bývalý politický vězeň p. Čapek - opora plk. Malého - po více jak dva měsíce zkoumal společně s ing. Vladimírem NEDBALKEM, náměstkem ředitele tehdejšího Úřadu na ochranu ústavy a demokracie v Brně (který se rovněž velmi negativně projevil svou podporou plk. Malého a pplk. Popeláře při dosazování zkompromitovaných lidí do velitelských funkcí na našem okresu) činnost kpt. Žáka jako příslušníka StB. Za celou tuto dobu se jim nepodařilo nalézt nic kompromitujícího a to ani při osobním pohovoru s lidmi, se kterými přišel Žák do styku při výkonu služby. Všichni tito lidé bez výjimky potvrdili, že p. Žák jako důstojník kontrarozvědky se k nim při pohovorech choval velmi slušně, s vysokou profesionalitou a nikdy se nesetkali, byť i náznakově, s žádným projevem per- sekuce nebo diskriminace své osoby či příslušníků rodiny. V tomto smyslu nezbylo p. Čapkovi a ing. Nedbálkovi nic jiného, než o závěrech svých šetření (které se v takovém rozsahu nikdy neprovádělo u žádného příslušníka StB, kdy pohovory trvaly 1 až 4 hodiny maximálně!) informovat celou naši komisi ve Zlíně. O to větší překvapení naše komise zažila, když tentýž člověk, tj. p. Čapek, po Žákově odchodu do Švýcarska v deníku Práce vědomě lhal tvrzením, že p. Žák jako příslušník StB pracoval na úseku boje proti tzv. vnitřnímu nepříteli, tj. opozici, a persekvoval národní socialisty jako ing. Vlastimila Čecha a prof. Krajinu, žijícího v Kanadě. Oháněl se akcí StB „Vlastenec“, na kterou již dávno předtím, dříve než vůbec komise vznikly a kdy p. Čapek ani netušil, že nějaká akce Vlastenec vůbec existuje, tak na ni upozornil sám p. Žák poslance FS MUDr. Jaroslava MLČÁKA!! Člověku se z tohoto vyloženě podlého jednání dělalo špatně a já osobně jsem se jako politický vězeň za mukla Čapka styděl. Ještě před Žákovým odchodem z republiky jsem měl rovněž možnost osobně se seznámit s některými jeho bývalými kolegy. Jednalo se o mladé důstojníky čs. kontrarozvědky a zpravodajské služby, jejichž pravá jména mi zůstala utajena a já je ani nechtěl znát. Vždy jsem byl při takovém styku příjemně překvapen jejich vysokou odbornou úrovní, inteligencí, znalostí problematiky, o níž jsem se zajímal, a neobyčejným přehledem v oblasti politické, ekonomické, společenské i bezpečnostní a schopností analýzy jevů. V těchto lidech měl kpt. Žák nespornou oporu i přísun potřebných informací pro práci na slušovickém případu. Proto měl od samého počátku úspěch ve vyšetřování a zajištěn neobyčejně rychlý postup ve věci, protože ke zděšení slušovických mafiánů se objevil vždy tam, kde to nikdo nečekal a dokázal zajistit všechny potřebné doklady, které oni nestačili včas zlikvidovat, jak to u nich bývalo zvykem a jak se to nyní běžně děje při vyšetřování vedeném speciálním týmem ministra Sokola. Kpt. Žák i jeho přímí kolegové spolehlivě prokázali své kvality i užitečnost pro rodící se čs. demokracii, na rozdíl od plk. Malého nebo ministra Sokola. V každém demokratickém státu by Žák dosáhl za svůj výkon na poli boje proti mafii uznání a povýšení. V ČSFR, která se před mezinárodním společenstvím vydává za „právní“ stát, se mu naproti tomu dostalo veřejné skandalizace, výhrůžek a v neposlední řadě označení agenta KGB! Je opravdu neuvěřitelné, co si včerejší soudruzi - dnešní pánové - mohou v této republice, v jejímž čele stojí bývalý disident Václav Havel, symbol serióznosti, a jeho přátelé s temnou bolševickou minulostí - ještě dovolit. Nebo právě proto? Je skutečně nanejvýš žádoucí, aby k obsazení vedoucích míst bezúhonnými, vzdělanými a pokud možno mladými lidmi došlo co nejdříve na všech stupních státní správy. U nás ve Zlíně se nám to na úseku bezpečnosti podařilo díky jmenování civilisty do funkce ředitele Okresního ředitelství Policie ČR ing. Bedřicha Koutného, který se obklopil spolupracovníky kpt. Žáka, a proto dosahuje dobrých výsledků a získává potřebné zkušenosti. Jsem přesvědčen o tom, že kdyby se tehdy podařilo prosadit, aby na místo ředitele kriminální služby byl jmenován kpt. Žák, situace na okrese by byla mnohem lepší a tento názor nesdílím pouze já. Nejsem již nejmladší, „70“ mám za sebou a mnoho jsem ve svém životě prožil. Zakusil jsem peklo nacistických koncentračních táborů, komunistických pracovních lágrů a věznic. Moji přátelé ve Švýcarsku - členové Světového sdružení býv. polit, vězňů p. Dr. Lu- kaštík, Kukal, Bím, Lambert a další mne velmi dobře znají. Nic jsem nenáviděl víc, než bezpráví a podlost. Zcela upřímně říkám, že jsem zděšen tím, kolik špíny a pomluv je možné nakydat v dnešním rádoby „demokratickém“ Československu na poctivého policistu, který se „provinil“ pouze tůn, že odhaloval podvody nomenklaturních zločinců, drze rozkrádajících náš národní majetek, za benevolentního přihlížení našich „kompetentních“ orgánů. Naštěstí ještě existuje Švýcarsko, opravdu demokratický a právní stát, který pro takové pseudodemokratické manýry v ČSFR pochopení nemá a poskytl bezpečný útulek celé rodině kpt. Žáka udělením politického azylu. Větší ostudu naši představitelé sklidit nemohli a zbývá jenom doufat, že se to náležitě projeví ve volbách, kdy ti, co tento stav zavinili, by měli definitivně odejít ze svých funkcí. Zlín 19.4.1992 ADOLF BEČVÁŘ Ministerstvo vnitra ČR ing. Tomáš Hradílek Praha Zlín 2.7.1990 Vážený pane ministře, dne 2O.6.1990 byli vyšetřovatelé odd. vyšetřováni VB Zlín požádáni prověrkovou-občanskou komisí, působící na OS SUB ve Zlínš, k podání charakteristiky na osobu našeho bývalého spolupracovníka kpt. Alexeje Žáka, nar. 1.4.195B. který byl navržen jako kandidát na funkci náčelníka OS SNB Zlín. Při jednání u této komise byl přítomen i zástupce KS SUB Brno, pplk. Malý, který nás k našemu překvapení seznámil a negativním hodnocením osoby Alexeje Žáka, jež bylo vypracováno na Odboru vyšetřování KS SNB Brno (konkrétné p. Sochorem), o kterém se domníváme, že je neobjektivní a vykonstruované, s cílem zdiskreditovat nepodloženými a záměrně zkreslenými informacemi našeho bývalého spolupracovníka. Toto stanovisko jame tlumočili jak prověrkové-občans- ké komisi, tak samotnému zástupci KS SNB Brno p. Malému. Dovolujeme si sdělit, že shora uvedený návrh na funkci náčelníku OS SNB Zlín jmenovaného byl pracovníky odd. vyšetřovaní upřímné přivítán. Důvod byl prostý, jednak jmenovaného známe jako čestného, obětavého a přímého člověka s dobrými organizačními schopnostmi a jednak jsme očekávali s jeho příchodem tolik potřebné změny na OS SNB Zlín. K osobě Alexeje Žáka jo nutno dodat, že na zdejší součásti pracoval na úsexu hospodářské kriminality jako specialista a během vyšetřování této problematiky mimo jiné narážel i na trestnou činnost osob v nomenklatuře OV KSČ, přičemž ze strany vodění OS SUB Zlín byl na něj veden tlak, aby z vyšetřování vylučoval zájmové osoby, na což jmenovaný nechtěl přistupovat Jame přesvědčeni, že funkcionáři vedení OS SNB Zlín (všichni, mimo bývalého okresního náčelníku zůstali na svých místech) i vedení Odboru vyšetřování VB Brno (konkrétně náčelník p. Sochor, který rovněž zůstal na svém místě) dělají vše pro to, aby skandalizovali osobu p. Žáka z důvodu zachování stávajícího stavu. Zadtauo Vás proto, pane ministře, o aestuvení komiuu, Která objektivně a b plnou pravomocí ohodnotí Jak oaobu p. Zúku, tuk čljuioat vedení OS SNU Zlín a Odboru vyěetřování KS SNU Urno. , i Vyšetřovatelé: kpt. JUDrh Ju^jB kpt. yJUDr.í/Hanó^ kpt/^Sk/f.^^ kpt. JUDr. Tichý kpt. JUDr. Tdm& [pageend11]JAN BENEŠ Zeptat se můžete vše „Zeptat se můžete vše, leč smíte říci jen to, co řekli státníci - ve vládní koalici,“ - dělávali se srandu pánové V+W, kteří ovšem rovněž silně nesnášeli, hodlal-li kdo brát v potaz sílu jejich vlastní integrity. „Zeptat se můžete vše, ale otázky nutno podat písemně předem,“ provázelo návštěvu presidenta pomlčkové republiky po Spojených státech. Návštěvu, která dopadla adekvátně, byť domovinový tisk samozřejmě hýřil superlativy, a pokud vyslovil jakou kritiku, pak na hlavu hostitelské země, která podle názoru pisatelů nebyla patřičně nadšena, jak býti bylo její povinností. Podtext všech zklamání i kritik vězel ovšem v tom, že se nepočala hrnout očekávaná dolarová pomoc. Zatracená Amerika. Pan ministr na to má právo, a pan ministr, a to zahraničí, dal vědět, že si své ministerstvo prolustroval sám. Proti gustu žádný dišputát, pan ministr má právo zaměstnávat lidi, kteří se právě jemu líbí. Pokud by vedl ševcovskou dílnu, zaměstnával by zajisté dobré ševče. Pokud jde o otázky zahraniční politiky, problém bude asi v tom, že o její znalosti, či neznalosti, nelze rozhodnout tak lehce, jako o špatně ušité botě. Nehodláme se s panem ministrem přít, jenže pan ministr tímhle unikátním přístupem k věci poněkud pozbyl i těch sympatií, které mu snad ještě zbyly. Dává totiž podle mého názoru najevo, že mu můžeme všichni vlézt na záda a že mu na záda může vlézti i tak zvaný lustrační zákon. Poněkud horší to je - pravda - s výrokem ministerského tiskového hovořila, který se veřejně vykádří, že Sudeťáci si svůj osud zasloužili a dobře se jim stalo. Tušíme, že to právě není v rámci čs. zahraničních zájmů, byť to zapadá do rámce soudobé československé morálky. Leč pan ministr svého mluvčího loajálně přikryje. Tak pan president loajálně přikryje kteréhokoli bolševika, který se v jeho blízkosti vyskytne. Což nepůsobí příliš sympaticky, ba ani to nezavání solidností. Tiskový hovořil, muž, který začal svou životní dráhu jako údržbář, leč dokázal se vyšvihnout, pak na osobní dotaz (nepísem- ný neboť neúřední), jak je možné, že v úřadě „general manager“ (české visitky nemá, tudíž česky tu funkci neznám a ani slovenskou visitku jsem nezahlédl) - jak je možné, že v tomto úřadě úřaduje osoba, která svých kvalifikací nadobula zejména vedením československého vysílání - Radia Peking? „Je to možné, protože JÁ jsem ho doporučil!“ Proti čemuž, jak by ne, rovněž nelze nic namítat. Kdo doporučil dotyčného do Radia Peking, se ovšem zřejmě ještě nějaký čas nedovíme, nevypadá to, že by perestrojka v Pekingu měla nějakou naději, a až naději bude mít, nebude to už zajímavé, ba ani potřebné. Lze však mít za to, že čínští soudruzi vzali toho, kdo se právě čínským soudruhům hodil. A pak ovšem otázka, nakolik byly a jsou potřebnosti československého ministerstva zahraničního a potřebnosti čínských soudruhů totožné. Dotyčný soudruh z Pekingu je ovšem na ministerstvu tak zvaná nová krev. Takže tam se snad ani nemusil ministr nějakým lustrováním zdržovat. Slyšíme, a vcelku to zní logicky, že také republika po roce 1918 musila se obejít s kádry zděděnými po Rakousko-Uhersku. Určitá shoda je tu i v tom, že Rakousko- Uhersko i bolševická moc v sovětské satelitní Evropě svá trvání ukončily tak říkajíc dobrovolně. Do čs. armády se dokonce přihlásili i dva rakouští polní maršálkové, a slyšet, že sloužili dobře, třebaže jen jako generálové, nýbrž Československo hodnost polních maršálků nemělo k disposici. Rozpor snad bude v tom, že Rakousko-Uher- sko toho ve své finální podobě nemělo tolik na svědomí, že? Což vše uvádím u vědomí toho, že si přeji být positivistou. Že si uvědomuji, že převratné doby přináší nejen převratné existence a převratné kariéry. Výroky pana ministra (nejen ten zmíněný) jakož i tiskového hovořila ovšem positivních pocitů nepřidávají. Neboť zákony, například i zákon lustrační, jsou jen tehdy zákonem, pokud naplňují výraz obecné vůle a platí obecně. A není ministra, který by mohl zákon obejít a postavit kohokoliv výjimečně nad výraz obecné vůle. Causa je totiž causa. Obecná vůle, čili zákon, v tomto případě odstrou- hají mrkvičku. Generál della Rovere, pokud si vzpomenete na ten film, zajisté podvodník a existence v každém směru kalná. Leč v kategorickém imperativu doby dokázal svou minulost podvodníka překonat. V mezní situaci. A včas ho odstřelili, takže už si to nemohl nějak neprozřetelně lidsky zkazit. Denní rutina ovšem nemá mezních situací, ale o to více příležitostí konat kalně. Tak jako jsme vždy v minulosti konali, jsme-li lidmi kalné minulosti. Nerozeznávat mezi lží a pravdou, mezi dobrem a zlem. Rozeznávat však své JÁ a dbát na to, aby se jeho kalnost nevyjevila. K čemuž patří i nechuť odpovídat na otázky, které se nehodí, a svěřit vytříbení těchto otázek nějakému pověřenému teamu. Teamu nadmíru počestnému, jak pozorováno. Neboťkdo by se nechtěl účastnit dějin a udělat si za veřejný peníz vejlet do USA? Já třeba ano. Tudíž situace, ve které nalézt cosi positivního může jen blb. Naši, stále více Generála della Rovera připomínající státníci totiž zřejmě trpí dojmem, že i neodstřelený podvodník dokáže zůstat věrný jedinému okamžiku své důstojnosti. Té, ve které Sicův hrdina dal přednost důstojnosti skonu hrdiny před existencí mizery. Hrozím se samo sebe stravujícího důstojenství přikrmovaného všudypřítomnými a výhodičky lovícími přicmmdálky, jejichž jedinou profesionalitou bylo profesionální šnorerství. Hrozím se oné staré známé bolševické vesty mužů, kterým může celý svět vlézt na záda, a vhodně kráčí od úspěchu k úspěchu v kterémkoli oboru lidského pokání. Po pravdě řečeno, hrozím se i ministerstev, kde musí práci, za kterou jsou placeni celé početné skupiny lidí, vykonávat sám ministr. Obávám se, že ministr buď přehání, anebo se vytahuje jak předválečné kšandy. O selekci nevhodných otázek musí se starat početný aparát, a o lustraci (fuj) ministr sám-samička? Spíše mi to zní jako chláchol do ministerských řad. JÁ už o vás rozhodl a není se čeho bát. Osobní zájmeno ,já“ ostatně pamatuji z časopisu Dějiny a současnost, kdysi zjara 69, když tam citovali jakousi transkripci ze schůze ÚV, včetně transkripce Antonína Novotného (pustil mě z basy a ještě jednou díky): „Tak na to soudruzi koukám, říkám si, kdo má pravdu. A vidím, já mám pravdu.“ Čas voní snem a voní nadějemi, svobody slunce prší z oblaků, můžeme si tu zazpívat, vpřed, soudruzi, hle zaslíbenou zemi, kde už není pánů ani žebráků... Můj národe, věrný národe, s presidentem Gottwaldem... Potíž možná vězí v tom, že někteří z nás si odvykli klást jen předem schválené otázky a spokojovat se s výroky, že dobře se stalo, neboť JÁ jsem učinil, doporučil, rozhodl. Třeba jsme měli potíže právě proto, že jsme na podobný druh otázek nikdy nevěřili a kladli i jiné než předem schválené. Pravda, v jiné době a jiným lidem. A nesli důsledky. Potíž je třeba v tom, že leckterého z velkých mužů československé přítomnosti jsme si chtěli vážit právě za to, že ho druhdy popadla snaha právě takové otázky klást - a nést důsledky. Nebo jsme snad jen uvěřili takovému dojmu. Potíž je třeba v tom, že velcí mužové projevují snahu uspokojit každého a odsouzeni jsou neuspokojit nikoho. Starého psa nelze naučit novým kouskům a uspokojování komunistických starých (a prašivých) psů, kterým šlo vždy právě jen o jejich prašivé psí zájmy, nutně odděluje až oddělí novou nomenklaturu od těch, kdož jim drželi palce, když ještě nomenklaturou nebyli. Nelze totiž, například, budovat nové Československo. Československo má z doby, kdy ještě mohlo být samo seboú, minulost natolik slušnou, že na ni lze jedině navázat. Novou slušnost nelze budovat, slušnost je výměr pojmu, který nesnese ad12 POLYGON 4/92 [pageend12]jektivum, tak jako je nesnese demokracie. Managerství v rukou lidí, kteří dbali v minulosti právě jen o svůj osobní prospěch, kletě, nedává podle mého názoru předpoklady nejen k nějaké nové slušnosti, ale ani ke slušnosti docela obyčejné a průměrné. Zákony, které by měly být výrazem obecné vůle, v čemž definice slušného zákona, pominuté výjimkami z pravidla, které může udělit — s prominutím - každý blbec, jen těžko vyjadřují obecnou vůli. Zajistí na určitý čas loajalitu těch, kterým zachráněno koryto, k osobě udělovatele výjimek, - ale tím to také končí. Neboť nemluvíme o polních maršálcích, které císař zprostil přísahy a kteří odpřísáhli republice a stáli v té přísaze tak dobře, jako v předchozí přísaze císaři. Mluvíme o podivné a tu a tam jistě i roztomilé společnosti zkurvysynů. Mluvíme o situaci, kdy nejde o to, aby se vlk nažral a koza zůstala celá, ale kdy je koza, a s velikou srandou, porcována zaživa. A kdy jsme připravováni na to, abychom její osud brali s humorem a přáli si, aby už to hlavně měla nějak za sebou. Antoníne, topiči elektrárenský, do kotle přilož! Jinak račte své otázky předložit písemně předem! Pak už nám jen vlezte na záda! Totalita, včleněná do totalitního systému schopného ohlídat si nějakou tu lokální vzpouru s tímto přístupem k věci, vydrží, jak dokázáno, čtyřicet let. Jak dlouho může sebe naplňující důležitost politické pýchy zcela k dokonalosti vybublavšího vývoje lidstva vydržet bez totalitního systému velkého bratra? Kde jsou meze porcování kozy zaživa? ♦ Česko-anglický SLOVNÍK IDIOMŮ a ustálených rčení metaforických, obrazných a lidových Po Anglicko-českém slovníku idiomů vychází česko-anglická verze, která je určena především potřebám a požadavkům uživatelů aktivních, kteří anglicky nejen mluví, překládají, ale i píší, popř. vyučují. Oba tyto slovníky jsou unikátní tím, že jsou to vůbec první slovníky tohoto druhu a nemají je ani země s mnohem příznivějšími vydavatelskými možnostmi. Česko-anglický slovník je zároveň podrobným rejstříkem slovníku anglicko-českého. Cena činí 41.00 kanadských dolarů, včetně poštovného. Do USA a jiných zemí činí cena 40.00 US dolarů, rovněž včetně poštovného. Knihu obdržíte obratem po zaslání peněžní poukázky (money order) na adresu: Břetislav Kroulík, 30 Teesdale Place # 2008, Scarborough, Ont., Canada, MIL 1L2 MILENA WAHLENOVA Povídání s Ivanem Divišem - Dnes už jedině tzv. fantasta je schopen držet mravní kóty a odolávat rojům a plukům negativit. Jedině ten, kdo věří, že v Čechách vládne svátý Václav, kníže náš, může cosi zmoci proti bolševismu. Naopak tzv. realisté jsou dnes kolaboranti... Realista je ten, kdo ... bere na vědomí (a zakalkuluje!) Osvětim, Ethiopii, Pnom Penh, Afganistán, kupčení s dušemi a nepředstavitelné zločiny. Celé věky se břicháči posmívali donkichotům, proto přítomnost vypadá tak a ne jinak. ~ Ivan Diviš, 1973. Tak už nám národ zase jásá: tentokrát to vyhrál pragmatismus!!! Týž národ, který nedávno utržil políček od strůjců „sametové“ (plamenná výzva k morální očistě „životem v pravdě“ jedním dechem s cynickým nastolením Dienstbierů, Pithartů, Rychetských a spol, na Hrad), kterým se apel na etiku prokázal j ako lež a podvod, na kterém je zajímavý už jen ten detail, jak dlouho předem se hra připravovala, týž národ nám „zmoudřel“ a zvolil si nízkost suchého počtářství. A už opět by mělo být samospasitelné, ačkoliv v jeho řadách naskakují typy zaměnitelné s včerejšími a předvčerejšími: S Havlem a s komunisty vzhůru za tržním hospodářstvím! (Jako včera: S Havlem a s komunisty za život v pravdě a demokracii! - přičemž Havel se stává stále nepatrnější figurkou). Snad jenom hlupák neodhalí tragikomickou absurditu této situace. Absurditu, která pro národ nemůže zůstat bez následků. - Neexistuje ani mír ani smír a smíření, neexistuje ani cesta zpět: snad existuje naděje, ale jen jako nepřítel: z tohoto položení neplyne vlastně nic, jen fiktivní úleva, podobná injekci morfia... ~ I. D., 1976. Při tom všem zaráží, jak houževnatě přijímá současná česká veřejnost fenomén 68; jak křečovitě se ho drží a odmítá se pustit. Jak vrtohlavě nechce nic jiného, čistšího, poctivějšího. Tehdy měli komunističtí pragmatici jistou výhodu proti dogmatikům - byli jakousi nadějí změn k jakémusi lepšímu, či přesněji: poněkud volnějšímu. Zárukou kvality už tehdy nebyli. Slibovali reformu (reformovaného), nikoli svobodu. Korektury, ne změnu. Těžko mohli slíbit něco jiného - těžko si mohli také něco jiného představit: byli to přece ještě pár roků předtím nadšení stalinčíci, které od jejich náboženství neodradil ani tak obludný svátý, jakým byl Pavlík Morozov, denunciant vlastního otce. Jako včera, i dnes jsou schopni myslet jen podle svých dosti omezených demagogických schémat; proto mohl bývalý soudruh Dienstbier ve svém zatím posledním velkém samolibém interview prohlásit, že být komunistou znamená v podstatě totéž, co být katolíkem. V jeho praxi to znamená, že Ježíš je stejný jako Stalin, Matka Tereza z Kalkuty má stejné kvality jako silnější půlka Míši Gorbačova a morální poselství Grahama Greena se neliší od onoho, které dal světu komunistický bard Ivan Skála. Upřímně řečeno je toto myšlení tak podlidské, že nelze pochopit, jak na ně může ještě dnes někdo naletět. Inu POLYGON 4/92 13 [pageend13]- opět naletěl - národ. V Klausově neočiš- těné partaji číhají další dienstbierci na vysoké posty a postupně rozmetají to, co se z čistě časových důvodů nepodařilo rozmetat galerce první chvíle. Jedná se totiž (jestli to ještě za 40 let nikomu nedošlo) o myšlení destruktivní a dehumanizované povýtce. Jedná se o lež. A kdyby s. Dienstbier byl katolík a ne komunista, věděl by s Ivanem Divišem, že „existují hříchy, které nikdy nebudou, protože nemohou být odpuštěny“. - Dokud se lže a vlezdoprdelizuje, oukej, oukej! Jak se ale začne mluvit pravda, zle! Že to ničí sám základ věci, ustavičně leptá mramorovou dřeň skutečnosti, vedlejší! Svět je tak veliký, skutečností takové moře! Jenže věc narůstá, až svět rovná se jednoho dne nepřehledné a nevyléčitelné zradě. - /. D., 1980. Pragmatismus v dnešní tragické chvíli planety je lumpárna a zbabělost. Češi na cynismus svých vládců odpověděli cynismem puberťáka: za jakého mě máš, t.j. za nesvéprávného, takovými jsem a budu! Co je mi do toho, co se kolem děje, já odmítám stejně jako ty přijmout jakékoli morální závazky, jsi to ty, kdo mě řídí, ne já a moje svědomí. Jako tvůj kmán a komplic hraju tvou vylhanou hru sebou: nejprve tu na pravdu a na demokracii a teď tedy tu na prachy. - Cechy ztratily paměť. Do jejich rozpukané půdy se vše sice vsakuje, ale nic nevy- raší... Díla tvářená v pokoře, za cenu zdraví a života, víc: námaha celých generací - to vše zde zmizí, nikdo se těch vytěžených hřiven neujme. Pak-li se ujme, pak v nevhodný čas, hekticky a polovičatě: ryc-nic. Cechy, kdysi dolina opancéřovaná horami, změnila se ve vypleněnou periférii, kde se vše zničí, pak narovnává, pak tajnůstkaří - jenže bez tajemství... Cechy dnes nepatří do historie, ale na psychiatrickou kliniku... Končí věk, v němž bylo možno dávat věcem jména, a to ne proto, že by strom přestal býti stromem, ale proto, že zanedlouho nebude nikoho, kdo by se o strom jakožto strom zajímal... Člověk přestává býti člověkem a stává se němou tváří, ovšemže bez její krásy a souměrné, nevtíravé důstojnosti... -I. D.,1980. Když nastoupil (když byl nastoupen) Havel, vypadalo to, že náhle jakoby zázrakem zvítězil ethos. Že po těch upadaných, nešťastných desítiletích ponížení a studu nastoupil čas, kdy bude možné napřímit páteř. Proč ale nikdo nevzal Havla za slovo? Proč se od tohoto skutečně jedinečného vkladu první chvíle uskakuje do špinavých uliček peněžních machinací? Když nás nespasila pravda (zřejmě cizí), mají nás spasit peníze? Ale čípak? Bylo skutečně moudré už zas tak rychle, tak ochotně naletět na lišácké pomrkávání těch (už zase) nahoře, že to za nás (zase „tak nějak lidsky“) vyřeší??? ~ Nejstrašnější, nejkomičtější je naslouchat za vypolstrovanými dveřmi konferencím manažerů nebo vysokých intelektuálů... Jako by ti i oni se vskutku domnívali, že něco řídí, tamti podniky, tito ducha... Starou bélu: stačí deset rozkacených uklizeček, pětadvacet ožralých výrostků, dva teroristé, aby vše beze zbytku rozmetali... — I. D.,1984. Zdá se, že překvapivě veliká část občanů prostě duchovní a mravní ušmudlanost reálného komunismu postrádá: zahnízdili se v něm, on se zahnízdil v nich a nechce se mu z kola ven. 'Jakpakby, vždyť ho také nikdo nevyhání! Organismus si na parazita zvykl. Komunismus, oděn v roucho svobody, demokracie, a kráčeje do Evropy (to jaksi hlavně) nedbá, že mu smrdí 'Z pusy a o zlomkrk zavádí proletářsky upadlý kapitalismus; přesněji řečeno, co si o něm - při svém vzdělání - představuje, onen kapitalismus, který je v tuto chvíli celosvětově stejnou mrtvolou, jakou je on sám. - Ne tak zcela hypotetická, a tedy myslitelná scéna: TGýí si pozve A. Švehlu do Lán. Oba se zaberou v rozhovor ne-li o věcech obecných, pak určitě veřejných. Res publica. Jejich vzájemná úcta je horská, velehorská. Je nemyslitelné, že by najednou TGM vstal, šťouchl Švehlu do ramene a řekl karlínsko-vysočanskou švádou: hele, Tondo, víš co, teď se na to vykvajznem, pod', dáme si jednu a pak se uvidí, někam vyrazíme. Co ty na to? - Tato nemyslitelná nepředstavitelnost se však za posledního půlstoletí stala obecnou normou, normou tak vtíravě šílenou, že si dovedu představit, Že bych byl dnes večer hostem Štrougala a ten by mě do pěti minut šťouchl do ramene a řekl: hele, víš co? Vodpusťmesi cosme- si, dyk sme voba Češi noné snad? Já brnknu, pozveme si holky a bude. - A to je celý rozdíl mezi aristokratickou demokracií a rozlezlým bolševismem. Zkáza mravů není bolševismu v patách, ona mu předchází! A právě tohle, tato bezuzdnost udržuje při Životě totalitu bezpečněji nežfizlové a rakety. ~ L D., 1984. Zanikne-li Československo, zanikne i představa duchovní a politické noblesy, která stála u jeho počátků. Zanikne možnost - a nadlouho! - znovu se ujmout oné nezastupitelné role, kterou kdysi ve střední Evropě hrálo - kulturně, politicky, ekonomicky. Jako se ještě včera snažilo přiopičit se (dejme tomu nedobrovolně) kníratému, šikmookému a patologickému sovětismu, začalo teď (rozhodně dobrovolně) šilhat po Západu McDonaldů a hororhauzů, přikrčeno před bohatšími strýčky a s rukou ustavičně připravenou k žebrání. Nezdá se, že by tato cesta byla tou jedinečnou a důstojnou. - Pak-li federace, musí být spravována monarchou s poradním sborem a ne kama- rilou arogantních foxteriérů. ~ L D., 1976. Češi se nechali strašně lehce ošálit a zklamat lží, která se dostavila pod praporem pravdy. Příliš lehce se nechali odradit od možnosti očisty, kterou nabízela hned první vteřina ať již jakkoli nabyté svobody. Nyní tedy zmoudřeli. Chtějí prachy, což se jim zdá (přes zkušenost měnové reformy) jako hodnota jistější, než pravda a svoboda. Inu, může se jim stát, že při kvalitách těch „jejich nahoře“ a při všeobecné nechuti k pravdě přijdou i o svobodu, i o peníze. Dykův Don Quijote nakonec „zmoudřel". A zemřel na to. • VLASTIMIL TŘÍSKA 14 POLYGON 4/92 [pageend14]Adolf F. J. Karlovský BERTHOLD HRABĚ WALDSTEIN - WARTENBERG Je tomu teprve pět let, co jsme o něm četli, tehdy ještě v curyšském Reportéru (č. 4/1987), jako o dalším příslušníku naší staré šlechty, který se ani ve dlouholetém vídeňském exilu nepřestal Čechem cítit. A zůstane nenapravitelnou škodou, že pro tehdejší nedostupnost československých archivů a často dokonce i odborné literatury pro nositele jména Waldstein, mohl jen poměrně málo svého vědeckého díla českým dějinám věnovat. (Zesnulý si mně opětovně stěžoval, jak si mnohé české publikace z vědeckých knihoven či archivů musel vypůjčovat anonymně, prostřednictvím rakouského velvyslanectví v Praze, protože jeho jméno „bylo neúnosné“.) Bohužel nyní, když tato diskriminace, ve vědeckém světě ojedinělá a ostudná, konečně zmizela, zbývalo hraběti Bertholdovi už jen málo času, aby se mohl k české historii ještě vrátit. Narodil se 24. dubna 1925 v Třebíči na Moravě jako syn jednoho z nejstarších rodů české šlechty, doloženého už roku 1159, ale protože správně odhadl, že tento „závadný původ“ mu nebude jen tak prominut ani v ještě polodemokratické republice, v jejíž dlouhé trvání po válce právem nevěřil, odešel do Rakouska, kde neměl zrovna snadný začátek, protože i tato země měla v té době dostatek vlastních problémů. Promoval proto poměrně pozdě, až jednatřice- tiletý, na vídeňské universitě a v témže roce vstoupil do rakouské státní služby jako archivář ve Všeobecném správním archivu. Po 24 letech, už jako dvorní rada, byl jmenován ředitelem této instituce a stál v jejím čele dalších 10 roků, až do svého pensiono- vání. Pod jeho vedením byla mj. dokončena archivní rozluka s bývalou Jugoslávií a přemístění archiválií do nové budovy na Nottendorfergasse, která je dnes asi nejmodernějším archivem na světě. Z vlastní vědecké práce hraběte Wald- steina má pro naše dějiny zcela mimořádný význam kniha o rozrodu Markvarticů, jehož větví jsou jak Waldsteinové, tak War- tenberkové. Zabývá se totiž nejen historií rodu, ale řeší na tomto pozadí především zásadní otázky vzniku nej starší české šlechty z rodin bývalých náčelníků slovanských kmenů a vysvětluje mimo jiné též, proč mnohé z těchto rodů mají německá jména, ač se nikdy neponěmčily a žily v ryze českém prostředí. Jen toto jediné dílo ukazuje, jak významně mohl hrabě Wald- stein obohatit naše dějepisectví, kdýby nežil v době, kdy u nás o vědecké historické práci rozhodovali straně věrní primitivové, kteří své „dějepisné znalosti“ čerpali z románů Jiráska či Beneše-Třebízského. Berthold Waldstein si však získal světové jméno především svými četnými pracemi k dějinám Suverénníh<K řádu maltéz- ských rytířů (asi poslední z těchto prací je studie „Maltézský řád dpes“, vydaná v Praze 1990 u příležitosti obnovení činnosti Řádu v Československu a zřízení řádového velvyslanectví v Praze), jehož byl sám justičním rytířem, a jeho objemné dílo „Die Vasallen Christi“ patří bezesporu mezi nejlepší knihy o kulturní historii Řádu ve středověku, vzniklé v našem století. Roku 1950 se hrabě Berthold stal členem vídeňské společnosti „Adler“, která je druhou nej starší heraldickou společností na evropském kontinentě a od roku 1982 až do své smrti byl jejím presidentem. V jejím čtvrtletníku byla za těch více než čtyřicet let uveřejněna řada jeho původních příspěvků, zase většinou o české heraldice, genealogii a šlechtě, a především množství recensí, jimiž informoval německy mluvící vědecké kruhy o nových odborných dílech českého dějepisectví. Nečekaného a předčasného odchodu dr. Waldsteina začátkem tohoto roku želí sice především Maltézský řád a rakouská věda a archivnictví, ale velikou ztrátou je jeho smrt také pro historii naši, protože v pracích, které v zahraničí publikoval, ukázal, kolik cenných a mnohdy objevných příspěvků k českým dějinám jsme od něho mohli mít za příznivější mezinárodní konstelace. Doufejme, že alespoň ty jeho práce, které se přímo českou historií zabývají, vyjdou brzy v českých překladech, aby se s nimi mohli seznámit i čtenáři ve vlasti. Pro svůj mnohdy zásadní význam si to věru zasluhují! † MARLENE DIETRICH Úmrtí Marlene Dietrich rozvířilo zase zájem o tuto umělkyni, žijící v posledních létech v pařížském ústraní. Dozvěděli jsem se tedy z medií znovu všechny podrobnosti z jejího dlouhého života (včetně těch, které byly už opětovně vyvráceny jako vyložené novinářské kachny), a tak se zdálo, že „bdělým a ostražitým“ reportérům opravdu nic neuniklo. A přece zůstala nepovšimnuta jedna skutečnost, ač právě ta velmi výmluvně ukazuje, jak silný smysl pro rodinnou sounáležitost a tradici zesnulá měla. Marlene Dietrich totiž pocházela z rodu, který dlouhou dobu užívá občanský erb, a právě ona se dokonce postaralo o to, aby byl tento symbol, který vlastně ve zkratce vyjadřuje společnou minulost, nejen zveřejněn, ale také legalisován. Erb prozrazuje historii rodiny. Kříž připomíná náboženské pronásledování předků, usedlých v Rýnské Falci, které je nakonec přinutilo emigrovat do Braniborské marky, kde se usadili ve farnosti Schmargendorf. Tam, v nábožensky tolerantním prostředí Pruského království, začala dietrichovská rodina pěstovat bource morušového a během poměrně krátké doby se stala vlastníkem několika prosperujících a známých továren na hedvábí. Aby byla linie rodu, z něhož filmová hvězda pochází, dostatečně od ostatních odlišena, drží její muž v rukou obě znakové figury ze štítu. Tento znak, který podle informace Mar- lenou Dietrich při registrování podané, byl ve třicátých letech našeho století už přes sto let rodinou užíván, byl pak, po prověření, 10. dubna 1937 zanesen pod číslem 2270/37 v Německém erbovníku společnosti Herold v Berlíně. Touto registrací nabyl také soukromoprávní ochrany. Královna stříbrného plátna byla 5. září 1950 vyznamenána rytířským křížem francouzského řádu Čestné legie, a to nejen za své umělecké zásluhy, ale výslovně také v uznání za účast na protinacistickém boji v době druhé světové války. Dne 31. prosince 1971 udělil jí pak president Pompidou dokonce důstojnický kříž tohoto řádu. A ježto osoby takto vyznamenané mají právo připojovat řádovou insignii ke svému rodnému znaku, který jinak jsou oprávněni užívat všichni členové větve rodu, pocházející prokazatelně od společného předka, odlišuje se touto dekorací erb Marleny Dietrich jednoznačně od znaku všech jejích příbuzných. Kresby znaků © Adolf F. J. Karlovský POLYGON 4/92 15 [pageend15]Život v našich republikách Po volbách 1992 Jaroslav Bohanes Vážení a drazí krajané v zahraničí, čtenářky a čtenáři, doufám, že mi odpustíte, že se tentokrát nebudu ve svém příspěvku zabývat popisem vývoje v Československu v předvolebních týdnech, jak jsem to měl ve zvyku v minulých článcích. Květen byl naplněn předvolebním bojem a doprovázen četnými předpověďmi volebních výsledků, které přinášely různé instituce, zkoumající veřejné mínění. To všechno je již dnes součástí historie a bude jistě předmětem odborného a zasvěceného výzkumu a hodnocení. Nás však, myslím, teď více zajímá současnost a ještě více výhled do nejbližší i vzdálenější budoucnosti Československa. Necítím se ani povolán, ani schopen předpovídat, co se bude u nás v příštích týdnech a měsících odehrávat, o rocích ani nemluvě. Chtěl bych jen pokusit se přiblížit náladu a názory těchto vzrušených dnů bezprostředně po volbách. VOLEBNÍ VÝSLEDKY Ve dnech 5. a 6. června 1992 jsme zvolili federální i republikové parlamenty. Voliči svými hlasy odpověděli na dvě základní otázky československé současnosti a potvrdili oprávněnost velikých obav o její budoucnost. Tyto obavy se objevily již na začátku vyjednávání mezi politickými representacemi českého a slovenského národa o státoprávní podobě našeho státu a narůstaly až do hrozivé podoby po neúspěšném ukončení tohoto jednání po jeho posledním dějství v Mílovech. V posledních předvolebních týdnech Ukazovaly průzkumy veřejného mínění, že rozdíly v přístupech k oběma zásadním problémům vztahů mezi našimi národy stále rostou. Zbývala jen naděje, že se voliči v poslední chvíli ještě zamyslí nad důsledky svého rozhodnutí a změní je, především na Slovensku. To se nestalo, výsledky průzkumu se nemýlily. I když ještě nejsou přiděleny všechny poslanecké mandáty, proběhlo jen první skrutinium, známe počty hlasů v procentuálním vyjádření. Druhé skrutinium může provést jen malé úpravy, které už nic prakticky nezmění na poměru sil. Ze všech 41 kandidujících politických subjektů (stran a hnutí) byli do parlamentů zvoleni zástupci 14 subjektů. Zástupci tří z nich se dostali jen do jediného zastupitelského sboru. Úspěchy jednotlivých stran a hnutí ukazuje tento přehled, sestavený v pořadí podle počtu získaných hlasů v procentech. První uváděné číslo je počet procent pro sněmovnu lidu FS, druhé číslo jsou procenta pro sněmovnu národů FS a konečně třetí číslo přísluší České event. Slovenské národní radě. Česká republika: Občanská demokratická strana + Křesťanská demokratická strana: 33,90 - 33,43 - 29,73. Levý blok (KSČM): 14,27 - 14,48 - 14,05. ČSSD (sociální demokracie): 7,67 - 6,80 - 6,53. Sdružení pro republiku - Republikánská strana Československa (sládkovci): 6,48 - 6,37 - 5,98. Křesťansko-demokratická unie - Československá strana lidová: 5,98 - 6,08 - 6,28. Sociálně-liberální unie (Čs. strana socialistická, Zemědělská strana a Zelení): 5,84 - 6,06 - 6,52. Občansko-demokratická aliance: (4,98) - (4,08)-5,93. Hnutí za samosprávnou demokracii - Společnost pro Moravu a Slezsko: (4,23) - (4,90) - 5,87. Slovenská republika Hnutie za demokratické Slovensko: 33,53 - 33,85 - 37,26. Strana demokratickej levice (komunisté): 14,44 - 14,04 - 14,70. Slovenská národná strana: 9,39 - 9,35 - 7,93. Kresťianské demokratické hnutie: 8,98 - 8,81 - 8,88. Maďarské kresťiansko-demokratické hnutie + Eguyteles + Maďarská lidová strana: 7,37 - 7,39 - 7,42. Sociálně demokratická strana Slovenska: (4,86) - 6,09 - (4,00). Údaje v závorkách znamenají, že počet hlasů nestačí pro vstup do daného zastupitelského sboru. SOUMRAK ČESKOSLOVENSKA? Československý stát čekají těžké chvíle, jeho existence je ohrožena a poslední informace naznačují, že společný stát Čechů a Slováků nepřežije tuto krizi. Potvrdilo se především, že každá republika jde jiným směrem. V České republice téměř zmizel politický střed. Vedle silné pravice se do všech tří parlamentů (obou komor federálního shromáždění a ČNR) poprvé dostala krajní, demagogická a nedemokratická pravice. Také na levici jsou stále extrémní a nedemokratické (svou minulostí) síly. Vzájemný poměr pravicových a levicových stran v parlamentech zatím není s konečnou platností určen, čeká se na druhé skrutinium. Síly však budou velice vyrovnané a - jak se zdá - pravice nebude mít většinu. Přibližně stejný poměr sil bude jak ve federálním parlamentě tak i v České národní radě. Přes tuto vyrovnanost lze očekávat, že česká politika bude mít převážně občanský, nesocialistický charakter. Lze očekávat určitou podporu pravice ze strany Liberálně- sociální unie a Hnutí za samosprávnou demokracii - SMS v některých případech. Pravicová koalice, která se z volebních výsledků nabízí, bude vytvořena Občanskou demokratickou stranou + Křesťanskou demokratickou stranou a Křesťanským demokratickým hnutím-Čs. stranou lidovou. Zatím je však ještě všechno otevřené. Na Slovensku je obraz úplně jiný. Pravice výrazně prohrála, její síla se scvrkla asi na 20-25%, není zde krajní nedemokratická pravicová strana. Naproti tomu vyrostla levice asi na 70-80%, přičemž je velmi úzce spojena s nacionalisty a separatisty. Vítězné Mečiarovo Hnutie za demokratické Slovensko sice odmítá svoje umístění na levici, ale jeho hospodářská politika a přístup především k ekonomické reformě je zařazuje nesporně nalevo od středu, a to se značným odstupem. V obou republikách došlo k polarizaci vnitřní politické scény, v obou propadl střed a přitom jde tato polarizace v každé republice opačným směrem. Již samotná tato skutečnost by nevěstila nic dobrého pro další vývoj společného státu, neboť v sobě nese zrod dvou odlišných hospodářských systémů, což samozřejmě znamená akutní nebezpečí pro zachování společného státu, a to i za okolností, že by na obou stranách byla jednoznačná politická vůle společný stát zachovat. Tím horší a pro společný stát smrtelná je skutečnost, že se společně s levicovou vnitropolitickou orientací na Slovensku prosadily, a to jednoznačně a s nečekanou převahou, politické síly s nacionalistickým a separatistickým zaměřením. 60-70% voličů dalo svůj hlas stranám buď vyloženě separatistickým, nebo takovým, které se separatismem souhlasí. Porážka občanských stran a stran, které mají v programu zachování společného státu, je zcela přesvědčivá. Ona „mlčící většina“, na jejíž hlas se stále čekalo, se neozvala. Důsledek je jednoznačný a vítězný Vladimír Mečiar bude při své rasantnosti a při svém celkem oprávněném sebevědomí velice tvrdým a nekompromisním bojovníkem za splnění poža16 POLYGON 4/92 [pageend16]davků získaného mandátu v obou zmíněných zásadních otázkách: 1) občanské nebo socialistické orientace hospodářské politiky a 2) zachování společného státu. Potvrdily to také zprávy o prvním informativním setkání obou vedoucích činitelů vítězných sil - Václava Klause a Vladimíra Mečiara, k němuž došlo ve večerních hodinách 8. června v Brně. Setkání trvalo šest hodin, skončilo ve 3,00 hod. ráno 9. června. Vladimír Mečiar neřekl čekajícím novinářům nic, Václav Klaus stručně oznámil, že se názory obou stran zásadně rozcházejí. Podle něho zmizela naděje na zachování federace a podle HZDS i na zachování společného státu. Představu VI. Mečiara charakterizoval V. Klaus jako jakýsi útvar obranného a ekonomického společenství. Prohlásil, že k takovému rozhodnutí nedostala Občanská demokratická strana mandát od českých voličů. Za pozitivní rys označil okolnost, že slovenští představitelé nemají v úmyslu rozhodovat sami, ale na základě výsledku referenda. To by se podle Václava Klause mělo konat nejen na Slovensku, ale i v České republice. Zdá se také, že se obě strany budou moci dohodnout na ustavení federálního shromáždění a všech jeho útvarů ještě v červnu, aby se mohlo připravit referendum a zajistit jiné nezbytné kroky. Václav Klaus a Vladimír Mečiar se mají sejít znovu v Praze. Trvá tedy těžká krize našeho státu a zřejmě neskončí až do referenda (pokud k němu opravdu dojde), o jehož datu zatím není známo nic bližšího. Je v zájmu všech, aby to bylo co nejdříve, protože současná krize stojí náš stát a nás všechny nejen neodhad- nutelné hospodářské ztráty, ale snižuje především velice politické uznání, kterého se nám podařilo dosáhnout ve světě po listopadu 1989. A to je mnohem horší, než si zatím někteří naši občané, zvláště na Slovensku, uvědomují. Brno, 10 června 1992 • NEKRMIT MEDVĚDY... Většina článků v krajanském tisku v poslední době vyjadřuje rozčarování nás exulantů nad vývojem „doma" a hlavně nad (nepochopitelným?) postojem „těch tam doma" k „nám tady". Skutečnost, že jsme odtamtud přišli a že jsme tam zabili část našeho života, v nás zanechala vzpomínky a vyvolala touhu, nějak se nyní zúčastnit toho dění „tam doma" a jsme nemile překvapeni, že o nás nikdo nestojí, že nás odstrčili stranou a nezřídka nás i nenávidí. Zamyslíme-li se ale nad vývojem v Československu, musíme dojít k závěru, že to za dané situace asi ani jinak být nemůže. Tím, že jsme se kdysi v padesátých letech postavili proti proudu a nakonec v šedesátém osmém definitivně zřekli jakékoliv spolupráce s komunisty a jejich spolupracovníky, ať už s jakoukoliv tváří, byli jsme jednou provždy zařazeni jakožto „zrádná emigrace", jak nás nazývali soudruzi Kojzarové, do skartace. Navíc si musíme uvědomit, že „sametová revoluce" nemohla najednou zastrčit těch několik milionů soudruhů a jejich přisluhovačů do kredence na zadní polici a nahradit je lidmi nezatíženými minulostí. Vždyť ti, kteří se nepoddali, stěží mohli vystudovat střední školu, o universitě ani nemluvě. A totéž platilo i o jejich dětech a příbuzných! Je tedy asi nutno smířit se s tím, že soudruzi jsou prozatím nenahraditelní a po vzájemné výměně židlí a převlečení kabátu vládnou opět jako dříve; snad jenom dnes ve jménu privatizace hrabou více do vlastní kapsy. Je pošetilé domnívat se, že se charakter těchto přestrojených kádrů či starých struktur (jak jsou nazýváni) podstatně změnil. Nu a tady jsme u jádra věci. Je pravděpodobné, že se situace „doma" bude postupně lepšit, ale ne tak rychle, jak bychom si to přáli. Trvalo 40 roků, než tyto kádry vyrostly a je jenom logické, že to bude další jednu nebo dvě generace trvat, než přijdou na jejich místa noví schopní lidé, nezatížení minulostí. Přiznáme-li si tuto jakkoliv nemilou skutečnost, dojdeme k závěru, že se věci ani jinak vyvíjet nemohou a my na tom nic nezměníme, ať protestujeme sebevíce. Je to ale důvod k mluvení o „krizi v exilu"? Snad by bylo dobré si uvědomit, že z nás „exulantů" se po příchodu sem do Nového světa stali plnoprávní „citizens". Nejsme tedy mrtvou odnoží starého stromu. Jsme občané státu, který nám dal vše, co nám naše stará vlast vzala (a dodnes v plném rozsahu nevrátila). Dostali jsme SVOBODU v nejširším slova smyslu: Najednou jsme se nemuseli bát, že někdo v noci zazvoní u dveří, mohli jsme začít volně cestovat po světě, mohli jsme volit (mnozí z nás poprvé v životě), mohli jsme začít pracovat v zaměstnání a na místech, na jaké jsme měli schopnosti a bez ohledu na to, co o tom soudí soudružka, co myje v baráku schody, naše děti mohly začít studovat a my jsme konečně mohli zajistit existenci našich rodin. Není tedy divu, že jsme zde zapustili hluboké kořeny a aniž jsme si to uvědomovali, začali jsme se zde cítit doma, bez uvozovek! Máme radost, když naši hokejisté porazí Čechoslováky a denní zprávy z našeho tisku a rozhlasu nebo TV o zdejších událostech jsou pro nás důležitější, než vývoj situace „doma". My jsme doma tady! Naše děti zde založily svoje rodiny a naše vnoučata nás zde obveselují svým zkomoleným čes- ko-anglickým slovníkem. To, že nás naše stará vlast již nepotřebuje a že o nás nestojí, není snad důvod ke krizi! Naše děti a naši vnuci se nás budou po právu ptát, co jsme pro ně udělali tady! Takže máme ještě kam napřít naše síly. Pokud nám jaké zbývají. Vždyť soudruzi Dienstbierové a Pithar- tové - pardon, dnes již pánové - si poradí i bez nás! A zapomeňte na to, že jsme tam zabili půl života! Oni o něj soudruzi okradli celý národ, i sebe samotné; proto ta nenávist k nám. Buďme rádi, že žijeme jako plnoprávní svobodní občané tohoto státu (i s volebním právem a neukradenou pensí) a vynasnažme se o to, aby naše děti a vnuci nikdy nelitovali toho, že jsme je sem přivedli a postavili tady do života! A pokud jste si toho ještě nepovšimli (o čemž velice pochybuji), Kanada je krásná země; stačí zajet pár hodin cesty na sever. Jenom neradím krmit medvědy! Koušou za odměnu a mají blechy, potvory! Ale to přece všichni víme, že ío!Milan FRÝBORT, Toronto, Kanada ▼ ▼ ▼ ▼ ▼ TISKOVÁ OPRAVA Při zkracování článku Jaroslava Lamber- ta „Jak dostal Alexej Žák první posameto- vý asyl ve Švýcarsku“ (zkrácení pro nedostatek místa, POLYGON .3/92, str.22) došlo k nepříjemnému nedopatření. Prosíme čtenáře za prominutí a doplňujeme správné znění příslušného odstavce na str. 22, 3. sloupec, počínaje 2. řádkem shora: „... že žádost čs. vojenské prokuratury o vydání Alexeje Žáka k trestnímu stihání v ČSFR a) .... b) byla předána čs. velvyslancem M. Kočárkem příslušnému švýcarskému ministerstvu už začátkem srpna 1991, čímž byla švýcarské policii poskytnuta dostatečně dlouhá doba k podrobnému vyšetření Žákova motivu k opuštění ČSFR. Tedy až do 23.3.1992, kdy byl Žákovi poskytnut asyl, se švýcarská policie zabývala zkoušením oprávněnosti čs. požadavku.“ ... Současně se autor článku omlouvá za to, že jako spoludelegovaného zástupce Sdružení politických vězňů k výslechu A. Žáka mylně uvedl jméno K. Kukala. Zmíněnému prokurátorskému výslechu byl přítomen dr. Zdeněk Lukaštík. -red- POLYGON4/92 17 [pageend17]Z dějin socialismu v Československu - III *) ACADEMIA STALINIANA Záběry z pražského podsvětí Robert F. Lamberg Táhne nám myslí: Co kdybychom v tomhle zkysli... V+W Hugo Adamec z Ružomberka - města, kde „Hlinka sladko spí: Slovensko už viacej netrpí... “ - židovský kluk a přitom velký slovenský vlastenec, mi to kladl na srdce: „To naj- lepšie, čo možeš robiť, ked’ máš kádrové škvrny z Bratislavy, je, tu v Prahe a hlavně na fakultě hovoriť vždy len po slovenský: neod- vážia sa fa dotknúť!“ Seděli jsme onoho mrazivého sychravého podzimu roku 1950 v šedé barabizně na Vinohradech, v Belgické ulici 25. v „Domově pro pracující a studující mládež“. Za tímto stydlivým názvem se skryl - v pravém smyslu slova skryl - židovský internát pro vysokoškoláky, kde díky obětavým duším na pražské židovské náboženské obci a americkým organisacím jako Joint a CARE padesát mládenců ze všech končin republiky - většinou sirotci, kteří zázrakem přežili nacismus - dokázalo při studiích nějak se uživit. Po výhazovu - pardon, dobrovolném odchodu - z bratislavské právnické fakulty (viz POLYGON 6/1991) a příjezdu do Prahy, kde jsem živé duše neznal, se mne ujali na židovské obci a přidělili mi lůžko v internátě. Byly to krušné doby pro tu hrst přeživších pražských židů. Erik Kohn, předválečný komunista, který po Únoru zprostředkoval styk mezi židovskou náboženskou obcí a rudou vrchností, už nebyl naživu: spáchal sebevraždu, když si - se značným zpožděním - uvědomil, že komunismus není lékem proti antisemitismu a že naopak KSČ tohoto populárního prostředku hodlala využít vzhledem k velkým, nadšení všeho lidu vzbuzujícím budovatelským úspěchům. I pro internát to byly už poslední měsíce: nejprve zakázali činnost jmenovaných dobročinných organisací, jejichž konservy nám zajišťovaly přísun bílkovin a uhlohydrátů, takže jsme pak zůstali o hladu, a poté, roku 1951, zavřeli i kolej, to „sionis- tické hnízdo", a nás bez milosti vyhodili na ulici. • • • Adamcovy rady jsem se po dobu studií dogmaticky držel: hovořil som len po slovenský. V ročníku jsme byli celkem tři ze Slovenska, a všichni tři jsme sledovali tutéž lingvistickou politiku. Úspěch se dostavil: nikdo po nás toho moc nechtěl. Ale ani na ostatních se toho politicky mnoho nežádalo, alespoň ve srovnání s poměry v Bratislavě. Pod svícnem tma? Tak nějak, byť i nepřímo: V letech 1950 až 1952, kdy jsem fakultu, tu chmurnou šedou budovu na břehu Vltavy, navštěvoval, souzi vedli svůj milovaný třídní boj jiným, pro mne neškodným směrem: šlo jim o to, zlikvidovat nepřítele uvnitř strany - a k té jsem měl značně daleko... I mezi profesory se našel Slovák, jediný Slovák. Usměvavý, příjemný, k posluchačům kamarádský; studenty ze Slovenska měl ovšem zvlášť v oblibě. Přednášel hmotné právo trestní: větší odborník než Juraj Vieska, spolutvůrce „zákona na ochranu republiky“ (č. 231/1948 Sb.), žalobce v procesu proti Miladě Horákové a státně licencovaný vrah, se v celé komunistické republice nenašel. Dlouho jsme ho ovšem neužili: Někdy v roce 1951 si pro něj přišli dva souzi v kožeňácích. Měl právě přednášku, a ti dva ho oslovih ironicky zlověstným „Promiňte prosím, pane profesore, na okamžik...“ Po nějakém tom měsíci se s. Vieska před soudem lidu koktavě přiznal, že byl špinavým „londýnerem“ - což znamená ve stalinské květomluvě, že dotyčný za války žil v Londýně - a eo ipso „kosmopo- litou“ a že tudíž odjakživa nenáviděl s. Stahna, SSSR, pokrok a mír. Soudci byh s Vies- kou tenkrát přesto shovívaví a nedali mu provaz. Prý pracoval v uranových dolech a ještě mohl mluvit o štěstí, že ho spoluvězni ne- utloukli. Brzo po propuštění, někdy koncem padesátých let, zemřel. • • • Dvacet let po těchto událostech - zkoušel jsem právě na fakultě v Mexiku mladé, Kubou nadšené příslušníky levicové buržoasie z dějin populismu v Peru (s přihlížením ke straně APRA) a Bolívií (se zvláštním zřetelem na válku v Chaco a vznik hnutí MNR) - mi napsal přítel v Bonnu rozhořčený dopis: Ze prý vdově po Vieskovi dali Němci pensi coby Landgerichtsdirektorswitwe. A o nějaký ten týden později - svět je malý - čtu v hamburském Spieglu, že západoberlínská policie zatkla řadu osob při demonstraci před Svobodnou universitou, kde došlo k násilnostem. Mezi zatčenými mladými maeisty jmenovali také studentku Fräulein Vieska. Ještě štěstí, že se její tatínek této buržoásní zběsilosti nedožil. • • • Vieskovým nástupcem se na krátkou dobu stal obtloustlý jenerál justiční služby a poslanec KSČ Jaroslav Kokeš. Uvedl se mezi námi slovy: „Nerozumím rozruchu kolem Milady Horákové! Máme ústavu 9. května a v ní zakotvenou rovnoprávnost mužů a žen. Takže, když věšíme muže, můžeme to taky se ženskými ..." Až v roce 1968 jsem se dověděl z článku v novinách, náhodou napsaném tímtéž generálem, jak s. Kokeše stalinisté tehdy vlastně pronásledovali. Kokeše brzy vystřídala třasořiťka jménem Solnař. Reakcionářské živly mezi námi označovaly jako třasořitky prvorepublikánské právníky, kteří po Únoru vstoupili do strany, připnuli si „jablko“ na klopu a podle příkazu soudruha Fanfule - to není vtip; takhle se jmenoval po chodbách v modrákách mašírující kádrovák fakulty - zkoušeli studenty podle jejich kádrové hodnoty. Třasořitěk bylo několik; patřil k nim profesor Štajgr, věhlasný odborník na civilní proces, právní historik Vaněček, který dbal o svou garderóbu přesto, že u moci byla dělnická třída, a profesor Ture- ček. Onen Tureček přednášel a zkoušel leccos a měl mladou fešandu za manželku, ostatně udatnou advokátku, která se za své mandanty bila - a to v době gottwaldovské dynastie něco znamenalo! Manžel se za nikoho nebil; spíše zdál se být rád, že je rád. To předtím nebejvalo: Tureček se v normálních dobách vyznačil notnou dávkou ješitnosti, o čemž svědčí i bonmot, byť poněkud záhadný, kterého pan profesor ještě v dobách před vítězstvím lidu rád užíval: „Po- turčenec horší Turka - nejhorší však Tureček!“ - Krátce po válce vydal náš profesor knížku eseji pod pro právníka poněkud popleteným titulem „Právo, křivda a neprávo“. Tam, v rozpravě o nacistickém bezpráví, se našla také věta tohoto znění: „Když jsem viděl otrhané, vyhladovělé postavy, vracející se z koncentračních táborů, zabolelo mi srdce. Jako člověku, jako právníkovi.“ A tak Tureček po roky zkoušel své studenty nejenom ze zkušební látky, nýbrž také z obsahu svých sebraných děl. Úvodem zmíněného Adamce - a nejenom jeho - konfrontoval s oblíbenou zkušební otázkou: „Když jsem viděl otrhané, vyhladovělé postavy, vracející se z koncentračních táborů, zabolelo mi srdce. Jako co, jako co?“ Na to byla jediná správná odpověď: „Jako člověku, jako právníkovi.“ • • • Na marxismus-leninismus k nám zavítal Václav Vlk, ředitel národního podniku „Sběrné suroviny“. V malém, byť i dobře živeném tělu velké vášně - vášnivá nenávist vůči třídnímu nepříteli a vášnivá láska ke všemu pokrokovému a k jeho ztělesnění, vožďu Stalinu. Vlk se proslavil v našem ročníku všelikými výroky historické váhy. Tak jednou zvolal ve fakultním amfiteatru, obsazeném 250 studenty šestého semestru uprostřed výkladu o šťastném životě sovětských lidí: „Vím, že mezi vámi je řada věci pokroku a míru oddaných členů strany a bezpartijních bolševiků. Jsou mezi vámi vlažní, které je ještě třeba marxle- ninsky přesvědčit. Avšak mezi vámi jsou i nepřátelé, dokonce přímí, placení agenti angloamerických imperialistů! Těm říkám: Přijďte ke mně, svěřte se mně! Já vás pak okamžitě odevzdám bezpečnosti, a ta už ví, jak s vámi nakládat!“ Pro své debilni šprochy si Vlka oblíbil i leckterý reakcionář, o přímých, placených agentech ani nemluvě. „Jsem ředitel Sběrných surovin. Přicházejí za mnou dělníci a žádají mne, abych jim na pracovištích postavil záchodky a koupelny, které nemají... Nuže, co bych si zasloužil, kdybych se jim o to postaral?“ Pausa. Vlk nabral dechu a zařval se zrudlou tváří: „Aby me zastřelili jako škůdce! Protože my musíme vybudovat těžký průmysl a ne nějaké sprchy pro dělnictvo...!“ Zdá se, že sběrný soudruh přes svou prostotu někomu přece jenom lezl na nervy. Najednou se Václav Vlk totiž objevil v monstr- procesu proti „Trockistické Velké radě“ jako jeden z obžalovaných. Pěst proletariátu na něj 18 ’POLYGON 4/92 [pageend18]tvrdě dopadla, ačkoliv - nebo protože? - ty záchodky pro své dělníky nepostavil. Ale zároveň: kdo by pochyboval o velkodušnosti strany a vlády? Zkrátka a dobře: soudruha Vlka v šedesátých letech zrehabilitovali. Gratulujeme! • • • Jak si nevzpomenout na s. Šternberka, nástupce nešťastného Vlka na nejdůležitější katedře právnické fakulty KU? Profesionální marxis- ta-leninista s vrozenou tělesnou vadou podkládal svůj vědecký světonázor tirádami sprostých invektiv. Stal se na čas celouniver- sitní sensací, když u nás na přednášce nazval člena ČSAV, přírodovědce prof. Němce, „fašistickým bylinkářem“. Ať již byl psychicky nemocný, úchylný nebo dokonce - o čemž se pochybovalo - zdráv: skutečně nebezpečný tento fantasta býti nemohl. Do kategorie nebezpečných se spíš zařadili chladní fanatikové jako Ferdinand Bourá, nesmrtelným stalinským dílem orientovaný teoretik „lidové demokracie“, nebo docent marxleninismu Miloš Kaláb. Jejich nebezpečnost se zvýšila tím, že měli přímé napojení na ÚV a různé kory- feje. Kaláb se stýkal s „Béďou“ Geminderem, Bourá měl snad více styků s „árijci“ kolem Gottwalda. Když nastalo vyúčtování se Slánského bandou, scvrknul se Kaláb na rozměr myšičky. Avšak ani Bourá se následkem rakoviny žaludku k mnohému již nedostal. Kaláb existuje dodnes; živí se prý jako „sociolog“ - vědecká disciplina, kterou v podmínkách dnešní ČSFR doporučuji i s. Štemberkovi, pokud by už nebyl na pravdě Stalinově. • • • „Představ si,“ vykládá mi vzrušeně přes telefon kamarád z Prahy, „Viktor Knapp - ano, onen Knapp - je ještě stále na Akademii věd a řídí tam Ustav státu a práva...“ Věru obdivuhodné: Mladý masarykovec přežil první republiku i protektorát. Přežil i „sprostého agenta západních rozvědek“ (Šternberk dixit) Beneše, kterému sloužil po roce 1945 jako vysoký ouřada. Na právnickou fakultu se Knapp dostal r. 1950 z kanceláře presidenta Gottwalda, kterému taktéž věrně sloužil. V té době fakulta nebyla jenom - ehm! - vysokým učením, nýbrž také meziinstancí - s jen krátkou zastávkou - mezi vysokou funkcí ve straně a vládě a vězením. Čekali jsme tudíž, že Knapp brzy zmizne, jako jiní zmizli. Nezmizl, naopak: dokonce si na fakultě našel mladou manželku a sepsal spis o vlastnictví v lidodemo, za který dostal Bacílkovu, Barákovu nebo Zápotočného cenu. Byl přesvědčený stalinec - a o svém přesvědčení nikoho nenechal na pochybách; v létech šedesátých si ho strana a vláda vážily jako rozumného přívržence Novotného, než se v roce 1968 stal nadšenou lidskou tváří. Z upřímného srdce uvítal normalisaci a dvořil se Husákovi, a dnes je tedy liberálem, orientovaným na tržní hospodářství. Čehona byl občan pilný... Profesor finančního práva Bedřich Spáčil, tvrdý gottwaldovec, se svého času zapřísahal, že Knapp kolaboroval i s nacisty, ačkoliv prý na něj platily norimberské zákony. Nevím, jestli tomu mám věřit: Spáčil - jistěže, tatínek československého velvyslance ve Washingtonu v době krále Gustáva - byl totiž nejenom stalinistou, nýbrž i rasový antisemita s obdivem pro nacistické „konečné řešení židovské otázky“, takže se jako korunní svědek v Knappově případě moc nehodí. Škoda, že Knapp není mladší: v republice Čalfů a Dienstbierů by měl o další kariéru postaráno... • • • Cože? Že nyní již chcete na čerstvý vzduch? Dobře; až do příštího pokračování vás ze smr- dutého rudého podsvětí totalitní matičky Prahy propouštím. *) /. a II. část vyšly v číslech 5 a 6/1991. ■ MILAN HULÍK JE ČSFR PRÁVNÍM STÁTEM ? VYPOŘÁDÁNÍ SE S MINULOSTÍ Institut promlčení je založen na předpokladu, že s plynutím doby pozvolna mizí zájem společnosti na trestním postihu pachatele trestného činu, protože trest, který nenásleduje po zločinu, ztrácí svou relevanci jak ve významu represivním, tak i preventivním. Je tomu však jen tehdy, když orgány trestního řízení nemohou z nějakého výjimečného důvodu, v zákoně uvedeného, vykonat svoji pravomoc a postihnout pachatele podle příslušného ustanovení trestního zákona. Pachateli trestného činu se tedy uplynutím promlčecí doby dostává šance srovnatelné s šancí pachatele, který si svůj trestný čin odpykal vykonáním trestu. Tato analogie vychází i ze skutečnosti, že řádný život pachatele snižuje postupně společenskou nebezpečnost jeho jednání až na stupeň nepatrný, tak jako i potřebu trestu. Základním předpokladem smyslu a fungování této instituce promlčení je však existence právního státu, neboť jen ten garantuje spravedlivý postih pachatelů podle ustanovení trestního zákona demokratické a svobodné společnosti, trestního zákona, vycházejícího z přirozenoprávní kultury trestních norem, vypracovaných generacemi právníků staletí. Tento právní stát však v Československu v letech 1948-1989 neexistoval, protože „vedoucí úloha KSČ ve vytváření socialistického práva spočívá v tom, že usnesení nej vyšších orgánů strany stanoví linii pro tvorbu právních norem“ (Otázky socialistického práva a zákonnosti, str. 15 - Jiří Boguszak a Zdeněk Jičínský, Praha 1964) a neexistuje v plné míře dosud, neboť dílčími novelizacemi právních norem nedošlo ještě k obnovení či lépe řečeno k vytvoření demokratického právního řádu. Skutečně fungující demokratický právní stát potřebuje i tisíce demokraticky cítících právníků, nezatížených justiční totalitní minulostí a neovlivněných studiem socialistického práva, tak jako stejně cítící profesory právnických fakult. I kdyby byl proveden důkladný postih podle všech trestných činů platného trestního zákona, samozřejmě za respektování promlčecích lhůt a dosavadních amnestií, pak by mohlo dojít k postihu jen zlomku spáchaných trestných činů a zločinů z období totality. Skutečný a spravedlivý postih by předpokládal vydání specielního zákona o nepromlčitelnosti určité kategorie nej těžších trestných činů spáchaných v období let 1948 - 1989, tak jak již byl vydán nebo je připravován v některých bývalých socialistických státech. Tak se i německý Recht- staat, který má již zkušenost s denacifikací a postihem zločinů nacistické totality, vyrovnává s tímto problémem. Vychází se zde z předpokladu, že není možno tolerovat platnost zákonů, které jdou proti samé podstatě práva. Tou se rozumí ona přirozeněprávní „spravedlnost“, která sice podle českého premiéra není z tohoto světa, ale které by se pozitivní právo mělo co nejvíce přiblížit. A skutečně, justiční vraždy příslušníků politické opozice, jejich mučení při výsleších a střílení při pokusu překonat zadrátovanou a zaminovanou hranici mezi neprávním a právním státem, či v 70. a 80. létech jen „pouhé“ kriminalisování základních občanských a politických práv, jsou popřením smyslu a účelu civilisovaného trestního práva. Jedině zákonem o nepromlčení těchto trestných činů je možné se vypořádat s minulostí, pojmenovat ji a vyslovit vinu u těch, kteří zločinný totalitní systém vytvořili (omluvou není, že ho okopírovali), representovali a aplikovali v celé své zrůdné podobě. Nedostatečné vypořádání se s minulostí se vymstilo již vícekráte v dějinách, u nás naposledy v roce 1945, kdy mnoho kolaborantů se vrhlo do náruče rodné strany, která POLYGON 4/92 19 [pageend19]jim poskytla ochranu. A nezůstalo jen u ní, nově propůjčená moc zachutnala znovu, po zločinu nepřišel trest, ale nový zločin. Nepotrestané zlo je zárodkem nového zla, tlustá čára popírá základní etický princip, jež provází člověka od pohádek až do konce života - potrestání zla a odměnění dobra. Tento etický zákon je imanentni každému civilisovanému trestnímu zákonu. I těm socialistickým č. 86/1950 Sb. a 140/1961 Sb. Tyto zákony však mohly postihnout pouze ty, kteří kradli, loupili a vraždili pro sebe, nevztahovaly se na zloděje, lupiče a vrahy, jejichž činy motivovala ta jedině správná a světová pokroková ideologie. Ta vytvářela stát, v němž právo bylo skutečně nástrojem vládnoucí třídy - třídy komunistické. Doba nacistické totality byla příliš krátká, aby se naplnil běh promlčecích lhůt, jak v Německu, tak v okupované ČSR; doba komunistické totality však jejich běh dovršila. Proto si nedovedeme představit promlčení zločinů SS a Gestapa, ale jejich komunistické kolegy promlčení exkulpuje. Kdyby tisíciletá říše trvala jen právě těch 41 let, pak by katani z Lidic mohli také chodit mezi námi, jejich zločiny by byly promlčeny! A možná, že by někdo z nich byl i omylem rehabilitován. A mezi Haraldem Wies- manem a Pichem-Tůmou rozdílu nebylo, snad jen v počtu mrtvých - fanatickou víru v ideologii a beztrestnost měli společnou. A právě o tuto beztrestnost jde - nikdo by se z ní neměl těšit, nikdo by již v ní neměl do budoucna věřit. Zabránit tomu může jen právní stát. A tím se ČSFR stane, až bude pojmenován zločin zločinem a viník pachatelem. Tuto nezastupitelnou úlohu může splnit jen trestní řízení a soud; není třeba plnit již beztoho plné kriminály, soud může využít těch ustanovení trestního zákona, které dovolují odsoudit a neuložit trest. Jen tak zůstane právní řád i mravním řádem a právo na spravedlnost se nestane právní fikcí, ale varovným mementem. PROMLČENÍ VLASTIZRADY Usnesením vyšetřovatele Správy federálního policejního sboru byli zjištěni pachatelé trestného činu vlastizrady podle §91 tr. z. spáchaného některými komunistickými politiky po invazi a v souvislosti s okupací Československa v srpnu 1968. Tímtéž usnesením byla vyslovena nemožnost trestního postihu těchto pachatelů v důsledku uplynutí 201eté promlčecí lhůty. Zakryje sametová opona i drama srpnových nocí a dnů? Zůstane jen u morálního odsouzení pachatelů jednoho z nejtěžších trestných činů, které zná trestní zákon!? Tyto otázky si znovu kladou občané nezkažení totalitní mocí, jejichž přirozené právní cítění požaduje nikoliv odplatu, ale spravedlnost! Bez ohledu na zahraniční a geopolitické souvislosti zůstává faktem, že tento trestný čin způsobil, že byla na dalších 20 let zničena samostatnost Československa, o dalších následcích nemluvě. To byly ve skutečnosti ty „nedozírné důsledky“, kterými v opačném smyslu vyhrožovali vlastizrádci! Trestnost činu vlastizrady zaniká uplynutím promlčecí doby, jež činí 20 let! Podle §67, odst. 2 se do promlčecí doby nezapočítává doba, po kterou nebylo možno pachatele postavit před soud pro zákonnou překážku, ani doba, po kterou se zdržoval v cizině. Zatímco tato druhá podmínka dovoluje trestní postih Zd. Mlynáře (stavění promlčecí doby o více než 10 let), pak komentář k trestnímu zákonu výslovně uvádí jako zákonnou překážku poslaneckou imunitu. A komunističtí politici byli nejen „stranickými a státními představiteli“, ale notoricky i poslanci! Po dobu výkonu jejich poslaneckého mandátu došlo ke stavění promlčecí doby a pokud doba výkonu jejich mandátu trvala aspoň 4 roky, není jejich trestný čin promlčen! Generální prokuratura, která nedlouho po revoluci prohlásila trestný čin vlastizrady za promlčený, toto stanovisko nikdy právně nezdůvodnila a neučinil to nyní ani mluvčí FMV. I když nedošlo k právnické diskusi na toto téma, vycházejí zastánci promlčení vlastizrady zřejmě z toho, že promlčecí doba začala běžet od spáchání tohoto trestného činu. To samozřejmě předpokládá možnost, že od tohoto okamžiku bylo možné trestně postihnout pachatele. Tomu odporovala nejen faktická politická a společenská situace, ale i vedoucí úloha KSČ, jejíž představitelé - pachatelé trestného činu vlastizrady - prohlásili okupaci za bratrskou pomoc. Není třeba pochybovat o tom, jak by skončil prokurátor, který by se o postih vlastizrádců pokusil, ostatně tisíce postižených pro nesouhlas s bratrskou pomocí to dokumentují. Pokud však by právní názor o promlčení trestného činu vlastizrady měl obstát, pak by mělo dojít k trestnímu postihu všech generálních prokurátorů od roku 1968 pro trestný čin zneužití pravomoci veřejného činitele podle § 158 tr.z., neboť nezahájil trestní postih pachatelů vlastizrady v době plynutí promlčecí lhůty. Tím spíše, že poslední z nich nechal bez povšimnutí i trestní oznámení Tomáše Hradílka na Vasila Bifaka, podané ještě před uplynutím této lhůty. Promlčecí lhůta v daném případě začala běžet individuálně u jednotlivých pachatelů tak, jak skončil jejich poslanecký mandát. Promlčení uvedeného trestného činu brání i to, že v daném případě šlo o trestný čin trvající, který skončil dnem odchodu posledního sovětského vojáka z našeho území. Teprve tímto dnem začala běžet promlčecí lhůta. Trestný čin vlastizrady spáchaný pachateli vyjmenovanými v usnesení vyšetřovatele je neprotnlčený. Dalším právním problémem je event, trestní postih těch komunistických politiků, kteří se s uvedeným trestným činem solidarizovali, schvalovali jej, dokonce vychvalovali, a jiné postihovali pro jejich nesouhlas. I kdybychom přistoupili na skutečnost, že od schválení smlouvy o pobytu sovětských vojsk na našem území (v okupované zemi a pod nátlakem, což samo o sobě vyvolává další otázku platnosti tohoto právního aktu), zde byla sovětská vojska „legálně“, což by vylučovalo postih těchto dalších pachatelů (osobně nezúčastněných při vykonávání nátlaku na presidenta Svobodu, aby jmenoval dělnicko-rolnickou vládu) pro trestný čin vlastizrady, pak zbývá posoudit jejich jednání, zda nenaplňuje znaky trestného činu „schvalování trestného činu“ podle §165 tr.z. a „nadržování“ podle §166 tr.z. I zde by promlčecí doba kratší než 201etá začala běžet teprve od konce poslaneckého mandátu či ode dne odchodu posledního okupačního vojáka. ■ PRAŽSKÉ UZENÁŘSTVÍ 364-1787 638 QUEEN ST. W TORONTO M6J 1E4 PRAŽSKÁ ŠUNKA PRAŽSKÉ UZENINY MASO la JAKOSTI DENNĚ ČERSTVÁ CHUTNÁ JÍDLA A CUKRÁŘSKÉ VÝROBKY 20 POLYGON 4/92 [pageend20]ANTONÍN JAREŠ Milníky soudruha Bil’aka Vlastně by to měla být povinná četba pro žactvo středních škol a výše. Povinná četba pro každého post-sametového občana, co mávne rukou, že cojsmesi tojsmesi. Povinná pro každého, kdo jen koutkem mysli pomyslí, že „za nich“ to bylo lepší. Povinná stejně, jako by měl být povinnou četbou Mein Kampf a Marx a Lenin, aby už proboha bylo jednou provždy jasno, jaké zrůd- nosti je schopna lidská mysl, jak perverzní přemety logiky dokáže vykonat, a navíc, jak - obměna bezmeznou vírou a vyzbrojena mocí - je pak osudně nebezpečná všem, kdo jsou jí poddáni na pospas. Je škoda, že slovenský originál Bifako- vých ,Milníků mójho života“ dosud není k dispozici. Eliminoval by možné pochyby o autenticitě českého překladu, vydaného Agenturou Cesty a přidal kolorit původního jazyka. Nadto by umožnil i důkladnější čtení mezi řádky, tak důležité v memoárové literatuře. Nicméně, za předpokladu, že česká verze s názvem „Paměti Vasila Bil’aka“ není podvrhem, je to četba vzrušující, iluminující, fascinující, napínavá a nakonec otřesná. Autor načíná děj z pozice, která nemůže než získat sympatie čtenáře. Chudý sirotek z chudého východního Slovenska, ne hloupý, ba právě naopak, s jistou dávkou inteligence od Pánaboha a - můžeme-li dnešnímu Bifakovi věřit - také idealismu. Pláče, jako plakal pro zemřelou matku, když je rozkotána republika. Uchýlí se do Cech, kde už byl předtím ria učení, zřejmě hodný a pilný učedník u - kupodivu - hodného mistra. První a nenaplněná láska, časy Protektorátu a pro Vasila nakonec i Slovenského štátu a armády. Odmyslíme-li dodatečnou bagáž o zradě buržoasie, kterou to obkládá pozdní Bil’ak, nemůžeme mít mladého Vasila neradi. Vidí snad správně i důvody prvního opojení Slováků Slovenským štátem, dosáhne jakési hodnosti v jeho armádě. Ve Slovenském povstání už velí povstaleckému oddílu. Přijde první setkání se sovětskými výsadky, první známky bezmezného obdivu, ale kdo z nás jej tehdy necítil? Květen roku 45, Vasil se definitivně (už potřetí) přihlašuje do komunistické strany. V krejčovském salonu, kde pracuje jako vážený tovaryš, vyjednávají sovětští důstojníci ušití civilu výměnou za potraviny. Majitel, pan Fára, komerční inženýr, potřebuje na kalkulaci půl hodiny, sovětský kapitán vytáhne sčot a má to zá minutu. Vasil se žení, nastává čas stranických školení, schůzí a brigád. Cesta soudruha Bil’aka, člena Strany, začíná. Nestačilo by popsat ji tu v kostce, napovrch je to celkem standardní cesta člena a brzy funkcionáře oddaného Straně duchem i tělem, neznajícího oddychu, volna, nedělí a skoro ani vlastní rodiny. Nedbajícího, alespoň tehdy, zřejmě ani osobního prospěchu. Jen pozorná četba stránky po stránce, řádky po řádce nechá prosvitnout hrst odpovědí na dosud nezodpověděnou otázku nás ostatních: Jak jste jen mohli? Je to tam všechno: Od nadšení a vojácké kázně bojovníků za lepší svět, až k úskokům zápolení o moc. Opojení vítězstvím. Osudná přitažlivost vítězného hnutí pro desperády a ničemné nátury. Opojná chuť moci, nejprve ve jménu zářných zítřků. Pak ve jménu Hnutí, ve jménu Strany. A nakonec už jen ve jménu holé Moci, moci struktur zotročujících všechny kolem, aby nakonec a nevyhnutelně zotročily i samy sebe. Odložte Agathu Christie, přátelé. Tady je napínavější četba a také poučnější. Četba o tom, jak vzniká Cosa nostra. Cosa nostra, která brzy uchvátí svými chapadly každého a všechno. Jen pro soudruha Bil’aka a jeho Soul Brothers to není Cosa nostra. Pro něj je to zářná věc chudého chlapce, který se proslavil. Neříká to tak, ale tak to je. Aktivistou, rukou Strany v družstevnictví, tajemníkem krajského výboru, poverenikem, místopředsedou Slovenské národní rady, dálkovým doktorandem stranických věd, ministrem, prvním tajemníkem KSS, členem předsednictva ústředního výboru KSČ, tím vším on byl a byl tím rád, jak praví básník. Je v onom thrilleru všechno: jak Cosa nostra postupně obetká své Dony kokonem závazku, povinností a privilegií, intrik a enmit a vnitrostranických vazeb a vztahu a spojenectví, kokonem nakonec tak hustým, že téměř všichni nakonec ztratí schopnost vnímat okolní svět jako objektivní realitu a vidí jej jen a výlučně obráceným dalekohledem dogmatu a absolutní víry. Pak už není dobra a zla, křivdy ani spravedlnosti, mimo tu třídní. Je jen Strana a Nejsvětěj- ší trojice Marxe, Lenina a Moskvy. Osobnost Dona Vasila Bil’aka už je téměř zformována. Odbomík-psycholog může namítnout, že osobnost se v podstatě finaliz.uje daleko dříve, než ve zralém věku a mohl by mít pravdu v tom směru, že Vasil Bil’ak zřejmě uzamkl svou mysl už ve věku nějakých sedmnácti let všemu jinému, než dogmatu Marxe a Lenina. Jenže mladý Vasil ještě plakal, jak říká, pro zničenou republiku. Mladý Vasil by sotva byl schopen toho, čeho se už vkrátku ukáže schopen soudruh RSDr. Vasil Bil’ak, první tajemník ÚV KSS a člen předsednictva ÚV KSČ. Píše se rok 68. Připravuje se „zrada socialismu“, jak napíše autor Bil’ak dvacet let poté. Nadchází první z osudných konfrontací: před politickým výborem Varšavské smlouyy v Drážďanech. Předběžná „návštěva“ sovětů u čs. delegace si členy pěkně rozdělí, na Bil’aka dopadne Suslov. Klade otázky „klidně, soudružsky“. Otázky, na které Bil’ak „překvapen, neumí souvisle odpovědět“. Se soudruhy Lenártem a Kolde- rem (dejme pozor, to spřežení se vyskytne častěji) nemají „dobré pocity z vystoupení Dubčeka“. Soudruh Brežněv „velmi klidně, pomalu nás poprosil, abychom pochopili a prominuli, když bude mít odlišný názor“. Až když mluví Gomulka, vzbouří se ještě ve straníku Bifakovi jakási hrdost: „Jeho tón, přednes byl velmi urážlivý... zdálo se, že zapomněl, kde je...“. Hovoří Kosygin, varuje před hospodářskými vazbami na Západ: „Přejde pár let a uvidíte, co se stane s dolarem, do jaké krize se dostane... dožijeme se toho, že rubl bude vyhledávanou valutou!“ Bil’ak si vezme slovo, souhlasí se soudruhy Brežněvem i jinými, ale ostře se brání Gomulkovi. Nicméně, na závěrečné večeři se cítí jako „na biblické poslední večeři“. Delegace pospíchá zpět do Prahy jako „lidé s nečistým svědomím“. Pak se letí do Moskvy jednat o půjčku. Dubček, Černík, Smrkovský, Bil’ak. Mluví Dubček, Černík. Brežněv & spol, se zdají být žádostí velmi překvapeni. Odpoledne si bere slovo Bil’ak. „Nic jsem nezastíral ani nedramatizoval, hovořil jsem jako se hovoří u přátel, u soudruhů.“ Soudruzi musí být jeho řečí překvapeni, neboť hned po ní žádají o krátkou přestávku v jednání. Bodejť by ne, když Bifakova řeč je v podstatě de- nunciací a totálním protimluvem všeho, co řekl Dubček. Tu je jejich trojský kůň! Spíše věrný pes, než kůň. Soudruh Bil’ak se „bedlivě dívá do tváří sovětských soudruhů“. Soudruzi jsou vševědoucí, soudruh Brežněv ví i „kolik postelí si v Karlových Varech objednala revanšistická západoněmec- ká organisace.“ Soudruh Kosygin má „poznámky tak přesvědčivé... jako kdyby obkládal svého spolubesedujícího pevnými kvádry.“ Nazítří po snídani si soudruzi rozeberou delegaci systémem „one on one“ či „téte á téte“, jak kdo chce. Bil’aka má v prádle zase Suslov. Navrhuje, že „Československo nemá dost pracovních sil, zda by nebylo dobré použít část naší armády na výstavbu.“ Na obranu hranic by se „mohlo vypomoci některými sovětskými jednotkami“. Jak by soudruh Bil’ak mohl vidět, že se tu jedná o první (a stupidně průhledný) pokus okupace suchou cestou? Nakonec se dohodne, že bude alespoň společné vojenské cvičení. Ale Suslov nepracoval nadarmo. Na poradě krajských a okresních tajemníků doma je už Bil’ak otevřeným a zásadním exponentem „zdravého jádra“, na květnovém zasedání ÚV KSČ už hraje dle sovětské partitury a na všechny rejstříky aparátnické a dokonce i nacionalistické. „Své vystoupení jsem pochopitelně ladil na slovenskou problematiku.“ Svou denunciaci v Moskvě „v podstatě uvedl jako hodnocení naší dePOLYGON 4/92 21 [pageend21]legace“. Začíná hojně obohacovat svůj slovník přídomky: „Čestní členové strany“, „poctiví komunisté“, „čestní a spolehliví soudruzi“. Ti ostatní jsou přirozeně nečestní a nepoctiví. Může být spokojen, zasedání ÚV KSS se „jednotně postavilo za politiku aktivního boje proti pravicovým opor- tunistům“. Jenže na půdě květnového zasedání ÚV KSČ to vyjde zcela jinak, neboť „pravicové síly získaly svou agresivitou pole a mnozí poctiví členové byli tak zastrašeni, že se přestali angažovat“. Bil’ak mamě exhortuje pro sjednocení „zdravých sil ve straně“ a tak aspoň zaduje na polnici nacionalismu: „Už nikdy se nebude moci dělat československá politika bez Slovenska!“ Jak sám říká, definitivně vzdal být „mužem ledna“. A bude hůř. Vyjde „další zákeřný úder“, 2000 slov, která sice pod „tlakem zdola(?) muselo předsednictvo odsoudit jako kon- trarevoluční pamflet“, ale pak, ó hrůzo!, většina okresních konferencí v Čechách 2000 slov schválí! Blíží se Varšava, politické byro ÚV KSSS dopisem „velmi bratrsky prosí“ o pochopení jejich stanoviska. Dubček kolísá, jít či nakonec nejít, jaká to ,Jiloupost nebo provokace“, ta troufalost poddaných neuposlechnout hlasu vrchnosti! Očím soudruha Bifaka se Dubček jeví čím dál tím víc jako slaboch a zmatkař, člověk neschopný jasně formulovat myšlenku, iracionální hlupák mizivých intelektuálních schopností. Má Bil’ak rezignovat? I kdež! Rozhodne se jednat, svolá aspoň poradu slovenských krajských a okresních tajemníků a ti se domáhají „rozhodných opatření“. Radí se s příslušníky armády a Bezpečnosti. „Velká většina“ z nich je „ochotna jít do otevřeného boje“. Jestliže tohle není příprava puče, pak co je? Ale teď dávejme pozor, jeden z klíčových bodů thrilleru přichází: „Na základě velkého tlaku lidí oddaných socialismu vznikl návrh, aby se pro každý případ připravil dopis, v němž by členové ÚV KSČ, vlády a národního shromáždění požádali spojence o pomoc. Muselo se počítat s každou eventualitou. Dopis napsán a po- depsán..., jeho odeslání se odložilo poté, když byla sjednána schůzka v Čiemé nad Tisou.“ Jestliže se tady nejedná o přípravu velezrady i podle tehdejších zákonů, tak o co se jedná? A nebyla tehdy i sama příprava trestného činu trestná? Ale zápletka se zaplétá ještě dál. Dochází údajně k tajné a „jakoby náhodné“ schůzce soudružky Dubčekové s Bifakem. Prý na slavnosti v Líšni viděla mluvit Kriegla s americkým velvyslancem a později „náhodou“ vyslechla referát Kriegla Smrkovskému o tom, jaké pokyny dostal. Jak elegantní to objížďka kolem rušivých otázek, zda vyslanec mluví česky, či Kriegel i Dubčeková rozumí americké angličtině! Jenže Dubčeková se pak „úplně změní“ a s Bifakem ani jeho manželkou už nikdy nepromluví. Elementary, dear Watson, není-liž pravda? Jak kolosálně drzé spoléhání na to, že čtenář je úplný trouba! Neblahá Čiemá nad Tisou. „Generální tajemník ÚV KSSS L. I. Brežněv“ (poddaný přece nesmí vynechat ani čárku z titulu Jeho Výsosti) mluví „klidně a přesvědčivě“. Dubčekovo vystoupení je „slabé, nepřesvědčivé a přímo trapné“, Kosyginovy argumenty „jako vždy silné a přesvědčivé“, Černík je proti tomu „zcela ve stínu“. Bifak mluví až druhý den, nepřipravoval se, ale stejně vše „nosil v hlavě a v srdci“. Jeho vystoupení muselo být šokem pro Dubčeka & spol., ale co čekali po Moskvě? Bifak provede za né kolektivní sebekritiku, s odpadem na (domluvenou) společnou frontu očividně zdrcujícím. Když skončil, „bylo hrobové ticho“. Dubček, Smrkovský, Kriegel,, se na mně dívali jako na zlé zjevení“. Není divu! Ale v tomto bodě mu nelze upřít jistou statečnost, obrátil se totálně a bez zadních vrátek proti svým: „Když řeknu otevřeně co si myslím, tak mě zítra rozšlapou a před ničím se nezastaví. Když budu přikyvovat, pošlapu své svědomí...“. Byl statečný, nebo už věděl! Nebo to byla slepota muže, který už dávno uzamkl svůj mozek všemu mimo brežněvskému dogmatu moskevských vládců? Večer se prochází po nástupišti a diskutuje už jen s Lenártem a Kolderem, ostatní se mu vyhýbají. Stal se páriou delegace, poslední den je vyřazen z jednání dohodou o diskusi jen „po čtyřkách“. Nadchází bratislavská schůzka. Nejen delegace, ale i media z celého světa se sjedou na poradu, „která snad neměla ve světě obdoby... Tehdy se vůbec cestovalo volně,“ komentuje to s. Bifak jako jaksi nepatřičnou anomálii. Není jasné, zda ostatní měli ponětí, co to tam vlastně podepsali. Podle Bifaka alespoň Smrkovský si vůbec neuvědomoval, „že právě dal souhlas k internacionální pomoci“. Nastane čas čekání, čas ticha před bouří, alespoň navenek. Uvnitř vládna taktizování a lavírování na obou stranách. Bifak vy- svétluje Dubčekovi a Černíkovi, že dohody se neplní a tedy nutnost nějaké akce, než do ČSSR „vstoupí spojenecká vojska“. Uvažuje o možnosti puče slovensko-českého s použitím sjezdu KSSS ještě před sjezdem KSČ. Uvažuje o zapojení G. Husáka, ještě 19. srpna se pokouší zburcovat funkcionáře na slavnosti v Handlové, ale jeho projev už je jen „dva dny před rozhodnutím spojenců vyhovět volání o pomoc a splnit svou internacionální povinnost.“ Tedy nutně ví, že dopis, který „se sepsal“, byl odeslán. Také ví, že měl dodatek: že pomoc je třeba poskytnout až v případě akutního nebezpečí. Je jeho účast na spiknutí ještě popiratelná? Z osudné noci 20. srpna jsou nejpoučnější Bilakovy charakteristiky chování ostatních. Nikdy nezapomene, jak povolaný Svoboda otevřel dveře, jeho milá, sympatická tvář zářila úsměvem a spokojeností a řekl: „Tak už jsou zde!“ Dubček začal plakat, rozbalovat si košili a křičet, co mu to udělali! Bifak ho hlídá ostřížím zrakem, aby mohl případně zabránit „nepředloženému činu, který by z něho udělal mučedníka“. Sionista (ne žid, ale sionista) Kriegel se chová „jako rozlícená šelma, na niž spadla klec“. Mlynář „také vyprazdňoval své nitro, naplněné špínou a nenávistí“, Dubček se „vzdává funkce, jako zbabělý neschopný kapitán opouští loď“. Mlynář předkládá návrh prohlášení, který „se měl roztrhat, zamítnout... a autora dát pod zámek“. Opět jednou v té historii si Bifak bere slovo: „Sovětský voják k nám přichází jako přítel a ne jako okupant!“ Jenže tentokrát nemá správnou audienci, předsednictvo schválí prohlášení, které „desorientovalo tisíce čestných občanů ČSSR“ a jeho následkem „zfanatizované, po krvi toužící bandy přicházely před okresní výbory strany a domáhaly se přísahy věrnosti ÚV KSČ“. Jaká to bestiální krvelačnost! Bifak nemá strach o život, ani už z kon- trarevolučních sil. Ale má strach, že protože není v Bratislavě, ÚV KSS by se mohl podřídit předsednictvu ÚV KSČ. Má také rodinné starosti, dcerka Naďa je na „nějaké mezinárodní brigádě“ v Anglii (jistěže ne mocí soudruha otce). Neví, kde je a představuje si, jakému nátlaku může být vystavena, neboť „kontrarevoluční síly nemají žádnou morálku, žádné zábrany“. Manželka a syn Míťa jsou „snad u dobrých známých v Užhorodě“. Jaká to vzácná náhoda! To ještě neví, že na sovětské soudruhy je víc než spolehnutí a že pracovník jejich vyslanectví už odvezl dceru z městečka, kde pracovala „při odvodňování jakéhosi pozemku“. A teď nadchází „Finest Hour“ soudruha Vasila Bifaka. Konečně (jakpak?) na sovětském velvyslanectví přesvědčuje velícího generála Pavlovského, aby nevyhlašoval mimořádný stav, i když v té chvíli není kolem „dělnická Praha čestných a svědomitých vlastenců“, neboť „do ulic jako krysy vylezly bandy spodiny, nepřátelé socialismu“. Se soudruhy Kolderem, Lenártem a Indrou navštíví presidenta. Nuže, není pravdou, že tam přišli jako spřáhnutí pučis- té, nýbrž naopak je pravdou, že president byl „vděčný za to, že si může vyměnit informace“ a že Bifak & spol, pouze „usilovali o zabránění chaosu“. Zúčastňuje se zasedání části ÚV KSČ v hotelu Praha a je vyslán, zase s těmi třemi, ke generálovi požádat o informaci, kde jsou Dubček a ostatní zmizelí členové ÚV. Jedná tam „ani ne tak o Dubčekovi a již vůbec ne o Krieglovi a Smrkovském (!!)“, ale o tom, jak „ulehčit život Pražanům“. 22. srpna se schází fragment předsednictva a na návrh Mlynáře (?) voláno Červoněnkovi za účelem ,poprosit o možnost zatelefonovat do Moskvy“. Bifak & spol, dopraveni na velvyslanectví obrněným vozidlem, Červoněnko a Mlynář (?) mezi čtyřma očima prý diskutují o možnosti utvoření nové dělnicko-rolnické vlády. Červoněnko je nechá dovézt na Hrad. 22 POLYGON 4/92 [pageend22]A zase: Není pravda, že president je vyhnal, nýbrž je pravda, že jelikož zrádný vedoucí kanceláře Novák tam zatím obeslal členy existující vlády, president se „velice rozzlobil a vyhnal je z místnosti. Ne, s námi jednal a vládě řekl, ať čeká vedle.“ Opět ta až dojemná důvěra s. Bil’aka v potřebnou blbost čtenáře. Pak ovšem Svoboda přijde s ideou cesty do Moskvy a Červoněnko i Moskva souhlasí. „Jak nás Moskva přijme?“, stará se s. Bil’ak, ale kdež! Na letišti je vítá „čestná jednotka včetně námořní pěchoty“ plus „snad celé politbyro ÚV KSSS, desetitisíce Moskvanů s vlaječkami, 24 dělových salv“, bylo to „krásné, dojemné a milé“, navíc ještě ubytování v Kremlu pro „nejvzácnější návštěvy“. Jak totální slepoty je třeba k neprohlédnutí té cynické šarády! Ještě týž večer Svoboda „oroduje za (kidnapované) členy předsednictva ÚV“, ale Bil’ak si je jist, že to mu bylo „podsunuto a vnuceno okolím“. Brež- něv se na to jen pousměje, ale když Husák jménem slovenských orgánů podpoří Svobodu, je Bil’akovi jasné, že se dostávají do „slepé uličky, neboť se ani neomluvili (!!) za to, co se v ČSSR stalo“ a neřekli, že „chápeme, proč Dubček a ostatní museli být izolováni“. Rýsuje se katastrofální nedorozumění mezi Brežněvem a (jemu předpokládané neznámým) Husákem, leč zase jednou si Bil’ak vezme slovo a situaci zachrání vysvětlením soudruhu Brežněvovi. Bil’ak je sověty jasně pokládán za opěrný bod páky proti ostatním, zvlášť když je do- vlečen Dubček. Jeho vlastní stanovisko je celkem jasné: Dubček je odepsán, „hraje divadlo“. Na Svobodovo přání Bil’ak domluví se sovětskými soudruhy, aby byli dodáni i ostatní, „až na Kriegla“. Smrkovský .hystericky vykřikuje“, Dubček se „chytá za srdce a předstírá Záchvat“. „Jaké vidíte východisko, Vasile Micha- loviči?“, konsultuje s Bil’akem sám Kosygin a ten přes Černíka tlumočí „provokativnost čs. stanoviska vůči sovětům“. Dokonce i Svobodovi radí, co s Dubčekem: „Je mu třeba vymáchat hubu v marasmu, ve špíně a neštěstí, do něhož přivedl stranu a republiku.“ Bil’ak nemá pochyb, že diktát závěrečného protokolu měl být čs. stranou podepsán bez průtahu. Nakonec i vzdorující Mlynář (pod náporem vybarvujícího se Husáka) změní názor do rána, kdy soudruh Bil’ak je opět sólo obeslán k rozhovoru ,3 některými členy byra“ a jen konečně dodaný Kriegel „se cítí uražen, že nebyl přizván“ a odmítne podepsat. „Přiznám se, že jsem byl dokonce rád,“ píše soudruh Bil’ak. Nadto mu právě oznámili, že jeho dcera Naďa je v Moskvě. „I když jsem neměl možnost se s ní setkat, ani ji alespoň z dálky vidět, již jen vědomí, že je v Moskvě, bylo pro mne neobyčejně radostné a uklidňující,“ jásá knecht Bil’ak, vůbec nechápaje, že to jen Brežněv kidnapoval další rukojmí. Natož propastnou blbost toho opatření, v jeho případě zvlášť a naprosto zbytečného. Jenže když konečně už vše připraveno k podpisům, zatrachtilý Dubček půlhodinovou „zmatenou“ řečí rozlítí Brežně- va. Bil’aka „napadlo, že kdybych byl na Dubčekově místě, rozběhl bych se k otevřenému oknu a vyskočil ven. Co jsme měli dělat? Ať (Dubček) chtěl nebo ne, vrátil situaci na začátek jednání.“ Brežněv opustí místnost a zase je to Bil’ak, koho pošlou (údajně Svoboda) za Brežněvem prosit o odpuštění. Vyškemráno. Protokol i komuniké konečně podepsány a soudruh Bil’ak může konečně dostat za odměnu spojení s dcerou a také s ženou i synem, kteří zčistajasna z Užhorodu „byli někde u Kyjeva“. Ráno je odlet a soudruha Bil’aka vůbec neudiví, že jen soudruh Suslov a pár dalších je vyprovází a že na letišti se tentokrát vůbec žádný ceremoniál nekoná. Nač taky další fraška? Je dokonáno. * * * Literární věda praví, že jedním z hlavních rozdílů mezi povídkou a románem je ten, že zatímco povídka presentuje hrdinu jako hotový a už neměnný charakter, román ukazuje jeho vývoj od expozice děje až k rozuzlení krize, čili katastrofě po řecku. V tom smyslu je thriller Vasila Bil’aka o Vasilu Bil’akovi v tomto bodě hotov, neboť vývoj hrdiny i katastrofa jsou kompletní. Od mladého Vasila-idealisty až po vlastizrádce v očích národa, či jednoho z podezřelých v komplotu vlastizrady i podle jejich vlastních zákonů; tady drama končí. Jistěže, ještě na padesát stránek zbývá do konce „pamětí“, zdaleka ne nezajímavých, ba naopak. Fascinujících tou spletí taktik a intrik, strategických tahů a úskoků a fint byzantinského procesu „normalizace“ a nového a pevnějšího uchopení moci. Ale těmi už se bere postava Vasila Bil’aka jen jako ten pohádkový zkamenělý rytíř, zkamenělý a neměnný v totálně slepé vire v absolutní dogma a absolutní Moc. „Dej mi do rukou na dva až tři měsíce sdělovací prostředky,“ říká paralyzovanému Dubče- kovi, „a uvidíš, co se stane s tvou slávou, popularitou a kdo bude zrádcem!“ Idealisté, co věří v mystické aspekty Historie, by mohli říci, že bohové, Hospodin, či Osud nabídli Bifakům a jejich Vrchnosti poslední šanci prozřít a odvrhnout své barbarské způsoby. V tom případě byla šance zpupně zahozena. Kdo mohl vědět, jak devastující trest přijde, jak konečný a neodvolatelný milník se objeví o dvacet let později? To, co bylo mezi tím, ta známá a truchlivá historie brežněvo-bil’akovo-hu- sákovské Biafry ducha, je pak už námětem hlavně pro historiky, psychology a sociology. Jen ti dohromady budou snad moci kdy objasnit, jak k ní mohlo vůbec dojít tak hladce po tak úžasném vzepětí celonárodní vůle ke svobodě. Jen jedno je snad ještě možné nalézt při té napínavé četbě, a to náhled do záhady dosud nevysvětlitelného kolapsu vůle k moci mocipánů v čase požehnaného listopadu: Nemohlo být, že zamknutí do své vzájemně se utvrzující slepoty oni opravdu věřili, že všichni ti „poctiví a čestní a zodpovědní a pracovití“ straníci a občané a dělníci a rolníci a lid, soudruhem Bil’a- kem tak často citovaní, skutečně stojí za jejich politikou a souhlasí s jejich totálním vlastnictvím moci? Kdyby tak vskutku věřili, pak nutně by stotisícový dav demonstrující proti nim na Václavském náměstí a pohled na dvěstětisíc hlav na Letenské pláni musely na ně dopadnout ohromujícím šokem. A v šoku, jak známo, jsou vnější obranné reakce organismu zcela vypnuty. Nemohlo tedy právě proto dojít k tak triumfálnímu konci jinak kormutlivé historie, který jsme si zvykli nazývat sametovým? Následkem té sametovosti se může bohužel i stát, že zde doporučovaná masová četba autora Bil’aka by vedla k dalšímu zvýšení jeho už beztak slušného a dle mínění mnohých zcela nepatřičného komfortu. Nicméně, její potenciální poučnost je taková, že možná i přesto to stojí za to. ♦ Mgr. Eliška Kotrbová-Wagnerová advokátka České advokátní komory právní porady, zastupování, obhajoby. Kancelář v Kanadě a v ČSFR Adresa: RR 1, KARS - Ottawa Ontario KOA 2E0 Tel.: (613) 692-1082 *** V MINULÉM ČÍSLE POLYGONU byl otištěn příspěvek Alexeje Žáka („Dva ministři zahraničních věcí“), v němž se m.j. naši čtenáři dočetli o odcizení svazků StB z tzv. Tisový vily v Trenčíně, které bylo provedeno pod vedením npor. Leonarda ČÍMA. Alexej Žák měl možnost se 12.6. t.r. setkat s Leonardem Čimem ve Švýcarsku a o rozhovoru s ním nám slíbil podrobně informovat čtenáře v příštím čísle. Jistě to bude zajímavé čtení o závažných skutečnostech. -red- POLYGON 4/92 23 [pageend23]DUŠAN NOVÁK UČÍME SE SOUKROMĚ PODNIKAT OPTIMISMUS V HOSPODÁŘSTVÍ V prvních měsících t.r. se zvyšovaly spotřebitelské ceny velmi mírně, roční inflace se pohybuje kolem 10%. Podobně příznivé jsou údaje o nezaměstnanosti. Počet pracovních míst se mírně zvyšuje. V řadě okresů je nedostatek kvalifikovaných pracovníků. Ti nejlepší pracují za hranicemi, průměrní u soukromníků a zbytek ve státních podnicích. Sporný je však výklad příznivého vývoje zaměstnanosti. Ministr Klaus v předvolebních projevech prohlašoval, že hospodářství již dosáhlo dne poklesu a podle analýz začíná příznivý obrat. Ministr Miller však varuje, že v průmyslu ještě neproběhly žádné strukturální změny. Zatímco v odvětví paliv, energetiky a hutnictví klesla zaměstnanost pouze o 9%, ve zpracovatelských oborech (elektrotechnika, textilní a konfekční průmysl apod.) přesáhl úbytek pracovníků 15%. Kromě toho z poklesu výroby vyplývá, že továrny zaměstnávají 400 tisíc pracovníků navíc, pro které nemají práci. Analýza FMF zjišťuje, že v prvních měsících 1992 fyzický objem prodeje v maloobchodu se ve srovnání se stejným obdobím 1991 nezvýšil, čili očekávané oživení nenastalo. Příčinou je především konec plýtvání, zvláště dříve dotovanými potravinami, rovněž konec pojistných zásob pro případ nedostatku na trhu, ale také nákupy kvalitního zahraničního zboží. Možnost ukládat peníze na výhodný úrok popř. podnikat vede k omezování při uspokojování zbytných potřeb. V roce 1991 se vklady zvýšily o 50 mid. Kčs, tj. o 18%. Příznivě hodnotí čs. hospodářství washingtonská společnost PlanEcon. Inc., která se specializuje na sledování vývoje východních zemí. Podle rozboru jejích ekonomů je čs. koruna kursem 28-30 za US$ značně pod- , hodnocena, neboť parita kupní síly ukazuje na 9-10 Kčs za US$. Dluh ČSFR v zahraničí je nízký (pod 10 mid. $), přebytek platební bilance činil 1991 370 mil.S a devizové rezervy se během 1991 ztrojnásobily na 3,1 mid $. Proto bude možné provést v roce 1993 mírnou revalvaci o 5-10%. Z těchto analýz je zřejmé, že i za příznivého vývoje některých ukazatelů není oživení čs. ekonomiky krátkodobou záležitostí. Trvalé řešení přinese pouze přestavba a modernizace čs. průmyslu, aby vyráběl zboží, které najde odbyt i na Západě a bude konkurovat dováženému zboží na domácím trhu. Velikost tohoto úkolu vyplývá z údajů o bývalé NDR. Pro potřeby nových spolkových zemí uvolnil státní rozpočet SRN v roce 1991 140 mid. DEM. Letos to bude 180 mid. Další finanční podporu poskytují také mocné německé banky. Proto oživení čs. ekonomiky si vyžádá delší dobu a bude provázeno nedostatkem finančních prostředků a výprodejem tuzemských podniků zahraničním zájemcům. KUPÓNOVÍ SPEKULANTI Uzávěrka přihlášek ukázala, že DIKové ze svých 8,53 mid bodů věnovali fondům 6,13 mid, čili 72%. Prvních 6 fondů získalo každý více než 200 milionů bodů. Na prvních místech jsou fondy peněžních ústavů, mezi nimi také Harvardský fond, známý svou agresivní reklamou. Celkem budou fondy hospodařit kapitálem v hodnotě 170 mid Kčs, něco přes 3 miliony samostatných akcionářů bude vlastnit akcie o nominate 100 mid Kčs. O fondech odhlasoval parlament zákon, který chrání práva jejich podílníků. Přihlášky do prvního kola odevzdávali DIKové v době od 18.5. do 8.6. Cena v prvním kote je pouze jedna, za 100 bodů 3 akci podniku, který si DIK zvolí. Očekává se však, že většina DIKŮ vsadí na obecně známé podniky, kde nastane převis poptávky. Pokud nepřekročí 25%, krátí se požadavky fondů a DIKové akci dostanou. Při vyšším převisu se všem zájemcům kupóny vrátí a cena akcie v bodech se zvýší tak, aby nabídka pokryla poptávku. Jestliže by cena přesáhla 1000 bodů, podnik se z kupónové privatizace vyřadí. Při nižší poptávce dostane DIK akcie, ale pro příští kolo se cena akcií sníží, pro všechny nezajímavé podniky stejně. Mezi 8. a 30. červnem dostane každý DIK dopis s informací, jak dopadl v prvním kote, zda akcie získal anebo musí objednávat znovu. První kolo trvá 40 dní. Centrum pro privatizaci předpokládá, že první vlnu vyřídí ve 4 až 5 kotech do poloviny října. Pak bude následovat ještě druhá vlna a tím kupónová privatizace skončí. Někteří odborníci předpovídají investičním fondům nepříznivý vývoj. Mnohé slíbily těm DIKům, kteří jim svěří své body, že jim po jednom roce za jejich podíl vyplatí nejméně desetinásobek kolku, tj. 10 tisíc Kčs. Místo původních 200 tisíc Kčs však na DIKa připadá jen asi 30 tisíc nominální hodnoty akcií. Jestliže se odečtou hodnoty podniků, které ohlásí úpadek, bude tato částka ještě menší. Proto mnohé fondy nebudou mít k disposici dostatek finančních prostředků, aby slíbené částky v termínu vyplatily. Pak asi rychle prodají část akcií za nízké ceny i zahraničním zájemcům. DROBNÉ STÁVKY A POHOTOVOSTI Pravicové politické strany očekávaly v předvolebním období zvýšenou aktivitu levice, zvláště pokusy či uskutečnění stávek. K významné konfrontaci vlády s odbory však nedošlo, také proto, že odbory ztrácejí své výsadní postavení, jaké měly za dřívějšího režimu, kdy mnohé sociální výhody platily jen pro čteny. Předseda Odborového sdružení Heneš uvedl, že organizovanost poklesla na 47%. Při anketě odpovídali zaměstnanci často: „V odborech teď už nejsem. Proč? Protože to nepřináší žádné výhody a já nechci zbytečně vysedávat na schůzích.“ (Ekonom 15/92) Začátkem května demonstrovali železničáři před budovou ústředního ředitelství ČSD. Jejich požadavkem bylo: „Trváme na přehodnocení systému odměňování a samozřejmě i na odvolání neschopných řídících pracovníků“ a vyhlásili stávkovou pohotovost. Ústřední ředitel ČSD ing. Hampl na tiskové konferenci označil za příčinu obtíží technickou zanedbanost, pokles přepravních požadavků a zvýšené ceny vstupů. Personální změny se údajně řeší plynule. Skutečný, ale nezákonný „štrajk“ drželi 4 dny posunovači stanic Žilina a Vrútky. Problémy by měl vyřešit nový zákon o ČSD, který však FS pro nedostatek času neprojednalo. Stávku, která trvala jednu vyučovací hodinu, uskutečnili učitelé gymnázií a středních škol v ČR. Důvodem byl nesouhlas odborů s povrchní prací ministerstva školství a nesouhlas se zvýšením úvazku z 19 na 23 hodin týdně. Vláda ČR však již schválila podstatné zvýšení platů učitelů, lékařů a dalších profesí rozpočtových organizací. Jde o platy asi 850 tisíc pracovníků. Podle předběžných propočtů učitel základní školy bude mít plat až 7 tisíc, lékař po první atestaci 10 až 16 tisíc Kčs. Stávkovou pohotovost vyhlásili odboráři z podkrušnohorských elektráren, kteří nesouhlasí se zařazením Českých energetických závodů do první vlny privatizace. Mají v úmyslu podat vlastní privatizační projekt na osamostatnění, který by ukončil převod jejich zisků ve prospěch výstavby jaderné elektrárny Temelín v neprospěch severočeské ekologie. Odboráři však ujišťují, že ve stávce by snížili výkon elektráren pouze po určitou dobu, kratší jednoho dne. Několik měsíců prosazovala federální vláda při jednáních s odboráři a zaměstnavateli mzdovou regulaci. Ve 4. čtvrtletí 1991 mzdy stouply o 27% na měsíční průměr 4500 Kčs, proto vláda měla obavy z urychlené inflace. Zaměstnavatelé a odbory byly proti státním zásahům. Poněvadž v 1. čtvrtletí 1992 nedošlo k výraznějšímu nárůstů mezd, vláda od svých záměrů ustoupila a podepsala Generální dohodu pro rok 1992 s platností od 1. června. Regulace se omezuje na státní podniky do jejich privatizace a směrný růst se určuje podle poměru nákladů a zisku. Těsně před volbami vyhlásila stávkovou pohotovost Federace strojvůdců, která již delší dobu pro svoje čteny požaduje zkrácení pracovní doby na 36 hodin. Vedení ČSD tento požadavek odmítá, neboť se týká čtyř tisíc strojvůdců a jeho splnění by si vyžádalo náklady 15 mil. Kčs. Kolektivní smlouvu s vedením ČSD podepsaly 4 odborové svazy. Federace strojvůdců se odmítla připojit. Podle ustanovení zákoníku práce se nyní na strojvůdce nevztahují různé výhody, zakotvené v kolektivní smlouvě. (4.6.1992) • 24 POLYGON 4/92 [pageend24]JOSEF KOLÁČEK NOVENA „Přemáhat zlo dobrem“. Asi Tolstoj, myslí si intelektuál s mírně zvednutým obočím. Nějaká zelená okurka nebo obránce míru, dodá štítivě občan v tramvaji. „Qui contra spem in spe credidit“, který doufal proti veškeré naději. Jó, to byl Abraham, ale já nemám ani pět stovek na brikety. Musí se kupovat už v květnu. „Ztráta naděje je ještě horší než hospodářský a sociální úpadek. Běda, jestliže zmalomyslníme tváří v tvář rozkladu společnosti, jenž vás tolik trápí. Běda, bude- me-li považovat proces úpadku hodnot za nezvratný. Vždyť mravní hodnoty byly a musí být i napříště bohatstvím zdejšího lidu. Musíte s odvahou reagovat, čelit tomu...“, apeloval Jan Pavel II. 23. května v homilii mše svaté v Nole na téměř sto tisíc občanů z městeček a vesnic rozsetých kolem Vesuvu. Když jsem poslouchal tato slova v přímém přenosu ve své kanceláři, mrazilo mě vědomí, že nějak příliš, ba beze zbytku, platí o naší situaci ve vlasti. Z kolika telefonátů, dopisů, článků, sociologických analýz i setkání s turisty či poutníky do Říma dýchne na mne právě tato hrozba, jež je horší než hospodářský a sociální úpadek: ZTRÁTA NADĚJE. Jako první trylek kosa v ještě temných zákoutích rozbřesku mi připadala pak jen tak mimochodem napsaná věta v jednom zpravodajství z domova: „Modlíme se teď desátek růžence k Duchu svátému, aby volby dopadly dobře. Devět týdnů před volbami to vyhlásily brněnské maminky a ženy.“ Novena mívá obyčejně jenom devět dní. Proč devět a ne pět nebo sedm? „Tak to stanovil sám Pán, když za devět dní po svém Nanebevstoupení poslal Ducha svátého,“ odpovídá náš liturgista P. Mario Col- po. Kleply ty brněnské matky hřebík na hlavičku nebo je to jen bláhové či zbožné chytání větru holýma rukama? V pátek 22. května Corriere della sera, přední italský deník, přinesl u příležitosti turinského knižního veletrhu článek našeho presidenta Václava Havla. Šéfredaktor volil palcový titulek dost přiléhavě: KOMUNISMUS JE MRTEV. A NÁM NENÍ NĚJAK DOBŘE. Podtitulkem upřesňoval: Z Prahy napomíná president Havel: Jak je dnes svoboda obtížná!!! Ohniskem téměř stránkové, mírně zkracované, typicky hav- lovsky filosofující úvahy jsou tyto věty: ,^Říká se, že národy mají politiky, jaké si zasluhují. V určitém slova smyslu je tomu opravdu tak: politici jsou zrcadlem společnosti a ztělesněním její potence; zároveň však - paradoxně - platí i opak: společnost je zrcadlem politiků.“ V úvodní analýze mravně úpadkové situace křísne i při novinářsky letmém čtení věta: „Je pravda, že se společnost osvobodila, ale v mnoha případech se chová hůř než v době, kdy nebylo svobody.“ A naskakuje člověku husí kůže, když pan president pak s klinickou přesností uvádí dlouhou litanii téměř apokalyptických jevů z „pověstné kloaky, jež ústí do přítomnosti z temných sklepení kolektivní mentality“. Stačí na tuto lavinu stále hrozivějších jevů psát články, sbírat podpisy na protestní petice, dělat studie, vytvářet komise nebo ústavy prognos, konat kongresy, vydávat dekrety či zákony, manifestovat, protestovat či hlasovat, nebo jen prostě zchlazovat si žáhu nadávkami nebo jedovatými šlehy? Není to vše už dávno prorostlé podhoubím resignace? Ztráta naděje je horší než hospodářský a sociální úpadek. Ty brněnské matky a ženy se obrací o pomoc k Tomu, o němž starobylá sekvence vyznává: „Člověk bez tvé pomoci slábne a je bez moci, vše mu může uškodit... srovnej, co je zkřiveno, zahřej, co je studeno, a nedej nám zabloudit,“ ano, spoléhají na pomoc shůry, na Ducha svátého. Prosí o dar moudrosti, rozumu, síly, umění, zbožnosti a bázně Boží jak pro voliče v Čechách, na Moravě, ve Slezsku i na Slovensku, tak zvláště pro zvolené poslance. Vždyť právě oni budou potřebovat daru moudrosti, aby dobře rozlišovali, co je pravda; a daru rady, aby dokázali správně rozhodovat; a daru síly, aby byli stateční a nebáli se překážek na cestě či při úsilí o společné dobro; a daru umění, aby dobře rozeznávali stupnici hodnot a neodmítali vyšší dobra pro menší či pro pouhé hmotné výhody. Nedávno jsem si uvědomil, že slovo „lustrace“ je česká specialita. Ve snaze rozšířit dobře napsaný článek pražského arcibiskupa Miloslava Vlka „Čírkev a lustrace“, který v pondělí otiskly pražské noviny Mladá fronta Dnes, jsem narážel u všech svých italských kolegů na nechápavý pohled. Po sáhodlouhém vysvětlování, co se míní termínem lustrace, pochopili, zařadili si to do svých kategorií a článek vyšel ve čtvrtečním A V VENIRE. Nejvíce redaktorů našeho rozhlasu zaujalo kladné řešení českého primase, jež shrnují věty: „V církvi jdeme jinou cestou, cestou pokání, ne lustrací. Neřešili jsme celou záležitost získáním nějakých seznamů... vyzval jsem ty, kteří uvízli v mechanismu estébáckého pronásledování, aby přišli a v osobním rozhovoru vyjasnili, jak se věci měly... většina rozhovorů vyústila do otázky a na každém bylo vidět, jak protrpěné: Co mám dělat, abych věci napravil?“ Petr Kolář, můj pražský komentátor, končil své nedávné nedělní slovo k základnímu dokumentu o spolupráci s StB touhle pointou: „Když jsem šel před pár dny k večeru domů, vyvolával dole na Václavském náměstí kamelot: Právě vyšel nový rozhodující dokument o spolupracovnících StB. Kupte si nový sensační dokument o kolaborantech! - Zvědavost mě přitáhla blíž právě v okamžiku, kdy jeden kupující otevíral úhlednou knížku za pouhých 25 korun. Místo popsaných stránek, plných jmen, adres, prohřešků a zločinů, se v ní skrývalo pěkně zakamuflované zrcátko...“ Zažil jsem už třikrát ve svém životě, že nejpřísnějšími prokurátory, oficielními a těmi u piva nebo ve vlaku a často i pachateli otřesných křivd a krutostí byli bývalí horliví kolaboranti. Horlivost a rasant- nost neztratili; ta se jim hodila i u nových pánů a zapadala docela dobře do nového přesvědčení. V roce 1945 přes noc zapomněli na spolupráci s nacisty, v roce 1968 během ledna vybílili své stalinské svědomí na nejryzejší demokratické a stejně si počínali během prosince nebo už listopadu 1989. O pokání, o změně myšlení či o nápravě nechtěli ani slyšet, zato tím halasněji křičeli a křičí, že vinen je ten a ten. Jak snadno sahají lidé po tomto řešení viny, zakouším už léta během svého pracovního pobytu v Itálii. Prší, řeky se rozvodňují - „ulice“ křičí: Govemo ladro! (Vláda zloděj!). Neprší, musí se šetřit vodou - govemo ladro! Láva sopky Etny ohrožuje městečko Zafferano: govemo ladro! Sicilská maffie stokilovou náloží dynamitu vyhodí do povětří kus dálnice, po níž jede její velký odpůrce, soudce Falcone, a zavraždí jeho i jeho manželku a tři muže osobní stráže. Dav při pohřbu volá: go verno ladro! Volá se po pomstě, mimořádných opatřeních, výjimečném stavu, obnovení trestu smrti. - V nedávných polemikách kolem poprav na elektrickém křesle nebo v plynové komoře v severní Americe byl často uváděn statistický údaj, že navzdory trestu smrti počet vražd na území USA stoupl za posledních dvacet let téměř trojnásobně. Nebo že po vandalském plenění a žhářství během nepokojů v Los Angeles se za 11 dní prodalo 20.578 střelných zbraní, hlavně pistolí. A za takových okolností prosazovat nebo jen se zmínit o řešení: „Přemáhat zlo dobrem,“ i když za ním stojí autorita Písma svátého, i když to formuloval sám apoštol Pavel! „A jakým dobrem?“, zeptá se uhlazený skeptik. Změnit své smýšlení. Změnit sebe, odvrátit se od zlého a milovat dobré; teprve pak se snažit měnit druhé i poměry. Nebo do dusivé atmosféry mravního úpadku národa neúnavně říkat jako slovanský papež těm statisícům, žijícím na úpatí spícího vulkánu Vesuvu: „Ztratit naději, to je horší než hospodářský a sociální úpadek.“ Jen abstraktní úvahy? Jen slovní apely? Jen nové závěje slov? Mohu dokumentovat, jak u nás doma dokážou neznámí lidé bez roztrubování naplňovat právě tuhle zásadu - přemáhat zlo dobrem - a že je by Jan Pavel II. nemusel burcovat výzvou: Neztrácejte naději! Píše mi venkovský farář z drahanské vysočiny, P. Jan Topenčík: Po celé naší zemi byly návaly a tlačenice u pozemkových úřadů a u notářů. Ti, kterým POLYGON 4/92 25 [pageend25]byl v minulých letech vzat majetek, ať už pole, louky, lesy či domy, snažili se do stanoveného termínu přihlásit se o to, co jim bylo ukradeno. Vypráví mi jedna známá lékařka: „Taky jsem byla minulý týden s bratrem na geodézii a potom u notáře. Tam jsme se na chodbě setkali s paní Maruškou, kterou znáte. Pozdravili jsme se a já jí říkám: Také honíte ty časové limity k uplatnění svého práva? Ale ona sejen tak mile usmála, že ne. Přišla kvůli tomu, že se vzdávají dědictví po tetě, která nedávno zemřela. Znám ten případ. Ta jejich teta se asi před dvěma léty nepohodla s dětmi, co se o ni přestaly starat a tak Maruška s manželem se jí bez dlouhých cavyků ujali. Před smrtí jim stará teta z vděčnosti vše odkázala. Maruščin manžel ale namítl: Přece jsme se jí neujali kvůli nějakému majetku! Běž to vyřídit na notářství, že to nechceme. Notář jen kroutil hlavou a několikrát nevěřícně opakoval: To snad není možné! - Pane notáři, je to možné. Já je znám, oni žijí evangelium!“ Když mi to ta paní doktorka dovyprávěla, neubránila se, aby po dlouhé pomlce, ještě zamyšleněji, nedodala, asi jako ozvěnu srdce: „Oni podle toho žijí.“ Zamyslel jsem se. Tolik se mluví o nové evangelizaci, jak nově hlásat radostnou zvěst, jak hledající dobro, pravdu a krásu, seznámit s pramenem všeho dobra a pravdy a krásy, jak je naučit milovat Krista. To ovšem neznamená, že by se lidé neměli hlásit o to, co jim komunisté ukradli a co jim právem patří, ale pamatujme si, že v tzv. tržním hospodářství budou lidé ještě vnímavější pro to, co děláme a zda se to shoduje s tím, co mluvíme. Platí to ovšem - paradoxně i naopak, jako v onom článku pana presidenta. 24. května byl čten ve všech českých a moravských kostelích pastýřský list našich biskupů k volbám. Nerozhodují nic, jen dávají rady křesťanům. A jedna z nich: „Volby znamenají, že své právo rozhodovat delegujete, svěřujete člověku, kterého volíte, aby za vás rozhodoval v parlamentě. Dobře si proto všímejte jeho života a morálního profilu, zda osobní život odpovídá hlásanému programu a zda tedy dává záruku jeho uskutečnění...“ Je možno lámat hůl nad českým národem, když má takové syny a dcery? HELENA KOSKOVÁ Škvoreckého symfonie z nového světa (Josef Škvorecký: „Nevěsta z Texasu“, Sixty-Eight Publishers, Toronto, 1992) „Scherzo capricioso“ zahájilo novou tvůrčí etapu Škvoreckého díla, ve které autor opouští náměty inspirované vlastními zážitky a obrací se k historickému románu. Faktografické údaje o Dvořákově americkém pobytu jsou východiskem obecnější thematiky: tajemství geniality, konfrontace silné české tvůrčí osobnosti s americkou kulturou a hudbou, setkání a prolnutí dvou světů, přičemž je často viděn americkou perspektivou a americký svět českou. Dvořák sám zůstává v pozadí, jeho osud, láska, genialita je tajemstvím, kterého se čtenář dotýká jen svou fantazií za pomoci svědectví jednotlivých vypravěčů, která se pozvolna skládají v mozaikový obraz. Zcela zákonitě zaujímá v knize obsahově i formálně velkou plochu hudba: Dvořákovo dílo, jeho kritický ohlas, vliv jazzu a černošských spirituálů, ale také struktura, kompo- . zice, výrazové prostředky a metafory románu. Šťastně se zde spojily Škvoreckého lásky, leitmotivy jeho vnitřního duchovního světa: česká a americká kultura. Díky omezenému, kompozičně sevřenému thematu jednoho časového úseku Dvořákova života je kompozice knihy účelná a čtenáři srozumitelná bez ohledu na jeho předchozí znalosti a asociace. „Nevěsta z Texasu“ postrádá podobné jednoty a její složitá kompozice klade velké nároky na čtenářovu pozornost. Látka střetnutí dvou světů, českého, či přesněji řečeno středoevropského a amerického, je oproti Scherzu posunuta blíže směrem k americké historii. A český čtenář, pro kterého není historie americké občanské války tak důvěrně známou kapitolou jako pro autora a americké čtenáře, nebude asi schopen vždy sledovat autorovy asociační postupy, tak důležité pro pochopení podtextu jeho děl. Škvorecký používá v .Nevěstě z Texasu“ podobné vypravěčské techniky jako v „Miráklu“ a „Příběhu inženýra lidských duší“. V čase románu - stejně jako v lidském povědomí - existuje minulost simultánně s přítomností. Podobně jako v „Miráklu“, kde tuto techniku poprvé zkoušel, rozbil autor jednotlivé dějové linie, potom jejich zlomky promíchal a znovu složil. Na rozdíl od „Miráklu“ je tady porušování časové posloupnosti důslednější, je snahou o vyjádření disparity světa, kde všechno simultánně existuje. Z řeky času vystupují ve vzpomínkách a vyprávění jednotlivých postav evokace Rakouska, roku 1848 v Praze, počátky Bachova absolutismu, tvrdý život chudých chalupníků a dovádí čtenáře až do našeho století ke vzniku Československé republiky. Román začíná svatbou moravsko-ame- rické dívky Lídy Toupelíkové s americkým důstojníkem Baxterem Warrenem II v posledním roce občanské války. Příběh Lídy, ze které se v Americe postupně stala „choť Linda, bývalá de Ribordeaux, rozená Tow- pelick ze Lhoty, Morava, Rakousko, Evropa“, tvoří jednu z dějových linií románu. Jeho kontrapunktem je osud Dinah, otroky- ně a milenky pana de Ribordeaux, lásky Lindina bratra Cyrila, která zmizí beze stopy v chaosu války. Zatímco pro Lindu, Cyrila a většinu českých přistěhovalců je Amerika zemí svobody, kde v lůně času je skryta možnost šťastné budoucnosti, je osud Dinah jímavě bezvýchodně tragický a má poeticky silné podtexty „Legendy Emöke“. Válka se svými historickými a politickými zvraty je líčena zlomkovitě ze dvou perspektiv: zdola, zorným úhlem českých dobrovolníků, ze kterých nejvýrazněji vystupují dva: četař Kapsa a Jan Ámos Švejk, v Americe Shake. A shora, zorným úhlem generálů, když se četař Kapsa dostává do štábu generála Shermana a ve čtyřech samostatných kapitolách „Intermezzo spisovatelky“, která je blízkou přítelkyní generála Ambrose Bumsida a může sledovat zákulisí vojenského a politického života. Simultánní existence různých časů v lidském životě, především minulosti v přítomnosti, je v ,Nevěstě z Texasu“ také existencí dvou kontinentů v jednom lidském osudu. Je jedním z prostředků, jak vyjádřit pocit přistěhovalců, jejichž minulost sdílí jen hrstka krajanů. V osudech Lídy, Cyrila, seržanta Kapsy, Uršuly, Shaka a dalších se minulost postupně objevuje evokací episod a vzpomínek ze starého světa, které si s sebou přinesli do nového života. Moravský folklor ve formě srdíček a holubiček, mezi kterými se najednou objeví hlava bizona, je metaforou pro směsici kulturních vlivů, jimž jsou noví přistěhovalci vystaveni. Jejich osudy jsou vesměs velmi pohnuté a zajímavé a Škvorecký z nich těží bezpočet drobných komických epizod, které jsou ryzím čtenářským zážitkem. Komické pasáže mají však téměř vždy také svůj tragický kontrapunkt. K nejlepším částem knihy patří čtvrtá kapitola, kde výborně napsané scény o zakládání Sboru Lincolnových slovanských střelců jsou proloženy realistickými pasážemi popisujícími bitvu u Bentonville. Ne nadarmo se jediná zcela vymyšlená postava mezi dobrovolníky jmenuje Jan Ámos Švejk/Sha- ke. Válka je často komentována klábosením u táboráku a Shake je dobrý vypravěč. 26 POLYGON 4/92 [pageend26]Současně má tento exulant devatenáctého století dobře zakamuflovanou, ale hlubokou nábožensko-filosofickou motivaci. Tento kdysi nejnadějnější student kněžského semináře, který opustil z lásky k židovské dívce Rebece, se po válce nemůže k svému poslání vrátit: otřesné válečné zkušenosti ho přivedly ke ztrátě víry. Jako „Osudy dobrého vojáka Švejka“ je i „Nevěsta z Texasu“ románem, kde válečná tragedie má v jednotlivostech charakter frašky. Zde však podobnost končí: Zatímco Švejk je románem o absurditě války, je Škvoreckého román pokusem umělecky zpracovat jednu důležitou kapitolu americké historie. Autorův doslov, seznam použité literatury a sám obsah knihy svědčí o tom, že Škvorecký prostudoval velké množství pramenů. Většina postav má historické předlohy a možná, že právě to je důvodem, že v některých místech knihy má čtenář dojem, že méně bylo by více. (Např. v pasážích, kdy dcera a později vnučka čte Kapsoví o historii bitev, kterých se zúčastnil). Škvorecký má geniální talent vyprávět spontánně: všude tam, kde nechává volně rozehrát svou fantazii, oživuje svět Ameriky minulého století velice přesvědčivě. Tam, kde referuje historická fakta, je kompozice místy neúměrně přetížená. Naštěstí je podobných míst jen málo, většinou čtenář s požitkem obdivuje autorovu schopnost malým detailem, několika replikami dialogu vystihnout situaci a nakreslit dokonale živý portrét či komicky nadsazenou karikaturu. Škvorecký ví, že „... moderní člověk se odvrací od abstrakcí, od řešení čistě verbálních a od předstíraných absolutností a hledá konkrétní fakta.“ (str. 347). Ponechává na čtenáři, aby hledal jejich hlubší smysl. Stejně jako ve Scherzu jsou samotné příběhy jenom zlomky hlubší, obecnější thematiky: Scherzo bylo lyrickým holdem genialitě, kráse uměleckého díla, která rozbíjí úzké hranice státních celků; poukazem na to, že svými kořeny patří česká kultura k západnímu světu. „Nevěsta z Texasu“ je poctou svobodě a demokracii, poctou Americe. Všem těm neznámým drobným lidem, které vyhnal z vlasti zlý ekonomický či politický osud, kteří měli dost sil začínat v novém světě, kde našli lepší budoucnost pro své děti. Hold otevřenosti nového světa s jeho směsicí různých kulturních, národních a jazykových tradic. Válka Jihu proti Severu je pro Škvoreckého bojem za proces demokratizace, porážka Unie byla by podle jeho názoru porážkou celého devatenáctého století. Byla by pravděpodobně také osudnou pro vývoj Evropy: „Kdyby vojna byla dopadla jinak... Doma by dnes nebyla americká republika: sen, jaký ho ani nenapadl, když se pomalu, s mazaným Fircutem, vodami Atlantiku blížil k Americe, kde ho čekala válka a po ní dlouhý život. Bojovaly by expediční sbory nějaké Severní americké republiky v té mnohem pozdější válce v Evropě? A kdyby, Konfederativní americká republika by poslala hrdé dědice vítězů z pětašedesátého na pomoc té druhé straně, Rakouskému mocnářství. Důstojníky bojující po boku c. a k. armád by snad ještě v novém století provázeli černí služebníci. Kdyby jeho generál byl nezvítězil,“ říká jedna z postav knihy. A sám autor k tomu v doslovu dodává: „Přestože to byla armáda civilistů, a proto kolem táboráků kvetl sebeshazující a často víc než drsný černý humor; přestože američtí veteráni na rozdíl od vysloužilců evropských se po válce chlubili nikoli s vážnou tváří hrdinskými činy, ale spíš s poťouchlým úsměvem zbabělostí, nemohu jinak než je mít v upřímném obdivu. Závisel na nich osud Ameriky, na osudu Ameriky, jak ukázala budoucnost sahající do dneška, závisel osud světa. Mám samozřejmě Ameriku rád, ale myslím, že nepřeháním.“ (str. 616). Jedním z leitmotivů knihy je musilovské ,Jedno a totéž se děje“. Škvoreckého jazykový talent navozuje paralely: utečenci po roce osmačtyřicátém, skupina Čechů, kteří si chtěli upravit vztahy k Rakousko-Uher- sku, aby nemuseli jako američtí občané do války, až po krásného Klému Vallighama, mluvčího bojovníků za mír, který je nepřímo bojem za rasismus a> za zachování otroctví. Litera zákona, hesla o svobodě tisku proti Kantovu kategorickému imperativu generála Bumsida, který chce za každou cenu chránit demokracii, presidenta Lincolna a životy svých vojáků. Když Škvorecký v roce 1984 začal psát „Nevěstu z Texasu“, netušil ještě, že v době jejího knižního vydání historie vytvoří ještě jednu paralelu: doma už bude opět demokratická republika - a v ní mnozí, kteří v různých variantách opakují staré fráze o zrádné emigraci a v Americe vidí buď konzumní ráj či nekulturni pustinu. Osudy těch, kteří opustili Rakousko po roce 1848 a podíleli se na vzniku americké demokracie a tím později přímo či nepřímo i demokracie československé, jsou proto látkou velice aktuální. Škvorecký nején vytváří osobitou formu moderního českého historického románu, ale zároveň připomíná, že existence stabilního demokratického systému je výsledkem dlouhodobého procesu a mnoha obětí. (Červen 1992) • Pocta prof. Rokytoví V březnu, u příležitosti 160. výročí úmrtí „knížete básníků“ J. W. Goetheho, byly uděleny tradiční Goethovy medajle za zásluhy o německou kulturu v zahraničí. Předávací ceremonie se poprvé od r. 1954, od vzniku nadace, konala ve Výmaru, kde Goethe působil. Slavnostního aktu v Bílém sále výmar- ského zámku se zúčastnil také prof. Hugo Rokyta z Prahy. Po dlouhých letech komunistické izolace je Moravan Rokyta prvním Čechoslovákem, kterému se této významné pocty dostalo. Jiným nositelem letošní Goethovy medajle je např. slovutný britsko-rakouský filosof Sir Karl Popper. Prof. dr. Hugo Rokyta je umělecký historik, památkář a mezinárodně proslulý autor četných vědeckých pojednání, jenž byl nekulturnim režimem desítky let pronásledován a umlčován. Dnes 801etý Rokyta se narodil ještě před první světovou válkou v rakouském Polsku a od mládí žil v Brně, kde také maturoval. Vyrůstal dvojjazyčně, česky a německy, což předurčilo jeho zájmy a životní dráhu. Na pražské universitě studoval dějiny umění, germanistiku a slovenskou filosofii. Jako demokrat a katolík se Rokyta za první republiky zasazoval za česko-německé vyrovnání a obranu čs. státu proti útokům sude- toněmeckých a říšských nacistů. Roku 1936 se stal parlamentním tajemníkem německé Křesťansko-sociální strany, jež byla koaličním partnerem v čs. vládě. Za nacistické okupace byl zatčen a strávil 5 let v koncentračním táboře Buchenwald. V tajných kroužcích tam přednášel o českých a německých básnících, také o Goethovi. Po osvobození dělal lektora a jako zaměstnanec Státního úřadu památkové péče se zasloužil o záchranu významných objektů české a německé kultury v českomoravském prostoru. V šedesátých létech Rokyta často hostoval na rakouských a německých universitách, kde se horlivě zasazoval za česko-německé dorozumění a kulturní spolupráci. Byl vyznamenán Herderovou cenou a rakouským Čestným křížem pro vědy a umění. Po sovětské okupaci se stal obětí Husákovy normalizace. Dlouho nesměl publikovat. Po listopadu 1989 byl plně rehabilitován, dostává se mu doma uznání, kterého si plně zaslouží. Ve své gratulaci k udělení Goethovy pamětní medajle vyzdvihl německý ministr zahraničí Genscher Rokytovu roh „prostředníka mezi kulturami“, kterouž nepřestal hrát ani v těžkých dobách útlaku. „Vaše životní dílo je příkladem kulturní výměny jako základu porozumění mezi národy.“ V děkovném projevu prof. Rokyta v Goe- thově městě zdůraznil: „Dědictví Výmaru je drahocenným statkem naší společné latinské civilizace.“ Připomněl, že náruživý cestovatel Goethe své „milé Čechy“ navštívil celkem 17krát. Je málo známo, že vystoupil také na vrchol Sněžky. Z českých velikánů si nejvíce vážil „mezinárodních mírotvorců“ Jiřího z Poděbrad a Komenského. O zachování Goethových památek v Čechách pečoval prof. Rokyta jako nikdo jiný. Je proto jeho „velkým zadostiučiněním a vyrovnávající spravedlností“, že země, která ho v záchvatu antigoethovského totalitního šílenství uvěznila, mu teď, po obnově svobody obou národů, splácí úctou a vděkem ve jménu goethovské humanistické tradice. Pavel Stiller POLYGON 4/92 27 [pageend27]PAN INHALÁTOR Jeden z nás, z devizových cizozemců, navštívil svou původní vlast, v tomto případě Slovensko. Tam po něm chtěli inhalátor. Po návratu do své nové vlasti jej koupil a odeslal. K inhalátoru přibalil 317.20 Kčs, kterýžto obnos našel při prohlížení kapes. Přišli však na to reformovaní súdruhovia na colnici a napsali dopis - viz fotokopie. Jistě bude zajímavý pro naše čtenáře, snad jen proto, že možno větřit jakousi „společenská nebezpečnost" konania" některých JUDrů. A pro zasmání. Či je snad k pláči? Slovenskou gramatiku sice neovládáme, ale nemělo by se rozdělovat slovo „československý“ českos-lovenský, analogicky jako „pries-tupku“ či „nevyš- lal“? Penis ze použité na spáohanie priestupku vyslovila Colnica Košic* podla § 45 odatavoa 1 písmena d) devizového zákon* za přepadnuté v prospěch československého Státu. Prieatupoa j* povinný náklady konania vo výáke 150,- Kčs zaplatit Colni- co Košice do 30 dní od nadobudnutia právoplatnosti tohto rozhodnuti*. Pódiu ustanoveni* § 30 dvizového zákon* je vývoz a dovoz platných česko- alovenakých korán dovolený len s devizovým povolením ŠBČS: Pán Kohler Inhalatorom konal dna 26.7.1991 v rozpore s citovaným ustano- VBním devizového zákona, tým že v balikovej zásielke číslo 3841 o Nemeoka za- sielal do ČSFR na adresu ku bány okr. Stará íubovňa čal. koruny bez povolenia ŠBČS« Pri devizovéj kontrole, při fyíiokom otvoroní zásielky bolo pracovníčkou vyclievacieho oddellenia zistené, že zásielka okrem deklarovaného tovaru ob— COLNlCA KOŠICE řX Q10 OS Č. J. 799/1991 Kožice 11.12.1991 Rozhodnuti* Colnica Kosic* prerokovala dna 11,12.1991 protokol Colnic* ^ošice, Colnej odbočky Pošta 2 číslo 2/1991 zo dne 26.7.1991 podla kterého aa pán Kohlar Inhalatoren, bytom Ko*nigst*in*r atras* 54 Sod«n, SRN »al dopustit devizového priestupku. Pán Kohler Inhalator*n bol uznaný vinný« z dopuatenia aa devizového pri**- tupku podla uatanovenia § 43 písmena 1> devizového zákona 6. 528/1990 Zb. tým, £e bez povolenia ŠBČS dováial v balikovej zásielk* číslo 3841 do ČSFR 317,20 Kč*. sáhuj* aj bankovky a minoe v hodnot* 317,20 Kčs, ktoré boli dovázané bez povolenia ŠBČS. Menovanému Colnioa Kosice dna 27.9.1991 zaslala oznámeni* o prejednaní priestupku. Pán Kohler Inhalatorom sa na prejednanie nedostavil a ani nevyslal svojho zástupců. Colnica Košice prato rozhodla v jeho nepřitnmnnwtj, Colnica ^ošice posúdila všetky okolnosti případu, spoločenskú nebezpečnost konania a menovanému uložila trest přepadnuti* peňazí použitých na spácháni e priestupku. Proti tomuto rozho čenia na Celné riadit*! odvolat do 15 dní odo dna jeho doru- ÍB^a^islav* cestou tunajšej colnic*. Riaditel oolnic* JUDr. Jozsf Pavlovok/ ALTERNATIVNÍ MEDICÍNA? Otakar Zoufalý V mnohých novinových zprávách z Československa čteme o tzv. „alternativní medicíně“ - o homeopatii, působení magnetických vln a zázračných účincích různých diet, samozřejmě také akupunktura se dostává do módy. Ze Západu přichází nejen svoboda individua, ale i vše, co je s tím spojeno. O všem se dá psát, censura neexistuje. Zajistí-li se vydavatel, tisknou se noviny, týdeníky, knihy - a jejich obsah je různý. Mluvené slovo má velký vliv, ale psané ještě větší, utkví na delší dobu. Ve Wiesbadenu v Německu vychází Medical Tribune a samozřejmě tento rozšířený medicínský týdeník se zabývá i různými léčebnými metodami. Aby byla zachována úplná nestrannost, existují v Německu instituce nikým nesubvencované a nepodpla- titelné. Nežijí z inserce, jejich redaktoři jsou pod přísnou kontrolou. A tato instituce - Stiftung Warentest (nadace na testování zboží) - si vzala na mušku právě tzv. „jinou“ nebo „alternativní" léčbu. Závěry jsou málo potěšitelné. Medical Tribune uvažuje dokonce o tom, zda by se některá doporučení, která přímo ohrožují zdraví, neměla hlásit prokurátorovi. Poškození zdraví je trestným činem. Lidská hloupost je nevyzpytatelná. Nejen v Africe a na Dálném východě, ale i ve vyspělých zemích zůstává v lidech strach z neznámého, ale i víra v neznámé. Šamani, kouzelníci, různí knězi provozují svá kouzla a mnozí jim věří. Osmdesát procent Němců shledává na „alternativní“ medicíně přece něco dobrého a dokonce 70% se tu a tam na tuto léčbu obrátí. V Německu je dokonce úředně povoleno zaměstnání „Heilpraktiker“ - léčící praktik, bylinkář. Stačí absolvovat bez jakékoli předchozí školní přípravy kurs a pak před komisí prokázat, že svou léčbou pacienta nepoškodí. Oficielně etablovaných 7300 „léčitelů“ v této vyspělé zemi je něčím skoro neuvěřitelným. Máme se nač těšit, je možné, že Československo na sebe nenechá dlouho čekat. Ale i to souvisí se svobodou, někdy se dají těžko určit hranice mezi svobodou a anarchií. Vypadá to jako oblíbený citát z doby socialismu: vše souvisí se vším. A tak se zamysleme např. nad inserátem v Lidové demokracii z 29. února 1992: „O vaši důvěru se ucházejí tyto křesťanské investiční privatizační fondy ...“, podepsá- na ’Koordinační skupina českobratrské církve evangelické pro kupónovou privatizaci“. Myslel jsem, že církev se zabývá jinými problémy. Zvláštní fondy jsou asi pro křesťany a nekřesťany, pro židy, katolíky, evangelíky. České bratry a možná také pro moslemy a nevěřící. Doufejme, že tyto směry do medicíny příliš zasahovat nebudou - i když „víra tvá tě uzdravila“. Problém přerušení těhotenství a plánování rodičovství stojí ale u mnohých pod zorným úhlem náboženského přesvědčení. Vybočení z normy najdeme všude. Když něco logickým uvažováním nechápeme, tak to třeba můžeme nazvat zázrakem. Ošetřoval jsem pacientku, která se vrátila z nemocnice s diagnosou histolgicky ověřené rakoviny žaludku, která byla tak rozšířena, že operace nebyla možná. Po roce jsem tuto paní poslal chirurgovi ke kontrole. Kromě jizvy po laparatomii (operativní otevření dutiny břišní) nezbylo z rakovinného nádoru ani to nejmenší. Nebyla aplikována žádná léčba, tělo si pomohlo samo. Když se ale takový pacient dostane do rukou nějakého „zázračného léčitele“, má hned reklamu. Zveřejní se to, patřičně rozmázne a další „úspěchy“ jsou již v tisících naprogramovány. O neúspěších se taktně mlčí. Mnohé příznivé posudky jsou ovlivňovány průmyslem pharmaceutickým, lázněmi a lékaři, kteří jsou lepšími obchodníky než odborníky. Vydělává se za každou cenu a kdo posoudí seriosnost takových zpráv? Uvažme jen působení drahých a levnějších léků naprosto stejného chemického složení. Často působí ten dražší lépe jen proto, že více stojí. Mnozí touží zásadně po tom, „mít něco dražšího“. JAK SE DÁ LÉČBA TESTOVAT Dvě autorky knihy o alternativní medicíně se snaží o maximální nestrannost. Ke spolupráci je přizváno 21 poradců jak ze školní medicíny, tak z přírodní léčby. Rozdělení různých léků a léčebných metod je pak provedeno podle kryterií: lze doporučit - nelze doporučit - určeno k zamítnutí. Ze 78 léčebných postupů lze doporučit 17 (např. pestrou výživu, různé masáže, léčebnou gymnastiku, léčbu pohybem, odtučňo- vání omezením nadměrného jídla a dokonce i léčbu hudbou, která má jistě uklidňující a nebo někdy vzrušující účinek). 28 přírodních léčebných metod lze doporučit 28 POLYGON 4/92 ALTERNATIVNI' MEDICINA? Otakar Zoufalý [pageend28]s určitým omezením, více než polovinu zákroků „alternativní mediciny“ autoři nejen odmítají, ale přímo před takovou léčbou varují. Tzv. léčba minerálně-chemická je právě tak zavrženíhodná, jako ušní akupunktura a mnohé jiné. Přitom je zajímavé, že čemokněžnictví proniklo i do systému německého nemocenského pojištění a za „pouštění žilou“ platí některá pojišťovna léčiteli 40 DM. Doufejme, že tak daleko v Československu nedojdou. DÁ SE MĚŘIT BOLEST? Má někdo 10 nebo 15 cm bolesti? Vnímá každý bolest stejně? To vše musíme do posuzování zakalkulovat. Nedochází někdy k léčebnému paradoxu? Např. když pacientovi naordinujeme projímadlo a on po něm dostane zácpu. Kdysi proti zácpě působil u jedné paní jen ricinový olej a konsumo- vala ho požehnaně. Pak jsem zjistil, že stařenka na tom oleji smažila - a jak jí to chutnalo. Zažívání měla docela v pořádku. Je ale možné vyčíslit obdiv k neznámému a nepoznanému? Nejezdily houfy nemocných na Dálný východ, aby se tam nechaly ošetřovat a někdy i operovat zázračnými lékaři, kdy po „operacích“ nebyly ani jizvy? Především nevyléčitelně chorý je lehkým objektem obchodníků se zdravím. Ne- zabráníme-li tomu, měli bychom před tím alespoň varovat. Četl jsem také několik pojednání o léčbě astmatiků ve štolách a v jeskyních. Tato léčba má nyní boom, je aplikována i v Československu. V seriosním německém lékařském časopise Ärzte Zeitung z prosince 1991 prof. Walter Dorsche tuto léčbu zamítá s tím, že těžce nemocnému stejně trvale nepomáhá, ale plísně, které se v některých štolách nacházejí, mohou v případě alergiků pacienta dokonce poškodit. Lze uvést pro i kontra. Zásadně bychom neměli dělat z pacienta zkušebního králíka, ani objekt, na kterém se vydělává. Lékař nemůže vždy pomoci, ale nikdy nesmí poškodit. Kritický přístup k „alternativní medicíně“ je plně na místě. ■ CENOVÝ APARTHEID V ČSFR? Jakožto „staronový“ Čechoslovák, jemuž bylo navráceno komunisty kdysi odňaté občanství a jemuž byl vystaven čs. pas, jsem loňského roku pobyl dva týdny v Mariánských Lázních, kde jsem v 50. létech jako dítě několikrát trávil prázdniny. Byl jsem ubytován v objektu vyšší kategorie, jíž plné odpovídala denní sazba 450 Kčs, což je vzhledem k průměrnému výdělku v dnešním ČS jistě značná „paleta“. Byl jsem však s úrovní ubytování i stravy vcelku spokojen, neměl jsem proto důvodů k reptání; konec konců mám v ČS na spořitelní knížce ještě nějakou hotovost - pozůstatek to někdejšího dědictví - a jelikož mi nové čs. zákony nedovolují tyto peníze investovat do nemovitostí, byl jsem značně nakloněn myšlence, financovat jimi lázeňské pobyty v místech, kde se mně líbí a s nimiž mě spojuje sentimentálně-nostalgic- ké pouto, totiž v právě již zmíněných Mar. Lázních. Ale člověk míní a sametoví revolucionáři mění: Když jsem se začátkem tohoto roku pokusil zajistit si telefonicky ubytování znovu ve stejné zotavovně, bylo mně recepcí suše sděleno, že sice přijet mohu, ale že už nebudu moci platit v korunách - které jsou, jak známo, oficielní čs. měnou -, ale výhradně v devizách, a to denní sazbu ve výši 150 marek. Že jsem čs. občan, je nezajímá; mám stálé bydliště v Německu - a basta. To mi vzalo dech. Samozřejmě bych se ne- vzpíral platit v markách, kdybych si pobyt rezervoval zde v Německu přes cestovní kancelář, avšak já tak chtěl učinit přímo u recepce sanatoria „R.“ a tam také po ukončení pobytu DOPISY & OHLASY dle platného sazebníku zaplatit. Konec konců mi nic jiného nezbývalo, protože sanatorium „R.“ - před „sametkou“ prý vyhražené pro komunistickou smetánku - zde v Německu žádný lázeňský katalog nenabízí. A že by mě to „přímou cestou“ přišlo o něco levněji. Co je na tom špatného či nemorálního? Avšak i ten, kdo není příliš silný v počtech, musí dosti rychle konstatovat, že mezi denní sazbou v korunách (450 Kčs) a v markách (150 DM) vzhledem k oficielnímu kursu v čs. bankách a směnárnách něco nehraje. Nelze vyvodit jiný závěr než ten, že v hotelovém sektoru sametového Československa existují dva druhy měn a dva druhy - k sobě naprosto nepřiměřených - cen, pro jejichž požadování se zdá být jediným kritériem místo bydliště hotelového hosta, tj. leží-li východně či západně od Šumavy. V souvislosti s tímto absurdním a na světě jistě značně ojedinělým jevem se mi naskýtá několik zajímavých otázek. Jak je možné, že státní lázeňský objekt - jímž sanatorium „R.“ i nadále je - může ignorovat skutečnost, že oficielním platidlem v ČS je koruna a že jeho recepce může inkasovat platby v devizách a smí beztrestně vykalkulovat jakýsi svůj „vlastní“ výměnný kurs, který je od onoho oficielně platného na hony vzdálen? Sanatorium „R “ ode mne i od hostů se stálým bydlištěm na západ od Šumavy požaduje placení v markách, ale samo vyplácí číšníky, kuchaře, pokojské a údržbáře v korunách a za koruny nakupuje na domácím trhu potraviny i nápoje. Tuto praxi nemohu nazvat jinak než drzé, bezostyšné veksláctví v trochu jiném rouše. A nebo má někdo na ředitelství státního sanatoria strach, že by nás pobyt placený v korunách přišel příliš levně, levněji například než v Německu? Ano. levnější by byl, to nepopírám, ale je vcelku přirozené, že při cestách do ciziny je v té či oné zemi něco levnějšího či zas dražšího. Ještě se mi však nestalo, že by ode mne třeba španělský hoteliér požadoval jakýsi „vyrovnávací příplatek“ v markách za to, že jsem se pod jeho střechou vyspal o polovinu levněji než v Německu. Tento absurdní a hrabivý cenový apartheid dle vzoru Mariánských Lázní bych zavrhoval i tehdy, kdyby se vztahoval „jen“ na Němce a občany jiných západních států, avšak za vrcholně ostudnou považuji skutečnost, že je uplatňován i vůči zahraničním krajanům, ať již mají čs. pas či nikoliv. Doslova tu čiší zatuchlo-byrokratický a zapškle-nevraživý postoj. („Když už nám sem lezete, tak pořádně solte“!) Čs. úřady i zákony těmto vekslákům v ředitelských kancelářích hotelů zřejmě nechávají volnou ruku. Nebo je tato cenová politika výrazem značně rozšířených představ v ČS, že každý zahraniční krajan se doslova topí v dolarech, markách či librách? Po dosti deprimujícím přemítání jsem se rozhodl jít věci na kloub a obrátil jsem se na čs. ambasádu v Bonnu s dotazem, zda vyšel nějaký nový zákon legalizující existenci dvojí měny a dvou cenových kategorií podle místa bydliště. Odpověděli mi trochu rozpačitě, že nic bližšího nevědí, ale že si zřejmě každý hotel může dělat co chce, když teď máme ekonomickou liberalizaci. Smířil jsem se se skutečností, že tomu placení v markách tentokrát asi neujdu, když za každou cenu do těch Mariánek chci, ale jelikož mně těch 150 DM za den v „R.“ bylo trochu moc, obrátil jsem se na dva hotely kategorie o něco nižší, avšak žádnou odpověď jsem neobdržel. Neodpověděla mi, jako už jednou předtím, ani kancelář Čedoku ve Frankfurtu. S posledním zbytkem naděje jsem se obrátil na jednu soukromou ubytovací agenturu v Praze, která se v novinových inzerátech holedbala dynamickou činností po celé republice, avšak po třítýdenním mlčení a telefonické urgenci mi bylo sděleno, že oni to prý už nedělají, že teď pracují jen pro Američany, ale že se v mém případě pokusí něco v Mar. Lázních najít, a abych jim POLYGON 4/92 29 [pageend29]dal své telefonní číslo, že dají brzo vědět. Omluvil jsem se, že nejsem Američan, sdělil jim své telefonní číslo, avšak netřeba podotýkat, že se nikdo ze snaživých podnikatelů do dnešního dne neozval... Mariánky jsem tedy vzdal. Ubytuji se někde na bavorské straně hranic a budu tam denně dojíždět. Věřím, že když mi nikdo neukradne auto a já nebudu muset při každém placení piva v hospodě předkládat pas za účelem objasnění místa bydliště, že budu i letos vcelku spokojen. Dr. W. J. NESSWETHA, WERNE HAZARDÉŘI Studenti dějin brzy zpozorují, že i když události se málokdy doslova opakují, co urputně trvá a jenom málo se obměňuje, jsou tendence a trendy. To proto, že geopolitická situace zůstává celkem beze změny a civilizační, kulturní, hospodářské a psychologické zvyky a předpoklady přetrvávají. Proto nejen historici, ale i politici by měli znát víc než jen současnou situaci, která může být nebezpečně pomíjivou. Proto stratégové plánují s ohledem na možné změny v budoucnosti, zvlášť zdá-li se konstelace moci neobvykle příznivá. Domnívám se, že někteří krátkozrací političtí činitelé na Slovensku hazardují s budoucností slovenského národa, s jeho samostatností a demokracií. Když si představím nezávislý slovenský stát, bez federačního uspořádání s českými zeměmi, bojím se o Slováky. Jak by slovenští politici zabezpečili svobodu a svéprávnost slovenského národa, obklíčeni zeměmi, které mají značné nároky na části jeho území, když jen na jedné straně hranic by se nemuseli ničeho bát, a to na té moravské? Ukrajina s 50 mil. obyvatel a s armádou vysoce vyzbrojenou v síle 400 tisíc vojáků, s nevyřešenými problémy Rusí- nů a býv. Podkarpatské Rusi, nemusí být vždy jen přátelskou velmocí. Maďarské vzpomínky na Horní Uhry a dolní Slovensko, obsazené za druhé světové vojny, nároky maďarské menšiny, čítající statisíce nespokojených občanů, nevěstí nic dobrého pro event, miniaturní Slovensko. Zapomněli Poláci na své územní požadavky doopravdy a nadobro? S ohledem na neschopnost západní Evropy zabránit krveprolití v Jugoslávii je nerealistické spoléhat na Evropské společenství, že by dokázalo zabránit obsazení či rozdělení Slovenska. <196>Zajímalo by mě. jsou-li v Československu platné jinde obvyklé zákony, že politické strany a jejich předáci musejí veřejně vyúčtovat příjmy a dary na svou činnost. Ví někdo přesně, kolik kanadských nebo amerických dolarů od slovenských uprchlíků, kteří utekli hned po druhé světové válce, aby se nemuseli zodpovídat za svou podporu fašistických mocí, podporuje snahy o rozbití republiky a navrácení poztrácené cti lidem, kteří si libovali za Hitlera? Soudě podle dost známých fakt z konce třicátých let, neopakuje se aspoň trochu, i když ovšem skrytě jako tehdy, snaha podplácet a podporovat politiky, kteří jsou ochotni jednat víc v jejich zájmu než ve skutečném zájmu vlastního národa? Je Vatikán skutečně zastáncem celistvé Československé republiky? Po padesátiletém korumpování našich národů je reálné věřit, že na scéně jsou jen absolutně čestní a nepodplati- telní lidé? Byl by to zázrak. Vyskytl se problém s mezinárodním právem: měla se ve smlouvě s Německem uznat předválečná Československá republika jako nepřerušený předchůdce dnešního státu? Představuji si s hrůzou uznání samostatného slovenského státu jako pokračovatele údajně svobodného, i když klerofašistického Slovenska z druhé světové války. Třebaže už Sovětský svaz zanikl, Ruská republika, která podědila jeho mezinárodní závazky a stejně tak nukleárními zbraněmi dobře zásobená Ukrajina, by mohly vyčítat Slovensku, žeje napadlo válečně. Bojím se, že ani válka, vyhlášená Spojeným státům, Velké Británii a jejich spojencům dosud trvá - jen se na to milostivě zapomnělo, když velmoci uznaly nezávislého spojence Československo a přivřely oči nad dětinstvím jeho třetinové části. Na Slovensku se hraje nebezpečná hra, velmi hazardní hra, dávající v sázku budoucnost Slovenska. PETR HRUBÝ, PERTH, AUSTRÁLIE ZAHANBUJÍCÍ AGONIE Rád bych vyjádřil hluboký nesouhlas s úpadkem časopisu „Západ“, ke kterému došlo v souvislosti s jeho přesunem do Československa. Ač patřím mezi mladší čtenáře Západu, tento časopis se mi ihned zalíbil pronikavou a hlubokou analýzou skutečnosti. Málokdy se tam našla „vata“, ale většinou jasně formulované individuální názory na problematiku komunismu. Věřím, že to byla hlavní linie časopisu, která ho na první pohled odlišila Od ostatních pseudočasopisů, tisknoucích neškodné slátaniny. Časopis Západ se bohužel zpronevěřil svým čtenářům a zařadil se do řady učesaných, hodných, konzumních časopisů, kterých je všude víc než dost a které je škoda číst. (Čest výjimkám.) Nezajímá mě, co si p. Reiniš myslí a nač vzpomíná při bloudění Prahou - to může (možná) zajímat čtenáře Vlasty. Nezajímá mě putování Ústřední hudby čs. armády - to si může senilní důchodce přečíst v Signálu (předpokládám, že to nikoho jiného nezajímá). Kašlu na rozhovor s ředitelkou Čedoku, ani mě nezajímá, kde se dá dobře v Praze pít a jíst - existuje dostatek brožur o Praze, věnovaných tomuto účelu. Je tedy vidět, že z únorového čísla 1992 mne nezajímá skoro nic - jen články A. Wag- nera, V. Jakoubka a několika dalších. Byť výborné, jsou posledními mohykány a nezachrání Západ od úpadku. Časopis zřejmě umírá a nemá cenu agónii prodlužovat. Buďto ho oživte, vrafte do Kanady a pokuste se oživit slavnou tradici, nebo ho rovnou zrušte. Současná agónie je pokořující, zahanbující a odporná. Tím hůře, že situace v současném Československu se podle očekávání vyvíjí katastrofálně. T. JANEČEK, OTTAWA, KANADA NEČEKÁ VÁS NIC DOBRÉHO K dopisu místopředsedovi vlády (v. Západ 1/92) bych měl malý dodatek. Vážení krajané, exulanti či emigranti, nevracejte se do vlasti, nečeká vás tam nic dobrého. Nikdo o vás nestojí (jen o ty dolary), setkáte se jen s neochotou bývalých komou- šů, nevraživostí a závistí. Co povídal pan president, když nám v Torontě mazal med kolem huby, to byly jen řečičky. Kromě toho, co bylo uvedeno v dopise, je tam další zakopaný pes. „Devisový zákon“! Podle toho čs. občan, který se natrvalo vrátil, se stává „devisovým tuzemcem“ a je podle zákona povinen přivézt a přihlásit veškerý devisový majetek v cizině získaný nebo nabídnout čs. bance k odkoupení za koruny. Vše, co jste svou prací, pílí, schopnostmi, mnohdy za těžkých podmínek, vydřeli, jste povinni nabídnout státu. Všichni nemakačen- kové, flákači, nedoukové a poserové to žádají. Mají to odůvodněné, dokonce parlamentem schválené a odhlasované. Důvod je přeci jasný a v této zemi všeobecně uznávaný. Oni dále chodili na schůze, na školení, do májových průvodů, oni zůstali sedět na zadku u svých korýtek, oni za nás trpěli. Svůj majetek dostanete nazpět po 401etém drancování v hrozném stavu a bude vás stát velké peníze ho opravit a dát do provozu. Ale žádná banka vám v ČSFR nepůjčí, protože tentokrát nejste správný tuzemský podnikatel či podnikatelský tuzemec. Zaplatíte v dolarech a vždycky se najde nějaký hajzl, který vás udá, že jste porušil devisový zákon (to už se stalo). Před soudním stíháním případně kriminálem vás zachrání jen nový útěk, tentokrát emigrace ze sametového Česko-Slovenska. VL. NEUMANN, VANCOUVER B. C. Dík sponzorům se může náš časopis prodávat v Československu za koruny. Cena jednoho výtisku je 10 Kčs. Dodávku si zajistěte objednávkou předplatného na adrese: POLYGON - Jindřich Stikarovský, Italská 12, 120 00 Praha 2. Telefon (02) 25 05 27. Upozorněte na tuto možnost své známé! 30 POLYGON 4/92 [pageend30]W6AW&V für Versicherungs-, Finanz- und Unternehmensberatung sowie Immobilienhandel • Čtyř- a vícenásobné zvětšeni kapitálu • Neutrální expertizy • Porady, týkající se pojištění, financí, podnikání, koupě a prodeje nemovitostí • Překlady z němčiny do češtiny a obráceně _ • Budete dědit ve Švýcarsku, v Německu, v Československu? Pozor na §§§ I • Jak vysoký bude Váš důchod? • Jak dlouho budete pobírat svou výplatu v případě nemoci nebo úrazu? • Zajímáte se o koupi akcií, obligací apod. ? • Znáte výhody „třetího sloupce jistoty"? • Chtěli byste vědět, co je bezpodmínečně nutné a co méně nutné v otázkách pojišfováníse? • Vyřizujeme náhrady škod z pojišfoven ve Švýcarsku, Německu, Československu • Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stojí k Vaší plné dispozici a spokojenosti již druhé desetiletí. Vyřizujeme dědictví československých občanů v Československu a zahraničí, náhrady škod z pojištění (ČSFR a Evropa), rehabilitaci majetku. Máme zástupce v advokátních kancelářích v Československu. Provádíme POJIŠTĚNÍ NÁVŠTĚV Z ČESKOSLOVENSKA nebo jiné země. Jistě uvítáte možnost uzavřít výhodné pojištění nemoci, úrazu či úmrtí, event, vč. převozu nemocného či zemřelého na náklady pojišťovny (i nad stáří 85 let). — Pojištění od 0.22 Fr. na osobu a den. Telefonické spojení s námi je možné 24 hodin denně, včetně neděli a svátků. Kreuzplatz 20, CH-8008 Zürich Telefon: (01) 932 32 22 (předvolba z Německa 00411, z Velké Británie 010411) Telefax: (01) 932 52 03 PRODEJNA ČESKÝCH w PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 ÚŘEDNÍ PŘEKLADY Vašich dokladů pro veškeré oficielní účely výhodně a do 3 dnů provádí diplomovaný překladatel a soudní tlumočník Ing. JIRÍ KOMÁREK Tösstalstrasse 74 8636 WALD (ZH) Telefon (055) 95 5273 DIVADÉLKO DORFSTRASSE 2, 8103 UNTERENGSTRINGEN - ZÜRICH Příjemné letní prázdniny přejí všem Sid Kučera a jeho spolupracovníci z umělecké agentury MoEWEIžMMMEIMT LONDON Postfach 236 CH-8340 Hinwil ZÜRICH POLYGON 4/92 3 1 [pageend31]POLYGON ___________ reportér Český zahraniční časopis Zeitschrift in tschechischer Sprache VYDAVATEL / HERAUSGEBER POLYGON-VERLAG CH-8048 Zürich, Postfach 1737 Vychází 8x ročně / Erscheint 8x im Jahr REDAKCE PRO EVROPU, ASII A AFRIKU: Jaroslav LAMBERT, tel. +41-1-372 0930 Rudolf STRÖBINGER, tel. +49-4931-7525 Milena WAHLENOVÁ, tel. +41-1-272 1560 ADRESA: POLYGON, CH-8048 Zürich, Postfach 1737 REDAKCE PRO AMERIKU A AUSTRÁLII: Miloš ŠUCHMA, tel. +1-613 - 824 7439, fax +1-613 - 834 8757 ADRESA: M. Šuchma, Box 9021 Terminal P. O., Ottawa, ON Canada K1G 3T8 STÁLÍ SPOLUPRACOVNÍCI: Jan BENEŠ, Kalifornie, USA Jaroslav BOHANES,, Brno Milan CIMBUREK, Švýcarsko Milan HULÍK, Praha Adolf F. J. KARLOVSKÝ, Švýcarsko Josef KOLÁČEK, Vatikán Helena KOSKOVÁ, Švédsko Eliška KOTRBOVÁ, Kanada _ Jan KRISTOFORI, Norsko / Švýcarsko Robert F. LAMBERG, Argentina Antonín MĚŠŤAN, Německo Dušan NOVÁK, Brno Vlastimil RADKOVICKÝ, Německo Zdena SALIVAROVÁ, Kanada Pavel STILLER, Německo Michaela SWINKELS-NOVÁKOVÁ, Belgie Josef ŠKVORECKÝ, Kanada Ota ULČ, New York, USA Vladimír VALENTA, Kanada Arnošt WAGNER, Kanada Otakar ZOUFALÝ, Německo Alexej ŽÁK. Švýcarsko VYDAVATELSTVÍ A ADMINISTRACE: Ludvik FRIEDE tel. +41-1-432 1768, fax +41-1-433 0620 ADRESA: POLYGON, Postfach 1737, CH-8048 Zürich ZASTOUPENÍ V PRAZE: Jindřich STIKAROVSKÝ, Italská 12, 12000 Praha 2 telefon +42-2-25 05 27 ZASTOUPENÍ V AUSTRÁLII: Mrs Marcela CECH, 65 Kiama Av., Yeppoon 4703 QLD tel. +61-79-397 624 ROČNÍ PŘEDPLATNÉ: Evropa: sfr. 48,-; zámoří (letecky) sfr. 54 — TISK: Milan CIMBUREK, Zürich, tel.+41-1-431 6878 Přetisk článků a kreseb je dovolen pouze s poznámkou: „Převzato z časopisu POLYGON, Curych“ Obsah článků nemusí vyjadřovat názor všech členů redakce a stálých spolupracovníků. LAW OFFICES THEIMER 'TRAY We Are Pleased to Announce the Opening of Our Second Office in Eastern Europe in PRAGUE, CZECHOSLOVAKIA VLADIMIR KOUCKÝ and PETR KOTÁB Have Joined Our Firm As European Counsel 10 South Wacker Drive Chicago, Illinois 60606 (312) 715-4000 Platnerska 6 110 00 Prague 1 Czechoslovakia Tel: (011) 42-231-3939 Fax: (011)42-231-6533 ul. Nowogrodzka 50 Warsaw, Poland (011) 48-39-298-357 December, 1991 OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE NA VAŠI MILOU NÁVŠTĚVU SE TĚŠÍ RODINA LINKOVÁ Trädgärdsgatan 2 411 08 GÖTEBORG Telefon 031 /130129 Majitelka: Jana Šrámová Zpříjemněte si u nás svůj pobyt, af kratší či delší, zavítáte-li do Norimberku. V létě máme k dispozici velikou slunnou zahradu. Místnosti pro soukromá setkání, Máte-li čtyřnohého přítele, jistě se mu bude u nás také líbit. 8500 NÜRNBERG 40 Comeniusstrasse 8 (přímo proti jižnímu východu hlavního nádraží) Telefon 0911 / 44 84 48 [pageend32]