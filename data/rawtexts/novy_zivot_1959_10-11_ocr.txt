novů život 10-11 Z OBSAH U D A V ID : O NÁRODĚ A NACIONALISMU • RŮŽENCOVÁ ENCYKLIKA JANA X X III. «» ČEP : SÍLA BEZMOCNÝCH • BENÁČEK : APOŠTOL ČÍNY — P. Lebbe • TOMÁŠ: SETKÁNÍ VE VÍDNI • R A D IM SK Ý : PODĚKOVÁNÍ MÝM K R ITIKŮM • SIDONIO : KLAVÍR A K Ř ÍŽ • TRN AV SK Ý: FATIMSKÉ POSELSTVÍ • NĚMEC : PROFESOR DVORNÍK MODERNÍM HORLITELEM ZA SJEDNOCENÍ CÍRKVÍ • KRATOCHVIL: TVRDÁ VÝZVA • LITERÁRNÍ SOUTĚŽ KŘESŤANSKÉ AKADEMIE A KULTURNÍ RADY V ZAHRANIČÍ • VO D A: SPOLUPRÁCE KATOLÍKŮ S KOMUNISTY • MLÁDEŽ SLOVANSKÉHO ORLA V KOENIGSTEINU • Z KRAJANSKÉ VÍDNĚ • SVATOVÁCLAVSKÉ OSLAVY V EXILU • ROZHLEDY • POZNÁMKY • STALO SE DOMA, V EXILU A JINDE VE SVĚTĚ • DOPISY • DOTAZY * ODPOVĚDI. ROV. X I . ŘÍJEN-LISTOPAD 1959 [pageend1]MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE : NOVÝ ŽIVOT, VIA DELLA CONCILIAZIONE, 1. ROMA-ITALIA. Časopis řídí redakční kruh. • Redakční uzávěrka 25. předcházejícího měsíce. • Předplatné na rok 1959 : V Itálii 1800 lir (podpůrné 2.500 lir). Pro ostatní země 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášĚ a třeba je platit, předem. Předplácí se v Itálii: pošt. slož.: C. c. post. 1-33428 Accademia Cristiana Ceco- slovacca - Via della Conciliazione, 1. Roma (617) s pozn. NŽ 1959. • Z jiných evropských zemí (Relgie, Dánska, Francie, Holandska, Lucemburska, Maroka, Německa, Norska, Portugalska, Rakouska, Švédská, Švýcarska) můžete poukázat přímo na pošt. úřadě 1.800 lir na : Nový život - Accademia Cristiana Cecoslovacca, Roma, Via della Conciliazione, 1. - Italia. • Z ostatních zemí mezinár. pošt. poukázkou, šekem, peněžním dopisem římské administraci (na jméno Mons. Francesco Plnnner), nebo našim zástupcům v jednotlivých zemích: Anglie: CML (P. Jan Lang S. J.), 114, Mount Street, London, W. 1). — Německo : zasláním 12 DM poštovní složenkou na Karl Fořt, Konto Můnchen (13 b), Nr. 151283..—Austrálie: CML (Dr. Stanislav Hofírek), 519, Dryburgh Str., North Melbourne, Vic. — Kanada : CML (Václav Vostřez), 234 King Str., East Hamilton, Qnt., Can. — USA : CML (Rev. Jaroslav Tománek), Lankin, No Dakota. Vita Nuova. - Mensile • Con approvazione ecclesiastica. • Autorizzazione Tribunále Roma N. 3779 del 16-3-54. • Direitore responsabile : P. Vincenzo INSOLERA S. J. novy život Josef David: 0 NÁRODĚ A NACIONALISMU Uveřejňujeme v překladu II. Část přednášky švýcarského profesora Jakuba Davida, kterou měl na 7. kongresu : Na pomoc ohrožené Církvi — v Königsteinu r. 1957. Vyšla tiskem ve sborníku kongresu pod titulem : Wege und Irrwege des Nationalismus. Vývody pana profesora jsou stále naléhavě časové. K přesnějšímu objasnění podstaty nacionalismu je třeba navázat na pojem národa, latinsky » natio«, od něhož se toto slovo odvozuje. Co je to národ ? Doposud se ještě nikomu nepodařilo podat vyčerpávajícím způsobem jeho definici. Tento pojem je totiž hodně složitý a obsažný. Zahrnuje v sobě nejen prvky různé ceny, ale též hodnoty, jež v jednom a témže národě nabývají vždy různého přízvuku a zabarvení. Zhruba řečeno, všechny tyto prvky se daj í zredukovat na dva základní: na prvek materiální a formální, nebo, chcete-li, na prvek objektivní e subjektivní. První z nich zahrnuje všechny vnější činitele mající vztah k pojmu národa, druhý se týká vnitřního, duševního uvědomění. Teprve jsou-li oba tyto zakladni prvky spojeny, dá se mluvit o národě. Národ znamená především společné vlastnictví určitých statků a hodnot (prvek materiální). Tento materiální prvek se skládá z celého množství různých jiných složek, které nemají vždy stejný význam. Takovým společným materiálním prvkem může být kupř. společná země a půda, jež měla vliv na utváření toho neb onoho národa. Přitom zde hrají velkou roli tez skutečnosti, jako hospodářské začlenění země, její svéráznost a její společné politické osudy. K materiálnímu prvku patří dále též jazyk. Jsou sice též národy, které nemají společný jazyk (jako např. Švýcarsko), a které se přece cítí jako jeden celek. Přesto však společná mateřská řeč zůstává přirozeně důležitým pojítkem členů národa. Používání stejné řeči umožňuje společnou literaturu, poesii a vědu ; ulehčuje vzájemné dorozumění. Avšak řeč je jenom jedním z mnoha jiných prvků. Tak je třeba se zmínit o třetím velmi důležitém činiteli, kterým je společná krev. Nescházejí lidé, kteří by chtěli tuto hodnotu klást na první místo. Z pokrevního příbuzenství — ať už se jedná o rodinu, o širší skupinu nebo o kmen — vyvěrají společné charakteristické znaky, které se nevyskytují u jiných národů. Konečně musíme v neposlední řadě jmenovat mezi těmito rozhodujícími činiteli při utváření národa také společnou kulturu. To, že existuje např. společná hudba, že na stejné zvuky duše se svou citovou stránkou odpovídá přibližně stejným způsobem, to vše přispívá k vytvoření předpokladů jednoty v národě. Stejně tak i společné zvyky a tradice — od různých kulturněduchovních zážitků až po typické oblíbené jídlo — představují silné pouto národního společenství. Vytvářejí-li tak různé a nesourodé prvky určité společné statky, neznamená to ještě, že se musí vzájemně krýt. Právě v těchto nesrovnalostech spočívá nejtěžší problém nacionalismu. Tak se může stát, že se v jedné zemi mluví různé řeči a že na stejném území žijí národnostní skupiny různé krve. V těchto případech se pokrevní a kulturní společenství nekryje se společenstvím územním nebo politickým. To však není konec konců ani naprosto nutné, jak vysvítá z příkladu Švýcarska. 218 [pageend2]Formální (subjektivní) prvek záleží v povědomí sounáležitosti. Pouhá faktická sounáležitost netvoří ještě sama o sobě základ národa. Lidské skupiny, které nemají toto povědomí, žijí, řeklo by se, jako rostliny. Tvoří sice jednotu, ale nejsou si jí vědomy. Národní vědomí se probouzí teprve tehdy, doroste-li lid sám ze sebe k určité duchovní zralosti a probuzenosti, nebo když je jeho svébytnost a jednota napadena zvenku. Útok zvenku je totiž často okamžikem, kdy si každý uvědomí, co vlastně je. K zralosti se dospívá, když je třeba za vlastní svobodu, svébytnost a nezávislost bojovat. Zcela obdobně vzhledem k určitým jevům, které doprovázejí dospívání a zrání mladého člověka (klackovská léta), dají se i u jednotlivých národů zaznamenat projevy nezralosti, přechodná to stadia k plnému probuzení. Národní vědomí zahrnuje v sobe dvě složky : jednak smysl pro skutečnost, že členové určité národní skupiny patří k sobě a že mají společné hodnoty, a jednak též vůli tyto společné hodnoty pěstit, chránit a obhajovat proti útokům zvenčí. Teprve tyto dvě složky způsobují, že se jistá etnická skupina začne cítit národem. Národní uvědomění tíhne přirozeně k založení vlastního státu. To vyplývá z podstaty věci. Vnitřní zážitek společné svébytnosti touží projevit se navenek. Proto členové téže národnostní skupiny chtějí mít vlastní zřízení (samosprávu, university, divadla apod.), chtějí být také spojeni ve společném boji, a proto volají po určité nezávislosti. Tak vzniká myšlenka národnostního státu. Tento politický útvar předpokládá národ, který se probudil k vědomí pospolitosti a který chce vzít svůj osud do vlastních rukou. Zde vyvstávají samozřejmě obrovské problémy. Kde jsou hranice vlastního národnostního státu, kde jsou hranice národa ? Po této stránce existuje plno historických spletitostí, kulturních závislostí, které přesahují daleko okruh národa. Na okrajích národa existuje často jisté pásmo nejistoty, poskytující místo pro souhru všelijakých navzájem protichůdných jevů. Tak jsou např. lidé, kteří žijí v určitém pohraničním pásmu, ale ve skutečnosti mají více sympatií k zemi, která je na druhé straně hranic. Musí se jim to zazlívat ? Proč by se nemohli cítit členy jistého kulturního společenství, které je odlišné od mého vlastního ? A tu právě narážíme na otázku » ohra- ničenosti « národů. Jsou-li hranice opravdu tím nejvyšším, co národ vlastní, pak je sám určitě »ohraničen«. Národnostní stát je jenom tehdy ospravedlněn, je-li ochoten nechat volně žít a se vyvíjet i skupiny jiných národností. Právě SVATOVÍTSKÁ KATEDRÁLA. Pohled od hlavního oltáře do nové části s nádhernou růžicí v průčelí. Dům Boží, schránka vtělené přítomnosti Nej- světějšího, zduchovnělá tíha české země, její zhmotnělý sen ... Svaté kamení, nasycené slzami a krví, svatyně tolikrát znesvěcená a zpustošená, úzký plameni víry neumírající! Bijeme čely před tvým svatostánkem, vytlačujeme důlky do tvého dláždění, plazíce se po kolenou kolem tvých svátých hrobů, kolem zetlelých těl svých krajanů a pokrevních bratří, důvěrných přátel Božích Václava, Vojtěcha a Jana ... Jdeme procesím do sousedních kostelů, kde odpočívají Ludmila a Mlada, a statečný oráč Kristův, Prokop ze Sázavy. Líbáme v duchu skrytý hrob slavné dcery sv. Františka a sv. Kláry, bl. Anežky České. Kéž se rozmnoží procesí poutníků, kéž s námi poklekne všechen lid ; kéž volá celá česká země ústy hmotnými i nehmotnými, z hloubi své víry, ze srdce omládlého láskou: Všichni svati patronové vlasti naší, orodujte za nás ! — Z » Cor Patriae « Jana Cepa (vyšlo poprvé ve sborníku » Srdce vlasti« 1940 ; v Rozptýlených paprscích 1946 a ve sborníku Praha, vyd. Křesťanskou akademií 1956). 219 [pageend3]proto, že se národ neopírá jen o krev, o dějiny, 0 půdu nebo o společnou řeč, nýbrž o všechny tyto prvky, a to v jejich nejrůznějších kombinacích a zabarveních, národnostní hranice se nikdy nemohou úplně krýt s hranicemi národního uvědomění, Z toho však též plyne, že se z hranic nesmí stát hradby oddělující lidi od ostatní části světa. Tak národnostní stát popírá konec konců sám sebe. Zběžný pohled na evropské dějiny je toho nejlepším dokladem. Kde jsou např. hranice Itálie ? Jsou na Brenneru, nebo na italské jazykové hranici, která probíhá mnohem jižněji ? A co francouzské hranice ? Jsou na Rýně, nebo v Alsasku-Lotrinsku ? A kde jsou konečně hranice ruského národa ? Čím více se zdůrazňují národnostní hranice, tím více se vzbuzují protichůdné pocity u druhých etnických skupin. Národnostní stát se může udržet jen tehdy, klade-li co nejmenší důraz na národnost. Taková je dialektika dějin. Ještě jednu věc je třeba k tomu dodat. I když společné hranice a společný stát znamenají velikou pomoc pro národ, a naopak zase společná řeč, kultura, minulost a společná půda mohou být velikou oporou státu, přece jen existuje mezi národem a státem blahodárné napětí. Zcela uvědomělý národ, je-li vyzrálý, zachovává určitý odstup od vlastního státu. Takový národ se nedá jen tak lehce zneužít státním zřízením k jakémukoliv experimentu. Vedle státního uchovává si i své vlastní uvědomění. Jak je vidět, toto dvojí uvědomění se úplně nekryje a nemá se ani krýti. Tento vztah nasycený napětím je důležitý, protože národ z něho čerpá určité podněty a hodnoty od státu, a podobně 1 stát přebírá podobné hodnoty a podněty od národa. Cena nacionalismu a národa Nacionalismus, dá se říci, je jedna z forem kolektivní sebelásky. Sebeláska je něco oprávněného, ale přitom nebezpečného. Tento stav je dán dědičným hříchem. K mé metafysické existenci patří též spořádaná sebeláska. Kladný postoj a dokonce úcta k Bohem mi dané individuální svéráznosti, jež je jádrem mé osobnosti, je pro mne mravním příkazem. Kromě toho však existuje též nezřízená sebeláska. Ta se nazývá sobectví. Tato nectnost se projevuje prosazováním sama sebe na újmu jiných. Čím více dává některý národ najevo vědomí vlastní moci, tím více vzbuzuje touhu po sebeuplat- nění a po moci u druhých národů. Je proto jasné, že může být zachován mír mezi národy jen tehdy, staví-li se v národním sebevědomí na nejvyšší místo čest, spravedlnost a láska. Ctnosti a nectnosti nacionalismu Začněme negativním obrazem přehnaného nacionalismu. Takový druh nacionalismu rozbíjí natrvalo sám sebe, a to jak zevnitř, tak i zvenku. a) Vnitřní potíže nacionalismu. Přehnaný nacionalismus vede nutně k centralistickému, jednotnému státu. Ten potlačuje krajové zvláštnosti, autonomii obcí, samosprávných útvarů, svazů atd., což vede k velkému napětí a nespokojenosti. b) Přehnaný nacionalismus vede dále k tota- litarismu. Nespokojí se jen tím, že obyvatelé státu jsou spojeni navzájem společnou krví a půdou, nýbrž chce kromě toho nastolit i jednotný světový názor, jednotnou výchovu a školu. c) Přehnaný nacionalismus vede k nadvládě strany, a to strany nejradikálnější, nejnacionalističtější, která vylučuje každý samostatný počin, každou odlišnost a každou svobodu. d) Takový nacionalistický stát vede ve své upřílišenosti k potlačení veškeré svobody, a to především svobody ducha. Jeho touhou je vtěsnat vše do jedné kategorie ; čím více však o to usiluje, tím více naráží na odpor ; čím větší je odpor, tím větší je nátlak, kterého užívá. Za takových poměrů všechny národní touhy jsou pokládány za správné bez ohledu na to, jsou-li spravedlivé, nebo ne. e) Přehnaný nacionalismus vede nutně k militarismu. Militaristické školení se stává pro svůj jednotný charakter ideálem, který se rozšiřuje na všechny občany státu a kterému je podřízena veškerá národní výchova a kultura. Čím více stát chřestí zbraněmi, tím více vystra- šuje své sousedy ; následkem toho se cítí zase ohrožen, a je proto nucen stupňovat své úsilí. Tak se dospívá k opravdovému začarovanému kruhu. ƒ) Konečně vede tento druh nacionalismu ke kolektivismu. Domnělé blaho národa si vyžaduje stále víc a více obětí, až jsou mu nakonec obětovány rodiny a vlastnictví. g) Znetvořenina nacionalismu. Národnostní stát, který si dal za heslo a cíl blaho vlastního národa, toto blaho zničí, jakmile překročí rozumné meze. Zde platí zásada : maximum není ani zdaleka ještě optimum. Největší míra národní jednoty ničí nejlepší uskutečnění pravého, svobodného, čestného a svobodně chtěného společenství. Nacionalismus vyvolává veliká nebezpečí i zvenku, jakmile překročí zdravou míru. Čím více je zaměřen na hospodářskou, politickou a 220 [pageend4]vojenskou expansi, tím více vzbuzuje odpor u druhých národů. Ty se pak cítí nuceny spojit, aby zkrotily a zneškodnily tento zpupný národ. Tak končí přehnaný^acionalismus úplnou zkázou. Positivní hodnoty národa a nacionalismu Existuje též zdravá, čestná a z křesťanského hlediska ospravedlněná láska k vlastnímu národu. Snad jsou ze všech lidí právě intelektuálové vystaveni nejvíce nebezpečí upadnout v této věci do krajností. Na jedné straně je nebezpečí, že se stanou nejostřejšími nacionalisty, a z druhé strany je zase nebezpečí, že když škodami zmoudří, zavrhnou veškeré národní hodnoty vůbec. Národ je vysoká hodnota, která stojí za to, abychom o ni usilovali. Každému člověku, který se necítí vázán na nějaký národ, něco chybí. Podle Boží moudrosti lidstvo je bohatě rozčleněno na různé svérázné skupiny. Bůh stvořil všechny národy ze své nekonečnosti. Idea člověka představuje plnost myšlenek a hodnot. Žádný jednotlivý člověk není schopen představit celou šíři a krásu toho, co vlastně znamená lidstvo. Proto Bůh stvořil množství lidí, národů a kmenů, aby mohly vyčerpat a během dějin uskutečnit všechny možnosti a celou krásu lidské přirozenosti. Kdo přehlíží, zanedbává nebo znásilňuje ten nebo onen národ, ničí krásu lidské rodiny, ke které patří právě též tato zvláštní a svérázná skupina. Každý národ má poslání představovat uvnitř všelidské rodiny jeden určitý druh. Jako člen tohoto národa jsem Bohem zavázán přispět svým podílem k zdokonalení a naplnění tohoto zvláštního druhu. Ale já si musím upřímně přát, aby každý příslušník mého sousedního národa byl také dokonalým členem vlastního národa. Jenom tak, když každý národ uplatní svůj svéráz, ukáže se krása společného koncertu národů. Žádné náboženství nedává národnosti vyšší důstojnost než právě křesťanská myšlenka : že Bůh dal každému národu zvláštní úkol, a to nejenom úkol omezující se na jediný národ, nýbrž úkol pro dobro celého lidstva, a tím i pro dobro všech národů na zemi. Náboženství však zároveň žádá, aby každý národ uznal svéráz a zvláštní poslání i jiných národů. Mimoto musí každý národ přispívat k dobru a rozvoji, k mnohotvárnosti a jednotě celé lidské rodiny. Jenom pokud každý národ přispívá ze svého, a zároveň také chce přijímat od ostatních národů z bohatství jejich hmotných a kulturních statků, může se uskutečnit opravdová lidská, rodina národů; v ní každý člen, podrobený kázni a příslušné míře, dostane od ostatních členů vyššího celku ochranu a úctu, možnost rozvoje a plné dokonalosti. Takový je pojem křesťanského pravého nacionalismu. Vyjadřuje jej verš známého žalmu (116): Chvalte Pána všichni národové. Chvalte ho všichni lidé, neboť nad námi bylo utvrzeno jeho milosrdenství a věrnost Páně trvá navěky. . Přeložil J. V. jancep: SÍLA BEZMOCNÝCH Do jaké míry může pomoci člověk člověku ze svých vlastních sil ? Je pravda, že je-li druhý v bídě, a já mám být z čeho živ, mohu se s ním rozdělit o to, co mám, i když nevím, budu-li to mít ještě zítra. Mám-li sám dnes co jíst, mohu mu dát polovičku své večeře. V nejistotách života, v úzkostech duše jsme většinou sami ; máme pocit, že můžeme právě tak málo pomoci druhému, jak málo může druhý pomoci nám. Co říci člověku, z jehož očí na nás hledí strach ze smrti ? Jak očekávat od druhého, že sejme z našeho vlastního srdce tento strach ? Má tím být řečeno, že nemůžeme pro druhého vůbec nic, že druhý nemůže pro nás nic ? Zajisté nikoliv. Jako v rovině hmotné, tak i v oblasti vztahů duchovních platí, že nejbohatším dárcem je chudý. Otevřeme-li upřímně přístup do svého srdce úzkosti druhého, už tím jsme pro něho něco vykonali. Není to ostatně tak lehké, jak by se zdálo na první poslech. Ríkám-li nemocnému, o kterém vím, že brzo umře : » Ó, však ty se uzdravíš! « nebo procedím-li pozůstalým na pohřbu skrze zuby srdečnou soustrast, neotevřel jsem ještě své srdce jejich úzkosti a samotě. Taková slova a gesta bývají často spíše jakousi sebeobranou, projevem hlubokého sobectví. Mohu si třeba myslit: jednou, a možná brzo, mě potká totéž ; tento člověk •— nebo tito lidé — mě nutí, abych na to myslil předčasně ; je to nepříjemná záležitost. Poctivější by někdy bylo úplné mlčení, přiznaná lhostejnost. Není dobré, jdeme-li k lůžku člověka smrtelně nemocného nebo hluboce nešťastného se 221 [pageend5]slovy předem připravenými. Příprava k takovému setkání musí být mnohem hlubší. Musíme se cítit, pokud je to lidsky možné, na jeho místě. Jeho neštěstí, úzkost a bolest musí být příčinou jakési hluboké změny v našem životě vlastním. Máme-li mu být něco platní, musíme se stát do jisté míry jím samým. Náš život, náš vnitřní svět nebude už nikdy v budoucnosti takový, jaký byl předtím. Víme mnozí z vlastní zkušenosti, jak nás poznamenává neštěstí a smrt našich příbuzných a přátel. Zena, děti nebo přátelé, kteří stáli u smrtelného lůžka někoho drahého, kteří zachytili jeho pohled v soudní síni, když nad ním byl vynesen rozsudek smrti nebo dlouholetého vězení, kterým je potom třeba dovoleno, aby ho v tomto vězení občas navštěvovali, nebudou už nikdy stejní jako předtím ; nebudou mít už nikdy stejný úsměv, stejný přízvuk hlasu ; ten mrtvý nebo trpící bude ustavičně přítomen v jejich životě, i když třeba ne vždycky se stejnou intensitou ; nebudou už nikdy schopni jisté lehkomyslnosti, jistého povrchního veselí. Nikdy v lidských dějinách nebylo tolik krutých politických rozsudků, kterými se chtějí některé moderní společnosti a vlády chránit proti nežádoucímu vlivu, ba proti pouhé trpné existenci některých osob. Je jasné, že tu nejde 0 spravedlnost v žádném slova smyslu. Je-li někde zločin, je na straně soudců, a nikoli odsouzených. Dosáhly však tyto vlády a tito soudcové svého cíle ? Podařilo se jim opravdu, byť za cenu vlastní zločinnosti, zneškodnit tyto obávané osoby, vyloučit je ze všeho vlivu na události, na životy ostatních lidí, na psychické ovzduší celé doby ? Jsme přesvědčeni, že zdaleka nikoli. Mniši a poustevníci velkých věřících století se dobrovolně vzdávali, a vzdávají se dosud, své vnější svobody a činnosti ; nechtěli tím komolit nebo ochromovat plnost svého života, svou vnitřní osobnost; naopak, jejich odloučení od světa, jejich duchovní kázeň směřovaly k větší životní intensitě, k většímu duchovnímu bohatství. Toto počínání nemělo důvod in- dividualisticky sobecký ; naopak, jejich duchovní soustředění, jejich rozjímání a modlitby měly prospívat všem, obohacovat všechny : ty, kteří v sobě necítili povolání k tomuto životu skrytému a odříkavému, kteří dávali v sázku svou věčnou spásu v činnosti vnější. Mezi jedněmi 1 druhými však existovala hluboká vnitřní solidarita. Ti skrytí a neznámí dodávali společnosti duchovních cílů, vnitřní obsah. Bylo by opovážlivé a kruté, shledávat nějakou podobnost mezi těmito dobrovolnými poustevníky a mnichy, a mezi těmi, které odsoudily a dosud odsuzují některé moderní vlády z politických a ideových důvodů k dlouholetým vězením nebo k práci v dolech. Tyto rozsudky jsou označovány jako » tresty na svobodě « nebo odnětí svobody. Mniši a poustevníci se dobrovolně zříkali jistých zevnějších svobod proto, aby dosáhli větší svobody vnitřní, aby se mohli stát v jistém smyslu svobodnějšími než ti, kteří » zůstali ve světě«, jak se říkávalo. Osud moderních politických vězňů je zcela jiný. Úmyslem těch, kteří je odsoudili » k trestu na svobodě «, nebylo zajisté, aby jim odňali jenom volnost vnějšího pohybu a vnější činnosti; jejich úmyslem bylo, aby je zasáhli a ochromili v jejich svobodě vnitřní, ve svobodě myšlení a ducha. Už předběžné vyšetřovací techniky jsou vědecky zaměřeny k tomuto hlubokému vnitřnímu ochromení a rozdvojení, které postihuje samo jádro lidské bytosti, sám střed jejího osobního vědomí. Netroufali bychom si nikdy tvrdit, že si dovedeme představit duševní stavy těchto obětí. Jakých výjimečných vlastností vůle a ducha by bylo třeba, aby občas nepodléhali, nebo snad docela nepodlehli své fysické bídě, malomyslnosti nebo i zoufalství. Nikde na světě by se zajisté nenašel člověk, který by jim to vyčítal. Tito nešťastní vydávají svědectví právě svou nemohoucností a svou bídou. Ale kdo ví ? Jsou mezi nimi jistě mnozí, kteří dovedli vytvořit právě ze své bídy, ze svého ponížení hodnoty, kterých by se snad nebyli dopjali na poměrné svobodě vnější. Toto jsou slova opovážlivá. Budou méně nepřijatelná a nesrozumitelná těm, kteří věří v skutečné duchovní lidské společenství, kteří věří, že bohatí se mohou podílet o své bohatství s chudými a s těmi, kteří jsou v duchovní bídě. Úmyslem těch, kteří je odsoudili, bylo, vyloučit je ze společenství s druhými. Jsme přesvědčeni, že dosáhli pravého opaku : tito potlačení, vyhlazení, neviditelní a mlčící jsou naopak přítomni v myslích a v srdcích všech ; celé ovzduší je proniknuto jejich nepřítomností, jejich utrpením, na jehož krvavé stopy narážejí všichni ve spaní, ve bdění! Ti, kteří je odsoudili, chtěli přetvořit společnost neomylnými vědeckými technikami; netušili, že sami uvádějí v pohyb neviditelné síly, které se nedají zachytit žádným fysicko-psy- chickým vzorcem, a které nakonec dají lidským duchovním i hmotným dějinám zcela jiný směr, než jaký oni předvídali. [pageend6]JOSEF BENÁČEK P. VINCENC LEBBE, APOŠTOL ČINY Jeden z neradostnějších dnů v životě P. Vincence Lebbe byl jistě 28. říjen 1926, kdy Pius XI. vysvětil osobně šest čínských biskupů, a dal tak Číně vlastní hierarchii. P. Lebbe byl pozván do Říma ke konsekraci a kardinál Van Rossurn, tehdejší prefekt kongregace De propaganda fide (misijní kongregace), připojil k pozvání tato slova : » Vaše místo je zřejmě zde, protože tato konsekrace je hlavně vaším dílem. « A nepřeháněl. Splnilo se tak životní přání tohoto neúnavného misionáře, jeho dlouholetá námaha dozrála v plod. Před třemi roky vyslovil toto přání ve své zprávě o domorodém kléru v Číně : » Pětadvacet let jsem se mnoho modlil, mnoho pracoval a ještě více trpěl, abych se mohl dožít onoho dne ; a celá minulost by se mi zdála sladká a radostná, kdybych mohl, dříve než zemřu, políbit prsten prvního čínského biskupa. « Pětadvacet let práce, modliteb a utrpení! Když na jaře roku 1901 vystoupil bohoslovec Vincenc Lebbe na čínskou zem, aby tam dostudoval, nevypadala situace v misiích uspokojivě. Ale je nutno nejprve říci, jak sc vůbec tento čtyřiadvacetiletý belgický lazarista do Číny dostal. Už už se zdálo, že se mu jeho přání, stát se misionářem, nesplní. Na studiích v Paříži trpěl neustále bolením hlavy, takže se představení vzdali myšlenky poslat jej do misií. Měl zůstat ve vlasti a připravit sc na kněžskou práci studiem v Římě ; a tam se právě ujasnily cesty Boží. V Římě slyšel jednou konferenci misijního biskupa, který vyprávěl o hrdinském chování čínských katolíku za pronásledování a o tom, jak je potřeba nových misionářů. Hned se rozhodl. Prosil biskupa, aby ho vzal s sebou. Jeho zdravotní stav je stejně špatný, v Číně bude moci být užitečný aspoň jako katechista. Představení svolili a Vincenc Lebbe — nejstarší z jedenácti dětí advokáta v Ypres v Belgii — odjížděl 15. ledna 1901 z Říma. V Číně dokončil studia bohosloví a po vysvěcení na kněze, 28. října 1901, byl poslán do vesnice Choang-Chon na východ od Pekingu za kaplana. Naučil se rychle nesnadné čínské řeči a dal se do práce jak mezi katolíky, tak mezi pohany. V letech kaplanování už začala působit jeho milá osobnost. Celá vesnice Liao-Han-ťsun — přes tisíc duší — požádala jednoho dne o křest : výmluvný důkaz práce a modlitby P. Lebbe. Zároveň však pozoroval, že pracovní metody ve většině misijních vikariátů nepřinášejí mnoho úspěchu. Přemýšlel, informoval se, diskutoval a konečně shrnul výsledky svého pozorování do malé studie. Rozdělil misionáře zhruba do dvou skupin : jedni nemají žádnou promyšlenou metodu práce, jiní jakousi metodu mají, ta však není úměrná cíli, pro nějž pracují. Mezi těmito nedostatečnými metodami zabírala dosti velké místo tak zvaná metoda almužny. Protože příprava na křest vyžadovala určitou dobu vyučování, byli katechumeni nuceni opustit na čas své zaměstnání ; o vydržování se starala misijní stanice. Později se od přímého vydržování upustilo a katechumenům se vyplatila přímo — na začátku nebo nakonci vyučování — potřebná částka. Ovšem kromě různých nesnází a nedorozumění bylo s touto praxí spojeno skutečné nebezpečí, že mnozí se dávali křtít spíše pro peníze, nebo že si dali zaplatit, a pak křest odepřeli. Tento stav citlivého otce Lebbe záro- Tak vypadali malí Číňánkové na pekingské ulici před 10 roky, když tam ještě mohli misionáři ze zahraničí. 223 [pageend7]veň bolel i odpuzoval. » Když na to myslím, je mi k pláči, k pláči.« P. Lebbe viděl především dva nutné cíle misijní práce : vyvolat obrácení širokých vrstev a vytvořit čínskou hierarchii, tj. dát čínské Církvi čínské biskupy. Roku 1910 měla Čína asi 500 domorodých kněží, avšak mezi biskupy, jichž bylo kolem 50, nebyl žádný Číňan. P. Lebbe bylo jasno, že náboženství je nadnárodní, universální, ale věděl též, že ti, kdo náboženství hlásají, jsou lidé s evropskými tradicemi a s evropským smýšlením, a že proto může být náboženství snadno směšováno nebo zaměňováno s evropským imperialismem— jak se to bohužel někdy stávalo. Jak nebezpečný byl tento stav, doznal sám kardinál Costantini po dvaceti letech : » Nezaložili jsme na Dálném východě Církev na normální základně, nýbrž cizozemské misie, a Asie se neobrátila. « Jedním slovem : měla-li Církev v Číně pracovat s nadějí do budoucna, musela se zbavit evropského nátěru. Což nedal sám svátý Pavel normu všem budoucím hlasatelům evangelia ? » Stal jsem se všechno pro všechny, abych všechny získal.« » Představ si, << psal otec Lebbe hned na začátku svého pobytu v Číně svému bratrovi, » že by ve Francii byla většina kněží a biskupů Němců. Mohli by se snad obrátit k lidu jako představitelé katolické Církve ve Francii nebo zastupovat své věřící před francouzskou vládou ? « A dodává : » A právě po této cestě jdeme v Číně. « P. Lebbe se chtěl stát Číňanem mezi Číňany. »Abychom spasili Čínu,« napsal, »je nutno, především dnes, milovat nejen Číňany, nýbrž Čínu, jako milujeme svou vlast, jako Francouz miluje Francii. Je tedy nutno vzbudit mezi misionáři » vlastence «, ne francouzské, německé nebo italské, nýbrž — och, pohoršení! — vlastence čínské! « Jak byly tyto myšlenky správné, potvrdily výsledky práce. Roku 1905 byl P. Lebbe jmenován farářem v Tiencin u Pekingu. Jeho farnost tvořili zčásti staří křesťané, 5000 novo- křtěných katolíků a Evropané. Když přišel roku 1912 do Tiencinu biskup Dumont, našel tam 34.300 katolíků a na 2000 katechumenů. P. Lebbe mluvil k dělníkům, studentům, vězňům, žebrákům, procházel bez oddechu celý vikariát. Na jedné ze svých cest klesl vysílením a musel zůstat dlouho ležet na zemi, než mohl za&e pokračovat; a když přišel k cíli, nebyl schopen dvě hodiny promluvit. P. Cotta, jeho spolupracovník, shrnul svůj dojem oněch let: » P. Lebbe udělá víc za jeden týden než ostatní v několika letech. « Jeho názory však narazily u představených na nepochopení. Roku 1916 jej biskup z farnosti odvolal a příštího roku ho poslal do jižní Číny, na jih od Šanghaje. Bylo mu čtyřicet let, musel se učit nové řeči, jeho vliv byl omezen a kontrolován, jeho plány se rozsypaly. Co mu zůstávalo ? Nesmírně mnoho : láska ke Kristu, nezlomená ani touto zkouškou. Avšak přesvědčení a plány, pro něž žil, se nedaly poslat do exilu. Pronikaly v Číně a pronikly i do Říma. Když byl roku 1920 požádán, aby se ujal ve Francii a v Belgii práce mezi čínskými studenty, svolil. V Číně si připadal jako pták s přistřiženými křídly, kdežto v Evropě se otvíraly nové možnosti. 1920 přijel do Paříže. První styk se studenty navazoval tím, že jim dával hodiny franštiny, a tak našel pomalu cestu k jejich srdci. V létě pro ně organisoval kursy, ve školním roce hledal místa v kolejích. Zanedlouho měl na starosti na 70 čínských studentů. Jezdil, pořádal konference, mluvil a prosil o podporu. Dobýval si srdce, ale stálo ho to oběti, o nichž málokdo věděl. Mnohdy už nevěděl, kde vzít peníze, takže téměř kapituloval. O jedné takové černé chvíli vypráví jeho přítel P. Boland, kterého P. Lebbe získal pro spolupráci. » Nevidíš skutečně žádnou možnost, jak se dostat z nesnází ? « ptal se P. Lebbe přítele. »Nevidím nic.« »Tak je rozhodnuto, likvidujem e.« »Co jiného zbývá?« — P. Lebbe má slzy v ocích, P, Boland neví, co by řekl. Tu si P. Lebbe osuší oči a unaveným, ale klidným hlasem praví: » Ondřeji — a co kdybychom se ještě jednou spolu pomodlili?« A oba poklekají a modlí se. Když vstali, bylo rozhodnuto : nevzdají se, neopustí sedmdesát studentů, o něž se dosud starali. A našli zase nové prostředky. Za svého sedmiletého pobytu v Evropě pokřtil P. Lebbe 300 čínských studentů, mezi nimi i Yi-Chen, zakladatele a předsedu protikřesťanské ligy, která měla chránit studenty před vlivem náboženství. Roku 1927 se mohl znovu vrátit do Číny, zmítané tenkrát občanskou válkou. Rozloučil se se svými přáteli : » Na shledanou v Číně. Jdu vám připravit prostředí. Tam, jako zde, zůstaneme spojeni v lásce Kristově a budeme pracovat společně. « Byl jmenován farářem v diecési s čínskými kněžími a s čínským biskupem, tak jak si to před lety přál. V tomto posledním úseku svého života založil řeholi malých bratří svátého Jana Křtitele. Dal tak Číně řád, který odpovídal čínské duši. Jako svátý Jan Křtitel připravoval své současníky na příchod Kristův, tak měli malí bratří připravovat Čínu na přijetí víry. Program nové řehole byla 224 [pageend8]kontemplace a apoštolát. Trapisté doma, misionáři venku, tak si je představoval jejich zakladatel. Při jejich založení však ani zdaleka nemyslil, že i on jednou zamění oděv lazaristů za šedý hábit a černý škapulíř svých malých bratří. Roku 1933 vstoupil do kláštera Blahoslavenství. Tím srostl s Čínou úplně. Když později benediktinský opat kláštera v Něvě v Belgii navštívil klášter Blahoslavenství, užasl nad chudobou a prostotou těchto prvních čínských mnichů. Nebylo však dopřáno P. Lebbemu, aby zemřel v klidu kláštera. Válka s Japonskem vyhnala všechny z tichých cel a donutila ho znova k cestám bez oddechu. P. Lebbe se ujal se svými mnichy organisace sanitní služby na frontě i v zázemí. Když Číňané viděli nezištnou a obětavou lásku svých katolických spoluobčanů, začali upouštět od svých předsudků, s nimiž se dosud dívali na Církev jako na služebnici evropského kolonialismu. Smrt zastihla P. Lebbe téměř na frontě. V červnu roku 1940 náhle onemocněl : generál Čan Kai-šek, jeho přítel, ho dal okamžitě převézt letadlem do nemocnice, aby se mu tam dostalo pečlivého ošetření. Když se lékaři po několika dnech vzdali naděje na uzdravení, vzal umírajícího jeden bývalý student z Belgie, jeden z jeho » dětí«, do svého domu, kde 24. června — podivná shoda : právě na svátek sv. Jana Křtitele, ochránce malých bratří — tento voják Kristův, » tvrdý jako diamant a něžný jako matka« opustil zemi, pro niž mnoho pracoval a trpěl. U smrtelného lože stálo několik čínských biskupů. Kdysi si P. Lebbe přál, aby i a i ; ? i : í í l l : i l l l l l l l l l l l l ( l l l l l l l l l l l l l l l l l l l l l ! l l l l l l l l l l l l l l l l I I ! I I Í > N I I I I I I I I I I I I I I l l l l t l l l l l l U l l i l M I U I Í l > Svatováclavské oslavy v exilu 1959 V fííme u oltáře sv. Václava v arcibasilice sv. Petra v neděli 27. září sloužil mši sv. pro českou kolonii v fiímě mlp. opat Ambrož Lev Ondrák O.S.B. Několik příležitostných slov promluvil redaktor Nového života, P. Václav Feřt S.J. Panu opatovi asistovali při sv. oběti msgre František Planner a msgre František Vorlícek. V Londýne oslavili svátek sv. Václava také už v neděli 27. září. Přede mší sv., při které několik dětí přistoupilo k prvnímu sv. přijímání, udělil ndp. arcibiskup T. Roberts S.J. českým dětem svátost biřmování. Po mši sv. se konala svatováclavská beseda. Tentokrát při ní vystupovala skupina Angličanek z Folkestonu, které provedly čs. národní tance v českých krojích, které si samy zhotovily. » Naši « čs. hudbu, jak obvykle, obstaral obětavý p. Karel Dvořák. V Německu se konaly svatováclavské bohoslužby ve Frankfurtě v OíTenbachu také v neděli 27. září. Měl je novokněz dp. Ludvík Armbruster S.J. V Mnichově byly německé svatováclavské bohoslužby v kostele sv, Jana Nepomuckého v neděli 27.9. večer. Kázal pan farář Goldhammer. České bohoslužby se konaly o svátku sv. Václava 28.9. v kostele sv. Štěpána. Mnichovská Opera dávala toho dne Smetanovu Prodanou nevěstu. PŘED ROKEM, 9. ŘÍJNA 1958, DOKONAL PIUS X II. ŽIVOTNÍ OBĚŤ LÁSKY V CASTEL GANDOLFO. CELÝ SVĚT SE TENKRÁT SKLÁNĚL S ÚCTOU PŘED JEHO MRAVNÍ VELIKOSTÍ A JEHO DÍLEM PRO SVĚTOVÝ MÍR. mohl políbit prsten prvnímu čínskému biskupovi, a Bůh mu jeho přání splnil : ba dal mu daleko víc, dopřál mu v náruči čínského biskupa zemřít. llllIllIllllllllllllllin illllllllllillH lllllllllllllllllllllM ilM liilllllllllllllllllllllllllllllllllllllll M ATER U N IO N IS Jas barev v rámcích, v deskách knih, jak slunce zdobí tvoje skráně, Milenko mistrů mystických, zdobící všechny chrámy Páně. O Hvězdo střelky sever — jih, ty ukazuješ k nebes bráně a k záři v ranách Kristových z Censtochové i od Kazaně. S prosbou se k tobě atikám : Sbliž, Matko, Východ se Západem, ať hrozí noc či chlad ci plam ; nenechej nadál ležet ladem, co určeno ti za diadém, sjednoť nás v Kristu, o to zdám ! Zdeněk Rutar (3.VII.1959) 225 [pageend9]Fatimské poselství 13. května 1917 se po prvé zjevila Panna Maria na Cova ďlria u Fatimy třem dětem : Sedmileté Hyacintě, osmiletému Františkovi, nejmladším z jedenácti Pedrových dětí, a jejich sestřeničce, desítileté Lucii Santosové. Přišlo to náhle. Zablesklo se. Zaduněl jakoby hrom. Oslňující světlo nad nízkým dubem, a v něm stojí překrásná paní v bělostném šatu. Ruce má sepjaté na prsou. Po boku jí visí růženec z bílých pere). Mladistvá její tvář září jako slunce. Děti v prvním okamžiku chtějí utíkat, poděšeny. — Nemějte strach. Neudělám vám nic zlého ! —- Padají na kolena. Lucie si dodá odvahy. Táže se : Odkud jste přišla, paní ? — Z nebe. — A proč jste sem přišla ? -— Povím vám to v říjnu. Potom vám také řeknu, kdo jsem a co od vás chci. Zatím sem choďte třináctého každý měsíc! — Připojila prosbu, aby přinášely oběti za obrácení hříšníků a na odčinění urážek neposkvrněnému Srdci Panny Marie. A najednou zmizela ve výši směrem k východu. To bylo první setkání dětí s Matkou Boží. Konečně přišel 13. říjen. Zpráva o zjeveních ve Fatimě se zatím rozšířila po celém Portugalsku. Přispěl k tomu také liberální a nevěrecký tisk, který bouřil proti pověře a zesměšňoval úctu k Panně Marii. 13. října čekalo v lijáku na Cova ďlria na 70.000 lidí na zázrak. Kolem poledne přišly děti. Poklekly jak obyčejně před dubem a začaly se modlit. Nad dubem po zablýsknutí se ukázal bílý obláček. Děti jsou ve vytržení. Lucie se táže krásné paní znovu: Kdo jste a proč jste přišla ? — JSEM RŮŽENCOVÁ PANNA MARIA. Přišla jsem vyzvat věřící, aby se obrátili, aby nezarmucovali Pána Ježíše hříchy. Je už přespříliš zahrnut urážkami. Přišla jsem napomenout lidi, aby se často modlili růženec a dělali pokání za hříchy. Přeji si, aby mi byla na tomto místě postavena kaple. — Potom následoval známý sluneční zázrak, kterým Bůh chtěl potvrdit pravost zjevení. Pro nás však je nejdůležitější, co řekla Panna Maria. Její přání. Její napomenutí. Modlit se často růženec, dělat pokání za hříchy, obrátit se celým srdcem k Pánu Bohu. Růženec je na první pohled tak malá věc. Pobožnost, na kterou se mnozí dívají jako na pobožnost starých babiček a prostáčků. Dějiny katolického náboženství vydávají růženci jiné svědectví! S růžencovou pobožností jsou spojena největší vítězství duchovní i válečná proti nepřátelům křesťanstva. Růženec v nás však především udržuje křesťanské smýšlení, je vysokou školou víry a naděje. Vysokou školou víry, poněvadž nás vede k stále hlubšímu chápání hlavních tajemství našeho vykoupení, staví nám před oči živé příklady dvou největších lidí : Bohočlověka Ježíše a jeho svátou matku Marii. Je praktickou školou naděje. Nutí nás k jakési duchovní gymnastice opakováním dvou nej krásnějších modliteb Otčenáše a Zdrávasu. A tak vyměňujeme v našich duchovních plicích zkažený vzduch zmaterialisovaného prostředí, v kterém musíme žít, a vdechujeme čerstvý a čistý vzduch nebes, zvyšuje se tak výkonnost celého organismu. Modlit se dobře Otčenáš a Zdrávas znamená žít v ovzduší křesťanské naděje, nejen naší naděje osobní, nýbrž i naděje Mariiny, která nemůže být nikdy zklamána : Svatá Maria, Matko Boží, pros za nás hříšné — nyní — i v hodinu smrti naší. Prosíme, aby na její přímluvu nám Pán dal všechno, čeho potřebujeme pro duši i pro tělo, pro nynější okamžik, jediný, který je v naší moci. Ani minulost, ani budoucnost není naše. A prosíme o zvláštní pomoc pro poslední okamžik pozemského života, pro hodinku smrti, která definitivně zpečetí náš lidský osud pro celou věčnost. Ale růženec rozmnožuje v nás také lásku : lásku k Bohu i k lidem. Růst ve víře, naději a lásce — to je podstata křesťanského života na zemi. Cesta k plnému a dokonalému křesťanství. Proto i nynější svátý Otec znovu nám připomíná toto Mariino poselství. Říjen bude pro každého z nás měsícem růžencové královny. 226 [pageend10]RŮŽENCOVÁ ENCYKLIKA JANA XXIII. SVATÝ OTEC JAN X X III. V NOVÉM OKRUŽNÍM LISTU VYZÝVÁ VĚŘÍCÍ K MODLITBĚ RŮŽENCE: NA PAPEŽOVY ÚMYSLY, ZA MISIONÁŘE, ZA MÍR A SVORNOST MEZI NÁRODY Třetí encyklika sv. Otce Jana X X III., vydaná 26. září t. r., vyzývá katolický svět k horlivým modlitbám. V úvodu vzpomíná sv. Otec na výzvy Lva XIII. k modlitbě sv. růžence, které zanechaly v jeho mládí tak hluboký dojem, že se mu modlitba růžence stala velmi drahou a že se jej po celý život modlí celý každý den. Zmiňuje se pak o prvním výročí smrti svého předchůdce Pia XII. a svého povolání na Petrův stolec římský. Oznamuje všem, že 11. října odevzdá misionářský kříž několika stům misionářů a řeholních sester, které odcházejí do misií, a prosí o modlitbu za misijní dílo Církve. Téhož dne se budou konat v Římě oslavy stého výročí založení Papežské koleje pro Spojené státy severoamerické, kterých se papež sám osobně zúčastní. V třetí části, kterou tu přinášíme v českém překladu, vyzývá k modlitbě za mír a svornost mezi národy. Ještě další důvod nás vede, abychom požádali o vroucí modlitbu ke Kristu Pánu a k jeho láskyplné matce členy posvátného sboru kardinálů, vás, ctihodní bratří, kněze, řeholní sestry, všechny nemocné a trpící, nevinné děti a veškeren křesťanský lid. Náš naléhavý úmysl zní takto : Aby ti, v jejichž rukou z velké části leží osud národů, pozorně uvážili velký úkol naší doby a její nebezpečí. Spravedlivá práva a zděděné duchovní poklady těchto národů, ať jsou malé nebo velké, musí být uchovány nedotčeny a musí být považovány za svaté. Proto prosíme Pána, aby vládci národů pečlivě poznali a uvážili příčiny rozporů ve světě, a aby je s dobrou vůlí hleděli odstranit a překonat. Především ať si uvědomí, že ovocem válek — od nichž nás Pán uchovej! — není nic jiného než strašná zkáza a zpuštění všeho a všech, a proto ať ve válku neskládají vůbec žádnou naději! Nechť přizpůsobí občanské a sociální zákonodárství, kterým se řídí národy i skupiny občanů, skutečným požadavkům naší doby. Ať nezapomínají ani na věčné zákony : ty pocházejí od Boha a jsou základem a pilířem vztahů mezi národy! Ať vždy mají před očima, že duši jednoho každého člověka stvořil sám Bůh, a že ji určil k tomu, aby k němu jednou došla a z něho se radovala. Musíme též připomenout, že se dnes rozšířily takové filosofické a myšlenkové názory a takové zvyky a obyčeje, které se naprosto nedají sloučit s křesťanskou vírou. Klidně, jasně a pevně budeme i nadále hlásat tuto neslučitelnost a nikdy od toho neustaneme. Avšak Bůh dal lidem i národům možnost napravit se a zachránit (viz Moudr 1,14). Doufáme tedy pevně, že lidé konečně jednou odmítnou názory a zásady, v nichž není života, názory vzniklé z nesprávného způsobu myšlení a jednání a proniklé laicismem a materialismem, a že v oné zdravé nauce, která se den co den více osvědčuje zkušeností, budou hledat vhodná o patření a také je najdou. Tato nauka říká, že Bůh je původce života a jeho zákonů ; že je ručitelem práv a důstojnosti lidské osoby. Bůh je tedy » naše záchrana a naše vykoupení«. (Liturgie.) Náš duševní zrak zalétá do všech zemí, ve kterých všechny národy zdá se touží po lepších dobách ; tam též vidíme, jak se probouzejí skryté energie, dodávající naději, že lidé vedeni hlasem svědomí budou usilovat o pravé dobro celé lidské rodiny. Aby se tato naše naděje splnila způsobem co nejútěšnějším, to je triumfem království pravdy, spravedlnosti, pokoje a lásky, vybízíme všechny naše děti v Kristu, aby byli » jedno srdce a jedna duše« (Sk 4, 32), a aby v měsíci- říjnu vysílali společně horlivé modlitby k nebeské královně a k naší milující matce. Vrtulník se sochou P. Marie Fatimské se snáší na římský stadión, kde se sešlo desetitisíce věřících, aby vzdali hold Matce Boží. [pageend11]rozhledy SE TK Á N Í VE V ÍD N I Přijelo jich asi 3.000. Z Československa. Na tzv. Světový festival mládeže. Samí mladí ? Ale cg vás vede! Nejvíce bylo funkcionářů, delegátů ČSM, přestrojených_ estébáků a jednodenních turistů z výprav Čedoku. Mládeže byla asi polovička, nebo snad o trochu víc, započítáme-li do těch tří tisícovek i 1200 cvičenců a cvičenek. Přesto však byla setkání ve Vídni pro exulanta, který se už 10 roků nepotkal s našimi lidmi v takových houfech, poučná, zajímavá a do jisté míry i otřesná. Po bombastickém zahájení v hlavním vídeňském stadiónu v Prátru jsme si první bezprostřední zkušenost s československou mládeží odnesli ze slavnostního večera čs. delegace ve vídeňském Konzerthausu. Totiž na tomto večeru představoval komunistický režim svůj obraz mládeže. Večer měl, to přiznejme, tři vrcholy : vystoupení slovenské Lúčnice, vystoupení jazzového orchestru Karla Krautgartnera a vystoupení bratislavské cimbálové kapely. Jazz byl dobrý, Lúčnice znamenitá — až snad na přetechnisované taneční vystoupení. Všechno ostatní na tomto representativním večeru se však hodilo spíše do rámce špatně připravené a špatně podařené akademie nějakého venkovského gymnasia. Při učňovských hrách nějakého učňovského souboru jsme se měli smát. Smát se ale mohl člověk jenom myšlence, že se má smát. Pak obsadil jeviště soubor Julia Fučíka. Nejdříve před něj předstoupil člen Realistického divadla a začal — v němčině, která byla pod vší kritiku — recitovat Zpěv míru Vítězslava Nezvala. Po této ideologické ubohosti spustili « fučíkovci» pěvecké sbory opěvující komunismus a všechno, co s ním souvisí. Na konci večera se pod vlajícím československým praporem shromáždili na jevišti všichni účinkující a na rozloučenou s obecenstvem skandovali česky i německy hesla komunistické propagandy. Bylo to děsivé, a skoro odporné, protože to příliš připomínalo staré obrazy z minulosti. Opravdu, jenom strejci z Kocourkova by se mohli domnívat, že tohle bylo představení české a slovenské mládeže, že tohle bylo její světové representativní představení. Odpusťte, soudruzi, ale o naší mládeži máme přece jenom lepší mínění. Viděli jsme ještě slavnostní večer polské mládeže. T o bylo jiné vín o! Jak se museli při tomhle večeru českoslovenští soudruzi asi chytat za nos! Mladí Poláci předvedli velmi názorně, jak se dá připravit dobrý a náročný večer, aniž se diváci nudí politikou a propagandistickými hesly. Polská mládež se směla smát, tančit, radovat, vtipkovat — bez censurního razítka. Ale rád bych vám popsal (jako dodatek k tomu československému večeru), co jsme příštího dne zažili na Kartnerstrasse, nedaleko dómu sv. Štěpána. Mladý čs. exulant se zastavil se skupinou jednotně oblečených pražských dívek, které, jak jsme hned poznali, patřily k souboru Julia Fučíka. Náš krajan se děvčátek zeptal: » Děvčata, neviděl jsem vás včera na Československém večeru v Konzerthausu ? « Děvčátka jedna přes druhou odpovídala : » Ale ano, to jsme byly m y! A líbil se vám ?« Exulant: » Líbil a nelíbil.« Děvčata : » Nelíbilo se vám provedení ? « Exulant: * Provedení ? Ale ne, o to nejde. Podívejte se, já si myslím, že to snesete, když vám řeknu upřímně svoje mínění. Já mám svou starou vlast rád a věřte mi, já mám náš lid za vzdělaný a inteligentní. Ale ty zpěvy, které jsem tam včera musel poslouchat, ty mě trochu vyděsily. Víte, hlavně ty texty. Ty ubohoučké, lživé a hrozné texty sborových zpěvů. Děvčata, mohu se vás na něco zeptat: prosím vás... věříte tomu... co zpíváte?« — V té chvíli pípla jedna dívenka: »Nehněvejte se, ale to jsme nebyly my, co zpívaly! My jsme na večeru tančily. « Rakouští studenti připravili pro mladé československé účastníky festivalu velmi milý dárek : plastikový zápisník v červených nebo šedých deskách, do kterého byly vloženy čtyři oznámkované pohlednice Vídně, kuličková tužka, plán města a album fotografií o životě mladého Rakušana a mladé Raku- šanky. Fotografie byly doplněny velmi střízlivým, věcným a objektivním textem. Nejdříve rozdávali rakouští studenti zápisníky cvičencům a cvičenkám v Prátru. Bylo okolo nich velké haló. Děvčata studenty radostí líbala, chlapci jim vděčně tiskli ruce. Viděli jsme jednoho našeho chlapce, jak se vrátil ke studentům, rozdávajícím zápisníky, se slzami v očích. »Já jsem ztratil tužku!« stěžoval si. Po tomto velkém počátečním úspěchu ale přišel rozkaz »seshora«: zápisníky nepřijímat, »jsou proti nám«, »jsou od odpůrců festivalu«. A hned příštího dne zažili rakouští studenti několik nehezkých scén. Byli při rozdáváni přepadeni hordami funkcionářů. Ti jim zápisníky vyrvali z rukou, roztrhali je, pošlapali a poplivali. Podobné scény byly pak na denním pořádku. Hlídací aparát, zorganisovaný estébáky, fungoval. Nefungoval ovšem vždycky. Vídeň je velké a svobodné město. Svoboda tu číhá na každém kroku. Proto se i komunistickému hlídacímu aparátu přihodily všelijaké nehody. Tak na jednom náměstí zastavily tři čs. autobusy. Vedoucí je opustili. Odskočili si někam pro nějaké direktivy. Někdo z chlapců, co seděli v autobusech, zpozoroval, že na rohu náměstí je kiosk rakouských demokratických studentů, kde se rozdávaly demokratické noviny a knihy. V autobusech nastalo hned rojení jako v úlech. Všichni chlapci se nahrnuli z autobusů do kiosku a rozebrali v něm všechny tiskoviny. To zpozorovali jejich vedoucí. Zesinalí strachem hnali své svěřence zpátky. Jenomže chlapci na jejich křik nedali. Teprve když je vedoucí začali volat jmény, jeden po druhém se vracel. V jednom autobuse pak nastala divoká debata. Osazenstvo jednoho autobusu muselo také všechny tiskoviny vyházet na ulici, zbylé dva autobusy odejely s nákladem tiskovin. Komunisté se snažili hlídačským systémem a různými jinými triky vyloučit vliv Vídně na naše mladé lidi. Ale jejich plány zkřížily malé režijní chyby, když přece jen porůznu dovolili některým našim mladým lidem projít se aspoň na dvě na tři hodiny ulicemi města na Dunaji. Poštěstilo se nám, že jsme mohli po několik hodin doprovázet vídeňskými ulicemi tři naše chlapce a dvě dívenky, které švitořily krásnou českou řečí s pražským přízvukem. Trvalo samozřejmě nějakou chvíli, než se mezi námi prolomily ledy. Bylo to úžasné, jak se tihle mladí lidé 228 [pageend12]dovedli divit. Víte, člověku, který žije denodenně obklopen západní životní úrovní a západním způsobem života, ani nepřipadá, že žije v nějakém výjimečném světě. Ale tihle mladí lidé, které jsme provázeli, to vám byli opravdu tvorové, kteří se podobali ptákům, kteří se učí létat. O lepším světě věděli jenom z druhé ruky, z vyprávění starších, ale najednou — v jednom malém nestřeženém okamžiku — si mohli tenhle svět volnosti pohybu, svobody slova a blahobytu pro všechny ohmatat očima a nabrat do plic. Z jejich úst vyráželo jedno přiznání za druhým. Nejvíce nás ohromilo, jak jsou nadšeni lidským klimatem Vídně. » Lidé jsou tu na nás tak vlídní, všude nám tu pomáhají. Vídeňáci se k nám chovají slušně. Nikdo proti nám nic nemá! « T o bylo jejich nadšení vídeňskými obyvateli. Bůhví, co těmto mladým lidem komunisté namluvili o tom, co je ve Vídni čeká ! A pak si ještě myslím : v totalitním světě je vlídnost zřejmě cosi drahocenného. Ne, že by se na sebe lidé v Praze neustále mračili, ale základní vlastností člověka z lidové demokracie je nedůvěra. Potká-li se s neznámým člověkem, nedůvěřuje mu, protože mu to káže pud sebezáchovy. A najednou tři chlapci a dvě dívenky poznali, že jdou-li ulicemi Vídně a hovoří-li hlasitě, mohou hovořit o všem. Nikde je nesledují podezřívavé, nepřátelské nebo nevrlé pohledy, nikdo je neokřikuje. — Na to nás v rozhovorech upozorňovali už mladí Poláci, kteří se ve Vídni ze všech návštěvníků ze satelitních zemí chovali nejstatečněji: » S vašimi mladými lidmi se dá mluvit, když jsou bez kontroly. V houfu jsou zamlklí. S československými funkcionáři vůbec nehovořte. To jsou sami stalinci! « — Tak tomu doslova bylo. Ale abych se ještě vrátil k tomu podivuhodnému setkání bez kontroly. Chlapci i děvčátka, jak jsem s nimi tak hovořil, projevovali neuvěřitelný zájem o tisíc maličkostí. Zase jsem si říkal, že si opravdu někdy neuvědomujeme, co máme. Pro ně byl sedmým divém světa zavírací špendlík, barevné knoflíky, barevné svetry, kapesníky, kapesní nožíky, pohyblivé schodiště u Opery a nevím co všechno. Tisíce maličkostí, kterých se zřejmě v Československu nedostává. Setkání s těmito mladými lidmi patřilo k nejhezčím zážitkům našeho pobytu ve Vídni. Ale byla setkání a setkání. Nezapomenu na setkání s houfem mladých čs. turistů v jedné vídeňské restauraci. Okolo mne jich sedělo asi 60. Podávala se snídaně. Hovor Čechoslováků se točil okolo počasí a okolo drobných a opravdu nevinných zážitků. Pak si někdo z našich turistů povšiml, že na jednom stole leží na hromadě asi dvacet ilustrovaných časopisů, německých, amerických, francouzských. Hned se po nich vrhli a časopisy šly z ruky do ruky. Naši turisté je doslova hltali. Byl to neuvěřitelný pohled. Připomínali mi hladové lidi, kterým najednou někdo přinesl kouřící, vonící polévku. Po nějaké době jako by si však všichni uvědomili, že jeden druhého hlídá, že jeden druhému nedůvěřuje. Všichni se začali navzájem omlouvat, že si časopisy prohlížejí, a začali typickými komunistickými » žvásty « kritisovat různé zjevy západního života. Výprava šedesáti turistů, dospělých turistů, se změnila v poděšený houf ustrašených lidiček. Tohle dělá z člověka komunismus ! V jedné vídeňské ulici potkal jeden náš vídeňský krajan demokratického založení jinou skupinu našich turistů. Dal se s nimi do pohovoru a turisté ho zvali do Prahy: »Přijeďte se podívat na Prahu!« — »T o víte, že přijedu« odpověděl jim vídeňský krajan a pak dolal: » Ale vy byste se měli častěji přijet podívat do V ídně!« Na to všichni turisté odcházeli se svěšenými rameny. Jen jeden se k němu přitočil a prohodil: » Zlaté o č i! « Někteří spolehliví svazáčtí funkcionáři, kteří se procházeli ulicemi Vídně, měli přímo za úkol navazovat rozhovory s vídeňskými krajany a propagovat život v lidově demokratickém Československu. Jednu takovou skupinu » zažraných« jsme zažili v rozhovoru s vídeňským krajanem u Opery. Dva spolehliví svazáci přesvědčovali našeho krajana : » Kdybys přijel k nám, to bys koukal! Co je jen u nás na domech televisních antén! Tady v Rakousku nic nemáte! Kampak na nás, na Čechoslováky! « Vídeňský krajan jim velmi klidně odpověděl: » Koukej, brachu, snad sis toho nevšiml, ale tady je jedna anténa pro celý dům a na ni jsou napojeny všechny televisory v domě. Proto tu snad nevidíš tolik televisních antén. « Na to mu svazák vzdorovitě odsekl: » No, to je možná pravda, ale my teď budeme takové antény také vyrábět. « Svazáčtí delegáti na festivalu byli takoví i takoví. Jedni budili skutečně dojem lidí, kterým strana vtloukla do hlavy, že se musejí vydávat za zažrané komunisty. Na otázku, proč komunisté popravili Slánského, odpovídali všichni jako by naučeně stereotypní větou : » Dělaly se chyby. Ale teď se všechno mění. Všechno se vylepšuje. « Když diskutovali o Americe, chtěli vědět: jak je to s americkými černochy, jak je to s americkou nezaměstnaností. Z většiny debat odcházeli poraženi, protože důkladně na všechny otázky odpovědět nedovedli. Různé pojmy byly pro ně španělskou vesnicí. Kdo to byl Ghandi, nebo svátý František, to z nich nevěděl nikdo. A když byli v úzkých, tak si pomáhali nadávkami. Také tohle dělá z lidí komunismus! Jeden náš uprchlík, který přišel z Československa teprve před dvěma roky, se s jednou takovou skupinou dostal do křížku. Po debatě pak řekl: »B rr... ti nediskutují, ti umějí jenom nadávat. Ne, takovéhle svazáky jsem neznal ani v Československu.« Mnozí naši exulanti by byli asi zděšeni strašnou spoustou vulgarismů, které se teď objevují v hovorové řeči u nás doma. Svoboda projevu není. Únikovost se proto projevuje v tom, že si nás člověk dovoluje mluvit hrubě. Slyšeli jsme v hovorech našich lidí ve Vídni slova, která se prostě nedají napsat. Také tohle dělá z lidí komunismus. Devisové příděly československých návštěvníků festivalu byly velmi hubené. Režim tím cosi sledoval : má-li někdo málo peněz, nebude okukovat vídeňské výklady, tedy vídeňský blahobyt, i kdyby k tomu měl příležitost. Ale mnozí návštěvníci z Československa byli podnikaví a vynalézaví ve způsobu, jak si obstarat devisy. Prodávali aspoň » pod cenou « vstupenky, jež jim byly přiděleny na různé festivalové podniky. Také tak se dal devisový příděl trochu zlepšit. Ve Vídni byli mladí Čechoslováci pozornými kupci, ale kupovali většinou jenom maličkosti — na víc neměli. Několikráte jsme potkali party mladých chlapců a slyšeli jsme, jak si chlapci mezi sebou říkali : » Kluci, a koupíme si taky koka-kolu, abychom mohli doma říci, že jsme ji pili! « Americká kokakola byla také nejžádanějším nápojem na Stánku ve stanovém táboře mladých Maďarů a Poláků. Mladí Čechoslováci nebyli jediní, kteří se snažili » vylepšit s i« hubený příděl devis. U jednoho člena polské výpravy objevil rakouský celník 80 rybích konserv. 229 [pageend13]Na otázku, proč si jich tolik veze, odpověděl : »Víte, rád bych je ve Vídni prodal, abych mohl své dívce koupit pár nylonových punčoch. « Docela jinak mohli hýřit rakouskou měnou vedoucí výprav. Představitelé CSM bydleli v přepychových hotelích, kdežto většina účastníků z ČSR bydlela buď ve stanovém táboře, nebo na lodích. Jednou jsme také byli na ulici svědky zajímavé scény. Výpravy z dvou polských a maďarských autobusů mohly pozorovat, jak na přepychové vídeňské ulici zastavovali limusiny sovětských funkcionářů. Sovětští funkcionáři pak nakupovali v nejdražších obchodech a obkládali svá auta balíky zboží. Komunisté ztratili za světového festivalu ve Vídni — všude, kde se střetli se svobodou — svoji tvář. Vliv Vídně na účastníky festivalu a na jeho průběh byl takový, že jej nakonec ani nezamlČovali funkcionáři ČSM. Když jsem se jednoho prostého člena ČSM zeptal, co říkají vedoucí festivalovému průběhu, upřímně se přiznal : » Mají z toho hlavu v kalupu. « František Tomáš PROFESOR D V O R N ÍK M O D E R N ÍM HORLI- TELEM ZA SJEDNOCENÍ C ÍR K V Í Recense jeho poslední knihy : The Idea of apostolicity in Byzantium and the Legend of the Apostle Andrew (Cambridge, Massachussetts, Harvard University Press, 1958, X .- 342 pp., dol. 6,00). Katolický kněz František Dvorník, věhlasný profesor dějin na Harvardské universitě a vědecký badatel na Dumbarton Oaks, Washington, D. C., projevil opět v této knize svou vědeckou hloubku v byzantských dějinách, tak jak ji projevil ve všech svých dřívějších pracích o Fotiovi a o jeho složité problematice. V knize The Idea of apostolicity in Byzantium and The Legend of the Apostle Andrew se zabývá problémem, kdy tradice založení biskupství v Ca- řihradu apoštolem Ondřejem začala a co bylo příčinou, že cařihradští považovali apoštola Ondřeje, bratra sv. Petra, za zakladatele své diecése. Jako vždy, profesor Dvorník je velmi důkladný, když zajímavě osvětluje apoštolský začátek biskupství jak na Východě, tak na Západě, a jak tato idea apoštolského začátku hrála důležitou roli ve vztazích Východu a Západu. Kniha je rozdělena na sedm dlouhých kapitol o 299 stranách textu, v němž ukazuje vznik, vývoj a důsledky ideje apoštolského původu. Jasný Dvorní- kův historický vhled do událostí je doprovázen všestranným porozuměním problému i po stránce theologické, což přispívá, že kniha se stává velmi užitečnou pro všechny, kdo mají zájem o církevní jednotu Východu a Západu. Prvá kapitola (str. 1-38) pojednává, jak církevní organisace rostla od dob apoštolských pod vlivem dvou faktorů : a) filosofického helénistického názoru na postavení císaře jako Božího představitele na zemi, a b) jak politická organisace římského impéria se stala vzorem pro církevní organizaci. Dvorník praví, že to byla praktická expedience Církve, proč politické rozdělení římského impéria se stalo vodítkem pro církevní rozdělení organizační, a ukazuje, jak koncil nicejský (325) přijal tento fakt a jak papež Bonifác (418-22) proto nařídil, že v každé provincii má býti jen jeden metropolita. Tato praxe byla zdůrazněna papežem Inocencem I. a schválena opět koncilem v Chalcedonu, Koncil nicejský, hlavně svými kánony čtvrtým a šestým, dal základ k církevnímu rozdělení na diecése a arcidiecése, praxe to, která hrála důležitou roli v postavení biskupství. Druhá kapitola (str. 39-106) rozvíjí, jak počáteční církevní organizační struktura spočívala na zásadě přizpůsobení politickému rozdělení Římské říše a jak hluboce byla tato zásada zakořeněna v mysli křesťanských vůdců ve IV. století nejen na Východě, ale i na Západě. Idea apoštolského charakteru biskupství hrála důležitější roli na Západě nežli na Východě. Dvorníka vcelku nezajímá problém Petrova pobytu v Římě, jak to obyčejně bývá základním tónem jiných historických nebo spíše apologetických pojednání; on raději ukazuje přísně historicky, jak tato myšlenka o římských biskupech jako přímých nástupcích apoštola Petra musela projiti delší časovou etapou vývoje, než získala svůj skutečný význam. Celý latinský Západ od konce IV. století pokládal Petra za jediného zakladatele římského biskupství. Sv. Cyprián se velmi zasloužil o to svým neustálým zdůrazňováním totožnosti biskupského úřadu s posláním apoštola. Papež Damas (366-89) zdůrazňoval apoštolský charakter římského biskupství titulem sedes apostolica, ale toho titulu již dříve použil Libe- rius v dopise Eusebiovi z Vercel. Tento neustálý důraz na apoštolský původ římského biskupství je pochopitelný, poněvadž Řím byl jediným místem na Západě, který se mohl právem dovolávati této hodnosti. Jiná situace byla na Východě, kde bylo více míst založených apoštoly : Jeruzalém, Antiochie, Alexandrie, Efes, a více méně místa— jako Soluň, Korint, Filippy, Athény a Pathos — která byla apoštoly aspoň navštívena. _ Zvláštní důraz na apoštolský charakter Říma byl dán papežem Lvem Velikým, který v kázáních nazýval římského biskupa » vikářem Petrovým, který byl vikářem Kristovým«. Zájem papeže Lva na primátu Říma jest pochopitelný, poněvadž Cařihrad v té době nabyl větší důležitosti nežli Alexandrie. Třetí kapitola (str. 106-137) rozvíjí, jak papež Lev správně chápal situaci. Nebezpečí vzrostlo, když Aka- cius z Cařihradu (471-85) přijal takzv. Henotikon, vyznání víry, které vyhlásil císař na nátlak monofy- sitů. Tím vzniklo tak zvané^ Akaciovo schisma. A právě v tomto čase použil Řím ideje apoštolského původu Říma jako zbraně proti patriarchům z Cařihradu. Nejdůraznějším bojovníkem za římský primát v této době se stal papež Gelasius (492-96), který vystupoval neoblomně, více než papež Lev Veliký. Gelasius zavrhl 28. kánon sněmu chalcedon - ského a zároveň odmítl učení, že Cařihrad má nějaké přednostní postavení proto, že je to císařské město. Jeho věhlasný dopis císaři Anastásiovi, ve kterém definoval učení o dvou mocích : auctoritas sacra pontificum et regalia potestas — zdůraznil tradici Petrovu (traditio Petřina). Přesto, že Gelasius byl neústupný a zásadový ve věci římského primátu, výchoďané byli uneseni obdivem nad papežovým důrazem o apoštolském původu římského biskupského sídla, a hlavně učením, že římský papež je nástupcem sv. Petra. Nicméně Řím byl nucen počítat s Cařihradem jako sídlem významným. Kapitola čtvrtá (str. 138-80) vysvětluje vznik sva- toondřejské tradice stran Cařihradu v době, kdy cařihradští poznávali, že skutečnost, že Cařihrad není apoštolského původu, jest pro ně velkým nedostatkem. A nebylo vůbec nesnadné nalézti počátky Církve v Cařihradě ve spojení s učedníkem Kristovým. Vždyť ostatky sv. Ondřeje byly uloženy 230 [pageend14]v kostele svátých apoštolů, spolu s tělesnými pozůstatky sv. evangelisty Lukáše a Pavlova žáka sv. Timoteje. Svatý Ondřej byl bratr Petrův a první, kdo byl povolán za apoštola; on také přece uvedl ke Kristu Petra. Přenesení ostatků nemá se připisovat Konstantinovi, ale spíše jeho synu Konstanciovi. Je vůbec těžké stanovití přesné datum přenesení. Je však velmi zajímavé ukázat, kdy tohoto historického faktu bylo použito pro nárok na apoštolský počátek biskupství cařihradského. Profesor Dvomík si dal práci s ověřením historických dokumentů a dovozuje, že od konce šestého a počátku sedmého století se může datovati tvoření legendy ondřejské, poněvadž dokumenty, připisující apoštolský původ Cařihradu, pocházejí také ze sedmého století. Musí však být zdůrazněno, že ikonoklastické boje přispěly do velké míry k definitivnímu přijetí požadavku apoštolského původu církevní obce cařihradské. Klíčem pro datování písemných památek o sv. Ondřeji je pravděpodobně Martyrium Sancti Apostoli Andreae, které bylo publikováno Maxem Bónnetem v roce 1894 a nazváno od něho Narratio. To ovšem není první doklad o tradici sv. Ondřeje ; jiné dílo, nazvané Index apostolorum discipulorumque Domini Epiphanio attributus, připisované Epifániovi z Cypru, je první tohoto druhu. Kapitola pátá (str. 181-222) rozvíjí legendární prvky obsažené ve svatoondřejské tradici. Nejdůležitějším dokladem pro to je Kniha zázraků sv. Ondřeje, psaná sv, Řehořem z Toursu v roce 592. Profesor Dvorník ukazuje, že autoři byzantských textů o sv. Ondřejovi měli snadný přístup k apokryfním spisům o sv. apoštolu a patrně zde našli základnu pro vytvoření legendy o Ondřejově činnosti v Ca- řihrade. Dvorníkovo bádání o legendárních prvcích uzavírá, že legenda o založení biskupského sídla v Cařihradu svátým Ondřejem mohla jaksi vzniknou- ti na konci třetího století nebo ve čtvrtém století. Avšak vzhledem k svému vývoji nemohla se objevit v té době, protože si tehdy nikdo v Cařihradě neuvědomoval důležitost apoštolského původu pro biskupský stolec. Význam této skutečnosti začal být pociťován až v šestém nebo sedmém století. Dvorník proto dovozuje, že první možné datum pro vznik legendy o sv. Ondřeji jako zakladateli cařihradského sídla můžeme klásti jen do konce sedmého nebo první polovice osmého století. Kapitola šestá (str. 223-64) ukazuje, jak víra, že sv. Ondřej založil cařihradské sídlo biskupské, se začala rozšiřovati ke konci osmého století. Dvorník rozebírá zvláště důležitou recenzi legendární tradice v 9. století zkoumáním anonymního chvalopisu na apoštola Ondřeje, zvaného Laudatio, což jest vlastně nové, zkrácené vydání Epifániovy Vita Andreae. Účel spisu Laudatio je vyznání bratrské jednolitosti obou apoštolů, prvního jako zakladatele římského sídla, druhého jako zakladatele cařihradského sídla. Avšak přesto, že se klade důraz na postavení apoštola Ondřeje, přece jen i zde přednější místo je vyhrazeno sv. Petrovi. Někteří se domnívali, že svato- ondřejskou tradici vynalezl Fotius, ale Dvorník jasně ukazuje, že je to omyl. Pamflet » Proti těm, kdož tvrdí, že Řím jest prvním sídlem «, jest podle Dvorníka jistě pozdějšího data. Tradice ondřejské bylo použito v bojích mezi Východem a Západem, a tak se bezpečně může tvrdit, že od desátého a jedenáctého století byla všeobecně přijata v Cařihradě a v celé východní Církvi. Kapitola sedmá (str. 265-99) uzavírá, jak myšlenka apoštolského původu se projevuje v kontroverzích mezi Cařihradem a Římem. Přijetí této ideje v Ca- řihradu bylo ovlivněno zásadou, všobecně přijatou, že řízení církevních záležitostí má býti svěřeno představitelům předních a významných biskupských stolců. Toto zvláštní postavení bylo určeno pěti biskupským sídlům — Římu, Alexandrii, Antiochii, Cařihradu a Jeruzalému — s tím, že Cařihrad měl přednost před třemi východními stolci. Tak vznikla idea pentarchie, jež byla také na pořadu jednání šestého všeobecného sněmu. Význam její byl vyzdvižen císařem Justiniánem, který tím utvořil příznivé prostředí, že východní Církev se mohla lépe oprostiti od císařského vměšování do záležitostí čistě církevních. Toto nové hnutí v byzantském politickém a církevním myšlení přineslo ovoce v devátém století a jeho vývoj může býti popsán takto : Od počátku až do konce spory o dva principy církevní organi- sace — tj. idea o apoštolském původu a idea přizpůsobení církevní organizace politickému rozdělení Říše římské — byly vedeny houževnatě. Nedostatek porozumění prvnímu principu a velké zdůrazňování druhého principu ze strany Cařihradu nutily Řím odpírati Cařihradu druhé místo, které mu právem patřilo. Podobně Řím byl brzděn v plném uznání primátu tím, že Cařihrad si dělal také nároky na apoštolský původ. Je pochopitelné, že tyto spory přispěly spolu s jinými činiteli ke schizmatu, tak osudnému pro celé křesťanstvo. Důkladná a znamenitá bibliografie (str. 303-28) dává čtenáři přesvědčení o skutečné hloubce Dvor- níkova porozumění celému problému. Index, obsahující jména a obsahové části, jest výtečný pro rychlou orientaci. Profesor Dvomík si zasluhuje velké pochvaly za tuto tak vzácnou studii, která spolu s jinými jeho díly mu právem zjednává titul moderního horlitele pro církevní sjednocení. My Češi zvláště můžeme být na to hrdi; a církevní místa jsou ráda, že tyto historické problémy mezi církevním Východem a Západem jsou pečlivě řešeny katolickým knězem, který s historickou přesností a theologickou erudicí odvalil již hodně balvanů z cesty vzájemného porozumění. Ludvík Němec p o d ě k o v á n ! m ý m k r i t i k ů m Na stránce 175 své knížky » Rub a líc našeho národního programu « jsem napsal, že nikdo nebude šťastnější než já, předloží-li se za každou poraženou mou tezi teze hodnotnější. Proto plním zde jen svou povinnost, chci-li v následujících řádcích uznat, že jsem chybil v mnohém, a aspoň ve stručnosti zachytit všecky myšlenky kritik, které se mi zatím dostaly do rukou, kritik znamenajících opravu a zlepšení mé studie, a přispívajících tak k pomalému ujasňování a vypracovávání našeho národního programu. Přemysl Pitter v čísle 6 Křesťanských listů a Husova lidu z června tohoto roku by rád viděl moji knížku přeloženou do mluvy prostých čtenářů, aby se tak stala přístupnou širší vrstvě, od níž si jmenovaný — na rozdíl od autora —- slibuje víc než od vzdělanců. Můj kritik má pravdu, že si slibuji víc od vzdělanců, kteří náš lid zavedli do bláta, a kteří právě proto zase musí lid z bláta vyvést. Snažil jsem se sice psát prostě pro všecky, Pitter však patrně má pravdu, že se mi to nepodařilo. Má knížka trpí užíváním mnohých citátů v cizích řečech, a v příštím svém psaní se pokusím o nápravu. Omlouvám se 231 [pageend15]jen tím, že citováním větších autorů jsem chtěl svou osobu postavit do pozadí a dát vážnost příslušným argumentům. František Horský, který o mé knížce statečně referoval v šestém čísle Českého slova z června 1959, správně píše, že moderní demokracii, vědě a společnosti sice Církev byla matkou, že však Descartes byl jejich otcem, a že se moderní společnost nesmí vzdát žádného ze svých rodičů a prarodičů. Je jistě nedostatkem mého vyjadřování, mohl-li kritik tak poučený z mého textu toto vzdání vycítit. Podtrhl-li jsem však tolik podíl křesťanství a Církve, stalo se to proto, že podíl jiných nikdo nepopírá, kdežto zneuznávání role prvních bylo u nás v módě, která nás stála mnoho. Descartes je jistě otcem moderní vědy a civilizace, kolik však lidí si uvědomuje, že byl také theologem, vychovaným jesuitskou kolejí ? Avšak právě tato spojitost mezi theologií a moderní vědou měla být v knížce lépe zdůrazněna. Věra Stárková v čísle 6 Nového života z června tohoto roku hájí náš národ proti některým mým nařčením, a rád uznávám, že není jistě kladem knihy, přestřelil-li jsem někde ve snaze po nalezení příčin našeho pádu. Snad jsem měl někam do knížky zařadit zvláštní kapitolku o našich kladných vlastnostech a o osobách, které v minulých desetiletích zdržovaly (bohužel však nezadržely!) rychlost našeho pádu, abychom tak měli před očima krásné vzory našemu příštímu probuzení. Nicméně stále se domnívám, že tato kapitola do osnovy mé knihy nepatřila, a byl bych šťasten, kdyby se někdo jiný podjal tohoto nesnadného úkolu ; nesnadného proto, že pak by bylo skutečně nespravedlivé někoho opominout. Nalezne se tento někdo — se srdcem plným lásky ? P. Vojtěch E. v 7.-8. čísle Nového života má plnou pravdu, píše-li, že jsem doma stál mimo ghetto naší katolické inteligence. V rámci svého zpytování hříchů musím bohužel přiznat, že se křesťanem stávám jen pomalu a těžce. Důležité pro náš účel je však právě kritikem konstatovaný fakt, že u nás nejlepší lidé v ghettu bylí. Má knížka nechtěla a nemohla být průvodcem po tomto ghettu, nýbrž jen kritikou nás všech, nás, kteří jsme připustili, aby naši nejlepší myslitelé bydlili v ghettu. Zahradníčka jsem ovšem znal a miloval od počátku, a duchovní boj o Pekaře byl i částí mého života. (Mimochodem řečeno, ve svém eseji » Návrat k Absolutnu « z roku 1940, otištěném v mé knížce Době proti srsti, jmenuji Pekaře mezi jen šesti našimi největšími bojovníky o absolutní hodnoty.) Profesor dr. Václav Hlavatý nevěří, že existuje spor mezi náboženstvím a vědou, a tvrdí, že tedy není co smiřovat— jak se o to přimlouvám. Rád uznávám, že jsem se ve své knize vyjadřoval nepřesně, a že takový rozpor může existovat jen mezi náboženstvím nepravým a vědou nepravou. Jsem hrdý na to, že jsem takové konstatování svou chybou vypáčil z místa tak kompetentního. Jsem si také jist, že dogmatika v náboženství i vede nemusí být jenom špatná, nýbrž i dobrá, neboť i matematika je zčásti vědou » dogmatickou «, to je axiomatickou, ledaby mezi oběma pojmy byl rozdíl, který mně, laikovi, je nejasný. Profesor Hlavatý dále by chtěl v mé knize číst jasněji vyjádřeno, že naším nejvyš- ším cílem je hledání absolutní Pravdy a morálky, a nikoliv jen uchovávání tradičních poznatků. Jistě, že kritik i zde má pravdu, a jistě jsem měl ono věčné hledání lépe zdůraznit; žádný z nás dvou patrně nepochybuje o existenci těchto absolutních pravd a zásad, neboť jen blázen by hledal to, co by nebylo. Domnívám se také, že náš rozpor, týkající se povinného vyučování náboženství, by se snad dal odstranit konstatováním, že vyučování náboženství muselo by být napříště ve všech věkových stupních lépe přizpůsobeno žákovu chápání a na nejvyšší možné výši, proti čemuž se v minulosti hodně hřešilo. Hlavatého poznámky o dědičném hříchu a scholastické filosofii, která je podle jmenovaného po stránce axiomatické nejdokonalejším filosofickým systémem — s jedinou výjimkou, že dogma o neomylnosti přišlo příliš pozdě— jsou tak plny krásného a těžkého obsahu, že překročují omezený úkol tohoto článečku. V některém z budoucích čísel Nového života bude mi snad popřáno v poděkování svým kritikům pokračovat. Ladislav Radimský w*Jww,u ^ r t r t ñ J w w v w % n ñ r t r t ¿ w u w w w w w w w w w w w w w ,y w v w i ^ w w w w s r t W r t ñ H W Literární soutěž Křesťanské akademie a Kulturní rady v zahraničí Výsledky soutěže za rok 1958: Porota K řesťanské akademie, v níž zasedali msgre dr. František Planner, dr. Ondřej M. Petru O.P., P. Petr Ovečka S.J., a porota K ulturní rady, již tvořili dr. Jaroslav Jíra, Magdalena Hansenová a Věra Stárková, se plné shodly ve svých posudcích a doporučily k vydání tyto práce : a) Jití Kavka, Plavba (básně). b) Dr. Ladislav Radimský, Rub a líc našeho národního programu v atomovém veku. Studie vyšla knižně letošního léta v Křes lánské akademii v Římě. c) Milada Součková, Neznámý člověk (pásmo vzpomínek). K uveřejnění v našich exilových revuích navrhují dále : a) Dr. Antonín Kratochvil-Christen, Zrada na kulturní revoluci ; b) Karel Laburda, The Life of Master Stanislav of Znojmo; c) Víra Stárková : Křes lan Zivágo a Whitehead (dva eseje). Ediční pozornosti si zasluhuje vědecké dílo dr. inž. Zdeňka Pichy : Duševno a jeho organisace. Nárys psychické energetiky. Soutěž na rok 1959 : Křesťanská akademie a Kulturní rada upozorňují, že vypsaly literární soutěž ve všech oborech (literárních a vědních) na rok 1959. Pracím, jež poroty obou orga- nisací vyberou, slibují doporučení ke knižnímu vydání. Autoři nejsou omezeni námětem, druhem ani rozsahem. Soutěž je anonymní. K práčem je nutno přiložit zalepenou obálku se jménem resp. pseudonymem a adresou autora. Tato obálka bude otevřena teprve po skončení práce porot. Práce z Evropy a z Afriky přijímá msgre dr. František Planner, Via Concordia 1, Roma, ITALIA. Práce z ostatního světa přijímá dr. Robert Vlach, University of Oklahoma, Depl. o f Modern Languages, Norman, Okla. USA. Časový termín je 31. prosinec 1959 (datum poštovního razítka). Za Kulturní radu: Za Křesťanskou akademii: Dr. Robert Vlach Msgre dr. František Planner 232 [pageend16]K LAVÍR A K Ř ÍŽ Podle skutečnosti » Olgo, nech už toho hraní a jdi spát! « ozvalo se ve dveřích, a těžko říci, zdali Olga slyšela hlas matčin, nebo neslyšela. Její prsty se nezastavily a dále běhaly po klávesách —• ne, ještě si nemůže jít odpočinout, musí dnes zahrát první větu Chopinova koncertu bez chyby — spánek není důležitý, klavír je můj život, musím dosáhnout bravurní virtuosity, musím zahrát vše, co bylo pro klavír napsáno. Olga nikdy nešetřila silami ani časem, když se jednalo o hudbu ; dokonalé zvládnutí klavíru bylo jejím cílem, kolik hodin, možno říci kolik roků proseděla u černobílých kláves, naprosto soustředěná na šestnáctinové pasáže nebo přesný prstoklad, kolikrát jí hraním zdřevěněly prsty, nemohla hýbat zápěstím, ale její vůle byla silnější, neodešla dříve, dokud nedosáhla toho, co si určila jako svůj dílčí úkol. I dnes všude již bylo ticho, jen Olga hraje a stále není spokojená. » Bože můj, pomoz m i! Ty víš, že chci hrát k větší tvé slávě, chci hudbou vyjádřit všechnu krásu tvého díla, krásu lidského srdce, hudbou se dá říci daleko více než slovy, a já chci mluvit v akordech. Kolik nádherných skladeb napsal Beethoven, Mozart, Čaj- kovskij, a přitom vyjadřovali jen vlastní city, a já chci v tónech zachytit i tvoji lásku k nám, vím, že mě čeká hodně práce, ale věřím, že ty mi pomůžeš! Ach, ta první věta, kdy ji zahraji rytmicky přesně! « Bylo již po půlnoci, když šla Olga spát, nervosní, rozzlobená sama na sebe. » Proč jdu v poslední době tak pomalu kupředu, ano, je to už asi měsíc, tehdy když jsem mluvila s Helenkou, tehdy to začalo. Celkem jsme si rozuměly, vyprávěla jsem jí o svých cílech podmanit si klavír, o svém nadšení, s kterým hraji, jak se snažím prožít každou skladbu a vyjádřit v ní vlastní city, lásku k Bohu a k lidem. Jak mi tehdy Helena odpověděla ? Ale, Olgo, na světě jsou ještě důležitější věci než hudba, s klavírem do nebe nepůjdeš! Dej svoji energii a svůj elán do boje za spásu bližních, a právě dnes, když se rozpoutal boj, podívej se kolem sebe, kolik lidí je zaslepeno materialismem, kolik dalších může zítra pochybovat o víře a pozítřku zradit Krista. A ty, Olgo, hraješ, uzavřená sama ve svém pokoji, a nevíš nic o tom, co se kolem tebe děje. Olgo, nechci tě odradit od lásky k hudbě, ale nezapomeň, že dnes je naší povinností býti apoštoly ! « Z konservatoře odešla Olga krátce po poledni. » Snad zastihnu Helenu doma. « Nejela tramvají, šla pěšky přes park. Jak je krásné ž ít! Vidět přírodu, každý malý kvítek má svoje kouzlo, každá rostlinka hovoří o svém Tvůrci. Jak je to dávno, co jsem naposled vnímala okolí tak jako dnes, ani nevím, kdy přišlo jaro, a už přechází v léto, možná jsem byla opravdu trochu zaslepená a zapomněla jsem na vše ostatní kromě klavíru, možná je to pravda, že žiji jen sama pro sebe. Helenko, počkej! Právě jdu k tobě, už jsem tě dlouho neviděla! Poslyš, když jsme spolu posledně mluvily, vzpomínáš si, co jsi myslila tím býti apoštoly ? Víš, mám něco na srdci, možná, možná že to bylo pravda, když jsi říkala, že na světě jsou ještě důležitější věci než hudba. Helenko, prosím tě, jsem v jakési duševní tísni, a ty mi můžeš pomoci. Sedly si na lavičku do stínu akátů a Helena již věděla, co se děje v duši její přítelkyně. » Podívej, Olgo, ve Francii vzniklo náboženské hnutí — Jeunes Ouvriers Chrétiens, a není to dávno, co se dostalo i k nám. Ovšem u nás jsou nyní těžké podmínky pro rozvoj JOCu, však víš, vše, co není prosyceno materialismem, je státu nepřátelské, a my právě bojujeme proti atheismu a proti bezbožeckému komunismu. Chceme, aby se náboženství stalo denní potřebou každého člověka, aby se nevyčerpávalo jenom povinnou návštěvou kostela a velikonoční sv. zpovědí; vždyť náboženství je život, život podle přikázání a evangelia, to znamená, kdo je křesťanem, má mít v srdci lásku, a podívej se, kolik je kolem nás nenávisti. Olgo, my právě chceme apoštolskou prací oživit toto pouze formální křesťanství, pracujem každá ve svém okolí, rozmluvami, příkladem, hovoříme o náboženství, někdy je nám odměnou smích, říkají nám, že patříme budto do vězení, nebo do blázince, ale někdy padnou naše slova opravdu na úrodnou půdu a vzklíčí. Přijd se podívat v neděli na mši sv. k Tomáškovi a uvidíš, kolik tam bude mladých lidí, kteří dříve chodili do kostela jen zřídka, a tito lidé žijí dnes nábožensky. Olgo, ani nevíš, jakou mám radost z každého, kdo přijde mezi nás, a chceš-li nám pomoci, začni pracovat v kruhu svých známých ; když budeš něco potřebovat, vždy ti ráda poradím. « Olga se dala do práce, a tak jako s celým srdcem a vší svou dívčí vervou hrála etudy, tak teď pracovala i pro Krista. * Pětičlenná porota sedá na své místo, předseda vstává a čte rozsudek státního soudu : » Soud zvážil obžalobu soudruha státního prokurátora, přihlédl ke všem okolnostem a došel k závěru, že obžalovaní se dopustili zločinu velezrady, tím že orga- nisovali pod rouškou náboženství protistátní skupiny a jako přímí agenti Vatikánu chtěli rozvrátit lidově demokratické státní zřízení a nastolit v naší vlasti kapitalistický řád. Dopustili se tím zločinu proti paragrafu 78 trestního zákona a odsuzují se podle téhož paragrafu takto ; .....« Mezi obžalovanými je i Olga. Více než rok byla ve vyšetřovací vazbě, to, co prožila, těžko se nechá vypsat: hlad, zimu, beznadějnost, a byly doby, že tak jako Kristus i ona volala : » Bože, proč jsi mě opustil«, ale dnes stojí klidně a čeká na svůj fozsudek. Čtrnáct roků odnětí svobody! Co to vše znamená! Na materiální nedostatky ani nemyslí, už si na ne zvykla, Chopinův koncert zůstal na klavíru a nikdy ho nedohraje, roky opravdové dřiny jsou ztraceny, prsty pozbyly lehkosti a jistoty ; čtrnáct roků chodit a nesmet se ohlédnout, čtrnáct roků nevidět východ nebo západ slunce, nevidět, jak se vlní obilí, neslyšet šumění lesa, nesmí se rozběhnout na louku a natrhat si květů ■— celý život je ztracen! I když se v pětatřiceti letech vrátím domů, kdo bude ještě na živu z mých drahých, nikdy již nepohledím tatínkovi do očí, nikdy mě nepohladí, maminka se mě snad dočká, snad jako stařenka si zapláče, až k ní přijdu a políbím jí ruku. Toto všechno si Olga uvědomuje, a přece hrdě odchází do své cely a zdá se, že se usmívá. Všechno jí vzali, vše ztratila, ale víru v Boha a jistotu, že jednala správně, jí nemůže vzít nikdo. A jestliže dnes byla odsouzena, je to vůle Boží, a v apoštolském díle může pokračovat, s lidmi se setká všude, a ve vězení je jich mnoho. * Zanedlouho to bude deset roků, co za Olgou zapadla železná vrata věznice, a když jsem se s někým sešel, kdo prožil s Olgou třeba jen několik dnů, každý říká : Olga je apoštol, kolikrát už prošla korekcí, kolikrát byla kázeňsky trestána, a vždy znovu a s úsměvem nese kříž a probouzí u svých bližních víru v Boha a ve spravedlnost. Klavír ztratila, ale kříž neztratí. Sidonio 233 [pageend17]o lepši svět SOCIÁLNÍ APOŠTOLÁT / KATOLICKÁ AKCE ThDr. Bedřich Vašek (1882-1959) Čeští katolíci znali dobře pana preláta Vaška, profesora na Cyrilometodějské fakultě theologické v Olomouci (až do jejího zrušení komunisty r. 1949), překladatele papežských encyklik, autora trojdílné Křesťanské sociologie, Rukojeti křesťanské sociologie, Sociálního katechismu a knihy Katolická akce. Ve svých spisech rozbírá a řeší otázky národnosti, socialismu, třídního boje, revoluce a hlavně rodiny. Není to však suchá věda pro vědu, nýbrž takřka z každého řádku prozařuje vřelé kněžské srdce a snaha sloužit Bohu i nesmrtelným duším. Po druhé světové válce připravoval dr. Vašek nové vydání svých sociologických spisů, ale přišel rok 1948 — a byl konec ; knihy o křesíanské sociální nauce se u nás už nesměly tisknout, a když už byly vysázené, přišel rozkaz je rozmetat (jak se to např. stalo s II. vydáním skvělé knihy dr. Antonína Caly : Marxismus v myšlení a v životě, kterou ještě dr. Vašek — její církevní censor — vřele v novinách krátce předtím doporučoval). V té době se však u nás velmi slibně rozvíjela Katolická akce a ve společném ústředí upřímně spolu pracovali Češi i Slováci. Jak byla tato činnost komunistům nepříjemná, vidíme z toho, že když odhodili pokryteckou masku ochránců náboženství, odsoudili na dlouhá léta do vězení právě vedoucí Katolické akce (dr. Silvestra Braita, dr. Reginalda Dacíka, dr. Antonína Mandla, dp. Bruna ODEŠEL V E L K Ý BOJOVNÍK ZA LEPŠÍ SVĚT A ZA SO CIÁLN Í SPRAVEDLNOST Sklenovského, dr, MeČislava Razíka, dr. Prokopa Valenu — abychom jmenovali jen ty známější). Na pana preláta Vaška — člena předsednictva — nesáhli asi jen proto, že už od r. 1950 byl tak vážně nemocen, že by býval jistě umřel ve vazbě. Vzpomínám si na dvě poválečné příhody ze života pana preláta. První se udála na podzim nebo v zimě 1947 : ministr Hála měl v Olomouci přednášku pro kněze o naší politické situaci. Nezastíral, že doby jsou vážné, protože komunisté ve své práci proti Církvi jsou bezohlední, ale přesto — snad více, než bylo zdrávo — zdůrazňoval čs.— sovětskou smlouvu z r. 1943. Při debatě dr. Vašek vyskočil a řekl mu přímo : » Pane ministře, je pravda, že máme smlouvu se Sovětským svazem, ale nesmíme zapomínat, že my křesťané máme také smlouvu s Pánem Bohem, a ta je přednější a pro nás jedině rozhodující! « — A druhá událost: zjara 1948 — už po puči — byl jmenován dr. Matocba olomouckým arcibiskupem. Dr. Vašek byl slavnostním řečníkem při intronisa- ci, kterou prováděl světitel arcibiskup Beran. Prelát Vašek v hlubokém kázání připomněl, jak při dřívějších intronisa- cích bývali olomoučtí arcibiskupové do katedrály vezeni několikerým spřežením běloušů, jak vládli velkým pozemkovým majetkem atd. Ale z toho ze všeho že nezbylo nic. Co zbylo : těch několik milionů nesmrtelných duší, vykoupených krví Kristovou. A to že je pro arcibiskupa poklad a úkol nejdražší, o ty že se musí ze všech sil starat, aby mu je nikdo nevzal, ale aby s nimi se všemi mohl jednou radostně předstoupit před věčného Soudce. Církev poctila dr. Vaška hodností papežského preláta, apoštolského proto- notáře a kanovníka olomoucké metropolitní kapituly. Ale jsme přesvědčeni, že ho Pán Bůh přijal po smrti do sboru vznešenějšího : mezi blažené zástupy Církve vítězné, protože » byl milý Bohu i lidem a jeho památka je v požehnání« (Sir. 45). Vojtěch Málek Mučedníci se neimprovisují v pěti minutách. (P. Lebbe) K doplnění posmrtného portrétu pana preláta Vaška připojujeme i několik úryvků z dopisu, který nám poslal jeden z jeho žáků : Msgre Vašek pocházel z Valašska ; narodil se 10.2.1882 v Hážovících a už jako malý chlapec poznal tvrdý a těžký život valašských horalů, jejich zápas o lepší sociální postavení. To ho také vedlo k tomu, že se věnoval studiu sociálních otázek a jejich řešení v duchu křesťanské sociální nauky ... Nebylo mu dopřáno, aby mohl znovu vydat doplněné vydání svého životního díla třídílné Křesťanské sociologie a jeho »Morálka mezinárodního práva « byla vydána příliš pozdě, takže komunistům se podařilo knihu likvidovat. Jemu vděčíme i za překlady papežských encyklik Rerum novarum, Quadragesimo anno aj. Profesor Vašek patří mezi přední bojovníky proti bezbožeckému komunismu u nás. Přesto se ho komunisté nikdy neodvážili pronásledovat přímo. Věděli dobře, že by z něho udělali zbytečně jen mučedníka. Snažili se ho dostat různým způsobem — přemlouváním i hrozbami — na svou stranu. Marně. Ale tento nerovný záludný boj a stálé šikanování mělo jistě vliv i na zdravotní stav msgre Vaška. Nepřeháním, když řeknu, že bylo vzdálenou příčinou jeho smrti. Msgre Vašek se zdráhal dát do služeb režimu, který tvrdí, že znamená pro pracující splnění tužeb o sociální rovnosti, a přitom je tak sociálně nespravedlivý. Prelát Vašek se nespokojoval negativní kritikou, nýbrž on usiloval o positivní uskutečňování sociální spravedlnosti v duchu křesťanské lásky k bližnímu. To považoval za jedinou účinnou zbraň proti komunismu. Msgre Vašek nebyl jen vědec. Byl to především kněz, pokorný sluha Boží, vroucí ctitel Panny Marie. Jako dlouholetý ředitel Mariánské družiny boho- slovců snažil se do jejich duší vštěpovat upřímnou úctu a lásku k Matce Boží, Pomocnici křesťanů. Splňme jeho přání, které je na jeho smutečním obrázku vedle jeho podobizny (kterou tu přetiskujeme, poněvadž jsme neměli lepší jeho portrét) : » Vy, které jsem učívával, k Pánu Bohu vodívával, pamatujte modlitbou na ubohou duši mou ! « Karel P. 234 [pageend18]Spolupráce katolíků s komunisty Dne 1. července 1949 nej vyšší Posvátná kongregace sv. officia vydala z pověření sv. Otce Pia XII. důležitý dekret, který se týká spolupráce katolíků s komunisty. Dekret se skládá ze čtyř otázek a odpovědí. První otázka : Je dovoleno zapsat se do komunistické strany anebo ji podporovat? Odpověď: záporná. Komunismus má totiž ráz materialistický a protikřesťanský. Vedoucí komunisté, ačkoliv slovy někdy prohlašují, že nebojují proti náboženství, ve skutečnosti však jak v teorii, tak i v praxi vystupují nepřátelsky proti Bohu, pravému náboženství a Církvi Kristově. Druhá otázka : Je dovoleno uveřejňovat, rozšiřovat nebo číst knihy, časopisy, noviny, letáky, které hájí komunistické učení nebo praxi, anebo pomáhat k podobné činnosti? Odpověď: záporná, poněvadž zakázáno samým kanonickým právem, c. 1399. Třetí otázka : Mohou věřící, kteří vědomě a dobrovolně se dopouštějí věcí, které byly naznačeny nahoře, být připuštěni k sv, svátostem? Odpověď: záporná, podle zásady, že svátosti třeba odmítnout těm, kdo nemají potřebnou disposici. Čtvrtá otázka: Spadají věřící, kteří vyznávají komunistické, materialistické a protikřesťanské učení, a především ti, kteří je šíří a propagují, pod exkomunikaci, zvláštním způsobem vyhrazenou Apoštolskému stolci, jako odpadlíci od katolické víry? Odpoved : kladná. Tento dekret Sv. officia může být rozdělen na dvě části. První tři otázky se týkají těch, kdo se svobodně a dobrovolně zapsali do komunistické strany, nebo nějakým způsobem podporují komunismus, ale přece jen odmítají bez- božecký materialismus, který je příznačný pro komunistickou nauku. Takoví lidé se nezřekli víry, nýbrž svým postojem podporují komunismus, který ve své podstatě je nanejvýš protináboženský a velmi rozhodně bojuje proti Církvi a proti všem náboženstvím. Kromě toho i v morálce komunisté se dopouštějí prakticky i teoreticky mnoha věcí, k nimž nesmí svolit žádný čestný člověk, neřku-li pak katolík, a o jejichž uskutečnění tím spíš nesmí spolupracovat. Proto věřící, kteří se o své újmě zapisují do komunistické strany nebo ji vědomě a dobrovolně nějakým způsobem podporují, anebo s ní, byť i nepřímo, spolupracují v nějaké protináboženské akci a pomáhají jiným jejím činnostem ze stanoviska mravního nedovoleným a hodným odsouzení, nemohou být připuštěni ke svátostem jako veřejní hříšníci, dokud nebudou litovat svých činů a opravdově se nepolepší. Kromě členství v komunistické straně zakazuje výslovně Sv. officium ve smyslu kanonického práva pod trestem odmítnutí svátosti předplácení, čtení, rozšiřování a uveřejňování komunistických časopisů a knih a písemnou spolupráci s nimi. Tento druh spolupráce věřících s komunisty je zvláště škodlivý. Tak vystavují nejen sami sebe, nýbrž i druhé nebezpečí duchovní nákazy. Ovšem, je si třeba uvědomit, že existují polehčující okolnosti. Ne všichni si dokonale uvědomují, jak je komunismus škodlivý na náboženském poli. Jsou lidé, kterým komunistická propaganda popletla pojmy a kteří tvrdí, že jejich spolupráce s komunismem je záležitostí čistě politicko-sociální bez jakýchkoliv morálních nebo náboženských důsledků. Jiní zase žiji v takových podmínkách životních, zvláště tam, kde komunistická strana je u moci, že jsou nuceni aspoň k nějakému druhu nedobrovolné spolupráce. Takoví se považují za oběti komunistického utlačování a pronásledování a jejich morální postavení může být souzeno podle různých konkrétních okolností v souhlase se všeobecnými zásadami křesťanské mravnosti. Z dekretu Sv. officia vychází jasně najevo, že k svátostem nemohou být připuštěni jen ti, kdo svobodně a dobrovolně spolupracují s komunisty, s jejich stranou a tiskem. Čtvrtá otázka se týká těch, kdo přijímají komunistický světový názor, tedy i materialistické učení komunismu, učení, jež popírá existenci Boha, existenci nesmrtelné duše a nadpřirozeného světa. Je jasné, že přestává být katolíkem a vůbec věřícím člověk, kdo popírá základní pravdy křesťanského světového a životního názoru. Proto pokřtěný katolík, který přijímá tyto komunistické názory, tím samým už zapírá svou víru, stává se odpadlíkem, a proto ve smyslu kanonického práva podléhá exkomunikaci zvláštním způsobem vyhrazené Sv. stolici. Jako exkomunikovaný nesmí být připouštěn k svátostem, dokud se neobrátí a nedostane rozhřešení od svého hříchu. Odmítá se mu také církevní pohřeb, nedal-li před smrtí známky pokání. 11. srpna 1949 Sv. officium objasnilo některé pochybnosti týkající se tohoto dekretu. Tato objasnění vyšla ve formě odpovědí na otázky, může-li katolický kněz požehnat manželství komunistů, kteří o to žádají. Sv. officium rozhodlo, že v některých okolnostech je to dovoleno. Musí pro to být vážné důvody, o jejichž platnosti rozhoduje obyčejně diecésní biskup. Je-li jedna ze stran stižena exkomunikací za to, že vyznává nebo šíří bezbožecké učení komunismu, bude nutná dispens, poněvadž kanonické právo zpravidla nedovoluje takové manželství. V každém případě Církev žádá záruku, že děti, které se narodí z tohoto manželství, budou vychovány katolicky. Kdyby takové záruky chyběly, církevní autorita nemůže dát svůj souhlas k uzavření sňatku. 4. září 1949 papež Pius XII. mluvil rozhlasem k účastníkům 73. německého katolického dne (Katholikentag) v Bo- chumu. V tomto projevu sv. Otec jako nejvyšší autorita Církve poprvé veřejně vysvětlil, proč byl vydán dekret Sv. officia proti komunismu. Sv. Otec zdůraznil, že motivy byly čistě náboženské, že bylo třeba protáhnout jasnou dělící čáru, závaznou pro všechny katolíky, mezi katolickou vírou a bezbožeckým komunismem a vytvořit mezi nimi hranici, aby se zachránili nejen dělníci, nýbrž i všichni křesťané bez rozdílu před marxismem, který popírá Boha a náboženství. Dekret, řekl sv. Otec, nemá nic společného s kontrastem mezi chudými a bohatými, mezi kapitalisty a proletáři, mezi majetnými a nemajetnými. Týká se zachování čistoty náboženství a křesťanské víry a svobody jejich činnosti. Jan Voda Nové knihy B. Svatos, UN TÉMOIGNAGE TCHEQUE SUR LA BELGIQUE A L’EPOQUE DES DUCS DE BOURGOGNE. Annuaire de l’Institut de Philologie et d’Histoire Orientales et Slaves, Tome XIV (1954-57), pp. 391397, Bruxelles 1957. Prof. Bedřich Svatoš, docent češtiny na universitě v Lille a v Bruselu, ve své stati pro ročenku Slovanského ústavu při bruselské universitě rozbírá svědectví kronikáře Šaška o Belgii v 15. století. Velkorysá evropská politika Jiřího z Poděbrad poskytla jedinečnou příležitost panu Lvu z Rožmitálu, spojit své diplomatické poslání s cestova- telskou vášní poznat a vidět slavná místa v křesťanstvu. Jeden z rytířů jeho doprovodu, Šašek, později za dlouhých zimních večerů vzpomíná, vypráví a sepisuje své zážitky z velké cesty po Evropě. Tak vzniká první česká redakce Deníku o jízdě a putování pana Lva z Rožmitálu a z Blatné z Čech až na konec světa. Deník sloužil za pramen i Aloisů Jiráskovi. Šašek svým spisem zahajuje nový literární druh cestovatel- ských zpráv v 15. století. Z téže doby se nám zachovala cestopisná zpráva kališnického kněze Korandy, který doprovázel Poděbradovo poselství do Rí- (.Dokončení na str. 248) 235 [pageend19]stalo se doma, v exilu a jinde ve svété Ve Vatikáne a v Itálii 24. září se svátý Otec Jan X X III. vrátil ze své letní vily v Castel Gandolfo do Říma. Po dobu jeho pobytu v Castel Gandolfo byly sice audience omezeny na nejmenší míru, přece ale nelze říci, že by Jan XXIII. žil isolován od ostatního světa. Několikrát sám zavítal mezi obyvatele městečka, a také do bližšího okolí, např. na mariánské poutní místo Ge- nazzano a Galloro na římském venkově. Jednou dokonce sloužil mši svátou ve farním kostele v Castel Gandolfo. 11. srpna zavítal do Říma do kostela P. Marie na Piazza del Popolo, kde byl před 55 lety posvěcen na kněze, a do krypty pod basilikou svátého Petra, kde u oltáře blízko hrobu knížete apoštolů sloužil svou první mši svátou. Také navštívil basiliku sv. Vavřince za hradbami: tam vykonal pouť hned po svém vysvěcení. Ve zvláštních audiencích svaty Otec přijal mj. bývalého bulharského krále Simeona JI., manželku presidenta Spojených států Brazílie paní Sáru Kubíčkovou de Oliveira a ministra zahraničí Belgie Petra Wignyho. Ze zvláštních audiencí zasluhuje zmínky audience účastníkům mezinárodního sjezdu slepců, který se konal v Římě začátkem října. Svatý Otec je vyzýval, aby své utrpení poměňovali ve zdroj energií pro Církev a aby vyprošovali duševní světlo všem, kteří ho postrádají. O svátku Panny Marie nanebevzaté Jan XXIII. poslal pozdrav polskému kardinálovi primasovi Wyszyňskému, polskému episkopátu a všem polským katolíkům, kteří v ten den připutovali do Czenstochowy. Kaple v papežské vile v Castel Gandolfo je zasvěcena » Černé P. Marii« čenstochowské, Kard, Wyszyňski svátému Otci za jeho pozornost telegraficky poděkoval. Rozhlasem svátý Otec promluvil ke katolíkům středoame- rické Republiky honduraské, kteří právě zasvětili svou zemi nejsvětějším Srdcím Ježíšově a Mariinu. Svatý Otec zdůraznil, že lidé musejí dát všude i ve veřejném životě Bohu místo, které mu patří, a k Bohu usměrnit své snahy. Především je třeba posvětit křesťanské rodiny a proniknout křesťanským duchem výchovu dětí. Všechny musí vést příkaz křesťanské lásky. — Též promluvil k účastníkům světového sjezdu konfederace mariánských družin v Newarku ve Spojených státech. 26. září svátý Otec požehnal manželství dvou italských šlechticů, hrabete Evžena Fainy a hraběnky Albalisy Roncalliové di Montorio. Rodinu nevěsty — nejsou nijak spřízněni— svátý Otec poznal za své diplomatické dráhy. Při mši svaté všichni přítomní, jichž bylo na sto, přistoupili k svátému přijímání. Bylo to už třetí manželství, kterému svátý Otec požehnal jako papež. V italském proslovu při generální audienci 15. září se svátý Otec dotkl i schůzky Eisenhowera s Chruščovem : » V těchto dnech se představitelé států scházejí k poradám; i my se musíme dívat na takové iniciativy se zájmem, a modlit se k Pánu. Třebas tato schůzka nemá za cíl nebeské statky, přece jen může být jejím ovocem něco, co je užitečné pro pozemský a sociální řád.« Pak pravil, že audience katolíků u papeže předčí v tom smyslu schůzky státníků, protože zde všichni mají na zřeteli dobro celého člověka, » Věřícím, kteří stojí okolo papeže, ani zdaleka nenapadne položit si jen otázku, zda obyvatelé země mají navzájem žít ve válce, nebo se respektovat... Modleme se, aby vůle Boží se s námi vždy dála, a aby to, na čem se lidé shodnou, bylo ve shodě se zpěvem andělů u Betléma : » Sláva na výsostech Bohu a na zemi pokoj lidem dobré vůle. « Zmínky zasluhuje, že komunisté si vyložili uvedená slova svátého Otce ve svůj prospěch : že souhlasí s návštěvou Chruš- čova v Americe a od ní očekává záchranu míru. 7. srpna zemřel v Římě ve věku téměř 88 let Don Luigi Sturzo. Patřil k průkopníkům katolické sociální a politické činnosti v Itálii na začátku tohoto století. Před příchodem fašismu k moci založil katolickou lidovou stranu; protože byl za Mussoliniho neustále persekvován, emigroval do Spojených států. Po druhé světové válce se vrátil do Itálie a byl spoluzakladatelem Křesťanskodemokratické strany. Po jejím upevnění ustoupil do pozadí veřejného života a ponechal iniciativu laikům, které ale nejednou neváhal kritisovat, když to považoval za nutné. Základním rysem jeho života je bezvýhradná poslušnost Církvi. Do své závěti napsal, že při uveřejnění jeho pozůstalých spisů z oboru sociologie a náboženství se má vynechat vše, co by se snad neshodovalo s běžným učením Církve, třebas myslí, že taková místa se tam nevyskytnou. Je známo, že ne všichni jeho spolupracovníci z doby, kdy slovo » politika« nemělo dobrý zvuk v italských katolických kruzích, dovedli uposlechnout, jako poslechl Don Sturzo. Svou mravní přímostí a bezúhonností zůstane příkladem a vzorem všem katolickým politikům. Počet domorodých knéží v Asii a v Africe, pokud závisí na misijní Kongregaci pro šíření víry, se za posledních 40 let zesedmeronásobil. R. 1918 bylo v misiích 1.009 domácích kněží, roku 1957 už 7.364. Počet domácích biskupů v misiích vzrostl v posledních deseti letech z 35 na 89. Počet kněží i biskupů by ještě vzrostl, kdybychom připočetli i kněze a biskupy ze zemí pod komunistickým jhem : ze sev. Vietnamu, severní Korey a Cíny. V Číně bylo r. 1950 na 2.550 domácích kněží a 30 biskupů. Vatikán a let na Měsíc Též vatikánský deník UOsservatore Romano uveřejnil svůj komentář k zprávě, že sovětská raketa dosáhla Měsíce. Zdraví tuto událost jako úspěch celého lidstva, a raduje se z ní. Ti, kdo ve vědeckém závodění zůstali pozadu, nemají důvodu k závisti. Bohužel zpráva byla ohlášena s nezakrytým úmyslem dokázat, že člověk a jen člověk je pánem stvoření, a že vlastně stvoření vůbec neexistuje. Útok na vesmír se na jedné straně světa děje s pevnou vůlí dokázat, že člověk sám je stvořitelem světa. Jsou to jen sny, a jako sny ono snažení odhalila sama věda, táž věda, která přírodě vyrvala sílu dojít až na měsíc. Všechny vědecké objevy, vyložené bez předsudků, potvrzují existenci tajemství; neodstraňují je, právě naopak je shledávají nepřemožitelným. Věda ani dnes se neprotiví víře v Boha a ani zítra nebude proti ní. Bůh stvořil z ničeho ty údivné věci, kterým se podivujeme a které pracně odhalujeme. A mezi těmito věcmi má primát lidské srdce a lidský rozum. )) Bůh vložil do lidského srdce neukojitelnou touhu po vědění a neměl v úmyslu stanovit hranici jeho úsilí dosáhnout nových objevů, když mu pravil: » Podmaňte si zemi!« Bůh svěřil lidskému duchu a otevírá před ním celé stvoření, aby je pronikal a tak více chápal nekonečnou velikost Stvořitelovu... Společné úsilí celého lidstva o pokojné dobytí vesmíru má přispět k tomu, aby se hlouběji vtisklo do lidského srdce vědomí společenství a solidarity, aby všichni opravdu cítili, že jsou dětmi jednoho a téhož Otce. Abychom však pronikli tuto pravdu, je nutné mít úctu k pravdě, dovést sklonit se před skutečností a mít odvahu stejně velkou, jakou vyžaduje vědecké bádání. I ty nejodvážnější průzkumy ve vesmíru jen uvedou mezi lidi nové prvky nesvornosti, nebudou-li provázeny hlubší mravní reflexí a uvědomělejší láskou vůči vyšším zájmům lidstva « (Pius X II. k sjezdu Mezinárodní federace astronautické 20. září 1956). 236 [pageend20]V Československu NÁBOŽENSKÉ ZPRÁVY V Československém časopise historickém, v srpnu, vedoucí redaktor František Graus ostře kritisuje knihu prof. dr. Josefa Cibulky » Velkomoravský kostel v Modré u Velehradu a začátky křesťanství na Moravě« (viz N Ž 1959, str. 100-101). Cibulka prý napsal » misijní idylu «, a ne vědeckou práci. Kniha prý je odstrašující příklad, jak se knihy psát nemají. » Po ideologické stránce jde o dílo nejen výrazně katolické, ba přímo ultramontánní, znamenající rozhodný krok zpět v celé — a to nejen naší — historiografii o počátcích křesťanství ve střední Evropě «. Zmínky zasluhuje, že denní tisk zpočátku uveřejnil příznivé recense knihy, až komunistická » Tvorba « dala signál k útoku, protože— jak se dalo čekat — pojetí katolického kněze, vědce, se nemohlo líbit propagátorům ateismu. Totéž číslo Československého časopisu historického obsahuje recensi překladu I. R. Lavreckého » Vatikán « ; kniha prý » přináší řadu nových materiálů osvětlujících spojení církve s buržoasií a bude cennou pomůckou v boji proti náboženskému tmářství«. V týdeníku » Československý svět«, vydávaném pro krajany v zahraničí, najdeme 13. srpna článek o náboženské » svobodě« v ČSR. V otázce » světového názoru, víry nebo přesvědčení« je zaručena každému občanu naprostá svoboda. Ze 17 náboženských společností je nejsilnější římskokatolická církev. Má na 4.000 kněží (před 1950 se jejich počet odhadoval na 7,000, rozdíl činí vyloučení řeholní kněží). Česká katolická charita spravuje 125 sociálních ústavů, kde o chovance pečují řeholní sestry prý třiatřiceti řádů a kongregací. » Reholnic je celkem devět a půl tisíce. « Na osmiletkách je zavedeno dobrovolné vyučování náboženství, a mladí lidé mohou po maturitě jít studovat na bohoslovecké ústavy. Že ale náboženská svoboda v ČSR je » papírovou záležitostí« (článek v Čs. světu to chtěl vyvrátit), dokazuje jednak velmi mnoho zámlk v článku samém, jako o osudu klášterů, katolických škol a nemocnic, jednak četba denního tisku. Se začátkem školního roku zesílil znovu nátlak na rodiče, aby své děti do náboženství nezapisovali, a pak zvláště na učitele, aby své žáky vychovávali » vědecky «, tj. v duchu ateismu. » Takoví učitelé — kteří navštěvují kostel a věří v boha — nemají co dělat na katedrách našich škol. Takoví studenti nemají mít místa v našich pedagogických školách«. (Mladá fronta 15. srpna.) » ... socialistický učitel je povinen učinit vše, co je v jeho silách, pro odstranění dvojkolejnosti ve výchově, ke které dochází, jestliže rodiče si neuvědomují svou spoluodpovědnost za výchovu a vedle jiných přežitků minulosti pěstují u svých dětí náboženské přesvědčení« (» Komenský «, měsíčník Státního pedagogického nakladatelství, červenec 1959). A rodičům, kteří z tradice posílají děti do náboženství, mluví do duše Rudé právo ze 4. září. Proti » vědeckým « poznatkům v ostatních vyučovacích předmětech dítě prý dostane na touž otázku v náboženství odpověď nevědeckou. Prý tím trpí jeho utvářející se charakter. » Večerní Praha « měla týdně seriál » Hovoříme o náboženství«, ve kterém samozřejmě hovořila proti němu. V oficiálních publikacích komunistické strany bylo uveřejněno několik článků, dokazujících, že strana a náboženství jsou neslučitelné : » Komunistická strana je sdružení nejpokrokovějších, stejně smýšlejících lid í... Proto není možné, aby nábožensky založený člověk byl opravdovým komunistou ... Poměrně často se setkáváme, že člen strany, nebo dokonce její funkcionář, se na veřejnosti řídí marxisticko leninskou ideologií, že ale v rodinném životě se řídí pozůstatky buržoasijní a náboženské ideologie a její morálkou ; to se projevuje hlavně tím, že svou rodinu, a hlavně manželku, nechává v duševní zaostalosti a porobě. Je to projev egoismu a neukončení jeho vývoje ve skutečného komunistu. « Kdyby nějaký člen strany se nechtěl nechat » převychovat«, pak jeho náboženský život narušuje ideovou jednotu a není žádoucí, aby zůstal ve straně (Předvoj 13. srpna). Veškeren nátlak a propaganda se ale stále nesetkává s kýženým výsledkem. V » Nové mysli «, orgánu UV KSČ, uveřejnili stesk, že » protináboženská propaganda nedovedla splnit svůj úkol vůči mládeži. Je smutné konstatovat, že mladí příliš často hledí uniknout vlivu marxismu. Křesťanství naproti tomu se daří vyhovět touhám mladých. « Komunistický režim začátkem tohoto roku velmi propagoval tzv. » vítání do života «, aby nahradil náboženský obřad křtu. Pořádání bylo svěřeno sborům pro občanské záležitosti. Zdá se ale, že lékaři se slavnostmi » vítání «, zvláště když se konají » ve velkém «, a s pozváním pionýrů, nejsou spokojeni, protože se tak porušují hygienické zásady pro styk s novorozeňaty. Sbory pro občanské záležitosti stojí před těžkým problémem, píše Svět v obrazech z 18. července. Na Slovensku objevili cenné gotické církevní plastiky a tabulové malby, o kterých se dosud uměleckohistorická literatura vůbec nezmiňuje. V obci Iliašovce odkryli madonu tzv. krásného slohu, z poloviny 15. stol. V obci Hutá objevena velmi zchátralá oltářní skříň s pozdně gotickými malbami a plastikami z doby kolem r, 1528. Ve Spišské Nové Vsi vzbudil pozornost oltář sv. Magdaleny z konce 15. století. Na západním Slovensku ve Velkom Bieli madona ze skupiny Zvěstování asi z téže doby. Znovu byly prozkoumány tzv. Holické konzole, nápadně připomínající styl Parléřovy svatovítské hutě. Snad jsou prací některého Parléřova žáka z doby kolem r. 1500 (Kat. noviny). Ve Vítochově na Horáčku vzpomínali 5. července tisícího výročí postavení kamenného románského kostelíčka, zasvěceného sv. Michalu, a 1080. výročí příchodu sv. Metoděje do Vítochova. V Nivnici na Mor. Slováčku se konala 6. září slavnost posvěcení nových varhan. Posvětil je olomoucký gen. vikář Josef Glogar, který pak sloužil pontifikální mši svátou. Při odpoledním varhanním koncertu zahráli díla předních skladatelů prof. E. Hába, ředitel kůru v Uherském Brodě, a inž. O. Veverka, umělecký ředitel krnovských závodů » Čs. hudební nástroje«, nár. podnik. Slavnosti prý bylo přítomno dost zahraničních hostí, kteří Nivnici projížděli na brněnský veletrh. Pokusné výkopty u kostela sv. Petra a Pavla v Kunovicích u Uh. Hradiště potvrdily domněnku, zachovanou ve starých zápisech, že tam stál kostel už před přič hodem sv. Cyrila a Metoděje. Nynější kostel stojí na zdivu kostela z doby kolem 850 ; zdivo je 138 cm široké, jaké se dosud nenašlo u žádného z kostelů objevených. Při silnici Uh. Hradiště-Kunovice byly nahodile objeveny základní stavby. Zkoumáním byly odkryty základy přes 20 m dlouhé, s přilehlou menší kaplí a pohřebištěm, kde jsou hroby z 9. a 11. století. Nálezy ověřují slova Fr. Palackého : » Za Mojmíra, předchůdce Rostislavova, byli na Moravě kostelové mnozí«. Letos uplynulo 100 let od narození kapitulního děkana v Olomouci ThDr. Josefa Kachníka, který po několik desítek let přednášel na bohoslovecké fakultě v Olomouci filosofii a mravovědu. R. 1904 vydal Dějiny filosofie ; od něho pochází mnoho spisů z oboru morálky a sociologie. Několik studií věnoval svému krajanovi — pocházel z Nivnice u Uh. Brodu — J. A. Komenskému. Zemřel r. 1940. • 16. září by se byla dožila osmdesáti let Bělá Dlouhá, roz. Pečínková, známá katolická spisovatelka, která zemřela r. 1950. V její publicistické práci mělo podstatné místo šíření úcty k světcům naší vlasti, především k Přemyslovnám blah. Anežce a ctih. Mladě, spolu s oddaným obdivem k veliké Francouzce sv. Terezii od Jezulátka. Před 700 lety bylo založeno město Litomyšl. V X. století stál v místech dnešního zámku pomezní hrad Slavníkovců, později Přemyslovců, Biskupství tam bylo založeno r. 1344, ale zaniklo v 15. století. Od r. 1904 má farář hodnost probošta. Probošt- ský chrám povýšení sv. Kříže, dílo Aliprandiho, pochází z r. 1380 — z doby biskupa Jana II. ; sochařská výzdoba je Matyáše Brauna. V museu jsou četné církevní památky, mj. Graduál litomyšlský a sbírka kostelních písní z r. 1563. 237 [pageend21]Své sedmisté jubileum oslavuje též město Tišnov u Brna. Vznikalo ze vsi Tišnovec, o níž je první zminka už ve 12. století. Královna Konstancie, vdova po Přemyslu Otakarovi I., tam založila klášter, který pak byl kulturní chloubou kraje. Největší památkou města je klášterní budova Porta coeli — Brána nebes. Nádherný portál je ve střední Evropě ojedinělý. Mohutná trojlodní basilika je zasvěcena nanebevzetí P. Marie. Komunita sester cisterciaček se ještě před příchodem bouře na kláštery v ČSR se svolením představených rozešla ke svým rodinám. Pardubická farnost svatobartolomějská slaví letos 600. výročí. Arnoštu z Pardubic, za jehož arcibiskupství byla farnost založena, byla už r. 1940, při oslavách 600. tiýroií povýšení Pardubic na město, odhalena busta z bílého mramoru v presbytáři dnes arciděkanského chrámu. Desátého výročí biskupské konsekrace vzpomínali 14. srpna apoštolský administrátor trnavský msgre Ambrož Lazík a kapitulní vikář rožňavský msgre Robert Pobožný. Čtrnáctideník katolických misií v Eritreji »Veritas et vita — Pravda a život« z 15. srpna věnuje poznámku vysíláním Prahy pro Afriku. V těchto vysíláních otevřeně mluví proti misionářům, nejen katolickým, nýbrž i protestantským. Podle marxistické dialektiky misionáři jsou falešní nositelé civili- sace a křesťanství; hlavním cílem jejich činnosti je šířit a upevňovat imperialismus, a podmaňovat asijské a africké národy imperialistům. Rozhlasové konference se připisují » věříčímu katolíkovi« Milanu Ryboví. Podobné výmysly šíří v CSR býv. italský jesuita Alighiero Tondi v orgánu Cs. společnosti pro šíření politických a vědeckých znalostí » Věda a život« v článku » Vatikán a koloniální politika «. KNĚŽSKÉ HROBY. — V Senohrabech zemřel dp. děkan Augustin Arnold, strahovský premonstrát, ve věku 85 le t; v červenci slavil 60. výročí svého kněžství. Byl pohřben v Ne- bušicích u Prahy. • V Golčově Jeníkově se odebral na věčnost místní děkan dp. František Boháč ; bylo mu 64 let. Rektor Pap. koleje Nepomucenum pap, prelát ALFRÉD BONTEMPI byl jmenován papežským protonotářem. Na obrázku v rozhovoru s pány kardinály Petrem Ciriacim a Josefem Pizzardo při jejich návštěvě v koleji. Srdečně blahopřejeme a vyprošujeme monsignorovi dobré zdraví a hodně zdaru v práci pro český a slovenský kněžský dorost pro naši vlast. RŮZNÉ ZPRÁVY Úspěšné vystřelení sovětské rakety na Měsíc bylo v ČSR komentováno jako » politický čin « — pro Ameriku by to byla jen otázka techniky. » Sovětský vědec je socialistický vědec, sovětská věda je socialistická věda. Proto sovětské rakety stoupají k svému cíli, k hvězdám, k Měsíci i k Slunci, a americké padají do moře «, komentoval pražský rozhlas. Vystřelení rakety, jejímu letu a pak nárazu na Měsíc byla dána velká halasná publicita, rozhlas se několikrát přepojil na Moskvu a na Spojovací středisko Mezinárodní geofysikální spolupráce v Průhonicích, aby posluchači vyslechli nej čerstvější zprávy. Komentáře a úvahy pokračovaly celé následující dny. V rozhlase pro ženy 16. září mohly posluchačky slyšet tato prometheovská slova : » Atomový věk otevírá lidem ohromné perspektivy. Ale i v tom zázračném atomu jsou Kain i Ábel zakleti a oba čekají na své vysvobození. Vysvobodit je může jen člověk. Člověk, který se naučil vidět neviditelné věci, který se naučil zachytit hlas z jiné pevniny světa ; člověk, který se stává vládcem přírody a krok za krokem odhaluje i tajemství vesmíru. A tento člověk může celou zem proměnit v zelený koš, vrchovatě naplněný dary pro každého lidského tvora«. • Na počest dosažení Měsíce sovětskou kosmickou raketou vydala Cs, pošta nové poštovní známky s raketou, Měsícem a sovětskou vlajkou. Letošní žňové období zkolektivisovaného venkova hrozilo katastrofou. Školní mládež místo rekreace musela jít na pole JZD a na státní statky, aby zachraňovala úrodu, zvi. v jižních Cechách, na Hané a na západním Slovensku, Třetina z 200.000 dětí ve věku od 10-15 let byla zmobilisována z pionýrských táborů. Též vojenské útvary byly nasazeny, prý pro špatné počasí. Venkovské obyvatelstvo dalo najevo malou horlivost zachraňovat to, co jim bylo vzato. (Čechoslovák.) Koncem prvního pololetí letošního roku bylo v Praze 1.935 soukromých živností. V lednu jich bylo o 865 víc. Celkový počet osob pracujících v oblasti soukromého podnikání je 2.015 : 1935 samostatných živnostníků a 80 zaměstnanců. Soukromých obchodníků je 212, autodrožkářů 68, povozníků 20. Soukromé stavební firmy byly zcela likvidovány. Soukromníci, kteří měli své obchody na hlavních třídách, přemístili se do postranních, a nové obchodní živnosti už nebyly povoleny « (Hospodářské noviny 21. srpna). V době od 1. dubna do 30. června bylo v Praze odsouzeno 15 lékařů k trestům od jednoho do tří let vězení pro nedovolené provozování lékařské praxe (České slovo). Od 5. do 20. září se konal v Brně I. mezinárodní vzorkový veletrh. Navázal na tradici dřívějších veletrhů v Praze a tří velkých výstav čs. strojírenství v Brně v letech 1955 až 1957. Zúčastnili se ho vystavovatelé z třiceti zemí Evropy i ostatních kontinentů. Veletrh navštívilo 2,350.000 návštěvníků, z toho asi 13.500 cizinců, především obchodníků a novinářů. Návštěvníci mohli shlédnout polyekránové pásmo » Zrcadlo mé vlasti«, které vyjadřovalo »velikost lidské práce a radostný život v dnešním ČSR «. Na filmovém matiné v kině Moskva měl premiéru čs. širokoúhlý barevný film » Jeden den v ČSR «. Z článku v časopise » Mezinárodní politika «, napsaném k dvacátému výročí rozpoutání druhé světové války, se dovídáme, že německo-sovitský pakt byl Sovětskému svazu vnucen » politikou tehdejších vládnoucích kruhů západních mocností ... Pakt splnil svoji historickou úlohu: rozbil dlouholeté úsilí o vytvoření světové imperialistické koalice proti socialismu a zajistil jediné důsledné protifašistické síle — sovětskému lidu — omezenou sice, ale vojensky i jinak významnou lhůtu oddechu a příprav. « » Mezinárodní politika « ale neříká, jaká to byla imperialistická koalice Západu s Hitlerem proti Sovětům ; Západ vyhlásil válku Hitlerovi, zatímco Sovětský svaz podporoval nacistickou agresi proti Polsku, těžil z ní a dodával německé válečné mašinérii velká množství stra238 [pageend22]tegického materiálu až do doby, kdy mu Hitler svou invazí válku opravdu vnutil (FEC). Svobodné slovo ze 4. září přináší několik statistik o Pražanech : 30. června 1959 měla Praha -988.949 obyvatel. Za prvních šest měsíců se narodilo 4.374 dětí, ale zemřelo 5.397 osob. Bylo uzavřeno 2.951 sňatků, avšak nylo rozvedeno 1.452, tj. skoro 50%. ^ V celém ČSR bylo za první pololetí uzavřeno 54.000 manželství, a rozvedeno 7.100. Narodilo se 112.000 živých dětí, přirozený přírůstek činil 42.000 obyvatelů. Celkový počet obyvatelstva k 30. červnu činil 13,560.000 obyvatelů, z toho 9,617,000 v českých zemích a 3,943.000 na Slovensku. Podle vyhlášky ministerstva zahraničních věcí se v CSR provádí do 30. června 1960 výměna cestovních pasů, všechny staré pasy potom pozbývají platnosti. Vyhláška též stanoví, že všichni čs. občané, kteří žijí nebo se přechodně zdržují v cizině déle než dvacet dní, musí se hlásit u čs. zastupitelského úřadu k registraci a před odjezdem se odhlásit. Technické noviny uveřejnily ceny televisorů v Č SR : zn. Rekord stojí 2.900 Kčs, Mánes 3.100 Kčs, Aleš 3.950 Kčs, Athos 4.300 Kčs, Astra 4.300 Kčs a Marold 7.400 Kčs. » Hudební skříně«, rádio a gramofon, stojí od 15.800 do 19.300 Kčs. Do tří až čtyř let bude spojovat Sovětský svaz s Polskem, vých. Německem, ČSR a Maďarskem naftovod, na 4.000 km dlouhý. Začne u Kujbyševa v sev. Ukrajině, a na hranicích Běloruska se rozdvojí na severní a jižní větev. • Čs. aerolinie zahájily provoz na nové lince : Kyjev-Lvov-Bratislava. Současně byly zlevněny letenky ve vnitrozemském provozu : Bratislava- Košice ze 150 Kčs na 130 Kčs, Bratislava-Přerov ze 150 Kčs na 135 Kčs a Praha-Gottwaldov ze 123 Kčs na 100 Kčs. • Na brněnském veletrhu byly vystaveny bateriové hodiny, které jsou poháněny proudem z ploché baterie. K vánocům prý budou v obchodech. • Na Ostravsku vzniká nový důl » Suchá- Stonava «, jehož vyhloubení — 420 m — bylo dokončeno v rekordním čase necelého jednoho roku. • Do srpna si občané o CSR koupili 15.557 osobních automobilů .Skoda 440 a 445, Octávie, Wartburg, Moskvič, Renault, Fiat, Simca a Volha. Jednostopových vozidel bylo prodáno 56.156. • V japonských loděnicích v Osace byla v srpnu spuštěna čs. nákladní lod » Kladno «, o délce 150 m a výtlaku 8.750 BRT. Vejde se do ní 12.000 tun zboží. Je to osmá loď obchodní námořní flotily ČSR. • Podle údajů Státního úřadu statistického se v ČSR loni prodalo 366 tisíc hektolitrů lihovin, za něž bylo vydáno téměř 2 miliardy 800 mil. Kčs. Na jednoho občana připadá 205 Kčs. Znamená to pokles spotřeby lihovin; v některých krajích, např. na Ostravsku, které vede, je spotřeba neúměrně vysoká. • Ostrava má ještě další primát : vede v procentu absence z práce, po ní přijde Praha, Ústí n. L. atd. • V první polovině letošního roku došlo v Praze ke 2163 dopravním nehodám, což je o 36,5% více než ve stejném údobí loni. Usmrceno bylo 26 osob, 240 bylo těžce a 192 lehce zraněno. Více než dvě třetiny nehod zavinili řidiči motorových vozidel, mezi nimiž dominují motocyklisté. • V půli července navštívil Prahu habesský císař Haile Selasie. Byl mu udělen čestný doktorát práv Karlovy university. Na paměť svého jmenování daroval universitě ručně psanou bibli v amharském jazyce ve zlaté vazbě, bohatě ryté a zdobené drahokamy, • Osoby, které nemají nárok na bezplatnou péči, platí za běžné ambulantní ošetření lékařem v zdravotnickém zařízení 13 Kčs a v noci 25 Kčs. V bytě nemocného 25 Kčs a 35 Kčs. Provádí-li ošetření zdravotní sestra, pak 4 Kčs a 8 Kčs, v bytě nemocného 7 Kčs a 13 Kčs. V okresní nemocnici 25 Kčs za den, v jiných, též v dětské nemocnici, 34 Kčs za den. S nikým se neústupně nepřeme ; nýbrž s trpělivostí podejme důvody s úmyslem vyložiti pravdu a aby náš bližní nezůstal v omylu, ne však, abychom prorazili svou. (Sv. Ignác z Loyoly) KULTURNÍ ZPRÁVY 9. srpna zemřel v Praze E. F. Burian, spisovatel, hudební skladatel a divadelní režisér, ve věku 55 let. Proslul svými avantgardními a komunistickými myšlenkami, které nejvíce propagoval ve svém divadle D-34. Poslední dobu se snažil o uskutečňování tzv. socialistického realismu v umění, ale jeho pokusy nebyly přijímány s takovým nadšením jako za kapitalismu. Jeho inscénace se hrály před prázdným hledištěm. Byl pohřben ve Slavínu na Vyšehradě. • V Kostelci nad Černými lesy zemřela 11. srpna ve věku 77 let známá průmyslová výtvarnice Tonča J. Janovská. Proslula propagací českých národních krojů a české krajky v zahraničí. Bývala častým hostem amerických Čechů. Literárním projevem její celoživotní lásky je kniha »Krajky nad krajem«. • V Brně- Líšni se odebral na věčnost- v požehnaném věku 88 let spisovatel a kronikář Eduard Elpl. Vydal ve čtyřech dílech » Výbor ze spisů Václava Kosmáka «. Byl to svérázný typ písmáka a krajového vlastence. Úmrtí mistra Bohuslava Martinů si všiml můžeme říci celý svět, a po zásluze ocenil jeho uměleckou činnost. Do jednohlasného chóru chvály a uznání i čs. tisku a rozhlasové vzpomínky zní odsuzující hlas Rudého práva : » Přes svoji velikost nedovedl své muzikantství spojovat s bojem lidu o nový život v komunismu. « A přece Martinů svou tvorbou vždy dával najevo své sepětí s českým prostředím a svou lásku k rodné Vysočině. V poslední době to dokázaly skladby » Otvírání studánek«, » Zbojnické písni « a » Legenda z dýmu bramborové nati «. Za druhé světové války napsal » Polní mši «, » Památník Lidicům« a » Concerto grosso «, v nichž prožíval tragický osud své vlasti. V Basileji se mu ještě podařilo uvést oratoř » Epos o Gilgamešovi«. Čtyřaktová opera » Řecké pašije« zůstala nedokončena. Svým dílem se Martinů zapsal natrvalo do našich kulturních hudebních dějin. Na podzim začaly vycházet Dějiny české literatury, kolektivní dílo pracovníků Ústavu pro českou literaturu, redigované Janem Mukařovským. Redaktorem prvního dílu, který zachycuje literární vývoj od 9. do sklonku 18. století, je univ. prof. Josef Hrabák. • Novým sbormistrem Českého pěveckého sboru je prof. Josef Veselka, který pracoval dlouhá léta v brněnském Moravanu. • Letos bude stavebně zabezpečen a upraven starobylý zámek v Neuslupove na Voticku. Je to bývalé sídlo Petra Kaplíře ze Sulevic a bělohorského dobrodruha de Huerty. • 4. července byl otevřen rodný byt Bedřicha Smetany v Litomyšli, proměněný v museum Smetanových památek. • Péčí Obce baráčníků v Boru u Tachova byl odhalen na Babí hoře u Tachova památník pěti Chodům, kteří byli r. 1515 při chodských rebeliích uvězněni a pak upáleni. Jehlancový památník, tři metry vysoký, je ozdoben kalichem a chodským čakanem. • Na Hudebním mezinárodním festivalu v Holandsku byla provedena ve spolupráci s Národním divadlem Janáčkova opera » Káťa Kahanová«. Kritika ji přijala velmi příznivě. • 29. června uplynulo 25 let od smrti ilustrátora a grafika Adolfa Kašpara. Nezapomenutelné jsou jeho ilustrace »Babičky« od Boženy Němcové, Wintrova » Mistra Kampana « a Jiráskových románů. • 7. července se dožil 65 let klasický filolog brněnské filosofické fakulty prof. dr. Ferdinand Stiebitz, překladatel a znalec řecké lyriky a dramatiky i románové prózy a epiky latinské. • Na čs. vysokých školách studovalo v minulém školním roce 30 indonéských studentů. V tomto roce jich bude šedesát. Od 1. září bude v Djakartě, hlavním městě Indonésie, zřízen lektorát češtiny. V budoucnu se počítá s novými studenty též^ v uměleckých a technických oborech filmu. Indonésie se ČSR odmění tím, že poskytne na svých vysokých školách dvě stipendijní mista (Rudé právo 23. června). • Na X [. mezinárodním festivalu dětských filmů v Benátkách obdrželo ČSR v kategorii loutkových filmů první cenu za dílo Emila Radoka » Johannes dr. Faust«. V kategorii hraných filmů získal druhou cenu film režiséra Zdeňka Brynycha » Pavučina «. • Na prvním moskevském Mezinárodním filmovém festivalu 239 [pageend23]dostal druhou cenu čs. film » Útěk ze stínu «. • V soutěži filmů pfi vídeňském Festivalu mládeže CS R bylo odměněno dvěma zlatými medajlemi za Hoffmanovu parodii bible » Stvoření světa « a za Brynychův film » Pět z milionů «, a dalšími třemi zlatými za studentské filmy. Z rozhodnutí ústředního výboru Svazu čs. spisovatelů přestaly v červnu vycházet dva kulturní časopisy » Nový život « a » Květen «. Místo nich vychází nový literární měsíčník » Plamen«, jehož každé číslo bude mít 160 stran. Vedoucím redaktorem » Plamene « je Jiří Hájek, jeho zástupcem Květoslav František Sedláček, bývalý redaktor deníku Práce, reportér a romanopisec. Zrušení výše jmenovaných časopisů, a zvláště » Května «, znamená důsledné skoncování se » zmatky a omyly po druhém sjezdu spisovatelů« z r. 1956. Oba časopisy byly v poslední době velmi kritisovány (viz NŽ str. 154). Předním kritikem byl právě Jiří Hájek, redaktor nového časopisu. » Plamen se nechce obracet jen k zúženému okruhu odborníků, ale k stovkám a tisícům našich pracujících, pro něž je vytvářena naše nová, socialistická kultura « (Rudé právo 28. června). • Ladislav Stolí vydal knihu » Literatura a kulturní revoluce « : » rozebírá nedostatky literární a teoretické činnosti v uplynulých letech a poukazuje na hlavní rysy socialistické literatury « (Lit. noviny). • Školství v ČSR chybí asi 10.000 učeben, a přes 14% žáků má střídavé vyučování. Situace se zlepší až ve třetí pětiletce, a to ještě občané musí přispět » svépomocí «. Nejlepší brigádníci budou odměněni zájezdem do Sovětského svazu. • Nový druh stipendií je udělován studentům, kteří mají několikaletou praxi v závodech. V minulém školním roce jich nastoupilo 200, a dostávají od svého závodu 1200-1400 Kčs. Na školách mají upevňovat politickou a výchovnou práci, ale též profesoři jim mají věnovat zvýšenou pozornost, aby mohli úspěšně pokračovat ve studiu. • Podle statistiky JUDr. A, Hynka, uveřejněné v kanadských Našich hlasech, ubylo proti r. 1947-48 na tradičních fakultách vysokých škol v českých zemích 20.707 posluchačů : na Karlově universitě 14.036 studentů, na pražské technice 3.368 studentů, na Masarykově universitě v Brně 2.306, na Vysoké škole zemědělské 478, na Vysoké škole zvěrolékařské 337 a na V ysoké škole báňské 182 studentů. Přírůstek vysokoškolských studentů v CSR, kterým se komunisté chlubí, jsou tedy studenti na fakultách založených podle vzoru Sovětů. • 3. května začaly Gramofonové závody vyrábět zvukové pohlednice ; první má být pohlednice Hradčan s Dvořákovým Slovanským tancem č. 15, nahraným Českou filharmonií pod taktovkou Václava Talicha. ČSR tak dohání zase jeden náskok Západu, kde zvukové pohlednice jsou běžnou turistickou atrakcí. • V Praze se konalo v půli května Mezinárodní symposion o anti- biotikách. • Státní pedagogické nakladatelství připravuje k novému školnímu roku pro všeobecně vzdělávací školy 224 druhů učebnic, nákladem 5 milionů výtisků. Jsou mezi nimi pokusné učebnice pro desáté třídy dvanáctiletých středních škol; jsou to učebnice základů výroby z oblasti strojírenské, zemědělské, textilní a stavebnické výroby. • Na Lomnickém štítě ve výší 2.630 metrů bude otevřena nová observatoř, nejvýše položená ve střední Evropě. • 20. května byl otevřen v Káhiře Cs. egyptologický ústav Karlovy university. Jeho ředitelem je akademik František L exa; budova stojí 15 minut od Cheopsovy pyramidy. Cílem ústavu je prohloubit znalosti dějin Egypta od jeho prapočátků až do doby současné. Ara- bistika: arabská filosofie, medicína a astronomie se podle akademiky Lexy přednášely na Karlově universitě už před 600 lety. Při ústavě má stále pracovat asi 15 vědců. • 75 let se dožil Max Brod, německý spisovatel a kritik, narozený v Praze a od r. 1939 žijící v Tel Avivu. Svou monografií o Janáčkovi otevřel tomuto skladateli cestu do mezinárodní veřejnosti. Svůj zájem o českou hudbu dal též najevo překladem libret oper Novákových Lucerna a Zvíkovský rarášek, Weinbergrova Švandy Dudáka a Křičkova Bílého pána. Snad nejvíc proslul svým náboženským románem » Tychona Braha cesta k Bohu «. • 4. května zemřel ve věku 68 let spisovatel, libretista a filmový pracovník Jiří Mařánek. Kromě historických povídek a románů, např. rožmberské trilogie : » Barbar V ok «, »Romance o Závišovi« a »Petr kajícník« a románu o Karlu IV. » Ohnivý dešt«. byl přitahován i hudbou : napsal libreto k Ostrčilově opeře » Honzovo království« a scénář k filmu o Bedřichu Smetanovi » Z mého života «. Smetanovi věnoval román » Píseň hrdinného života «. • Lidová demokracie 6. května věnovala sympatickou vzpomínku nedožitým šedesátinám katolického spisovatele Karla Schulze, který zemřel r. 1943. • Sochař Jiří Novák vytváří přesnou kamennou kopii barokní sochy sv. Václava na koni, která kdysi dala jméno Václavskému náměstí a byla přenesena na Vyšehrad. Na její místo byl postaven svatováclavský pomník Myslbe- kův. Původní socha je dílo Jana Jiřího Bendla (zemřel r. 1680). Originál po důkladné rekonstrukci bude přenesen do sbírek Národní galerie na Zbraslavi. Letos se obvyklý Mezinárodní filmový festival v Karlových Varech nekonal. Přehlídkou lepších filmů, domácích, i zahraničních, pokud našly milost, byly tzv. festivaly pracujících v řadě větších měst. • Týdeník » Kultura 59 « z 4. června kri- tisoval vadný výběr západních filmů, které byly promítány v čs. sálech: »nejsou ideově náročné ani umělecky hodnotné, naopak přinejmenším podporují měšlácké choutky a manýry «. Už dříve bratislavská Pravda odsoudila populární film »M ichal Strogov « : »Sympatie autora — Julius Yerrie — i tvůrců filmu stojí na nesprávné straně, na straně carského agenta Strogova, který vynakládá vše, aby pomohl zlomit osvobo- ditelské hnutí Tatarů. « • Prvním filmem z CSR, který je v poválečné době uváděn v Japonsku, je slovenský » Čtyřicetčty- ři «. » Z nových filmů : » Občan Brych «, podle románu Jana Otčenáška, je to pokus o » socialistický film « ; » Smrt v sedle «, který má zesměšnit naivní dobrodružnost papírových rodokap- sových hrdinů a zároveň varovat před zneužitím mladické touhy po dobrodružství; » Poslední návrat« o problematice mnohého manželství v komunistické společnosti; » Hlavní výhra« o štěstí člověka, který před samou svatbou vyhrál v loterii Spartaka. Zvláště tento poslední film byl velmi kri- tisován (je to » přešlapování na místě«, není krokem vpřed, a ještě propaguje » maloměštáckou spartakovskou horečku«.) Trochu více milosti našel film » Ošklivá slečna «, ošklivá, protože najde zpronevěru v podniku, ale dovede »socialisticky« vyřešit milostnou zápletku. • Hermína Týrlová, průkopnice loutkového filmu, dokončila film » Vláček kolejáček«, o zmoudření neposlušného vlaku, jenž odmítl lidem vozit uhlí. Její předposlední film » Uzel na kapesníku «, kombinovaný snímek hraný a loutkový, jí získal cenu za nejlepší krátký film na festivalu v Mar del Plata v Argentině. • Pro » Laternu magiku « natočil A. Radok záběry krajin, které budou sloužit jako základ barevného širokoúhlého filmu o lidových zvycích Horáčka. Tento básnický obraz je sestaven podle motivů básně M. Bureše » Otvírání studánek «, k níž napsal hudební doprovod Bohuslav Martinů. • V Cechách a na Moravě je 155 kin se širokoúhlou projekcí a 32 se stereofonním zvukem. Do konce příštího roku má jejich počet stoupnout na 300. Y podstatě nebude zvyšován počet nových kin. Nová kina mají být jen v nových sídlištích. Cinerama dosud v ČSR neexistuje. Pomýšlí se postavit v Praze víceúčelovou budovu, v které by se vedle normálního filmu, cinemascopu, laterny magiky a poly- ekránu promítal i film na cineramu. Polyekrán se současným promítáním na pět až osm ploch, bude přechodně instalován v Karlových Varech a pak v Bratislavě, potom v Brně při vzorkových veletrzích. Pak poputuje do Moskvy. V síních pražského Mánesa byla otevřena v půli června výstava » Zakladatelé slovenského moderního umění«. Jsou na ní soustředěna díla slovenských výtvarných umělců posledních tří čtyř desetiletí. • Grafické umění Maxe Švabinského bylo vystaveno v řadě sovětských měst : v Ermitáži v Leningradě, v Puškinově museu v Moskvě, dále v Rize, v Kyjevě a Tbi- lisu. • Ve výstavních prostorách pražského Obecního domu se konala výstava prací mladých čínských výtvarníků. 240 [pageend24]V exilu a jinde ve světě Z krajanské Vídně Krajané v Německu KRAJANSKÁ PRIMICE VE FRANKFURTU Za účasti krajanů, z nichž někteří přišli mezi nás při této příležitosti poprvé, sloužil v neděli dne 2. srpna tr. svou první mši sv. ve slavnostně vyzdobené kapli sester karmelitek v Of- fenbachu dp. Ludvík Armhruster. Za nepřítomné rodiče udělila novosvěcenci požehnání matka představená. Pak provázen mládenci a družičkami byl uveden primiciant k oltáři. Po vzývání Ducha sv. promluvil německy dr. Heidler a po evangeliu pak kázal česky P. V. Feřt S.J. z Říma, Po díkůvzdání a zapění svatováclavského chorálu udělil novokněz všem své požehnání. Pak se sešli všichni kolem primicianta při společném obědě, který sestřičky laskavě připravily. P. Ludvík zůstane mezi námi ještě asi rok, než odjede na své působiště do Japonska. Přejeme mu, aby jeho kněžský život byl naplněn hojným požehnáním. ŘEHOLNÍ SLIBY. — Po ukončení noviciátu složil dne 28. srpna tr. řeholní sliby — zatím na tři roky — náš milý spolubratr P. Jiří Engelhart, řeholním jménem Vojtěch, v benediktinském klášteře Ettal, kde i nadále bude působit, — Deus te confirmet. NÁRODNÍ POUT DO MNICHOVA na Eucharistický kongres z USA vyhlásil ndp. opat Ondrák v Katolíku. K pouti se patrně připojí i krajané z ostatních světadílů a zemí. My z Německa bychom se sešli nejdřív v kláštěře broumovských benediktinů v Rohru (asi 70 km od Mnichova). K přípravě této pouti byl právě ustanoven zvláštní výbor, v jehož čele stojí P. Jaroslav Kubovec. Bližší podrobnosti budou postupně uveřejňovány v našem dopise, v časopise Nový život, případně na zvláštních oběžnících. Zatím si již nyní poznamenejte : příští rok ve dnech 4. az 7. srpna všichni do Rohru a na Eucharistický kongres do Mnichova! Za duchovního vedení dp. Dominika přišla na poui do Říma a do Itálie skupina 45 vídeňských krajanů. Zastavili se v Benátkách, Padově, Turíně a Assisi. V Římě je přivítali pracovníci Křesťanské akademie msgre František Planner, msgre Frant. Vorlíček a redaktor Nového života P. Václav Feřt S.J. Nezapomenutelnou pro ně zůstane audience u sv. Otce Jana X X III. v Castel Gandolfo. Zakončili své římské putování mší sv. u oltáře sv. Václava v basilice sv. Petra, Kázal při té příležitosti msgre František Planner. Poutníci jsou zvláště vděčni za pečlivou organisaci duchovnímu vůdci pouti P. Dominikovi a technickému organisátorovi a- obětavému průvodci dp. Lad. Dittrichovi ze salesiánské společnosti. Všude na posvátných místech při bohoslužbách zahrnovali do svých modliteb nejenom své drahé, nýbrž celý drahý český národ. V rámci letošního poutního programu uspořádala Jednota sv. Metoděje ve dnech 14.-16. srpna pouť do Mariazell. Zúčastnilo se jí přes 300 osob. Byly přítomny delegace všech odborů Jednoty. Obětovali pouť za naše biskupy, kněze a pronásledované spolubratry v CSR. Pouť vedli ndp. generální superior těšitelů Labré a P. Dominik. Byl přítomen i čínský biskup msgre Cang, který přišel mezi vídeňské poutníky a se zálibou si prohlédl naše prapory. Z » černé« kroniky čs. duchovní správy v Londýně Téměř od dubna neuplynulo neděle, abychom při pravidelných nedělních bohoslužbách nevzpomínali drahých zesnulých, ať již z řad farní obce londýnské, nebo ze vzdáleného domova. V prvních dubnových dnech jsme doprovodili k věčnému odpočinku bývalého zahraničního vojáka Františka Kódla. Druhou neděli po velikonocích byla naše pravidelná česká bohoslužba zároveň zádušní mší svátou za bývalého čs. ministerského předsedu a ministra vnitra a dlouholetého šéfa moravskoslezské zemské politické správy Jana Černého. Přesto, že zesnulý se dožil požehnaného věku 86 let, dotkla se zpráva o jeho smrti bolestně každého, kdo si připomenul jeho velké zásluhy o politickou konsolidaci naší první republiky. Jan Černý, rodem moravský Slovák, nebyl politik povoláním. Byl to úředník skvělých schopností a neúmorné píle, který už dva roky před první světovou válkou byl presidiálním šéfem moravského místodržitelství, a kterému takto připadlo vedení moravské zemské správy v nejsvízelnějších začátcích našeho obnoveného státu. Jeho administrativní nadání se tak osvědčilo, že president Masaryk ho pověřil řízením vlády, když krize v parlamentní koalici musila býti řešena úřednickým kabinetem. Ale i ve vládách parlamentních byl několikrát povolán v čelo ministerstva vnitra. Nikdy nezasahoval do konfliktů stranických, sloužil své vlasti a svému lidu jako věrný strážce pokojného zákonitého vývoje, při čemž jeho velikou láskou byla jeho Morava, o kterou pečoval celé čtvrtstoletí svého pilného, odříkavého života. Do jejích dějin a do našich dějin národních a státních se zapsal krásnou a trvalou památkou. R. I. P. (Dr. J. S.) Prvního května, zatím co ostatní političtí vězňové z doby nacismu vděčně vzpomínali výročních dnů svého zachránění a vysvobození, odešel z tohoto světa náš krajan Oldřich Diviš, sekretář polit, vězňů, býv. obětí nacismu ve V. Británii. Umřel neočekávaně náhle po operaci, které se s takovou důvěrou podrobil, v nemocnici svátého Karla. Requiem slouženo v kostele Panny Marie Vítězné, a tělesné pozůstatky uloženy na Chiswick Cemetery, blízko hrobu p. B. Sirotka. Novokněz P. Ludvík Armhruster S.J. na cestě k první mši sv. v Offenbachu. Viz zprávy z Německa. 241 [pageend25]5. května zemřel v St. Mary’ s Paddington Ladislav Král, který po několik let trpěl těžkou srdeční chorobou. Zklátila ho, dříve než se mohl dožít padesátin. Je pohřben na Mill Hill Cemetery. Dne 29. května ranila rodinu dr. M. P. Papírníka a jeho mnohé přátele zpráva o náhlém tragickém skonu jeho nejmladšího syna, aktivního důstojníka v Aldershot. Všemohoucí si ho povolal, ač se dožil teprve 20 jar. Requiem — za účasti mnoha přátel dr. Papírníka, zvi. z BBC — bylo slouženo v naší české kapli v pondělí 8. června. V neděli 5. července, kdy jsme spolu s Poláky a Jihoslovany oslavovali svátek našich věrozvěstů, došla nás zpráva o úmrtí paní Gildy Stárkové. Pohřbena byla na Chiswick Cemetery, a mši svátou v naší kapli jsme obětovali v neděli dne 13. IX. Neděle 12. července — byla letos již 27. výročním dnem smrti velkého a geniálního čs. podnikatele Tomáše Bati. Jako každého roku i letos jsme obětovali mši svátou za pokoj jeho duše. Od poloviny července do půli srpna se bohoslužby v naší kapli nekonaly. Farníci uposlechli výzvy svého duch. správce : nestonali ani neumírali. Druhá polovina srpna byla však pokračováním » černé « kroniky. V pátek 21. srpna se konaly dva pohřby. Dopoledne po requiem ve farním kostele v Uxbridge byl uložen k věčnému odpočinku na Hillingdon Cemetery Karel Kuttelwascher, statečný voják, který tolik proslavil naše čs. jméno za války. Sám sestřelil 29 nepřátelských letounů. Umřel mlád, v 42 letech. 20. září jsme za něho obětovali naši nedělní bohoslužbu. Nechat odpočívá v pokoji! Týž pátek odpoledne jsme se na Streatham Cemetery rozloučili s pí Annou. Kobližkovou, která zemřela — na zákeřnou rakovinu —■ v mladém věku 43 let. R. I. P. Mše sv. obětována za duši zemřelé v kapli 23. VIII. Na svátek sv. Ludmily zemřel v St. Charles Hospital p, Otakar Skřivan, který se v posledních měsících podrobil dvěma těžkým operacím. Pohřben jest na Willesden New Cemetery, Franklin Rd., N. W. 10. Mše sv, za pokoj jeho duše bude obětována v neděli 4. října. Když takto věrné spojujeme své ruce v modlitbě — při našich společných nedělních bohoslužbách, cítíme, jak i to násilné odloučení od osob nám drahých se stává méně bolestným. Ani železná opona nemůže zabrániti intimnímu duchovnímu spojení s našimi drahými ať živými, nebo zemřelými. Duchovní kytičky modliteb a obití zalétají věrně do daleké domoviny — do rodných krajů naší vlasti. J. L. Njdp. arcibiskup T. Roberts mezi českými dětmi v Londýně (viz str. 225). Mládež Slovanského Orla v Kónigsteinu Po roce zase zazněla v pondělí večer, dne 20. července, do širého okolí konigsteinského » večerka « Slovanského orelstva. Hoch chorvatské národnosti, nejlepší žák loňského trubačského kursu, na tři světové strany oznamoval konec prvního dne letního tábora. A již zhasínají světla nejhořejší řady konviktní budovy. Vedoucí jednotlivých národnostních skupin se scházejí k večerní poradě o programu příštího dne. Letos je opět nejpočetněji zastoupena národnost polská, pak ruská a chorvatská, vedle skupiny běloruské, ukrajinské, slovinské a srbské. Ve sboru instruktorů jsou zastoupeni Poláci, Srbové, Rusové, Bčlorusové, Rusíni, Češi a Slováci. Při dopolední vycházce příštího dne jsou na palouku blízkého lesa rozděleni účastníci letošního letního tábora do družin podle národností. První nastupují pod družinové vlajky hoši a děvčata z loňského letního tábora, kteří tvoří asi polovinu z přítomných. Pak jsou do družin zařazováni ostatní. K řadě družinových vlajek přibývá letos družina lilií a medvědů, ruských to chlapců a děvčat, pak družina » bílého orla « srbských hochů. V dopoledním programu jsou také utvořeny skupiny pro nácvik národních písní a tanců pro kulturní večer, jenž je zařazen do programu 9. kongresu » Kirche in Not a v sobotu večer 25. července. Denní zaměstnání začínalo budíčkem v 7 hodin ráno. Po mytí a úklidu byla kontrola světnic. V 8 hodin se šlo k snídaní. Po snídaní nástup na nádvoří, ranní pozdrav a rozdělení k dopolednímu zaměstnání. Ve 12 hodin oběd, po obědě do půl třetí klid. Když se nešlo na koupaliště, byla ve 4 hodiny káva. Pak až do večeře v 6 hodin sport a hry. Po večeři pobožnost v kostele. Družinové praporky v řadě u mřížky : vlevo dívky, vpravo hoši. Po litaniích a mariánské písni tichá modlitba za rodiče a sourozence, pak na dobrou noc orelský chorál » O, zdroji Pravdy, Dobra, všech krás! « Za příznivého počasí byly do 8, hodiny ještě hry na blízké seminární louce. Jinak byla táborová škola nebo přednáška se světelnými obrazy. V půl deváté příprava na spaní a v 9 hodin večerka. Tento rámec musel však často ustoupiti před důležitými body kongresního programu, jichž se mládež letního tábora slavnostně zúčastňovala. Tak tomu bylo i ve čtvrtek 23. července, když byl v 10 hodin dopoledne zahajován 9. kongres » Kirche in N ot«, Letnímu táboru byla vyhrazena galerie vpravo, V první řadě 15 družinových vlajek, po stranách táborová vlajka, prapor Polského orla a Svazu slovanského orelstva. V zahajovacím proslovu vzpomněl dr. A. Kindermann vedle vzácných hostí a 600 účastníků 31 národností také přes 100 hochů a děvčat letního tábora Slovanského orelstva. Při večerní mariánské slavnosti na nádvoří stála slovanská mládež v krojích čestnou stráž po stranách sochy Panny Marie, před níž se ve zpěvu mariánských písní vystřídaly téměř všechny na kongresu dlící národnosti v exilu žijící. Po stranách slavnostního schodiště vlály orelské prapory. Tato noční scéna mocně zapůsobila na přítomné, zejména na mládež, která je v Kónigsteinu po prvé. V pátek odpoledne se zúčastnila mládež filmového představení » Der Gefangene«, jež bylo též zařazeno do programu kongresu. Po večeři byla přednáška se světelnými obrazy o ruských ikonách, kterou připravila jedna z vedoucích ruské skupiny. Po 8. hodině nastoupil celý letní tábor k tradiční hodině modliteb za národy za » železnou oponou «, při níž se modlily jednotlivé skupiny v mateřském jazyku Otčenáš a Zdrávas Maria. Orelské prapory stály — jak obvykle — po obou stranách oltáře. Osm hochů z letního tábora ministrovalo u oltáře. Po hodině modliteb se konalo zasedání evropského výboru Svazu slovanského orelstva, na němž byla zhodnocena dosavadní činnost Ev-SSO, zvolen nový výbor a nastíněn program práce v příštím dvouletém funkčním období. Toto, 242 [pageend26]možno říci, historické zasedání Ev-SSO. bylo zakončeno latinským Otčenášem, načež pravoslavní zazpívali Otčenáš v církevní staroslověnštině. Příštího dne před polednem se konala krátká porada presidia nově zvoleného Ev-SSO. Odpoledne bylo vyplněno přípravami na večerní akademii, při níž předvedla tance a zpěvy skupina ruská, polská, běloruská, chorvatská a ukrajinská. V neděli 26. července, na svátek sv. Anny, byl posvěcen prapor Běloruského orla. Obřad svěcení vykonal před slavnou mší svátou v byzantském ritu pan biskup Boleslav Sloskan, apoštolský visitátor Bělorusů, žijící v Lovani v Belgii. Kmotrou praporu byla první členka Běloruského orla paní Maria Naděžda Theodorovičová z Mnichova. Při rozvinutí praporu zpívali Bělorusi mariánskou píseň » Matičko Božaja«. Orel- ským chorálem » O, zdroji Pravdy « byla tato významná chvíle v historii Slovanského orelstva zakončena. Prapor Běloruského orla po prvé stanul na stupních oltáře vedle ostatních praporů orelského bratrstva slovanského. Při bohoslužbách zpíval známý ukrajinský sbor z Holandska. Mládež pravoslavného vyznání odjela pak do Wiesbadenu k bohoslužbám, po nichž předvedla v kruhu přátel své tance a písně. Gs. Orel v exilu věnoval na prapor žluto-bílou stuhu s nápisem » Běloruskému Orlu — Zdař Bůh!« Svaz slovanského orelstva věnoval bílo-modrou stuhu s heslem Běloruských orlů » Boh i baěkauščyna ! « Odpoledne uspořádali Bělorusové — jak bývá zvykem po svěcení praporu — přátelské pohoštění, jehož se zúčastnil též pan biskup Sloskan v doprovodu ředitele Konigsteinu preláta Kindermanna. S praporem očekávali přítomní pana biskupa u vchodu. Po uvítání promlouval pan biskup na thema » Bůh a vlast!« a v závěru vyslovil přání, aby se orelská mládež modlila denně Otčenáš a Zdrávas Maria za brzké osvobození vlasti. Pak si prohlížel malby na praporu a dal si vysvětliti jejich symboliku. Svaz slovanského orelstva rozšíří přání běloruského biskupa jako čestnou povinnost na všechno slovanské orelstvo v exilu a vyzve k této duchovní akci i orelské bratrstvo za železnou oponou. Z této přátelské besedy Bělorusů byl zaslán děkovňý připiš Antonínu Slováčkovi do USA, který věnoval na pořízení běloruského praporu 300 DM. Připiš podepsali všichni přítomní i pan biskup Boleslav. Br. A. Slováček byl loňského roku velitelem letního tábora SSO v Konigsteinu, když se na své cestě z Jávy do USA zastavil v Německu. Obětavost členů Cs. orla V exilu v budování Svazu slovanského orelstva je jedním z nej krásnějších zjevů v šíření orelské myšlenky vůbec. Druhý týden letního tábora byl věnován více školení, výletům do okolí, sportu, závodům a družné zábavě. U vedení letního tábora se na doporučení preláta Kindermanna přihlásili dva holandští bohoslovci, kteří si chtěli odbýti mezi slovanskou mládeží pro další studium povinné praktikum ve vedení mládeže. Byli srdečně přijati a zúčastňovali se od té chvíle celého táborového života. V úterý 28. července se konal celodenní výlet na Feldberg, 881 m n. m., nejvyšší horu v pásmu Taunus, kde je stanice televisní, rádiová a stanice pro dálkovou zpravodajskou službu. Má zde své rádiové stanice také americká armáda. Feld- berkem probíhala kdysi římská opevněná hranice. Jinak je též Feldberg znám z germánského bájesloví a z německé historie. Přenesení těžiště táborového života na školení umožnilo několik pochmurných a deštivých dnů koncem týdne. Byly nacvičovány a docvičovány písně české, polské, ruské a chorvatské, tance, hry a zpěvy za doprovodu chromatických harmonik žáků a žákyň hudební školy SSO z tábora Války u Norimberka. Byla však probírána i závažná themata současné světové situace, jakož i otázka, zda je křesianské brániti se před komunismem i použitím atomových zbraní atd. Mládež byla poučována i o hospodářském, politickém a sociálním pořádku v záp. Německu, které se stává den ode dne pevnější hradbou západního svobodného světa proti hrozící nadvládě bezbožec- kého komunismu. Ve středu byl uspořádán »Večer národních písní a tanců« s tanečními hrami. Ve čtvrtek byl zahájen výběr běžců pro tradiční štafetový běh s pochodněmi. Při vyřazovacích závodech bylo vybráno 9 hochů a 9 dívek, které si účast na štafetovém běhu vyžádaly. Večer se konal netrpělivě očekávaný quiz o ceny. I na tuto radost dětí a mládeže zaslal se zvláštním pozdravným dopisem letnímu táboru br. A. Slováček 30 DM. Mezi odměnami byly nejen sladkosti, ale i oděvní součástky a obuv. Otázky byly kladeny jak z táborového života a dějin Orla, tak z politického života a světové situace, jakož i ze sportu (olympiáda) atd. Nejvyšší odměny byly dány za správnou odpověď na otázku: » Jak se jmenuje nejjasnější hvězda v souhvězdí Orel?« Zvítězila ruská skupina. Nejvyšší počet bodů obdržel ve sportovních otázkách student ze skupiny chorvatské. V pátek byl druhý celodenní výlet do okolí, ačkoliv počasí nebylo příliš slibné. Cílem cesty byl nedaleký zvěřinec pro studijní účely, pak prohlídka hradu Cronberg, minerální prameny v Cronthalu, návštěva horského kostela a pochod terénem. A ještě jednou nastoupil letní tábor v národních' krojích k předvedení národních písní a tanců. Bylo to v sobotu večer, když si tuto jedinečnou podívanou vyžádali účastníci theologického sjezdu, který byl svolán do Konigsteinu na tyto dny. Tancovalo se na nádvoří na pódiu. Úvodem zazpívali všichni společně slovinskou píseň » Pod Triglavem« v českém znění, pak polskou » Zeloný mosteček « a ruskou » Vo pólu berezka stoj ala«, načež předvedla své národní tance skupina ruská, pak polská, běloruská a chorvatská a v závěru ještě jednou ruská skupina dívek zatančila na píseň » Sněženky«. Orelským chorálem »O , zdroji Pravdy« byl tento krásný večer pod širým nebem zakončen. Po představení se konal štafetový běh s pochodněmi. Soutěž mezi družstvem hochů a dívek! Věnce žárovek, které dosud osvětlovaly nádvoří, zhasly, trubač třikrát opakoval signál ke startu — a již běží pochodně do tmy. K cíli musí býti přinesena hořící pochodeň! První kolo patří hochům. Druhé dívkám, nebot hochům zhasla pochodeň před cílem. Znovu a znovu zaznívá večerem signál ke startu. Mládež je jako u vytržení. Běžící jsou bouřlivě povzbuzováni. Dvakrát se stalo, že zhaslá pochodeň se v běhu znovu vznítila za nadšeného jásotu přihlížejících, lépe řečeno pobíhajících , nebot vše, co živého bylo na nádvoří, bylo v pohybu. Sedmkráte byl běh opakován až ke konečnému rozhodnutí 3 -4 pro hochy. Dráha měla podobu 9. U startu vybíhali závodníci do opačných směrů, k cíli běželi proti sobě. -4- -ír -4- -i- •4' -A" «1» ■4- -4- -4- -4- -Ir -i* •■1' -1* *-Ir *4- -4* *4* *1* sir *4" »4 *4* "4» st* -X" *1» »i' >1» *1* •4' -4" »1» ZE SVĚCENÍ PRAPORU BĚLORUSKÉHO ORLA V KOENÍGSTEINÉ. [pageend27]V neděli ráno se zúčastnil letní tábor slavných bohoslužeb s gregoriánským chorálem. Celebroval prelát Kindermann. V závěru svého kázání se obrátil s výzvou k přítomné mládeži Svazu slovanského orelstva, aby po svém návratu do uprchlických táborů a sídlišť byla nositelem víry Kristovy ve slovech i skutcích. Po mši sv. odevzdaly dvě dívky v zastoupení letního tábora SSO panu prelátovi hedvábný šátek s obrazem sv. Otce Pia X II. a motivy ze svatopetrského chrámu v Římě. Šátek byl posvěcen panem opatem Ondrákem z Lisle u Chicaga loni při mši sv. v lurdské jeskyni Zjevení při orelské pouti do Lurd. Po poledním odpočinku pobavil účastníky letního tábora » na revanš « jeden z účastníků theologického kongresu » hodinou kouzel a čárů «. Po kávě byla až do večeře volná vycházka do města. Po večeři stolní hry a hudba. Vedoucí se radili o místě budoucího letního tábora, který musí býti tak volen, aby se mládež mohla bez zvláštních dopravních potíží účinně zapojiti do eucha- ristického sjezdu, který se koná budoucího roku v Mnichově. O orelské účasti na olympiádě v Římě 1960 nutno jednati prostřednictvím předsednictva Svazu slovanského orelstva v Chicagu. To jsou dva hlavní úkoly nového výboru SSO v Evropě. V pondělí v 10 hodin bylo vše připraveno k odjezdu. Sestřičkám v kuchyni jsou ještě odevzdány malé dárky a květiny za tolik práce a péče o žaludky účastníků letního tábora. Také sestřička na sále dívek dostává malý dárek a kytici růží. Překvapením a dojetím jí vstoupily slzy do očí a v tom okamžiku snad zapomněla, že hoši měli vždy lépe uklizeno a přesněji dodržovali polední klid. Pak ještě rozloučení s holandskými bohoslovci... Již však přijíždějí autobusy. Nejdříve jsou naložena zavazadla, pak teprve nastupuje mládež. Trubač naposled troubí večerku a autobusy se rozjíždějí. Trubač bere s sebou trubku domů, neboť si vysloužil letos titul trubače Svazu slovanského orelstva. Kéž by dal Bůh, aby každým rokem, pokud bude ještě trvati náš exil, mohl hrdě svolávati pod orelské prapory naši exilní slovanskou mládež ! V. P. Z tábora Dálkové školy v Norsku Jaký byl program tábora? Byl připravován na každý den v kruhu vedoucích, kteří se denně scházeli, aby zhodnotili práci předešlého dne a připravili pořádek příštího. Tyto porady se odbývaly vždy kolem jedenácté hodiny. V Norsku totiž jsou velmi krátké noci, v 11 hodin je ještě světlo, že se může venku číst. Mnohdy tato zasedání přešla v přátelský rozhovor o vlasti, minulosti, současných událostech nebo naší budoucnosti. Tu se zapomínalo na únavu, i když hodiny utíkaly ... Základní body programu zůstávaly beze změny : budíček, rozcvička, umývání a úklid ve světnicích s příslušnou kontrolou a bodováním jednotlivců i světnic. Nejlépe upravená světnice dostala až do příštího bodování vlajku čistoty. Měli jste vidět, jak hoši i děvčata vzájemně závodili, jak dovedli vypnout prostěradla, urovnat přikrývky, uspořádat svá zavazadla, upravit světnici, že bylo radost se na ni podívat. Následoval nástup k vlajce. Jeden z úkonů, který nejvíce dojímal naše hosty i nás samé a vrýval hluboko do srdce dětí lásku a úctu k československé vlajce. Bylo radostí na ně pohledět, jak si vesele vykračovaly za československou vlajkou a junáckým praporem a zdravily za zpěvu hymny československé a norské vznášející se vlajku. To již bylo sluníčko hezky vysoko a žaludek se hlásil o své právo. Aby dostal, co mu patří, o to se již postarali naši přátelé v kuchyni. My jsme prostě zasedli k bohatě připraveným stolům. Je na místě, aby děti věřících křesťanských rodičů před tím, než se dají do práce, pozdravily Toho, jenž s láskou na ně shlíží shůry. Tuto myšlenku překrásně vystihly naše nádherné kostelní písně, rozléhající se svobodně uprostřed norských lesů. « Nezhyne rod, jenž věřit neustane, dědictví otců zachovej nám, Pane! « Nikdy jsem se necítil tak těsně spojen s těmi hrdinnými příslušníky našeho národa, kteří pro svoji věrnost k naší národní svatováclavské tradici trpí pronásledování, ponížení a posměch. Jak dojemné bylo, když uprostřed hlubokých lesů každodenně sestupoval Pán Ježíš mezi nás, aby svou přítomností posvětil náš příbytek, požehnal naší práci a vyslechl naše prosby. Po bohoslužbách očekával děti ten nejtvrdší oříšek; škola. A přece bylo nutno jej rozlousknout. Vždyť snahou organisátorů a vedoucích tábora nebylo pouze dopřát dětem osvěžení, ale dát jim i možnost prohloubit své znalosti češtiny a naší vlasti. Vyučovalo se čtení i mluvnici, dějepisu, zeměpisu, zpěvu a kreslení. Zpěv a kreslení byly spíše doplňkovými, zábavnými předměty, do kterých nebylo třeba děti pobízet. V jednu hodinu jsme se znovu shledali u prostřených stolů v jídelně. Odpoledne proběhlo u moře při koupání nebo v lese při lesních hrách. S písní na rtech jsme se vraceli domů, kde nás čekala ještě jedna hodina školy, večeře a nějaký zábavný program. Promítání diapásek (Filmine Don Bosco), diapositivů, které nám laskavě zapůjčil jeden důstojný pán z Německa, se střídalo s besídkami s veselým i vážným programem. Základní program byl zpestřován mimořádnými událostmi a návštěvami. Nechyběli tu poslanci, mnozí členové výboru Čs. — norského přátelství. Byli jsme poctěni i návštěvou J. E. ndp. pana biskupa z Oslo. Vytáhl nám československou vlajku a měl pro děti katolického náboženství mši svátou. Při obou příležitostech pronesl k dětem několik vřelých slov na povzbuzenou. O naši práci projevili zájem nejen novináři, ale i pracovníci norského rozhlasu, kteří si přišli natočit několik našich národních písní. Společná spolupráce vedoucích i dětí přinášela dobré výsledky. Bylo třeba děti odměnit za jejich snahu a dobrou vůli. I o to se neúnavná » teta Anička« postarala. Odměnou za první část tábora byl výlet na parníku po fjordu do Oslo a zpět. Nejpěknější výkresy, na kterých se děti pokoušely zachytit na papír své dojmy z tohoto výletu, byly zaslány J. M. ndp. opatu Ondrákovi a pí dr. Alici Masarykové, kteří tábor poctili zvláštními poselstvími. Za zmínku stojí též lov Tří orlích per, v kterém děti měly ukázat schopnost sebeovládání. Tato zkouška byla dovolena pouze dětem od 12 roků. Účast byla dobrovolná. Jednotlivá pera znamenala tři zkoušky : mlčení po osm hodin, osmihodinová hladovka (ne v n oci!) a samostatná noční cesta do lesa. Kdo porušil některou započatou zkoušku, mohl se pokusit ještě dvakrát. Děti se pustily do lovu s opravdovým zápalem. Nebylo vzácným zjevem potkat v té době hochy nebo děvčata s ústy zalepenými náplastí. Tak se zajistili ti největší mluvkové, když po dvou předcházejících zkouškách se jim nepodařilo dosáhnout cíle. A bylo se čemu bránit, neboť druzí kamarádi měli plné právo je pokoušet. Snadnější to bylo s hladovkou, zvláště domluvil-li se hladovějící s kuchaři, aby mu jeho oběd schovali, což bylo dovoleno. Přece se ale vyskytly případy, že pokušení plných talířů sousedů — hladovějící museli být vždy přítomni v jídelně — bylo silnější než dobrá vůle. Nezbývalo než začínat druhého dne znovu. Nejtěžší to ale bylo s noční osamělou vycházkou do lesa. I zde se ale všichni ukázali velmi odvážnými, třebaže v některém případě kamarád, který se vracel, musel doprovodit kousek cesty právě začínajícího » odvážlivce«. Jakou podívanou při tom měli dospělí, kteří v lese hlídkovali, aniž to děti věděly! Odměnou za druhou část tábora byl autobusový zájezd do hlavního města Oslo, Prohlédli jsme si pramici Kon-Tiki, na níž byla podniknuta cesta přes Indický oceán, lodi dobyva- Iů severního pólu a památky na kulturu Vichingů. O půl dvanácté jsme byli přijati na radnici starostou města. V hotelu nad městem nám poté město nabídlo malé občerstvení, při čemž jsme se mohli pokochat vyhlídkou na město, hory a přístav. 244 [pageend28]Čas tábora se krátil a bylo třeba pomýšlet na ukončení. V předvečer byly rozdány odznaky orlích per. Poslední den se začal mší svátou na poděkování za všechna dobrodiní, která nám Pán Bůh v této době v tak hojné míře udělil. Po mši svaté začaly zkoušky. Učitelská komise, rozšířená o zástupce rodičů, zjišíovala pokroky žáků během tábora. I zde všechno dobře dopadlo a zůstala nám jen akademie na rozloučenou. Sjížděli se hosté, většinou rodiny norských přátel, kteří si po ukončení odváželi děti na nějaký čas do svých domovů. Poslední slavnostní oběd, při kterém nesměly chybět naše české knedlíky se zelím a vepřovou, pak příprava kufrů a akademie. Účastnil se tentokrát i předseda Československo- norského přátelství konsui Wright, jenž poděkoval všem jednotlivým vedoucím — při čemž měl slova uznání i pro sa- lesiány, jejichž dílo poznal již za svého pobytu v Itálii. Naposledy jsme si ještě zazpívali... Z očí a tváří dětí bylo vidět přání a naději, že se v příštím roce zase setkáme, abychom spolu prožili opět kus našeho českého života, který byl český všude a vždy, od rána do večera. Mnohé děti se loučily se slzami v očích, mávání a pozdravům nebylo konce ... Po krátkém, ale velmi srdečném rozloučení, rozjeli se i vedoucí, aby se vrátili ke svým povinnostem, Díky vám, kteří jste této ušlechtilé službě národu obětovali své síly i svůj výroční zasloužený odpočinek, V očích světa tato vaše oběť snad mnoho neznamená, ale Bůh a vlast vám toho nezapomenou ! — Vojtech Hrubý. Ze » Salesiánského věstníku « č. 2, XX. DÍKY RODIČŮ A DĚTÍ, které strávily prázdniny v Norsku a zúčastnily se tábora Československé dálkové školy, patří všem, kteří tuto rekreaci připravil, zvláště obětavé pí Kva- pilové, vedoucímu školy doc. dr. Jos. Kratochvílovi a otcům salesiánům P. Hrubému a P. Homolovi, kteří se laskavě ujali duchovní služby v táboře. JEN PRO ZAPOMNĚTLIVÉ! - Myslím, že se jistě nechcete dostat do seznamu zapomnětlivých předplatitelů! Proto nám pošlete své dlužné předplatné za ročník 1959 ještě dnes. Můžete je poslat do Říma na naši adresu, nebo našim zástupcům v jednotlivých zemích (návod na druhé straně obálky nahoře) : 3 dol. nebo hodnotu v jakékoliv jiné přípustné měně. Abyste ušetřili práci sobě i nám, můžete hned připojit i předplatné na nový ročník 1960 (celkem 6 dol.). Chystáme pro čtenáře v novém ročníku řadu milých překvapení. Těšíme se na vaši zásilku a děkujeme vám předem. Administrace Nového života Český misionář zemřel v Austrálii František Havlík, člen misijního řádu nejsvětějšího Srdce Ježíšova, zemřel dne 7. srpna 1959 ve věku 48 let v soukromé nemocnici Lewisham v Sydney. Pochován byl dne 8.8. na misijním hřbitově při klášteře, v kterém žil (M.S.C. Monastery, St. Mary’s Towers, Douglas Park, N.S.W.). Pocházel z Jičínska a byl prvotřídním krejčím s velkou praxí doma a později v cizině. Jako politický uprchlík emigroval do Austrálie, kde se svým bratrem Bernardem podnikl několik odvážných cest do neprobádaných australských pustin. CML v Melbourne uspořádala několik večerů , na nichž byly promítány filmy z jejich dobrodružných výprav. Další překvapení nám připravil František, když se rozhodl, že věnuje )> zbytek svého života práci pro Církev a pro domorodce v Austrálii a na Nové Guinei«. Dne 1. ledna 1957 vstoupil jako řeholní bratr do misijního řádu Societas missionariorum Sa- cratissimi Cordis Jesu. Řeholní sliby složil 5.8.1958. Poněvadž nesnášel tropické podnebí, nemohl odejít na misijní stanici mezi domorodce, jak si přál. Pracoval proto velmi obětavě pro klášter nejdříve v lese, kácel dříví, a později mu bylo svěřeno obstarávání veškerých krejčovských potřeb pro řád. Zařídil celou řeholní krejčovskou dílnu a zaučoval do krejčovského řemesla několik spolubratrů. Když lékař zjistil, že bratr František je stižen nevyléčitelnou leukémií, celý klášter se modlil za trpělivého pacienta. Nemocný se však plně odevzdal do vůle Boží a modlil nikoli za své uzdravení, ale za to, aby radostně přijal vůli Boží. Byl to vzácný typ člověka, který neměl nepřátel a byl oblíben pro svou srdečnou přímost, nefalšovanost a skromnost. Odpočívej v pokoji, po ukončení exilu, ve věčné vlasti. S. NĚMECKO. — V Trevíru byla přes dva měsíce vystavena úctě věřících Svatá tunika. Podle zbožné tradice je to ono nesešívané, Pannou Marií utkané roucho, ve kterém Kristus Pán kráčel na Kalvárii, aby byl ukřižován. Jak vypráví evangelium, vojáci je nechtěli roztrhnouti, a proto o ně losovali. Trevirskému dómu darovala Svatou tuniku matka císaře Konstantina svátá Helena, když se vrátila ze své pouti do Svaté země. Svatou tuniku letos uctilo na jeden a tři čtvrti miliónu věřících, šest kardinálů a asi 100 biskupů. V Miinsteru se konalo výroční zasedání Spolku svátého Bonifáce, který se stará o duchovní správu katolíků v diaspoře, v protestantské většině. Generální sekretář spolku prohlásil na tiskové konferenci, že katolíci jsou velkými dlužníky svých protestantských bratří: 3.800 jejich kostelů je úplně nebo zčásti k disposici katolíkům, v místech, kde jsou bez vlastního kostela. Také po jiných stránkách je v Německu poměr mezi katolíky a evangelíky přátelský; důkazem toho bylo, že katolíci poskytli evangelíkům přístřeší při srpnovém protestantském Církevním dnu v Mnichově, např. u are. kardinála Wen- dela bydlil dánský biskup Frode Beyer a jeho manželka. Na témž zasedání prohlásil biskup z Berlína kard. Julius Döpfner, že 75% studentů jeho diecése, bydlících na území NDR, se nezúčastnilo pohanského obřadu » zasvěcení mládeže« přes všechen nátlak komunistů ať ve škole, nebo na pracovištích. 500 katolických jinochů a dívek ze západního Německa uposlechlo provolání lidového kazatele P. Leppicha a nabídlo se, že po čtyři roky budou zdarma pracovat pro misie. Patnáct z nich požádalo o vstup do noviciátu misijních řeholních společností. Ministerstvo dopravy ve východním Némecku zakázalo katolíkům najmout si autobus k poutím. Žádost o povolení musí být podána včas krajským úřadům, které dosud každou žádost odmítly. • Východoněmecká vláda připravuje zákon, kterým se prohlašuje trestnou jakákoliv činnost proti zasvěcení mládeže ; prý se tak mládež ovlivňuje protistátně. Bude-li zákon přijat, pak komunistické autority budou mít v rukou další zbraň proti katolické Církvi a proti rodičům. » Zasvěcení« je prodchnuto pohanským a materialistickým duchem, a proto katoličtí biskupové je několikrát výslovně odsoudili a rodičům zakázali poslat na ně své děti. • 31. května byl položen základní kámen k šestému tzv. Evropskému sídlišti, postavenému iniciativou belgického dominikána P. Jiřího Píra, nositele Nobelovy Ceny míru na rok 1958. Sídliště stojí blízko města Wupertálu a nese jméno teď už světoznámého židovského děvčete Anny Frankové. Její otec byl při slavnosti. * Od 1918 do loňského roku vydali v Sovětském svazu 454 knih od 72 ceských a slovenských autorů celkovým nákladem téměř 25 milionů výtisků. Tyto knihy byly vydány v 36 jazycích národů SSSR. Jsou to knihy především » pokrokových autorů« nebo takových, kteří se režimu hodí do krámu : Jaroslava Haška, Jana Drdy, M. Majerové, I. Olbrachta, M. Pujmanové, J. Otčenáška, ale na předním místě je též Karel Čapek a Alois Jirásek. • » Po stopách starých pověstí ceských« je název knihy Jiřího Brabence, který v ní srovnává pověst se skutečností. • Ve třetím vydání vyšla kniha Ch. Darwina » Cesta kolem světa«, která znamenala začátek jeho vývojové teorie. Kniha je vydána k 100. výročí vyjití Darwinovy standardní knihy » O vývoji druhů« a je zapojena do oficiální bezbožecké propagandy. 245 [pageend29]POLSKO Božítělový průvod varšavskými ulicemi vedl sám arcibiskup kardinál Wyszynski. Při mši svaté, sloužené před průčelím katedrály, kard. Wyszynski žádal respektování práv Církve, a zřejmě narážeje na zákaz zřídit u katedrály místní rozhlas, pravil, že tento zákaz nezabrání, aby Boží slovo nedosáhlo věřících, kterým je určeno. Protestoval též proti tomu, že z jedné varšavské ulice (v noci) byla odstraněna socha P. Marie. Průvod sledovalo na 100,000 věřících. • Církev v Polsku byla poškozena novými daňovými předpisy. I organisace Charitas a dílo pro stavbu nových kostelů budou muset platit až 60% ze svých darů na daních. Osvobozeny od daně jsou peníze určené pro udržování kostela a pro bohoslužbu. • Polský ministr vnitra prohlásil, že řada polských kněží byla pohnána před soud. Dopustili se přestupků proti zákonům o devisovém hospodářství, o publikacích, o spolkovém životě a žádali o příspěvky na stavbu nových náboženských budov nebo jejich opravu. Tyto » přestupky « ale existují jen ve fantasii komunistů, např. devisovými přestupky je přijímání darů ze zahraničí, přestupkem proti předpisům o spolkovém životě je pokus shromáždit kolem kostela mládež. • V komunistickém tisku se množí útoky proti oblíbenějším a aktivnějším kněžím. Zycie Warszawy uveřejnilo dokonce článek proti biskupovi z Kielců Msgre Kaczmarkovi—'propuštěnému z vězení po událostech v říjnu 1956 — a proti kardinálovi Wyszynskému. Obviňuje je z náboženského fanatismu, z očerňování režimu a jeho pedagogických metod a z falešného informování věřících; míní se zde kázání o pronásledování Církve v komunistické Číně a o tamním nebezpečí schismatu. K skutečným nepokojům došlo v městě Krasnik Fabryczny blízko Lublina 26. června, když komunistická policie dala zbořit oltář, u něhož v neděli měly místní děti přistoupit po prvé ke svátému přijímání. Město má více než 10.000 obyvatel, ale je bez kostela a bez kněze, třebas katolíci několikrát žádali úřady o povolení k stavbě. Prý bylo zatčeno několik set lidí. Také jinde můžeme pozorovat náznaky zesílení protináboženského boje. Byl vydán vládní výnos, který předvídá postupnou konfiskaci veškerého církevního majetku i budov atd. Církev je bude mít v bezplatném užívání, což ale neznamená, že z nich nebude muset platit daně. Novici a bohoslovci jsou povoláváni k presenční vojenské službě, která jim byla dosud odložena. Ve Vratislavi byl zavřen ústav pro výchovu laických katechetů, a ředitel Ústavu pro náboženskou kulturu byl zatčen, protože dal cyklostylem rozmnožit své přednášky. Jiný kněz byl odsouzen na dva měsíce žaláře, protože vydal publikace bez svolení úřadů, tj. písemně sdělil školním dětem hodiny bohoslužeb. Chladného přijetí se dostalo Chruščovovi v Katovicích, když si v řeči k horníkům zaútočil na náboženství. Jeho řečnická otázka, zda jsou spokojeni s tím, že komunismus je chce učinit šťastnými už zde na zemi, kdežto kněží jim slibují štěstí až po smrti, zůstala bez odpovědi, bez potlesku a bez provolávání slávy. FRANCIE. — 15. srpna se konala mezinárodní pouť dělníků do Lurd. Bylo uspořádáno několik diskusí o otázkách týkajících se katolické rodiny. Koncem října byla na programu už tradiční pouť cikánů. Připutovalo jich na šest tisíc. Promluvil k nim sám místní biskup. • Ve výroční dny, kdy před dvaceti lety propukla druhá světová válka, sešli se v Lurdech vojáci z celé západní Evropy, dále delegace Americké legie, pět řeckých důstojníků a 120 vojáků mohamedánského vyznání. Před pomníkem padlých z města Lurd byla zavěšena lampa, přinesená předsedou Spolku německých válečných invalidů a obětí války. Příští rok si budeme připomínat 300. výročí smrti sv. Vincence z Pauly, zakladatele lazaristů a sester lásky. Ve Francii chystají velký dokumentární film o tomto světci, o jeho životě a životním díle. USA. — Na dny, kdy předseda rady ministrů Sovětského svazu ChrušČov dlel ve Spojených státech, vyhlásila řada biskupů zvláštní pobožnosti za katolíky, kteří se stali obětí bezbožeckého komunismu, a za vyprošení světla shůry pro vládce národů. Adoraění hodině v katedrále sv. Patrika v Novém Yorku byl přítomen are. kard. Spellman, starosta města Robert Wagner, náměstek starosty a 2.500 lidí. Kazatel P. Gannon vyzýval k modlitbě za ruský národ, a to nejen za starší generace, které se bázlivě ale přece jen stále drží Krista, nýbrž i za mládež, která se stala obětí klamu a nezná Spasitele. • Při diskusích s Chruščovem přišlo též několikrát na přetřes náboženství. Mládež, kterou viděl Nixon a jeho průvodci v kostelích Sovětského svazu, prý byli zvědavci, kteří se chtěli podívati, jak to v tom kostele vypadá ; nebyli to věřící lidé, pravil ChrušČov např. v Národním klubu ve Washingtonu. V neděli 27. září dopoledne prý oba státníci přerušili porady, protože Eisenhower šel do kostela. Pozval Chruščova, aby šel s ním. Ten odmítl. » To by bylo příliš pro můj národ «. Mezi sedmdesáti knihami, které musely být na zákrok sovětských úřadů odstraněny z čítárny americké výstavy v Moskvě, je také kniha » Moscow tras my parish — Moskva byla mou farností« od dlouholetého duchovního správce katolíků zahraničních diplomatických misí v Moskvě, Američana P. Jiřího Bissonetta. P. Bissonette podává v knize objektivní líčení skutečných náboženských poměrů v Sovětském svazu, a řekl, že by se byl více divil, kdyby Sověti proti jeho knize nebyli vůbec protestovali. INDIE. — V posledních dnech červencových indický spolkový president podepsal výnos, kterým správa státu Kerala, od r. 1957 v komunistických rukou, přechází pod presidentovu osobní pravomoc. Tím se skončil napjatý stav mezi vládou a protikomunistickou většinou lidu. Napětí vyvrcholilo v létě při zahájení nového školního roku. Z protestu proti zákonu, který prakticky znamenal legální zničení soukromých, i katolických škol, biskupové rozhodli, že nezačnou vyučování ve svých školách, pokud zákon nebude odvolán. Při nepokojích komunisté několikrát dali střílet do lidu, takže došlo i ke ztrátám na životech. I nekatolické osobnosti přiznaly, že akce keralských komunistů byly namířeny především proti katolíkům. Nyní se situace v Kerale uklidnila a obyvatelstvo se připravuje na volby. Minulá chyba, že pro nesvornost nekomunistických stran se k moci dostali komunisté, se nesmí opakovat, prohlásil katolický arcibiskup z Verapoli msgre Attipety. KŘESŤANSKÁ AKADEMIE právě vydala novou knihu JANA ČEPA : Malé řeči sváteční. S obálkou Miroslava Šaška, Stran 80. - Edice Vigilie, svazek 12. — Cena 400 lir. Dále vyšly a rozesílají se 2. a 3, svazek STUDIÍ. Cyklostylováno. Cena 1 svazku 450 lir. Pro naše děti dlouho čekaná barevná alba už také vyšla. Celkem 4 svaze čky : Zvěstování, Narodil se Kristus Pán, V Nazarete, Ježíš začíná učit. Po 50 lirách, série 200 lir. Objednávky obratem vyřizuje Křesťanská akademie v Římě. Nebuďte, pro Boha vás prosím, mdlí a vlažní; neboť, jak se říká, jestliže luk zláme napětí, ducha zato zlomí mdloba. Hleďte si zachovati svátou a rozumnou horlivost a přičinlivě se snažiti jak o vědy, tak o ctnosti, neboť i v jedněch i v druhých má větší cenu jeden kon intensivní než tisíc mdlých, a Čeho nedosáhne nesnaživý za mnoho let, toho pilný obyčejně dosáhne v krátké době. (Sv. Ignác z Loyoly) 246 [pageend30]p o z n á m k y Tvrdá výzva Když jsem si přečetl Chudobovu epištolu z madridského rozhlasu o knize dr. L. Radimského, otištěnou v c. 6 NŽ, položil jsem si otázku, zda si byl prof. Chudoba vůbec vědom toho, komu vlastně tímto útokem posloužil. V Praze to jistě kvitovali s velkým uspokojením, madridský rozhlas není téměř rušen. Domnívám se, že by si dirigenti od Prašné brány sami nebyli mohli vymyslit lepší útok na římskou Křesťanskou akademii. Důsledky takového útoku pro celkovou kulturní frontu exilu by se daly rozebrat hlouběji — i když nejsem stoupencem » jednoty za každou cenu«. Chci ale poukázat ještě na další významnou skutečnost: dr. Chudoba vytýká dr. L. Radimskému — mírně řečeno — naprostou neznalost tvůrčích osobností českého katolicismu a uvádí řadu jmen této » neznámé pevniny« pro Radimského (Pospíšil, Braito, Pecka, Zahradníček, Vyskočil, Florian a další). Zajímavé je, že s malou výjimkou zde Chudoba jmenuje ze současných myslitelů a umělců úzký kruh lidí kolem brněnského Moravana, s nimiž se stýkal. Tím bychom mu mohli vytknout to, co on vytýká Radimskému — neznalost české křesťanské národní kultury. My se jistě hluboce skláníme před utrpením Jana Zahradníčka a ostatních, ale nesmíme přitom zapomínat ani na díla těch, bez kterých je česká katolická kultura nemyslitelná. V prvé řadě jsou to profesoři olomoucké a pražské theologické fakulty, z nichž mnozí dosedli na arcibiskupské a biskupské stolce; Josef Beran, noetik Josef Matocha, Hlouch a další. Průkopnickou práci pro křesťanskou filosofii a kulturu vykonal Eugen Kadeřávek, který podal celý systém filosofie tomistické. Kdo se hlouběji nezamýšlel nad jeho průkopnickým dílem » Soustava filosofie křesťanské čili aristotelsko-thomistické «, může těžko psát o historii a vývoji české křesťanské kultury. Etiku, jednu z nejvýznamnějších disciplin křesťanské kultury, rozpracoval Josef Kachntk, sociologii královéhradecký probošt Frant. Reyl, mystiku Alois Lang a Jaroslav Ovečka, filosofii, pedagogiku a dějiny kultury Josef Kratochvil a Ant. Křiž, estetiku Jaroslav Hruban, sociologii Jan Šrámek, Josef Tumpach a Jos. Rybák. Jedno z nej čestnějších míst patří polyhistoru křesťanské kultury pražskému světícímu biskupovi Ant. Podlahoví, a pak jisté by neměla scházet jména Alfréda Fuchse, Jakuba Demla, Františka Lazeckého, Cinká, Holinky, Novotného, Renie, Kostohryze, B. Fučíka, R. Vackové, Kalisty a dalších. Tato jména chybějí i v Chudobově knize jindy a NYNÍ. Bylo by nutno zde v exilu věnovat větší pozornost tomu, co vykonal u nás katolicismus na přelomu století (Katolická moderna, revue Nový život, Meditace, Hlídka literární), po první světové válce Durychův okruh, Družina literární a umělecká v Olomouci, revue Archa, za první republiky v pedagogické oblasti např. Kratochvilova revue vy- CHOvatelské listy — ještě dnes napadané komunistickými Učitelskými novinami, atd. Starší pracovníci v křesťanské kultuře nebo v osvětě lidové strany, anebo mladší, kteří ovšem soustavně studovali křesťanskou kulturu, vědí, co znamenali tito mužové a jejich díla i orgány (vědecké i literární); ovšem ti, kteří se přihlásili do křesťanského hnutí v 46. roce a bylo jim třeba 20 let, tato jména neznají, těm bych doporučoval víc pokory, neboť bez děl těch mužů, které jsem namátkou jmenoval, by křesťanská kultura nevykonala tolik, že komunističtí ideologové po desetiletém boji jsou stále tam, kde byli v roce 1948. I tato poznámka si ovšem zdaleka nedělá nároky na úplnost a je určena jen těm, kteří jsou povýšenecký » zklamáni « Radimského knihou. Vytýkají mu neznalost křesťanské kultury ; — tato poznámka je otazníkem do jejich svědomí. A pokud se dr. B. Chudoby týče — zde by těch otazníků bylo více. Antonín Kratochvil ■ llllllllll!llllllllll]ll[!llli:illlllllllllllllllllllllllllll!lll|||| Česká vánoční a novoroční blahopřání. Právě vyšla! TŘI ČESKÉ MADONY v barvách, prvotřídní provedení, na luxusním papíře (Madona Vyšebrodská, Madona Zlatokorunská a Madona Doudlebská), Máme na skladě také omezený počet exemplářů bez blahopřejného textu. — Posíláme jednu sérii (3 dvojité pohlednice) s obálkami za 120 lir. Objednávky vyřizuje obratem : Křesťanská akademie v Římě — Roma, Via della Conciliazione, 1. - Italia. Pospěšte si. Kdo dříve objedná, dříve dostane. Pospěšte si s objednávkou! ÍIIIIIII!IIIII!ÍI!III!I1 J IIIIIIIIIIIII1 IIIIIIIIII|[|||||[|IE II!I[]||| PROF. BEDŘICH SVATOS zastupuje ČSR v Mezinárodním výboru katolických spisovatelů. Prof. Svatoš, známý spisovatel nejen nám exulantům svým románem » Mlha šatí strach « a povídkami » Hranolem povídky «, nýbrž i doma svým velkým literárním dílem (uvádíme alespoň některé : » Cardáš a polnice «, » Ruce laskají zemi «, » Cesta leží uprostřed «, » Nad lesy stoupá dým «, » Patrová hospoda «, »čty ři prameny«, ».Okovaný krok«, » Poslední městečko «), nám o své volbě pověděl : » Na valnou hromadu Scripto- res catholici (tj. belgických katolických spisovatelů) 31.5.59 byli pozváni zástupci všech Sdružení katolických spisovatelů, např. Francouzi, Spanělé, Portugalci, Italové, Švýcaři, Němci atd. Po této valné hromadě .hýla svolána výroční schůze Mezinárodního výboru. Až do letoška nebylo Československo zastoupeno v ústředním výboru (Conseil Directoire). Letos byl zvolen na dvě léta. Protože jsem byl náhodou přítomen a jediný Čechoslovák, padla osobní volba na mne. Mezinárodní výbor (Comité International des Ecrivains Catholiques) představuje všechna Národní sdružení katolických spisovatelů a snaží se koordinovat jejich práci. Spisovatelé ze zemí za železnou oponou, pokud nemají organisaci vlastní, jsou přičleněni k národnímu sdružení země, v níž žijí ; toto sdružení se pak přičiňuje o to, aby usnadnilo jejich práci. « Profesoru Svatošovi přejeme hodně úspěchu v práci a tesíme se, že si brzy přečteme pro tisk skoro už připravený soubor povídek » Krůpěje zašlého času «. 247 [pageend31]d op isy • dotazu • o d p o v ě d i Z dopisů CHRUŠČOV V AMERICE ... Jsme rádi, že Chruščov je zpět v Moskvě, a že odsud odejel živ a zdráv. Každý se třásl, že ho tu někdo zastřelí. Jeho vystoupení tu mnohé lidi vyburcovalo ze sna. Pro Američany je nepochopitelné, že někdo kritisuje všechny ostatní, a rozčilí se, když se kritika obrátí proti němu. Chruščovovo chvástání bylo přímo trapné. Hned když skončil své řeči, komentátoři zdůrazňovali lži, které v nich byly obsaženy. Lidé mluví o tom, jak nebezpečný člověk ten Chruščov je. Jeho manželka tu ale udělala dobrý dojem. Byla mírná, skromná a lidé k ní měli určitou úctu. Mnohým jí bylo líto, že je provdána za takového tyrana (ač je sama také skalní komunistka). Když např. Nikita na tiskové konferenci ztratil hlavu a začal křičet něco o provokaci proti sobě, viděl jsem, jak sklopila hlavu a počínala si jako každá pořádná manželka ... V. D. Andělská filosofie a netopýr Můj článek uveřejněný v 1. čísle Studií si opravdu nezasluhoval tak velikou pozornost a tak rozsáhlý posudek, který mu věnoval Omega v červnovém čísle NZ. Způsob mého vyjádřování snad nebyl vždycky docela jasný a mohl být někdy nesprávně vyložen. Proto v zájmu pravdy prosím o uveřejnění těchto poznámek, kterými opravuji některé nepřesnosti, 1. Omega píše : » Myslím, že není radno jaksi zlehčovat jistotu našeho přirozeného poznání Boha, když církevní autorita prohlásila, že je možno s jistotou poznat přirozeným světlem rozumu ze stvoření zdroj a cíl veškerenstva. « — Můj článek nikterak nezlehčuje jistotu přirozeného poznání Boha, Naopak jí přisuzuje daleko větší hodnotu, než jí mohou přisouditi zastánci „ andělské filosofie “ . Poukázal jsem totiž na to, že získati tuto jistotu není lehké a že tudíž to není něco všedního. Říci, že získati jistotu není za určitých okolností lehké, neznamená, že získaná jistota je zlehčována. Mimo to nemluvím o jistotě o Bohu, nýbrž o jistotě o Bohu získané pomocí ,, pěti cest “ sv. Tomáše, což není totéž. 2. Omega též přiznává, že » nemá odvahu přisuzovat sv. Tomáši sympatii s umírněnými agnostiky«. Nevím, jakým právem mi Omega přisuzuje takovou odvahu. To, co jsem napsal na str. 32-33 (na které Omega poukazuje), se vztahuje na sympatii sv. Tomáše s umírněnými agnostiky v určitém přesně vymezeném ohledu : že totiž na zemi nemůžeme věděti, jak vypadá Boží podstata sama o sobě, protože jako filosofové ji známe jen pro její účinky. Jedině v této věci a v žádné jiné je možno říci, že sv. Tomáš by dnes sym- patisoval s určitými filosofy. To neznamená, že sv. Tomáš by byl filosofickým agnostikem v jakémkoliv slova smyslu. Člověk může intelektuálně chápat předpoklady určité filosofie, aniž je sám sdílí ve svém vlastním myšlení. 3. Omega říká, že sv. Tomáš je filosofem. Zajímalo by mě, jak by se toto tvrzení mohlo prokázat se zřetelem na Sumu theologie, kterou se můj článek zabýval. Sv. Tomáš od samého začátku poukazuje na rozdíl mezi filosofií a svou naukou, kterou nazývá sacra doctrina — theologie. Summa theologie není dílo filosofa, i když v ní je mnoho skvělého filosofického materiálu, který může býti přesazen do čistě filosofického prostředí. Tím, že sv. Tomáše označil za filosofa Omega, zdá se, neporozuměl mému základnímu vysvětlení, že v Sumě theologie sv. Tomáš nepíše jako by byl moderní filosof, nýbrž jako křesťanský theolog. Česlav Velecký Právě před uzávěrkou došla smutná zpráva, že v komunistickém žaláři dotrpěl dp. P. Adolf Kajpr, S.J., bývalý politický vězeň v Mathausenu a v Dachau, redaktor » Posla B. Srdce Páně « a po návratu z koncentračního tábora týdeníku Kat. akce » Katolík «. V rámci akce proti řehol- níkům byl r. 1950 odsouzen ve známém procesu na 12 let do těžkého žaláře. Velkou část třeštil si odpykával v Leopoldově na Slovensku. Jeho oběť nebude nadarmo. Odpočívej v pokoji. Nové knihy (idokončení ze str. 235) ma, a popis pážete Jaroslava o cestě pana Albrechta z Postupic. Nový literární druh vrcholí v 16. století v díle Haranta z Polžic, právě v letech, kdy olomoucký biskup Stanislav Pavlovský (r. 1577) překládá Šaškův spis do latiny. Na spletitou náboženskou a politickou situaci doby Jiříkovy ukazuje též skutečnost, že pan Lev z Rožmitálu, švagr Poděbradův, byl jeden z vůdců českých katolíků ; přitom svým hlasem pomohl Jiřímu na trůn a pracoval jako dobrý diplomat v jeho evropské politice. Paž VESELÁ CESTA ZE ŠKOLY. Tenkrát bylo v Číně tisíce katolických misijních škol, které všechny padly už v oběť bezbožeckému molochovi. Apoštolát modlitby V říjnu se modlíme : Za lidové misie, aby se konaly častěji a s větším duchovním užitkem. (Misijní) : Aby všichni křesťané si byli vědomi svých povinností vůěi zámořským misiím a věrně je plnili. — V listopadu : Aby neměly úspěchu snahy komunismu o světový rozvrat, (Misijní) Aby na ostrově Madagaskaru soukromý i veřejný život byl naplněn křesťanským duchem. V prosinci : Aby mezi katolíky neochabovala horlivost v pomáhání modlitbou, slovem i skutky pronásledovaným bratřím pro víru. (Misijní) Aby vánoce si zachovaly v Asii a v Africe svůj původní křesťanský význam a vedly lidi k pravému poznání Krista Pána. * MŠE SV. ZA ODBĚRATELE A DOBRODINCE bude sloužena první sobotu v listopadu (7.11) a první sobotu v prosinci (5.12.). Spojte se s celebrujícím knězem a obětujte své modlitby, práce a utrpení na úmysly celé naší čtenářské rodiny. * Poslední číslo (12.) XI. ročníku NZ vyjde koncem listopadu. 10.11. číslo Nového života vyšlo v Římě 20. října 1959. - Vytiskla P.U.G. Roma, Piazza Pilotta, 4. - Italia. [pageend32]