KOMENTÁŘE 1, léto 1985 [pageend1]KOMENTÁŘE, 1, léto 1985 OBSAH Jiří Hájek Jiří Dienstbier Luboš Dobrovský Sir Geogfrey Howe -jš- Dokumentv Několik poznámek ke Shromáždění END v Amsterodamu 1985 1 Helsinské šance 5 Čtyřicet let míru 7 Proslov na obědě, pořádaném ministrem zahraničí ČSSR 10 Recenze: Elisabeth Weber:Die Opposition gegen die Blockbindung Deutschlands 14 Dokument Chartv 77/19/1985 k 10. výročí podpisu Záverečného aktu KBSE 16 Dopis Všekřestanskému mírovému shromáždění 19 [pageend2]- 1 - Jiří Hájek Několik poznámek ke Shromáždění END v Amsterodamu 1985 Poněvaúž nemohu vyhovět pozvání k účasti na amsterodamském shromáždění a jsem si vědom, že řada mých přátel odtud zaslala již své poznámky a myšlenky, dovoluji si předložit účastníkům Shromáždění několik vlastních připomínek. ... Podle dokumentu připojenému k pozvání je toto shromáždění po Bruselu 1982, Berlínu 1985, ÍBnugii 1984 součástí procesu, jenž má být jedním z "prostředím k vyvinutí evropského mírového myšlení, aby bylo dosaženo skutečné demokratické kontroly nad otázkami bezpečnosti a obrany". Toto shromáždění považují jeho iniciátoři za krok, jímž by se měla "vize Evropy zbavené jaderné hrozby a vojenské konfrontace" přetvořit v praktickou politiku. Pozvaným osobám i skupinám se předkládá otázka, jež se týká prvního pohybu v tomto směru: "Jak zahájit léčivý proces na všech stupních?" Hled- dáme-li na to odpověd, dostáváme se k pokusům o pozitivnější vyjádření uvedené "vize" nové Evropy. Všichni souhlasíme, že je třeba vysvobodit náš kontinint ze zajetí jaderné hrozby a vojenské konfrontace; co však má být realistickou, uskutečnitelnou alternativou? Zde se zdá, že taková alternativa byla nabídnuta evropským národům před 10 lety v Závěrečném aktu KBSE podepsaním v Helsinkách vedoucími představiteli 55 států Evropy X a Severní Ameriky. Místo Evropy rozdělené nesmiřitelně mezi dva antagonistické mocenské bloky, vzájemně se ohrožující stálým zvyšováním a urychlováním závodů ve zbrojení, nabízí helsinský dokument koncepci pluralistického společenství suverénních, rovnoprávných evropských států rozličné velikosti a síly, v němž se zachovávají dohodnutá pravidla chování - vzájemná respektování svrchovanosti, nezávislosti a územní nedotknutelnosti, nepoužití síly ani hrozby silou ve vzájemných vztazích, řešení všech sporů mírovými prostředky, zachovávání smluvních závazků a respektování všeobecně uznaných norem mezinárodního práva - vše to je považováno za základ opravdové mírové koexistence a spolupráce. Toto pojetí, zahrnující i spolupráci mimoevrpských prvků - USA a Kanady na jedné straně, mimoevrpských částí SSSR na druhé - vylučuje méně realistickou a dokonce fantastickou myšlenku vytvořit všeevropské společenství v opozici vůči oběma světovým supervelmocem, jež by zároveň [pageend3]- 2 - posunulo dnešní dělící čáru ze středu Evropy k Atlantiku na jedné a k Bugu a Prutu /nebo čistě zeměpisně k Uralu/ na druhé straně. Tím, že realisticky uznává existující svazky obou vedoucích super- velmocí, dává helsinské pojetí Evropě aktivní účast ve vytváření a rozvíjení mírových vztahů na celém "Severu" naší zeměkoule a umožňuje účinnější řešení problematiky Jih - Sever. Navíc rozšiřuje helsinské pojetí míru v Evropě sféru mezinárodně dohodnutých podmínek a norem mírového soužití. V souladu s kořeny a tradicemi evropské politické kultury připojuje k seznamu podmínek a komponent míru dvě položky, které měly v evropských dějinách vynikající úlohu a přispěly k všeobecnému pokroku lidstva: úctu k lidským právům a základním ávobodám a sebeurčení národů. Mír v Evropě nemůže být založen na rovnováze vojenské síly či "rovnováze strachu", jež prakticky činí stav "nevál- ky" v Evropě každým dnem labilnějším, nýbrž na tom, že se ve vztazích mezi státy, ale též mizi společností a státem, mezi mocí a lidmi plní dohodnuté normy chování, jejichž respektování dává myšlence "nedělitelnosti míru" novou, lidštější dimenzi. Domnívám se, že tento specifický rys helsinských dokumentů je významným příspěvkem k úsilí o překonání "ideologie studené války" v politické kultuře evropských národů. Tato ždeologie podřizuje lidské hodnoty antagonismu mezi rozdílnými společenskými systémy, který považuje za nesmiřitelný, a na obou stranách dělící čáry podává deformovaný obraz světového dění, jež redukuje na konflikt mezi černým a bílým, mezi dobrem a zlem. Přitom každá z obou stran reklamuje pro sebe pravdu a dobro a líčí protivníka jako vtělení zla. Místo aby se snažily správně pochopit, v čem je druhá strana silná a co jsou její skutečné vy-može- nosti, aby mohly obě pokojně soutěžit v zabezpečování maxima bezpečnosti, svobody a plného rozvoje tvůrčích schopností člověka, národy i lidé jsou mentalitou a ideologií studené války vedení k tomu, aby podporovali a ospravedlňovali závody ve zbrojení a válečné přípravy. V nich se spotřebují a vyplýtvají nejvzácenější zdroje přírodní a lidské, oběma společenským systémům se brání rozvíjet jejich přednosti i pozitivní vymoženosti a oba jsou tlačeny do krizí a stagnace. Máme-li odpovědět na příslušnou ttázku iniciátorů Shromáždění, můžeme jen podtrhnout, že "ideologie studené války je používáno k tomu, aby se udržovaly pozice establišmentů /a nejen západních/ a zabraňovalo demokratickým procesům". Naše země, náš lid se o tom přesvědčují výrazně od vojen- [pageend4]- 3 - ske intervence v srpnu 1968, jež phtlačila demokratické socialistické hnutí národní obrody. Podle helsinských dokumentů měla IŒSE přispět k tomu, aby byl zahájen a pokračoval stále álící, stále životnější proces, v němž by vyhlášené principy byly účinně plněny a dohodnutá opstření realizována. Po 10 letech se však ukazuje, že tento proces se zdaleka nezrychluje, že se naopak zpomalil a vstoupil do fáze stagnace a dokonce ústupu. De- baty v Madridu 1981 - 3 /přes verbálně poměrn/ě dobrý výsledný dokument/, protahované téměř sterilní diskuse ve Vídni o snížení výzbroje a vojsk ve střední Evropě, žádný pokrok v diskusích o opatřeních k posílení důvěry ve Stockholmu a neuspokojivý výsledek nedávného jednání v Ottawě o lidských právech svědčí sice o jakési tendenci k "institucionalizaci" dialogů a diskusí o problémech míru v Evropě; avšak v těchto diskusích na půdě institucí či fór k tomu procesu ppecielně vytvářených se v plné 4 síle znovu projevuje ideologie studené války spolu s rostoucím vlivem vojensko-průmyšlových komlexů a je dominantou jednání. Ony části estamblišmentů, které se aktivně účastnily zjednání pozitivních výsledků KB3E a určitě byly ochotny pracovat pro pokračování procesu uvolňování, nestačí- jak se zdá - odolávat těmto nátlakům a někdy podléhají ideologii studené války. "Institucionalizace" pokračování Helsinek je tak v nebezpečí, že degeneruje v jakési rutinní diplomatická dvičení /a to i v přemílání prázdné slámy/, s řečnickými výkony, ale se slabými výsledky. Při takové tendenci by evropské národy mohly promeškat další historickou příležitost, aniž by byla v dohledu jakákoli jiná pozitivní alternativa. K překonání této stagnace a k tomu, aby nedošlo k negativním důsledkům, je zřejmé nutno vyvinout silný tlak zdola. Mírové hnuti, jež tal účinně zmobilizovalo miliony lidí proti rozmístování jaderných raket, dokázalo, že se jejich hněv a síla správně obrátily proti politice, jež vymýšlí, vyrábí a rozmistuje rakety. Ve snaze formulovat a předložit dlouhodobé pozitivní cíle, prostředky i cesty k jejich dosažení, mohlo by toto hnutí vyvolat takový pohyb zdola, jenž by dokázal uvést znovu do pohybu helsinský proces, dát mu nový život i dynamiku. [pageend5]- 4 - Helsinské pojetí míru v Evropě by mohlo být zdravou a solidní základnou pro spolupráci mezi západními mírovými hnutími a občanskými iniciativami na východě. Vždyí ty vznikly pod bezprostředními účinky Helsinek v 70. letech. Zabývají se převážně problémy lidských práv /jejjchž respektování, zejména názorů a možností jejich veřejného vyjádření je základním předpokladem a podmínkou existence skutečného mírového hnutí v těchto zemích/, ale v kontextu Všeobecné deklarace lidských práv i Paltu a helsinského závěrečného aktu se angažují v úsilí o skutečný mír v jeho plné nedělitelnosti. Tato nedělitelnost míru, jak ji definoval helsinský dokument a potvrdil s důrazem i výsledný dokument z Madridu, mělaby být i solidní základ- nou pro dialog i diskuse mezi západními mírovými hnutími a oficiálními mírovými orgány či institucemi na východě Evropy. Ha takové základně mohou západní mírová hnutí přispět k úloze, již pozvání k amsterdamskému shromáždění specifikuje jako "vzájemnou pomoc lidem na východě i na západě vymanit se z ideologie studedné války", osvobodit se od černo-hílých názorů a stanovisek zakotvených v myšlení studené války. Jen na takové základno může vzniknout a rozvinout se všeevropské mírové hnutí na západě i na východě. Promyšlené, působivé úsilí o oživení helsinského procesu "zdola" mohlo by účinně podpořit takové síly uvnitř establišmentů, které jsou schopny plně pochopit absurdnost současného rozdělení našeho kontinentu a konfrontaci na jeho půdě, a povzbudit je k smělejším iniciativám, proXlamujícím hradby ideologií i moci. Proto by bylo vhodné, kdyby toto shromáždění věnovalo náležitou pozornost uvedeným či naznačeným problémům. Přistoupit "zdola", z pozic obyčejných lidí k blížícímu se 10. výročí podpisu Závěrečného aktu z Helsinek - to by byl krok, jenž by mohl trochu zlidštit oficiální koženost očekávaných oslav, ale především pomohl by překonat současnou stagnaci a uvést do procesu zahájeného před deseti lety dynamickou sílu. [pageend6]- 5 - Jiří Dienstbier Helsinské šance Když už potřebujeme příležitosti, desáté výročí podpisu helsinského Závěrečného aktu nám nabízí šanci, jak překonat lhostejnost, s níž se přistupuje k dosaženým mezinárodním dohodám. Obvykle s odůvodněním, že dohody se beztak neplní, je víceméně ignorují vlády a "člověk z ulice" ani moc nečte o průběhu následných konferencí, unaveně předpokládaje, že jde o další nezávazné mezistátní žvanění. Aktivnější skeptici hovoří o Mnichovu, jako by v procesu détente někdo někoho zaprodal, jiní o sypání písku do očí, aby veřejnost přijímala zbrojení a status guo jako nejmenší ze všech zel. Uplynulé desetiletí vskutku nepatří meui nadějné dekády. Ekonomická a ekologická krize tu i tam - až po africké hladomory jako memento -, aniž kdo pořádně tuší, jak z ní vyjít, není příliš příznivé prostředí pro tvůrčí, tolerantní a vstřícné myšlenky. Naopak. Růst fanatismů ve třetím světě, oživení terorismu či rasismu vůči kdysi vítaným přistěhovalcům v Evropě koření nejen, ale také v ní. K tomu dlouholerá sovětská nehybnost, nenabízející nic, ani důvěru ve smysl jednání s činiteli, které brzy nahradí jiní a při této nejistotě až příliš jisté Reaganovo dělení na síly dobra a zla, ideologicko-moralistní kázání, vyvolávající emoce, jež stejně nelze uspokojit. Hráze rétoriky na všech stranách zahrazují cestu poznání, včetně toho, že ani nejmocnější vlády nejsou zdaleka tak šílené, jak se občas jeví. Afghánistán, dvojí rozhodnutí NATO o rozmístění euroraket a jejich faktické rozmistování na obou stranách, hrozba nového kola zbrojních závodů, tentokrát i ve vesmíru, svědčí mnohým o maryisti helsinského procesu. Další uváděli persekuci nezávislých občanů či rozpuštění Solidarity a každý si umí tento seznam doplnit. Podívejme se však opačně: byl by bez Helsinek vůbec možný vznik KOR, Solidarity, Charty 77, rozvoj maďarské ekonomické reformy či vnitroněmeckých vztahů atd? Jistě najdeme i jiné, vlastní příčiny těchto jevů. Avšak bez využití závazků, které třicet pět států před deseti lety podepsalo, si aspoň zde, ve střední a východní Evropě, nedovedeme lecos z toho vůbec představit. Skepse vůči helsinskému procesu vychází z netrpělivosti nad tím, [pageend7]- 6 - že nebylo udoláno daleko víc, tedy z Iluzí, že dějiny jsou snadno manipulovatelný proces. Těm zřejmě propadly i některé oficiální kruhy, když se domnívaly, že druhé straně vnutí svou interpretaci dohod, aniž vážně dostojí závazkům vlastním. Když se to nepovedlo, détente přešla v současnou fázi studené války. Mezinárodní dohody budou vždy jen tím, co z nich vlády a národy vytěží. Helsinky potvrdily územní status suo jako předpoklad bezpečnosti. Potvrdily však také nezávislost všech účastníků. Nikoli stále ozbrojenější hýranice mezi bloky, ale překonávání rozdělení Evropy a spolupráce všech svobodných evropských národů vedou k míru. Tím spíše, že za nezbytnou podmínku mírových vztahů bylo uznáno respektování lidských práv, tedy mír mezi státem a občany. Řešeni desítek vzájemně propojených aspektů evropské bezpečnosti bude pracné, dlouhodobé a s občasnými zvraty. Vyžaduje obnovu občanské odpovědnosti, byt v různých prostředích odlišně. Například i tím, že povedeme dialog všemi směry. My ho nabízíme nepřetržitě našim státním institucím, které ho zatím odmítají, vedeme s jednotlivci a občanskými hnutími na Východě i Západě, například mírovými. Zavedená praxe stýkání státníků z Východu s opozicí na Západě přestává být jednostranná, když např. britský a francouzský ministr zahraničí při návštěvě Československa projevili zájem o názory nezávislých občanů. I to je součásti helsinského procesu, který se postupně institucionalizuje nejen v následných konferencích a schůzkách expertů, ale také v osobních kontaktech na různých úrovních. Navíc se mění i některé okolnosti. Vytváří se zřejmě stabilní sovětské vedení a president Reagan je ve druhém období méně závislý na módních vlnách. Někteří z nás zde, ve středu Evropy, tedy vkládáme naděje čb překo- ke návání psychických bariér, které dosud bránily vládnoucím vrstvám i značným částem obyvatelstva poznat, že détente, pojatá pouze jako snížení napětí mezi bloky, je bezvýchodná a vede vždy znovu k recidivám studené války, ne-li k nebezpečí pádu do "konečného řešení" všech otázek. V Pražské výzvě z 11. března 1985 jsme Helsinki označili za program evropské a evropskoamerické spolupráce. V jeho rámci je třeba hledat možnosti překonání velmocenské blokové struktury "spojením svobodných a nezávislých národů v celoevropskmr svazku, demokratickém a samosprávném [pageend8]- 7 - společenství, žijícím v přátelství s národy celého světa." Nečekáme "velké ákoky". Jsem vsak přesvědčen, že perspektiva je v této orientaci, v myšlenkovém a pak i činném zvratu poválečné politiky konfrontace bio- ku a jejich upevňovaní v politiku vedoucí k nahrazení bipolarity mnohostrannými svazky. Pro začátek nám využití helsinských dohod dobře postačuje. /Psáno pro Journal de Genève k 10. výročí Helsinek/. Luboš Dobrovský Čtyřicet let míru Usilování o zachování míru, chápané pouze jako boj proti válce, za omezení zbrojení, za odstranění jaderných zbraní a raket má, aspoňý v Evropě, slabé místo v tom, že mír v Evropě již čtyřicet let trvá. Trvá proto, že ti, koho se to týká, chtě nechtě respektují takové uspořádání Evropy, které vzniklo po II. světové válce, a kterému se říká, poněkud eufemisticky "status guo", ačkoliv jde o vymezení sfér politického, vojenského a hospodářského vlivu, jak bylo dohodnuto na konferenci v Jaltě před čtyřiceti lety. Konec II. světové války, rozpoutané a krůtě vedené nacistickým Německém /což je fakt, bohužel, až příliš často zapomínaný nebo aspoň bagatelizovaný/, v důsledku celé řady složitých vojenských a politických okolností rozpoltil Evropu hranicí, vedenou od severu k jihu, ve dva světy, svět Západu, který se v politickém smyálu definuje demokratickými režimy, kapitalistickým společenským zřízením, a ve svět Východu, definovaný totalitárním socialismem sovětského typu. Západ je, řečeno stručně, ve sféře vlivu USA, Východ je vázán na politickou, vojenskou a ekonomickou sílu SSSR, při čemž formy uplatňování vlivu jsou navzájem diametrálně různé. Lze předpokládat, že dosavadní mír zůstane nedotčen, bude-li toto uspořádání zachováno, nebude-li se jedna strana dotýkat problémů, objevujících se v oblasti vlivu strany druhé. Niceméně, mír je ohrožen, jak o tom svědčí jaderné pumy, rakety, cizí vojska na území evropských států a konečně i existence mírových hnutí na Západě a mírových iniciativ na Východě. [pageend9]- 8 - Zdá se, a mnozí to povazuji za nepochybné, že hlavním a vlastně jediným neuralgickym bodem evropského míru jsou jaderné zbraně a rakety, rozmístěné na území evropských států. Mohou se vymkhout kontrole, může dojit k technické závadě, k selhání jedince, a vypukne válka s nedozírnými následky. Usilují proto o odstranění aspoň těch nejnebezpečnějších zbraní z našeho kontinentu. Jiní spatřují příčiny válečného nebezpečí v té skutečnosti, že čára roztínající Evropu ve dva světy, prochází Německ-em a dělí je ve dva státy. Snahu po spojení Německa vidí jako přirozenou potřebu jednoho národa, jedné kultury, společných dějin. Argumenty proti sjednocení, volání po rozvaze a požadavek opatrnosti v této věci považují často za pouhé výmysly komunistické propagandy, která cítí, a zastírá, že by se tak mohl začít hroutit celý "status quo" politického vlivu SSSR na Východní Evropu, že by se tím mohla uvolnit lavina těžko kontrolovatelných požadavků po kontrole a změně hranic, k jejichž posunu došlo také v důsledku konce II. světové války a konference v Jaltě. Jenže argumentů pro^pochybnosti o užitečnosti a účelnosti sjednocení Německa shromažduje se dost i na Západě a nejsou to argumenty jen propagandistické, je to výraz dějinné zkušenosti, s níž politika musí počítat. Ještě jiní vidí nebezpečí války v tom, že jakékoliv oslabení sovětského vlivu ve výčňôuxí ĽITOJS tái CS ÜÛtýká životních zájmů Sovětského svazu, že ten nemůže ani na okamžik připustit jakékoliv zpochybňování současného politického uspořádání našeho světadílu. Je načase, abychom si položili otázku, zda "status quo" v Evropě nehoví i zájmům druhé supervelmoci, Spojeným státům. 0 poválečném uspořádání Evropy jednali v Jaltě nejen Sověti, ale i AmeriČasné a Britové. Jsou tedy za současný stav a za naše obavy z války odpovědni společně. Usilování o zachování míru v Evropě je tudíž problém nikoliv výhradně vojenský nebo vojensko technický, nýbrž především politický. Máme-li dospět k nějakému, aspoň trochu rozumnému bodu ve svém uvažo[pageend10]- 9 - vání, musíme si nejprve stanovit, jaké příčiny a okolnosti určují zájem supervelmocí o Evropu, co znamenají, a jak jsou definovány zájmy jejich evropských vlivů, odkud a proč vyrůstají obavy Moskvy, jaké cíle v Evropě sleduje Washington. Tvrzení, že sféra vlivu SSSR je sférou nesvobody, policejního teroru, nedodržování lidských a občanských práv, zatímco sféra vlivu Spojených států je sférou demokracie, svobody ducha a jasných životních perspektiv je side svádivé ve své jednoduchosti a jednoznačnosti, nicméně jako východisko k jednání o zlepšení stavu není vůbec k ničemu. Zdá se, že jistou možnost poskytuje pokus definovat současný evropský "status quo" jinak než se to dělo až dosud. Čtyřicet let míru v Evropě je výsledek respektu k poválečnému uspořádání Evropy. Jaderné zbraně a rakety v Evropě ovšem také. Mír je ohrožen. Ve východní Evropě dochází čas od času k pokusům definovat jinak socialistické zřízení v té které zemi. Tyto pokusy až dosud byly potlačeny silou. Především proto, že Moskva pocitovala obavu, že je těm dotčen základní princip, z něhož vyrůstá síla SSSR jako supervelmoci, že jsou dotčeny životní zájmy sovětského státu a jeho politické zřízení. Neptejme se v tomto okamžiku, proč je tomu tak, připustme pouze, že tomu tak je, a že to bylo prokázáno v Budapešti, v Praze, ve Varšavě, v Berlíně. Sž dosud /a až příliš často/ je evropské "status quo" definováno jako křivda, která se stala Evropě, jako cosi nepatřičného, jako dědičný hřích otců. Zřekneme-li se ho, přimějeme-li toho, kdo na něm trvá, aby se kál, aby od svého hříchu nadále upustil, budeme zachráněni, stáhnou se vojska, odsunou rakèty a nastane obecné veselí. Jenže to je nesmysl. Abychom vůbec mohli jednat a nikoliv pouze deklarovat, protestovat, demonstrovat - a neuspívat, musíme přijmout současné politické, vojenské, ekonomické uspořádání Evropy jako stav, který je stavem výchozím, i když nikoli nutně konečným, nicméně stavem, který po čtyřiceti letech své existence má řadu rysů stavu nejméně tak přirozeného, jako kterýkoliv jiný mírový stav Evropy v dějinách. Uvnitř takto existující a takto přijímané Evropy teprve můžeme usilovat o vytváření záruk, které, snad, zmírní obavy, že ta či ona strana, ta či ona supervelmoc, ten či onen evropský stát bude dotčen ve svých základních životních zájmech. A znovu: mějme tu dobrou vůli vidět, že se nemusí vždycky jednat jen a jen o zájmy SSSR. [pageend11]- 10 - Co tedy lze prakticky dělat, co lze požadovat? Jistě všechno to, co mírová hnutí dělají a co požadují, nicméně vždycky se zřetelem k tomu, že my ve "východní" Evropě musíme kromě jiného usilovat o to, abychom svou obavu z války mohli a směli vyslovit veřejně aspoň jen s takovou policejní asistencí a s takovou represivní účastí orgánů státní moci, jaká je uplatňována v Británii proti ženám, vyjadřujícím svůj strach z rozmistování amerických raket na britském území. Vždycky se zřetelem k tomu, že čára, dělící Evropu je i čárou oddělující rozdílné zkušenosti, rozdílné možnosti, rozdílné hodnotové systémy a rozdílnou míru represí za to, že se neshodneme výdy a ve všem s názory svých vlád. Budeme-li pak požadovat stažení raket, omezení počtu jaderných pum, stažení cizích vojsk z území evropských států, jednání o možnosti rozpuštění vojenských paktů, dvoustranná jednání mezi státy rozdílných bloků, směřující k uzavírání nejrůznějších smluv, až po smlouvy o neútočení, budeme-li pak požadovat cokoliv, co podle našeho názoru by mělo vést k zachování míru a k odstranění válečného nebezpečí, mějme vždy na zřeteli, že zbraně v Evropě jsou důsledkem stavu, jehož změně musí předcházet vytvoření atmosféry záruk a jistot, nikoli vyhrožování a strašení převahou tu vojenskou, tu ekonomickou. 14. II. 1985 Sir Geoffrey Howe Proslov britského ministra zahraničí na obědě, pořádaném ministrem zahraničí ČSSR Moje paní a já jsme potěšení naší první návštěvou Vaší země. Jsme rovněž potěšeni tím, že poprvé vidíme legendární krásu Vašeho hlavního města. Je to pro nás jako kdybychom poprvé navštívili domov rodiny, se kterou jsme spřáteleni po mnoho let. Nebot přátelství mezi našimi národy má opravdu dlouhou historii. [pageend12]- 11 - V dějinách byly chvíle, kdy naše zájmy nás přivedly velmi blízko k sobe. V jiných chvílích jsme se rozdělili. Vždycky jsme sdíleli společné kulturní dědictví. Vezměie Dvořáka: Dvořák, vlastenec: Dvořák, svetoobčan, autor Symfonie Z Nového světa: a Dvořák, kterému před mnoha lety byl udělen čestný doktorát v oboru hudby na mé vlastní univerzitě v Cambridgi. Nebo Shakespeare, každým coulem Angličan: ale rovněž Shakespeare - Evropan, jehož hra "Mnoho povyku pro nic" byla přijata s takovým nadšením zde, v Praze, pouze před rokem. Jal v míru, tak ve válce, vzpomínáme jako by to bylo včera a s hlubokou vděčností, na odvahu a obětavost těch Čechů a Slováků, kteří bojovali a umírali spolu s britskými vojáky a letci za druhé světové války. Tento rok znovu uctíme jejich památku při příležitosti čtyřicátého výročí konce toho tragického konfliktu. Jeden z důvodů, proč tolik občanů obou našich zemí bojovalo tenkrát jeden vedle druhého byl ten, že jsme sdíleli vůli zajistit našim národům ty svobody, které nám byly nejdražší. Ücel zůstává stále živý i dnes. Dnes patříme k odlišným aliancím a máme rozdílné společenské systémy. Ale jak Británie, tak Československo jsou evropské země. To nám dává společné kořeny, podobné kulturní hodnoty a tradice. At už jsou naše ep dnešní rozdíly jakékoliv, nikdy nesmíme zapomenout na hodnoty a tradice, které spolu sdílíme. Jsou to tyto hodnoty, tyto tradice, které jsou obsaženy v dohodnutých závazcích, které jsme vzali na sebe, když jsme spolupodepsali právě před deseti lety Závěrečný akt KBSE v Helsinkách. Svobody a práva lidí, jež tato dohoda zaručuje, jsou důležitými civilizačními hodnotami. Tento rok spolu vzpomeneme desátého výročí podepsání toho aktu. Stane se tak na slavnostním shromáždění v Helsinkách. Iusíme využít té příležitosti k tomu, abychom se znovu zasadili o všechno, co Helsinki znamenají. [pageend13]- 12 - To výročí by nám mělo připomenout, co helsinský proces měl dosáhnout. Jak my všichni jsme to viděli a věřili tomu v roce 1975, měl to být nový kodex vzájemných vztahů pro Evropu. Kodex založený na jednotlivci. Kodex založený na univerzálních lidských potřebádh a hodnotách, které vyvěrají z našeho společného evropského dědictví. Kodexy jsou proto, aby byly dodržovány. Ale když čas od času jsme rekapitulovali dodržování Závěrečného aktu, nedošli jsme k uspokojivým závěrům. V některých důležitých ohledech kodex není plně dodržován. Ještě nepřinesl plný užitek všem Evropanům, jak měl. Všichni musíme učinit kroky, kde to bude nutné, abychom tuto situaci napravili. Tento rok máme novou možnost stvrdit naši věrnost původnímu helsinskému ideálu. Všichni jsme se zavázali přikládat stejnou váhu a význam všem helsinským zásadám. Tyto zásady zahrnují úctu k lidským právům. Jak jsem řekl na madridské schpzce v roce 1985, veřejné mínění - to znamená veřejné mínění všech našich národů - bude soudit každého z nás podle jeho ochoty srovnat činy se slovy. V hledání zlepšených vztahů mezi Východem a Západem je i další klíčový prvek. Mám ovšem na mysli hledání dohody v otázce kontroly zbrojení. Jak Východ a Západ obnovují své úsilí v Ženevě, rád bych podtrhl opravdovou upřímnost, se kterou k tomuto hledání přistupuje celá západní aliance, včetně vlády a lidu Spojených států. V posledních dnech Sovětský svaz učinil prohlášení o svém úmyslu zmrazit rozmistování jaderných zbraní středního doletu. Ta/ké navrhl moratorium na všechny jaderné zbraně a na výzkum kosmických zbraní. Pozorně toto prohlášení prostudujeme. Sovětský svaz však již rozmístil mnohonásobně víc jaderných raket středního doletu než NATO. Zmrazení by ponechávalo velikou nerovnováhu. O co musíme všichni usilovat je opravdu vyrovnané a ověřitelné snížení těchto zbrani. Jako všichni členové aliance NATO, Británie je pro vyrovnané, [pageend14]- 13 - účinné a trvalé dohody. Jak praví komuniké z Ženevy, musíme usilovat o zastavení závodu ve zbrojení na zemi a zabránit je v kosmu. Musíme omezit a snížit jaderné zbrane a posílit strategickou stabilitu. Očekáváme konstruktivní a pozitivní odpověď ze strany Varšavského paktu. Žijeme ve světě strádání a nedostatku, sucha a hladu. Vzhledem k tomu je hluboce politováníhodné, že země, které tvořily kolébku západní civilizace, musí věnovat tolik svých zdrojů, jak lidských tak finančních, na obranu. Všichni musíme pracovat s čerstvou energií a úmyslem k stálé rovnováze zbrojení na mnohem nižší úrovni. To je cesta k uvolnění zdrojů pro nový vzestup spolupráce mezi Východem a Západem. To je co naše národy a svět od nás požadují. Abychom dosáhli, což musíme, většího porozumění, což chceme, pak musíme všichni učinit vše, co je v našich silách, pro zvýšení vzájemné důvěry. To vyžaduje soustavné úsilí obou našich zemí k zvětšení rozsahu a zlepšení kvality dialogu mezi námi. Potřebujeme například posílit a rozvinout naše obchodní vztahy. V minulém roce jsme dosáhli téměř patnáctiprocentního zvýšení vzájemného obchodu. Ale uvážíme-li rozsah ekonomik obou našich zemí, pak je jasné, že můžeme dosáhnout mnohem víc. Obě naše země se pyšní zpracovatelským průmyslem; který má dlouhou tradici a vysokou kvalitu. Obě země dosáhly skutečného hospodářského zlepšení v posledních letech. Vyhlídky jsou dobré. Musíme společně usilovat dosáhnout úroveň obchodních styků v souladu s dobrými vztahy, které míníme posilovat. Československo a Británie si mohou vzájemně hodně nabídnout. Musíme být vždy čestní v jednání o věcech, na které máme nazné názory, nie musíme tvrdě pracovat, abychom využili záměrů a tradic, které jsou nám společné. Musíme stavět na našem společném dědictví: na našem společném přání zvýšit vzájemný obchod: a na našem spálecnem závazku pro oezpečnou a mírovou Evropu. [pageend15]- 14 - Zvedám číši abych připil Vám osobně, pane ministře zahraničí, Vám, paní Chnoupková, prezidentovi, vládě a lidu Československé socialistické republiky. -JŠ- Recenze Elisabeth Weber: Die Opposition gegen die Blockbindung Deutschlands 1945 - 1955, Sendler Verlag, 1983, 48 str. Ve čtyřech kapitolách se probírá vývoj poválečných událostí v Německu především do roku 1955 a v poslední z nich se shrnují závěry. Autorka konstatuje: "Zdá se mně být samozřejmé, že - at už si to přejeme nebo ne - s každou změnou poměru sil v Evropě se opět vynoří otázka rozdělení Německa /kommt ins Spiel/". V dalším dovozuje, že má-li se zabránit tomu, aby se z německé národní otázky stala otázka pouze vytěsněná, jež "nás" /tj. především německou stranu "zelených", respektive mírové hnutí/ může v kterémkoli důležitém okamžiku a bodě zaskočit, je nutné přemýšlet o pozici v dané otázce -připomíná se jistý zmatek v souvislosti s věcí Wernera Vogela, poslance za stranu "zelených", jehož minulost - jak se dodatečně ukázalo - nebyla v pořádku-. Své vlastní stanovisko formuluje autorka ve třech bodech: 1. Dožaduje jasnou solidaritu s nezávislým mírovým hnutím v NDR /pozn. na okraji: psala to v roce 1985/, protože se tím dává jednoznačně najevo, že se od Sovětského svazu oddělují /"abgrenzen"/ nikoli pouze takticky a verbálně, nýbrž, že "naše hnutí" ve své základní struktuře /Grundstruktur"/ nemá nic společného s vládnoucími v Sovětském svazu a NDR. 2. Dožaduje rozhovory na všech úrovních. 3. Požaduje jednoznačné prohlášení, že se nebude jednat /že nepůjde/ o znovusjednocení /"Wiedervereinigung"/ Německa, nýbrž v nejlepším případě /bestenfalls/ o sjednocení suverénních státních útvarů nového rázu - "um eine Neuvereinigung souveräner Staatsgebilde" /tuto formuli [pageend16]- 15 - cituje z úvahy Wolframa Hanriedera "Fragmente der Macht", Mnichov 1981/. Moje poznámka na okraji: proč "bestenfalls"? Vzniká tak dojem, že program vyjádřený formulí "Neuvereinigung" je programem národní rezignace. Možná, že v tomto slůvku je naznačena odpověď na otázku, proč autorka Sabatův berlínský příspěvek chápala jako obhajobu hesla "Widervereini- gung". Ve skutečnosti vyjádřil pozici, která je v podstatě shodná s představou, že německá otázka se musí řešit jako otázka spjení dvou nezávislých německých států a že jejich spojení /"svobodné spojení" se říká v textu Sabatova příspěvků/ v útvaru konfederativního rázu /federace velmi volné/ vytvoří předpoklady pro takové ustálení a vyjasnění poměrů, aby se mohl proces sjednocování Německa i Evropy rozvíjet dále. Vadí zde snad perspektiva, jež počítá s překročením rámce daného projektem konfederace? Nevím. Autorka argumentovala vizí "Evropy regionů"; a vypadá to tak, jako by vizi federalizované Evropy spojovala s představou jakéhosi evropského superstátu, jenž je - jak píše Thompson - zvlášt pro mladší generaci lidí strašákem svého druhu... Základní přístup autorčin je ovšem sympatický. Zdůrazňuje /parafrázuje podle brožury/, že mezi fází "studené války" a fází "uvolnění" je rozdíl, jenž je charakterizován dvěma jasnými volbami většiny německého lidu: V první šlo o odmítnutí společenského systému "reálného socialismu" a v druhé o přání usmířit sc s Východem a žít s ním v míru. Obě tyto volby /"Voten"/ musí být respektovány. Ale zároveň je třeba kriticky zkoumat to, že byly využity vládnoucími kruhy. V prvním případě pro podporu politiky síly, v druhém případě šlo o politiku, jež měla rysy "Ap- peasementu" - převládla tendence k uvolnění shora a na úkor vzpírajících se národů... Obě Vota se musí vzít vážně, ale proti jejich zfalšování se musí rozvinout - vyvinout skutečná alternativa: je třeba jasně dát na vědomí, že potřebujeme uvolnění zdola a tedy i j inou politiku uvolnění, že naše usmíření s Východem znamená solidaritu se Solidarnošcí a nikoli stisk rukou s Jaruzelskim a že naše odmítání "reálného socialismu" se nerealizuje jako "politika síly", nýbrž jako praktikování politiky, jež uznává právo na sebeurčení při volbě cesty toho či onoho národa, a to pro jiné i pro nás samy. [pageend17]- 16 - Pokud jde o hodnocení sociální demokracie, převyšuje kritický tón /autorka zřejmě inklinuje k "zelenému" fundamental!smu/. Její politiku nepřijímá ani pokud jde o padesátá léta /když byla v opozici vůči Ade- nauerovi/. Zdůrazňuje, že teprve v šedesátých letech, především v souvislosti se studentským hnutím, byly v základě zlomeny konzervativní, nacionalistické a kolonialistické myšlenkové struktury, jež určovaly namnoze i opozici proti Adenauerovi. Dnešní mírové hnutí, jež se chápe jako autonomní, by mělo svou demokratickou sílu pochopit a prosazovat mnohem energičtěji. /Podotýkám ještě jednou: psáno v roce 1985. V diskusi k příspěvkům Sabata/Hájek konstatuje jeden účastník, že mírové hnutí jako jednotné hnutí už neexistuje. SPD, KPD a Zelení postupují víceméně samostatně - viz přípravy na Reaganovu návštěvu v NSR./ Dokumenty Dokument Charty 77/19/1985 Před deseti lety, 1. srpna 1975, podepsali v Helsinkách nejvyšší představitelé 55 evropských států, USA a Kanady Závěrečný akt Konference o bezpečnosti a spolupráci v Evropě. Shodli se při tom v názoru, vysloveném i prezidentem naší republiky, že jde o jedinečnou historickou příležitost, jíž se Evropa chopila poprvé ve svých dějinách, příležitost, vytvářet reálné podmínky pro mír, bezpečnost a pokojnou spolupráci. Helsinky nabídly národům Evropy, od konce druhé světové války rozděleným na nepřátelské bloky, jež nesmyslnými závody ve zbrojení ochuzují jejich život, vyčerpávají jejich zdroje a síly a ohrožují je stále větším hromaděním ničivých prostředků jaderné síly, jinou cestu i perspektivu, cestu společné bezpečnosti a mírové spolupráce. Jednání Helsinské konference nebylo jednáním mezi dvěma bloky, nýbrž mezi 55 svrchovanými a rovnoprávnými partnery, z nichž každý vůči svému lidu i Evropě má odpovědnost za rozhodnutí, které stvrdil svým podpisem. Principy i povinnosti Závěrečného aktu z Helsinek vyhházejí ze zásad a myšlenek, obsažených již v Chartě Spojených národů, jsou však po zkušenostech, jimiž prošly země a národy evropského kontinentu zpřesněny. [pageend18]- 17 - Jsou to vzájemné respektování svrchovanosti, rovnoprávnosti i územní celistvosti všech států, neužívání síly ani hrozby silou v jejich vzájemných vztazích, nevměšování, řešení sporů mírovými prostředky, zachovávání smluvních závazků i všeobecných norem mezinárodního práva. K nim pak jako rovnocenné a stejně plate, pro mír, bezpečnost a spolupráci stejně významné, helsinský dokument připojil zásady respektování lidských práv a základních svobod a sebeurčení a rovnoprávnost národů, vyrůstající z evropské tradice a odpovídající nejcennějším hodnotám politické kultury evropských národů. Tak v sobě helsinský Závěrečný akt zahrnul obě podmínky nedělitelnosti míru a bezpečnosti, vnější, k^y skutečný mír a bezpečnost nemohou být založeny na "rovnováze strachu" z hrozeb zničnní chystaného z obou stran, a vnitřní, kdy státy při vyloučení válečného násilí budou současně respektovat lidskou důstojnost a práva každého jednotlivce i uvnitř svých zemí. Tuto vzájemnou závislost vnitřního i mezinárodního míru a bezpečnosti v Evropě Závěrečný akt potvrdil ještě tím, že k jejich střežení a upevňování vedle vlád oprávnil i každého jednotlivce, jemuž uznal "právo znát svá práva a povinnosti a postupovat podle nich" v duchu ©harty OSN, Všeobecné deklarace lidských práv, Paktů o lidských právech a podobných dohod, které se staly pro zúčastněné státy závaznými. Závaznost dohod o lidských právech zvýraznil pál ještě Výsledný dokument madridského zasedání 1ŒSE, jednomyslně přijatý všemi účastníky jako výklad a domýšlení zásad z Helsinek, který výslovně vyhlásil povinné uplatnění těchto práv v právním řádu i praxi zúčastněných států. Závěrečný akt z Helsinek byl podepsán jako začátek nové etapy v životě národů Evropy a Severní Ameriky; jím měl být zahájen proces, jenž, podle slov preambule dokumentu, mělo plnění zásad i závazků aktu "rozšířit a prohloubit, učinit jej trvalým... nepřetržitým, stále životaschopnějším, všezahrnujícím a univerzálním...". Kromě zásad obsahuje závěrečný akt i celý program opatření, dohodnutých či jen v základních rysech naznačených pro budoucí dohody a společné propracování. V následných jednáních konference v Bělehradě 1977 - 78 a v Madridu 1980 - 83 byly dohodnuty i další kroky a program společných projednávání jednotlivých problémů, vytvářející určitou organizační, instituční, diplomatickou strukturu tohoto procesu. Dnes, po deseti letech, se evropské národy oprávněně ptají, do jaké míry jejich vlády využily, co jejich nejvyšší představitelé ozna- [pageend19]- 18 - čili při podpisu v Helsinkách za jedinečnou historickou příležitost, a mohou spíše pozorovat, jak se v kontrastu s četnými organizačními a institučními prvky a proti duchu a programu Helsinek prosazuje duch i metody odporující procesu uvolňování napětí. Mezinárodní d'ní je vtahováno spíš do ovzduší studené války, jak vyvrcholila v padesátých letech, a jež je dnes o to nebezpečnější, oč od té doby pokročila technika násobící možnosti zničení života v Evropě a na celé planetě. V ovzduší ovlivňovaném válkami, vedenými či připravovanými mimo Evropu, a stupňovanými závody supervelmocí ve zbrojení se "helsinský" proces zpomalil, zastavil a dokonce dostal jakýsi zpětný pohyb. I jednání v jeho rámci, především pro neplnění a porušování principů a závazků z Helsinek, stagnují. Mělo by proto 10. výročí podpisu Závěrečného aktu být příležitostí nikoli k oslavám, nýbrž k vážnému zkoumání příčin, proč je velká dějinná šance promeškávána, a k hledání cest, jak uvést proces zahájený v Helsinkách znovu do pohybu. Jistě je to přední úkol pro státníky, je to však i věcí evropských národů samých, jejich příslušníků a všech, kdo helsinský dokument uznáním práva "znát a jednat" zve k účasti a spoluodpovědnosti. Na tuto výzvu v Československu odpověděla a odpovídá v občanské iniciativě Charta 77. Ve snaze přispět k tomu, aby byly u nás plně a po všech stránkách uskutečňovány zásady a závazky Závěre-čného aktu z Helsinek, se Charta 77 od svého vzniku obracela k nejvyšším orgánům republiky s konkrétními upozorněními, stížnostmi a konstruktivními návrhy. Její positivní úloha byla mnohokrát oceněna zástupci druhých států, účastníků jednání KBSE v Bělehradě i Madridu, zahraniční veřejností i mnohými československými občany. Na její činnost se v plném rozsahu vztahují slova Výsledného dokumentu z Madridu /kap. "Principy", odst. 14/ o "institucích, organizacích a jednotlivcích", jimž v plnění zásad Závěrečného aktu v oblasti lidských práv náleží vedle vlád zúčastněných států "význačná a kladná úloha". Není vinou-Charty 77, že její podněty příslušné orgány ignorovaly a že v Bělehrade, Madridu a nedávno i v Ottawě byla naše republika za stav plnění závazků z Helsinek kritizována. Charta 77 se nedá odradit ani ignorováním svých návrhů ani policejními šikanami a perzekucí, která je ostatně z hlediska československých mezinárodních závazků nezákonná. Považuje za svou občanskou povinnost připomenout k 10. výročí Helsinek vládě, poslancům i ostatní veřej[pageend20]- 19 - nosti závažnou odpovědnost za plnění zásad a závazků., převzatých podpisem Závěrečného aktu a přijetím dalších do^rumentů Konference o bezpečnosti a spolupráci v Evropě. Je to odpovědnost za poctivou a důslednou účast při všech krocích k oživení procesu přeměny Evropy ve společenství svobodných, svrchovaných a rovnoprávných národů, žijících v míru, bezpečnosti a spolupráci, při respektování práv a povinností a lidské důstojnosti každého člověka. Charta 77 se hlásí k svému podílu na této odpovědnosti, o jehož splnění usiluje společně s přáteli z občanských iniciativ i nezávislých hnutí z ostatních evropských zemí. V Praze dne 23. července 1985 Jiří Dienstbier mluvčí Charty 77 Eva Kantůrková mluvčí Charty 77 Petruška Šustrová mluvčí Charty 77 Zasláno: prezidentu ČSSR, federálnímu shromáždění ČSSR, vládě ČSSR, Československému výboru pro evropskou bezpečnost Dopis Všekřesťanskému mírovému shromáždění Všekřesťanskému mírovému shromáždění v Praze prostřednictvím sekretariátu Křestanské mírové konference Jungmannova 9, Praha 1 Vážení účastníci, sjeli jste se do Prahy, abyste spolu hovořili o věcech míru a války a zaujímali k nim stanoviska. Oslovujeme vás v naději, že naše podněty přijmete s otevřenosti jako prispevek tech, kteii tuoo problematiku promýšlejí ve své situaci na zaklade svých zkusenosti. [pageend21]- 20 - Plnost a kvalita míru Víříme, že mír patří k těm skutečnostem, které nelze v živote jednotlivců i společností a států vytvářet jen vlastním úsilím. Dárcem pravého pokoje je Bůh. Tato jistota se stává trvalým zdrojem iniciativy jednotlivců i skupin, které se zasazují o pokojnou podobu světa. Kde tato jistota schází a je nahrazována křečovitým aktivismem, zmocňuje se lidí namnoze rezignace, napřináší-li úsilí o mír okamži- vý a viditelný úspěch. Pro křestany platí: "Střízliví budte a celou svou naději upnete k milosti, která vám přichází ve zjevení Ježíše Krista" /i Pt 1, 13/. Na předním místě nám musí jít o plnost a kvalitu míru. Vojenská stránka mírové problematiky souvisí s růstem či oslabením mezinárodní důvěry a spolupráce, i s politickým a sociálním uspořádáním společnosti. Je sice možné vyčlenit ze širokého spektra otázek určité priority /např. otázku raket s nukleárními hlavicemi v Evropě/, nesmíme však ztratit z trvalého zřetele to, že mír mezinárodní ja podmíněn mírem vnitřním, jenž nachází svůj výraz v úctě k základním právům lidským a občanským. V Chartě OSN, do níž byla vepsána zkušenost národů, které před čtyřiceti lety ukončily největší válku v dějinách, se hovoří o tom, že neúcta k právům a zákonným nárokům politickým a sociálním uvnitř států vytváří ohniska války. S tímto stanoviskem se ztotožňujeme. Domníváme se, že kvalita míru se prokazuje tím, jakým způsobem se uvolňují napětí a řeší problémy uvnitř společnosti; jejich účinné a vskutku mírotvorné řešení vyžaduje koomě jiného veřejnou kontrolu moci, intenzivní celospolečenský dialog a v neposlední řadě svobodu pro zvěstování evangelia. Znepokojivým jevem je ztráta osobní odpovědnosti za obecné věci ve východních i západních společnostech a jejich celkový morální a duchovní stav. V situaci duchovní prázdnoty propadají mnozí lidé nepřátelským náladám, frontovému myšlení, jsou snáze manipulovatelní a uchylují se k pověře, že nedostatky té které společnosti lze řešit násilně a s konečnou platností. Stejně alarmující je skutečnost, že lidé ztrácejí důvěru v změnitelnost poměrů a propadají pocitu osudovosti. 1 křestané se podílejí na šíření zhoubné nedůvěry v otevřenou budoucnost světa, když se od otázek sociálně politických štítivé odtahují, anebo se jen konformisticky angažují pro cíle a strategie [pageend22]- 21 - režimů, ve kterých žijí. I tento obecnější kontext pokleslosti a úpadku všeho druhu se musí stát předmětem věcné analýzy na křestanských grémiích, chceme-li plný a kvalitní mír. Předpoklady mezinárodního míru Jsme si vědomi toho, že problematika mezinárodní bezpečnosti se nekryje s věcí lidských práv beze zbytku. V dějinách docházelo někdy k tomu, že i země s autoritativním režimem se navenek chovaly mírumilovně. Přesto jsme přesvědčeni, že má-li se mír stát trvalým, spravedlivým a hlubokým, je nutno důsledně respektovat jak normy mezinárodního práva, tak i zákonem garantovaná práva občanů. Zkušenost učí, že státy, kde se např. potlačuje svoboda projevu a držitelé moci nemusejí brát ohled na veřejné mínění, se snáze nechají svést i k agresi vnější. Proto zdůrazňujeme nedělitelnost míru vnějšího a vnitřního. Křestané musejí dbát na čistotu řeči. Stanoviska, která se nekriticky ztotožňují s oficiálními názory a postoji, neotevírají cestu k hlubšímu a širšímu dorozumění. Připomínáme všem, kdo dnes pracují v Křes- tanské mírové konferenci, že koncem léta 1961 setrvala KMK na svém zá- porním stanovisku k jaderným pokusům v ovzduší i tehdy, když ze sovětské strany došlo k jejich obnově. KíK tehdy prokázala obdobnou nezávislost a tím věrohodnost, jakou dnes prokazují mírová hnutí v/ západní Evropě, když kritizují některá vojenská opatření svých vlád. Na tento pozitivní krok ve své historii by měla KMK navázat, mají-li její postoje otevírat cestu vpřed. Ve vztazích mezi státy a bloky považujeme za nezbytné trpělivé budování důvěry. Eskalacě vzájemného obvinování, neochota připustit vlastní díl odpovědnosti za neblahé jevy v mezinárodním životě, důvěru nebudují. I zde mohou církve i jednotliví křestané, vědomi si povinnosti nést ovoce pokání za vlastní viny, napomoci k nápravě tím, že budou rozbíjet obraz světa, kde tábor protivníka představuje říši tmy a tábor vlastní říši světla. K tomu je podle našeho soudu jako první uskutečnitelný krok nutno reagovat věcně na všechny podněty a návrhy druhé strany a zajistit [pageend23]- 22 - co největší možnou publicitu jejich nezkarikované podobě. Navrhujeme proto, aby VMS vyzvala vlády zemí NATO a Varšavského paktu z zveřejňování vojensko-Jolitických návrhů a projevů státníků zemí Varšavského paktu a NATO v plném znění ve sdělovacích prostředcích, jak to žádá rezoluce č. 57/100 OSN z 15. 12. 1982. Nepochybujeme, že uskutečnění tohoto kroku by najen přispělo k vytváření ovzduší důvěry, nýbrž by povzbudilo .moho těch, kdo už nevěří ve smysl jakékoli politické angažovanosti, nebot nabyli dojmu, že o všech záležitostech v mezinárodní oblasti - i o obraze toho, kdo je předkládán jako nepřítel - rozhodují ti, kdo mají moc. Máme dále za to, že k odstraňování propagandou léta živených i nově vznikajících předsudků vůči lidem i institucím na druhé straně účinně nanomáhá osobní styk jednotlivců přes hranice zemí a bloků, svobodná výměna myšlenek a informací, dražební vztah křestanských společenství, vzájemné poznávání kultur a tradic. Právě k tomuto způsobu vzájemného sbližování a utváření sítě vztahů, která jde napříč hranicemi geografickými i politickými, mají křestané díky univerzalitě Kristovy církve dobré předpoklady. Navrhujeme, aby VMS vyzvalo církve, křestanská společenství, nezávislé skupiny a jednotlivce k navazování a rozvíjení vztahů přes hranice zemí a bloků na všech úrovních a vlády jednotlivých zemí, aby tyto styky neomezovaly. K svému poselství připojujeme přání, aby výsledky vašeho setkání byly povzbuzením pro všechny, kdo vyhlížejí pokoj, který je větší než naše úzkost a strach. Praha, červen 1985 Milan Balabán, Zdeněk Bárta, MUDr Zora Bártová, Edmund Bauer, Petr Brodský, Vojtěch Deyl, Jan Dus, Jaromír Dus, PhDr Ladislav Hejdánek, Heřman Chromý, Jan Kozlík, ing. Petr Krejčí, ing. Jan Litomiský, Miloš Rejchrt, Vojen Syrovátka, Jan Šimsa, ThDr ing. Jakub S. Trojan, ing. Vladimír Turek, Miloslav Vašina, Josef Vydrář [pageend24]