HLAS SV CYRILA A METODA LÉTO 1994 1344 1994 650 let 30.dubna uplynulo 650 let ode dne, kdy papež Kliment VI. bullou "Ex supernae providentia maiestatis" povýšil pražské biskupství na arcibiskupství. V listopadu téhož roku byl položen základní kámen ke gotické katedrále sv.Víta. Oslavy těchto výročí byly zahájeny 30.IV. pontifikální mší svátou, kterou sloužil pražský arcibiskup Miloslav Vlk v konce- lebraci s apoštolským nunciem, českými a moravskými biskupy, polskými kardinály Machar- skim a Gulbinoviczem a více než 100 kněžími. Den předtím byla na Pražském hradě otevřena výstava k tomuto výročí. Při slavnostním zahájení promluvil i president republiky Václav Havel, který řekl mimo jiné; "Pro mne je katedrála připomínkou, že její vertikála připomíná hodnoty, které převyšují hodnoty světské. Význam propojení duchovní a světské dimense společenského života nám byl znovu připomenut a znovu ožil v době poměrně nedávné, kdy jsme se osvobozovali od totality. Občanský odpor byl harmonisován s odporem duchovním, který symbolisoval náš tehdejší arcibiskup kardinál František Tomášek. Přeji naší zemi, aby její politická moc se z těchto případů poučila a obnovila duchovni inspiraci svého světského působení." [pageend1]Pastýřský list k 650. výročí založení pražské arcidiecéze Drazí věřící, velká výročí jsou vhodnou příležitostí, abychom se zamysleli nad skutečnostmi, které jinak v rychlém běhu života přijímáme jako samozřejmé. Oslava zřízení pražského arcibiskupství před 650 lety nás vrací do slavné doby Karla IV., který chtěl z Prahy udělat sídlo tehdejší "sjednocené Evropy" - Svaté říše římské, jak se říkalo. Proto se Karel IV. přičinil o to, aby papež Kliment VI. v roce 1344 povýšil pražské biskupství na arcibiskupství. První arcibiskup Arnošt z Pardubic položil a posvětil téhož roku základní kámen ke gotické přestavbě svatovítské katedrály jako duchovního centra tehdejšího území Čech a Moravy a důležitého místa českého království, protože zde si vyprošovali požehnání Boží a arcibiskupem byli svatováclavskou korunou korunováni všichni čeští králové. Karel IV. chápal českou zemi jako dědictví svatováclavské, které panovníci při korunovaci přijímali v léno. V katedrále pak mnozí našli i místo svého posmrtného odpočinku. Těmito pouty byla tehdy naše vlast pevněji včleněna do duchovní jednoty Evropy. Universita v té době založená i četné okázalé stavby církevní i světské, spolu s duchovním bohatstvím, vytvářely z Prahy jedno z důležitých kulturních a náboženských center Evropy. Na počátku tehdy stála nejen vnější obnova, ale i vnitřní obroda. První arcibiskup byl uchvácen silným obrodným duchovním proudem, zvaným "devotio moderna", šířícím se z augustiniánských klášterů, který došel i u nás velkého rozkvětu, zejména v klášteře roudnickém. Reformní snahy arcibiskupovy měly jeden cíl: celá sláva Čech měla záležet v proměně srdcí, v pravém křesťanském životě. Takový byl tedy počátek. Husitské války přerušily zdárně započaté dílo. Jednotná svatováclavská tradice byla roztržena, pražské arcibiskupství po dobu 140 let neobsazeno, církev vnitřními boji a nejednotou ve svém přínosu společnosti silně oslabena. Praha pak už nikdy neměla takové místo v Evropě. I když bylo arcibiskupství později znovu obsazováno a Praha rozkvétala v barokní době novým způsobem, rána náboženského rozdělení zanechala trvalé důsledky. Pod cizím vlivem přicházeli někdy na arcibiskupský stolec představitelé, kteří nevyšli z českého prostředí, a to způsobilo určité odcizování církve národu. Později sice sehrála řada vynikajících kněží důležitou roli v udržení českého národního povědomí, jazyka i literatury, ale rozvíjeje! se absolutistický stát chtěl církev k její škodě zapojit do svých mocenských plánů. To vše vrhalo stíny i v době nejnovější. V komunistickém období se dostavuje místo spolupráce snaha dostat církev do úplného područí státu a ochromit její apoštolské působení. Je pronásledována, biskupové, kněží i věřící jsou vězněni, řády zrušeny. V dobách, kdy vrcholil odpor nz roda proti komunismu, se stával orientačním bodem a autoritou, která vydatně napomohla k pádu komunistického režimu, pražský arcibiskup František kardinál Tomášek. Život církve se v našich dějinách neodvíjel pouze v Praze, v katedrále, jeho nositeli nebyli jen- arcibiskupové a velké postavy. Náboženský život se často soustřeďoval v malých duchovních centrech, kterými jsou farnosti. A to nejen ve městech, ale i na venkově. Církev působila nejen v oblasti vzdělání a kultury, ale hlavně na poli duchovním. Mimořádný vliv na du-" chovní formaci národa měly i různé řády se svými řeholními komunitami, které horlivě pracovaly v běžné pastoraci, v zakládání škol, nemocnic, sirotčinců. Kláštery byly centry vzdělanosti a bohaté literární činnosti. Tak byl evangelisován život společnosti a formována duše národa. Nelze však nezmínit i ostatní naše křesťanské tradice, které do tohoto duchovního proudu formujícího naše dějiny, patří. Při této příležitosti je však nutno také přiznat, že naše slavná minulost měla i své stíny. Mezi pšenicí často vyrůstal i koukol. Před Bohem, který je Pánem dějin, je třeba říci: "Bože, odpust své církvi, našim předkům i nám naše hříchy a slabosti, kterých se tvá církev dopustila a které tvou pravdu a lásku v dějinách před druhými zatemnily>"Je nutné za všechny ty způsobené ubohosti a zlo i před bližními zvolat: "Odpusťte!" Jen tak může jasněji zazářit skutečnost, že to velké a krásné, co církev mohla v našich dějinách vykonat, je dílem a darem Božím. Vždyť "Bůh vy.olil to, co je slabé" (1 Kor 1,27). Je nutné si dobře uvědomit, že církev vždycky byla a i dnes zůstává "znamením",kterému se bude odpírat. Svou slabostí bude vždycky pohoršovat všechny, kdo neznají Boží tajemství. Jen s tímto hlubokým vědomím v srdci a vnitřním postojem můžeme pravdivě slavit za celá ta staletí života eucharistii díků. A tak chceme v sobotu 30.dubna 1994 ve výroční den zřízení arcibiskupství pražského ve společenství kněží i ostatních věřících arcidiecéze, ve společenství biskupů z českých zemí, ale i zástupců ostatních evropských církví, slavit s vděčností eucharistickou obět na poděkování Bohu, že "s námi udělal velkolepé věci"(srv.Ž 126,2) a že církev mohla duchovně proměňovat naše dějiny. Bude to zároveň i bohoslužba prosebná a smírná za vše, co nebylo dobré. Ať tedy z hlubokých a bohatých kořenů posvátných tradic vyrůstají a dozrávají četné plody pro přítomnost i budoucnost našeho národa. Ať poučeni dlouhou historií nalézáme správnou a pravdivou cestu pro službu a přítomnost církve v naší současnosti, abychom dokázali naplnit záměr, který Bůh s církví v našem národě má. Kéž nás při tom provázejí naši svati patronové - Václav, Vojtěch, Vít, Ludmila, Anežka, Jan Nepomucký a všichni, kteří této službě zasvětili svůj život. Kéž Panna Maria, matka církve, provází celou naši arcidiecési po všech cestách do příštích roků. Na tuto cestu žehnají Miloslav Vlk, arcibiskup pražský a primas český Jaroslav Škarvada, generální vikář a světící biskup František Lobkowicz, světící biskup Dáno v Praze v den sv.Vojtěcha 23. dubna 1994 Z LISTU SV.OTCE PRAŽSKÉMU ARCIBISKUPOVI K TOMUTO JUBILEU: Z katedrály proudí Boží milost a požehnání do celé diecése, do celé místní církve; z metropolitního chrámu se působení milostí rozlévá i na ostatní přidružené diecése. V pražské katedrále jsou uloženy i tělesné schránky a relikvie nebeských ochránců arcidiecése a České země, svátých Víta, Václava a Vojtěcha. Uchovává se v ní i královská koruna, věnovaná císařem Karlem "dědici České země", svátému Václavovi: v dávných dobách ji pražští arcibiskupové vkládali českým vládcům na hlavu. Věže katedrály, vypínající se vysoko nad městem, jako by spojovaly nebe se zemí, a tak po věky vyznávaly, zvláště v dobách, kdy oněměl hlas pastýřů, že je lepší utéci se k Hospodinu, než doufat v člověka, neboť ti, co hledají Boha, nebudou zkráceni v žádném dobru. Nechť světci, odpočívající v této katedrále slyší i dnes prosby svého lidu, které se nesou k nebeskému trůnu! Nechť svou láskyplnou přímluvou chrání všechny obyvatele tak, aby stále žili osvíceni Duchem svátým, přidržovali se pevně lásky, milovali pravdu, toužili po jednotě a tak společně kráčeli vstříc věčnosti. Vám všem, ctihodní bratři v biskupském úřadě v Čechách a na Moravě, kněžím a všem, kteří se ve Vašich diecesích na službu církvi připravují, řeholníkům i řeholnicím a všem, kteří jsou svěřeni do Vaší pastýřské péče, uděluji, jako záruku nebeských milostí, své apoštolské požehnání. Dáno v Římě u svátého Petra, dne 23.dubna, na svátek svátého Vojtěcha, patrona pražské arcidiecése, roku 1994, v šestnáctém roce pontifikátu. Jan Pavel II. [pageend2]2.7. PUTUJEME IKE SV. METODĚJOVI DO ELLWANGEN Program: 10.00 - mše svátá v basilice sv.Víta na náměstí. Hlavním celebrantem bude královéhradecký biskup Otec Karel Otčenášek. Po bohoslužbách pobožnost u pamětní desky sv.Metoděje. 12.15 - společný oběd v restauraci "Schwarzer Adler" na Schónenbergu. Cena oběda 16.80 DM. 15.00 - procesí růžencovou alejí na Schönenberg s modlitbou růžence 16.00 - požehnání v poutním kostele na Schónenbergu. Rozloučení. Poutě se zúčastní i výprava krajanů z Rokycan. K obědu je nutno se přihlásit u svých duchovních správců nebo u Otce delegáta preláta Pavla Kučery v Norimberku a to obratem, nejpozději do 10.6. K poslechu hraje při obědě a po něm duo muzikantů z Prahy. Srdečně zváni jsou krajanky a krajané v krojích, Orlové, skauti a všichni ostatní! NEZAPOMEŇTE: Začátek bohoslužeb už v 10 hodin!!! Na shledanou! 20 LET OD SMRTI KARDINÁLA TROCHTY Litoměřický biskup, kardinál Štěpán Trochta, se narodil na Valašsku 26.3.1905. 1932 byl vysvěcen na kněze, jako pravý salesián se věnoval mládeži - byl duchovním rádcem katolických junáků skautů a členem Ústřední junácké rady. Na jaře 1942 zatčen nacisty a vězněn na Pankráci, v Terezíně, Mauthausenu a Dachau. 23.května 1945 se vrátil, 28.září 1947 byl jmenován litoměřickým biskupem. 1953 zatčen komunisty, prokurátor při soudu pro něj žádá trest smrti, ale nakonec odsouzen "jen" k 25 letům žaláře. Roku 1960 amnestován, ale musí pracovat manuálně až do infarktu, pak poslán do Radva- nova a Mukařova, kde byl i kardinál Beran a další biskupové, l.září 1968 se vrací do Litoměřic, vítán celou diecesí. 5.3.1973 zveřejnil Pavel VI. jeho jmenování kardinálem z roku 1969. 6.dubna 1974 zemřel. "Život našeho spolubratra Štěpána Trochty, salesiána, kněze, biskupa a kardinála, byl především pravdivý", napsal o něm provinciál salesiánů P.Benno Beneš SDB. * 26.3.1905 -*6.4.1974 Zemřel Karel Kryl Básník, spisovatel a písničkář Karel Kryl zemřel 3.3.1994 v pasovské nemocnici na infarkt. Pohřben byl na hřbitově u sv.Markéty v Praze- Břevnově. R.i.P. Děkuj i. Stvořil Bůh, stvořil Bůh ratolest, bych mohl věnce vázat. Děkuj i, děkuji za bolest, jež učí mne se tázat. Děkuji, děkuji za nezdar, jež naučí mne píli, bych mohl, bych mohl přinést dar, byt nezbývalo síly. Děkuji, děkuji, děkuji. Děkuji, děkuji za slabost, jež pokoře mne učí. Pokoře, pokoře pro radost, pokoře bez područí. Za slzy, za slzy děkuji, ty naučí mne citu, živým jež, živým jež žalují a křičí po soucitu. Děkuji, děkuji, děkuji. Pro touhu, pro touhu po kráse, děkuji za ošklivost.. Za to že, za to, že utká se láska a nevraživost. Pro sladkost, pro sladkost usnutí děkuji za únavu, děkuji za ohně vzplanutí i za šumění splavu. Děkuji, děkuji, děkuji. Děkuji, děkuji za žízeň, jež slabost prozradila._ Děkuji, děkuji za trýzeň, jež zdokonalí díla, za to že, za to, že miluji, byt strach mi srdce svíral. Beránku, děkuji, marně jsi neumíral. Děkuji, děkuji, děkuji. [pageend3]PANNA MARIA NAD PRAHOU 7.května byla v zahradě premonstrátského kláštera v Praze na Strahově slavnostně instalována socha Panny Marie z exilu. Tato socha, kterou z bílého kararského mramoru vytvořil prof.Alexander Monteleone, byla pořízena z darů krajanů v exilu a slavnostně posvěcena v prosinci 1954 v Římě. Pak stála léta v klášteře Lisle v USA a čekala na návrat do Prahy. Loňského roku ji Svaz českých katolíků v USA konečně mohl do Prahy přivézt a nyní tedy stojí nad Prahou. Snad se jednou dočká i návratu na Staroměstské náměstí, kde byl mariánský sloup stržen 3.11.1918. Slavnostní instalace se zúčastnilo na 6 tisíc věřících, zvláště Moravany v krásných krojích nebylo možno přehlédnout. Po mši svaté v 10 hodin posvětil arcibiskup Vlk sochu v zahradě a odpoledne následovalo procesí Prahou - ze Strahova k Pražskému Jezulátku a do Týna. Krajané z Německa, kteří se pod vedením delegáta preláta Pa.la Kučery slavnosti zúčastnili, navštívili v neděli 8.května ještě Starou Boleslav a poklonili se palladiu Země České. Mši svátou sloužil biskup Jaroslav Škarvada v koncelebraci s prelátem Kučerou a Otci Holasem, Bártou a Stojaspalem. [pageend4]JEDNA RODINA WIR SIND ALLE BRUDER - VSETCI SME BRATIA - VŠICHNI JSME BRATŘI KRTEM SVATÝM BYLI DO CÍRKVE BOŽÍ PŘIJATI Michael Řáněk, Jan Zdražil a Lenka Daňková v Mnichově ABYS V NÁS MILOST KRTU SVATÉHO ZACHOVAL - PROSÍME TÉ, VYSLYŠ NÁS! K PRVNÍMU SVATÉMU PŘIJÍMÁNÍ PŘISTOUPILY ABYS V NÁS OHEŇ SVÉ LÁSKY ROZNÍTIL - PROSÍME TĚ, VYSLYŠ NÁS! SVÁTOSTÍ MANŽELSKOU SVÉ ŽIVOTY SPOJILI NA VĚCNOST NÁS PŘEDEŠLI BLAHOPŘEJEME a také všem, o jejichž jubileích jsme se nedozvěděli. A dole jsou záběry z oslavy šedesátin Otce Jana Holase v Mannheimu. Ad multos annos! Terezka Kašparová a Liduška Šejstalová v hradní kapli v Norimberku, Lenka Daňková v Mnichově Daniel Habarta ve /ěku dva a půl roku v Mnichově, František Parízek v Norimberku, P.František Hrdý ve Švýcarsku, Karel Kryl v Pasově. ABYS NÁM ŠŤASTNÉ SHLEDÁNÍ S NAŠIMI ZESNULÝMI DOPŘÁL - PROSÍME TĚ, VYSLYŠ NÁS! manželé Ježovi v Bad Sússenriedu. ABYS TYTO MANŽELE V LÁSCE A SVORNOSTI ZACHOVAL - PROSÍME TĚ, VYSLYŠ NÁS! Na obrázcích odshora: Křest Jana Zdražila, křest a první sv.přijímání Lenky Daňkové ve velikonoční noci, první sv.přijímání Terezky a Lidušky v Norimberku K 50.výročí kněžského svěcení P.Vladimíru Koudelkovi OP ve Švýcarsku; k 25.výročí kněžského svěcení P.Jiřímu Kopicovi SDB'v St.Martinu a P.Janu Birkoví ve Všetatech; k 75.narozeninám P.Aloisů Křivánkovi v Kanadě a P.Janu Langovi SJ v Londýně; k 70.narozeninám pí.Otilii Steudelové v Norimberku, prof.P.Oldřichu Přerovskému SDB v Římě, pí.Zdeňkové,p.Trapplovi, který zastupuje cizojazyčné skupiny při biskupství Limburk, Ing.Šebkovi a p.Tůmovi, všichni z farnosti Otce Holase; k 65.narozeninám Václavu Gataríkcrvi v Norimberku a P.Ladislavu Dittrichovi SDB v Římě; k 55.narozeninám Johannesu Woutersonovi ve Wendelsteinu; k 50.narozeninám pí.Hanke ve Frankfurtu; ke 45.narozeninám Danielu Havránkovi v Norimberku a k 15.narozeninám Janě Putalové v Norimberku [pageend5]NĚMECKO NAŠE FARNOST P.Pavel Knespl, 49477 Ibbenbüren, An der Mauritiuskirche 3, T.05451/74140 P.Dr. Josef Stojaspal, 45879 Gelsenkirchen, Stolzestr.3a,T.0209/205162 P.Max Kandier, 50676 Köln, Postf.290201, T.0221/316355 P.Jan Holas, 60596 Frankfurt/M., Oskar-Sommer-Str.15-17, T.069/637508 P.Dr.Alois Krchňák, 35519 Rockenberg 2, Tannenbergstr.19 P.Dr.Libor Koval, 79104 Freiburg, Habsburgerstr.120, T.0761/273903 Msgr.Jaroslav Kubovec, 88515 Langenenslingen, T.07376/308 Stuttgart - zatím neobsazen. V případě potřeby volejte pí.Emilie Schletterová, T.0711/623031 P.Jan Bárta, 80469 München, Klenzestr.66, T.089/2016793; sál Velehradu, 80331 München, Kreuzstr.16, T.089/2603331; byt:089/5501475 P.Václav Sedláček OSA, 94227 Zwiesel, Postf.1152, T.09922/1040 Prelát Pavel Kučera, delegát, 90507 Zirndorf, Postf.1310, T.0911/606301; Velehrad, 90443 Nürnberg. Zufuhrstr.8, T.0911/268634 P.Jiři Pavelka, 91589 Aurách, Pfarrgasse 8, T.09804/233 P.Josef Malár, 89429 Bachhagel, Kirchplatz 6, T.09077/264 P.Jiři Kopie SDB, Velehrad, 1-39030 St.Martin in Gsies/BZ, Tel.0039474/978425 FRANKFURT - V masopustě se krajané sešli k přátelské vedl biblický večer. - Velikonoční duchovní obnova s konala ve Frankfurtu. Přítomen byl i královéhradecký který předsedal liturgii. - 1.5. byla v Mannheimu po nost a svátostné požehnání. Pak se v české restauraci p.Lence v Neckarau slavily šedesátiny 0.Holase. - 2.5. se na Středisku Velehrad konala schůzka místních kně- ží z jižního děkanátu města Frankfurt. - Svátek Nanebevstoupení Páně se slavil společně s krajanskou farností kolínskou v Banneux. - S Ackermann-Gemeinde vzpomenuli čeští farníci svátku sv.Jana Nepomuckého na břehu Rýna v Eltville. Na závěr se, podle starého zvyku, pouštěly po Rýnu lodičky se světélky. NORIMBERK - 11.3. a 10.5. převzala pražská Charita svršky a jiné dary pro potřebné. Delegáta při té příležitosti navštívil i ředitel pražské Charity p.Trutnovský. - Otec delegát, prelát Pavel Kučera se 1.3. zúčastnil pracovní schůzky poradního sboru pro duchovní správu cizinců v rámci Německé biskupské konference v Bonnu. - 22. 3. se na pracovní schůzce sešel s biskupem J.Škarvadou v Praze a ve dnech 4. až 7.4. vykonal pastorační návštěvy ve farnostech Pernink, Hroznětín, Kraslice, Jáchymov, Bohosudov a Loket. Na obrázcích: vpravo nahoře: při bohoslužbách ve Frankfurtu jsou zařazovány i umělecké vložky mladých - zde sl.Katka a Jiří. vlevo: duchovní obnova ve Frankfurtu s biskupem K.Otčenáškem a prelátem P.Kučerou; vpravo biblický večer ve Frankfurtu s O.Kandlerem; dole: ministrantský dorost - vlevo v Mnichově, vpravo ve Frankfurtu. MNICHOV - 10.4. kázal při nedělní mši svaté sekretář pražského arcibiskupa Pater Daniel Herman. - 8.května, na Den matek, dostaly maminky po bohoslužbách, jako už každý rok, kytičky. - 19.května sloužil pražský arcibiskup Miloslav Vlk v mnichovském domě zádušní mši svátou za posledního pražského německého světícího biskupa Jana Nepomuka Remigera, který zemřel v Mnichově před 35 lety a je v domě pochován.- Farní sál a další prostory, poškozené při lednovém požáru, jsou po opravě opět otevřeny. HLAS SV.CYRILA A MET0DA - Seelsorgebrief - Hrsg.Tschechische kathol.Delegatur, verantw.Msgr. Pavel Kucera, Postf.1310, 90507 Zirndorf, Tel.0911/606 301 [pageend6]