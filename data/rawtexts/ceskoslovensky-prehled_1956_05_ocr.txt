ČESKOSLOVENSKÝ PŘEHLED Květen 1956 Ročník III. Z O B S A H U Kritika a svoboda Dáte se otrávit? Sjezd československých spisovatelů Řeč Františka Hrubína Řeč Jaroslava Seiferta O kapkách v moři tragedií F R E E E U R O P E C O M M I T T E E , I N C . I t o W E S T 5 7 T H S T R E E T • N E W Y O R K 1 9 , N. T. 5 [pageend1]ČESKOSLOVENSKÝ PŘEHLED ROČNÍK III. g Květen 1956 ^ ČESKOSLOVENSKÝ PŘEHLED vychází měsíčně. — Rediguje a vydává československé oddělení Free Europe Press, Free Europe Committee, Inc., 110 West 57th Street, New York 19, N. Y. Na tuto adresu také řiďte veškerou korespondenci. Přetisk dovolen, avšak pouze s udáním pramene: “Československý Přehled, datum". Příspěvky se nehonorují, nevyžádané rukopisy se nevracejí. Roční příspěvek: USA ......................... $ 3.00 Kanada .................... $ 3.00 Velká Britanie.......... Lst. 1, 2, 0 Francie .................... Ffrs 1000.00 Belgie ..................... Bfrs 150.00 Norsko ..................... Nkr 22.00 Švýcarsko................. Švfrs 13.00 Německo ................. UM 12.00 Austrálie ................. L. A. 1, 6, 0 Argentina ................. Pes. 42.50 Mexico ..................... Pes. 26.00 Čtenáři ve Spojených státech a v Ka- aadě nechť zašlou příspěvek šekem nebo money orderem opatřeným zřetelnou poznámkou “Czechoslovak Review” na adresu Free Europe Press, 110 West 57th Street, New York 19, N. Y. V o- statních případech, jsou-li pochyby o způsobu placení příspěvků, redakce Přehledu ráda poradí jak postupovat. O B S A H K situaci: Kritika a svoboda.. 1 Dáte se otrávit? - G. V............ 5 Sj ezd československých spisovatelů - V. R, ...................8 Řeč Františka Hrubína ..........14 Řeč Jaroslava Seiferta .......... 20 O kapkách v moři tragedií. .. .22 Poznámky ............................ 25 Uprchlíci vyprávějí ............. 28 Krajské zrcadlo režimu ..........30 Slovo má režim ..................... 35 [pageend2]K S I T U A C Í : KRITIKA A SVOBODA Vývoj událostí v Československu se v zahraničí již po léta studuje téměř hodinu od hodiny. Vše, co se v republice děje, je registrováno, spojováno s jinými událostmi, vykládáno a vysvětlováno. Před očima Udí, kteří se této práci soustavně věnují, se rozvíjí celkem plastický obraz všech fází života doma. Ale málokteré období dosavadních osmi let komunistické vlády vykazovalo tolik rozličných faktorů — působících nej různějšími směry — jako právě dnešní doba po loňských ženevských konferencích, po Dvacátém sjezdu komunistické strany Sovětského svazu a po změně politické linie u nás v republice. Zásadní rámec toho, co se děje, je jasný. Ale uvnitř těchto obrysů působí tolik různorodých sil — souběžných, vzájemně si odporujících a se prolínajících, že rozbor se v některých případech musí opírat jen o odhad. To, co tento stav způsobuje, je — k nemalé radosti všech demokratických pozorovatelů — skutečnost, že po prvé od komunistického puče se v republice začíná projevovat silné a vlivné veřejné mínění. Veřejné mínění je ovšem známkou •— či v této fázi — stínem svobody. Dnes, jak je obecně známo, se v republice kritisuje. KHtisuje se téměř všechno: vedoucí orgány režimu, aparát, byrokracie, bezpečnostní orgány, masové organisace, život komunistických funkcionářů, sovětské vzory, neodbornost, parlament, mrhání penězi, zavírání nevinných lidi, nedostatek svobody projevu. V rámci této kritiky dochází místy dokonce i k jakýmsi faktickým změnám — pořídku a velmi opatrně — které zřejmě jako nahodilé důkazy mají potvrdit, že to režim s kritikou míní vážně. Obrat ovšem nenastal jen u nás. Stejná situace je v zásadě také v Polsku, Maďarsku, východním Německu a do určité míry i v Sovětském svazu. Tento obrat vzbuzuje u mnohých západních novinářů a politiků velké naděje, jež jsou pak obvykle provázeny pocitem ještě příjemnějším: že když to vše tak dobře běží, není třeba se zvláště namáhat ve věci osvobození porobených národů. A že když se komunisté chovají tak sebekriticky a jsou ochotni uskutečňovat změny — “uvolňovat” — že to s nimi nebude tak zlé, jak se lidé dříve domnívali. To je ovšem názor tím nebezpečnější, čím více Sověty snižují stavy svých branných sil. Neboť je jasné, že každé snížení vojenské síly vyvažuje mezinárodní komunismus zvýšením sil na poli nevojenském — tedy politickém. A vývoj, o kterém právě hovoříme, má být jednou z katuší, z nichž sovětský blok hodlá pálit do veřejného mínění Západu. [pageend3]Reálný pohled na situaci ovšem neznamená, že se našinec zastaví nad trikem komunistického uvolňováni a začne z plna hrdla pokřikovat: podvod. To by totiž nikam nevedlo. Větší smysl v dané situaci má klidná a zevrubná úvaha, co tato situace — jako vždy se dvěma konci —. nabízí svobodným silám demokratického světa jako možnou základnu protiofensivy. Zdá se, že odpověď je právě v tom, co jsme již nadhodili: totiž v onom sílícím veřejném mínění, které se z posice outsidera začíná drát kupředu v závodě o pohár "soutěživé koexistence”. Zde je ovšem třeba věci pečlivě kvalifikovat. S veřejným míněním souvisí tři hlavní otázky. První — a snad nejdůležitější — tkví v tom, jakým způsobem a v jaké intensitě se nové veřejné mínění v porobené zemi může vůbec projevit. Druhá otázka: do jaké míry může mít takové veřejné mínění vliv na utváření vnitropolitických poměrů. Třetí: v jakém rozsahu mohou komunisté tomuto “utváření” či “přetváření” povolovat, aby ještě zůstali tím, čím jsou. Nej snazší je odpověď na poslední otázku. Režim na příklad kritisuje parlament, Práce vyčinila “poslancům” za to, že v Národním shromáždění sedí jako loutky, nepoužívají svých “ústavních práv”, jenom kývají a odříkávají své parlamentní řeči podle předem připraveného pořádku. Nuže — co režim navrhuje? Samozřejmě nikoliv obnovení parlamentní demokracie, nýbrž větší moc parlamentnímu předsednictvu. Režim kritisuje celostátní organisace, které — jak tvrdí — nejsou zájmovými organisacemi, protože dobrovolnost byla nahražena státem placenými aparátčíky. Co navrhuje? Na příklad to, aby hlášení ve Svazu mládeže byla místo jednou měsíčně podávána jednou za čtvrt roku. Režim naříká, že se v aparátě zahnízdila diktatura jednotlivců. Co předepisuje místo toho: diktaturu “kolektivu”. A tak by se mohlo jít dál. Snad jediné konkrétní změny praktického významu jsou propouštění některých politických vězňů a okolnost, že se nyní lidé mohou odvážit hovořit otevřeněji než dříve. Jak to řekl Jirotka v redakčním úvodníku v Dikobrazu: “mám nyní úřední povolení na odvahu”. Nebudeme daleko od pravdy, řekne- me-li, že režim je ochoten jít v “uvolňování” tak daleko, pokud se bude domnívat, že má všechny nástroje tohoto uvolňování pevně v rukou. Lze si dobře představit, že by naši komunisté mohli na příklad uskutečnit — a to sami o sobě — “svobodné volby” po velkém propagačním oživení “obrozené Národní fronty”. Proč ne? Hranice, kam až režim může bezpečně jít, je definovatelná asi takto: jakmile vnější síly, režimem nekontrolovatelné, si začnou vynucovat formy uvolňování, jichž si režim nepřeje, vývoj je režimu nebezpečný. Jsou tu všechny známky že se tak již děje. Děje se tak nemálo také dík komunistickým podnětům. Režim se na příklad vystavuje nebezpečí, když kopíruje sovětské vzory “uvolňování” a otevírá nová pole, na kterých chce zavádět svou “demokratičnost”. Je totiž obrovský rozdíl mezi tím, řekne-li sovětské politbyro, že parlament má užívat svých “ústavních práv”, a mezi tím, řekne-li totéž politbyro u Prašné brány. Rozdíl je v tom, že se v Československu pod týmiž pojmy rozumí něco docela jiného než v Sovětském svazu, kde není parlamentní tradice. Režim vrhne do veřejného mínění hesla jako “demokratičnost”, “dobrovolnost”, “svoboda literární tvorby” a pak musí v krkolomném žong- 2 [pageend4]lérství vysvětlovat, že to neznamená demokracii, dobrovolnost, svobodu, nýbrž něco jiného. Režim však nemá v moci kontrolovat účinek těchto populárních hesel v atmosféře, která dychtivě čeká na každý nový podnět odstředivých myšlenek a na každý nový náznak, že se režim ocitá u zdi. Je mnoho důkazů o tom, že všechny hlavní novoty, s nimiž režim “kriticky” začal, se mu ve veřejném mínění vymkly z rukou. Tisk na příklad hovoří o tisících nej různějších otázek, s kterými si propagandisté nevědí rady. To znamená, že tisíce občanů se veřejně soustřeďují a pálí do věcí, s jejichž kritikou režim nechtěl přijít. Lidé “přehánějí” kritiku kultu osobnosti do “nemožnosti”. Dělníci se dopouštějí “urážek vedoucích”. Atmosféra kritiky je taková, že nelze “poznat na pracovišti, kdo je komunista”. Kritisuje se soukromý život komunistických vůdců a jiných režimních bonzů. Čtenář útočí na aparátnickou literaturu. Veřejné mínění viní režim ze lhaní. V politických diskusích lidé po všem oficiálním vysvětlování znovu berou v pochybnost základní politické these režimu. “Je nenapravitelný zpozdilec, kdo si myslí: ‘Lidé se vypovídají, vybouří, a já si to budu dělat po stáru’.” Proniká “šuškaná propaganda a . . informácie z nepriatel’ských prame- ňov”. Lidé si myslí: “Nu, to je začátek konce”. Lidé okřávají podle tisku v tom “co slyšíme dosti často: ‘Já to věděl’.” Režim “zjistil”, že ztratil důvěru lidu, o čemž “někteří spisovatelé podali znepokojující doklady”. Lidé odsuzují — s uváděním plných jmen — likvidaci jednotlivců, viní režim z odstraňování nepohodlných osob. Režim je žalován z úmyslného zamlčování pravdy. Pražští studenti kritisovali “nepřesvědčivé a dogmatické přednášky z mar- xismu-leninismu”. Žádali návrat k dřívějšímu gymnasijnímu studiu. Kritisovali “především ministra školství”. “Lidé kritisují jak dovedou”, shrnula práce. Tu si však položme zajímavě jednoduchou otázku: jak se my vůbec dovíme o tom, že existují tyto režimu nepříjemné projevy veřejného mínění? Prostřednictvím komunistického a souputnického tisku. Přicházejí také přímé soukromé zprávy, ale ty pramení v okruhu omezeného prostředí. Nej podstatnější část důkazu se však objevuje na stranách denního a periodického tisku. Proč se tím tisk zabývá? Mohl by stejně dobře mlčet. A nemlčí-li, informuje-li nejen zahraničí, ale i domácí obyvatelstvo o tom, co si lidé v různých krajích vlastně myslí, vykonává-li tedy tuto funkci dorozumívacího media mezi jednotlivými variantami veřejného mínění, pak tak nečiní proto, aby lidi v úchyl- kářských či režimu nepřátelských názorech utvrzoval. Smyslem tohoto psaní je — bez výjimky — úsilí tyto názory vyvracet, přivádět jc do kolejí “správné kritiky”. Zcela podle zásad komunistické žurnalistiky se tu režim zabývá něčím, co se stalo významným společenským jevem, jemuž je třeba věnovat soustředěnou pozornost. Z toho ovšem třeba vyvodit logický závěr: veřejné mínění se prosadilo do té míry, že se jím tisk musí zabývat, a že tak v kritice tohoto veřejného mínění a proti své vůli tyto názory tlumočí dále. To je tedy již alespoň částečná odpověď na první otázku: jakým způsobem a v jaké intensitě se může veřejné mínění projevit. Tím však nejsou možnosti zcela vyčerpány. Když komunisté pohřbili stalinský kult a začali se bušit v prsa, zahájili “sebekritiku”. Sebekritika je kouzelná věc, protože musí být pronesena veřejně. I když komunisté nenávidí veřejnost v každé jiné podobě než v roli povolného a tleskajícího posluchače, museli se v tomto přípa- 3 [pageend5]dě obrátit na anonymní veřejnost. Psychologicky tento obrat znamená asi toto: dříve komunistický aparát podlízal Stalinovi a jiným ‘'osobnostem”, nyní podlízá svrchovanému mythu "anonymní veřejnosti”. Jemu se zpovídá ze svých chyb, před ním se buší v prsa. Tato maškaráda by byla nevinnou komedií, kdyby se tu díky vrozené snaživosti komunistických aparátčíků a oportunistů nejevila jakási snaha stát se “populárním”. Nařízená sebekritika je módním zjevem, veřejnosti je režimem přímo vnucována role, aby se stala soudcem, aby se kochala tím, jak si politbyro sype popel na hlavu. A tu se zdá, že se začínají rodit dva typy lidových milců. Oportunisté, kteří dříve skládali slavnostní ódy na Stalina a Gottwalda, najednou zvětřili možnost, že oni — nejsouce přímo zapojeni do aparátu — mohou vyrazit s ostrou kritikou a zalíbit se “anonymní veřejnosti”. Z této atmosféry se rodí “hrdinové dne”, kteří si hnětou svou kuličku a válejí ji v tiskových orgánech režimu, aby se vmilovali tomu jedinému, co v mythologii komunistické skladby společnosti zbylo po povalení neomylného diktátora: oné “poctivé”, “budovatelské”, “k šťastným zítřkům kráčející” kolektivní veřejnosti. Vedle těchto typů, jež je snadno rozpoznat, se však vynořují jiné hlasy: hlasy neoportunistických, inteligentních lidí, kteří také potvrzují sílu svých argumentů proti režimu odkazem na lid, ale odkazem jiné povahy. Intelektuálové a veřejní pracovníci, kteří spíše z lidového hlasu vycházejí, v něm hledají oporu a tak tlumočí veřejné mínění. Je nemálo případů, že i toto se již doma děje. Nebylo by moudré označit tyto osoby jménem. Budiž však uveden případ obecný: předsjezdová diskuse o československé literatuře byla již před “oficiálním povolením k odvaze” platformou ostré kritiky režimu, režimistň, komunismu a tvůrčí nesvobody. Slovenský “Kultúrny život” z 21. dubna k tomu řekl: “Najváčšou, možno povedať morálnou oporou nám v priebehu celej diskusie boli čitatelia, 1’udia z miest i dědin, zo Slovenska i Čiech. Kopka listov od našich čitatel’ov . . Urobil sa tu rozhodný krok k tomu, aby sa celá literatura, všetky jej problémy, úspěchy i neúspěchy, všetky literárně diskusie vždy stali vecou celonárodnou . .” Co se tu převrací? Dosud bylo veřejné mínění v republice popelkou, jejíž jedinou funkcí bylo zažít beze mdloby vodotrysk propagačních šlágrů, chrlených shora. Dnes je již jasno, že to, co se chrlí shora, se někde vprostřed potkává s tím, co pramení dole. Tisk je mediem, v němž se ozývají oba hlasy — v nepoměru, ale oba. Nyní se zdá, že veřejné mínění může ještě nalézt své mluvčí. V oněch jednotlivcích, kteří mají dostatečně velikou prestyž a popularitu, aby na ně režim nemohl sáhnout, a současně dosti odvahy, aby skutečné veřejné mínění tlumočili. Pokud jde o odvahu, bylo jí v posledních týdnech až překvapivě mnoho. Dojde-li k tomu, že veřejné mínění v Československu — to neoficiální, lidové — si najde a vypěstuje své mluvčí, lze vidět první náznaky možnosti vnitřní přeměny. Zatím ovšem otevřená kritika vrhá jen stíny svobody, ★ ★ ★ 4 [pageend6]DÁTE SE OTRÁVIT? G. V. Mnohým z nás se teď občas stává, že ve společnosti ne exulantských přátel najednou na nás někdo vyhrkne otázkou: "Tak jak, nepojedete se o prázdninách podívat na maminku do Prahy? Anebo proč jí nepošlete lístek? Nedávno mi jedna Češka říkala, ze její tetička přijede . . Teď je to přece všechno mnohem volnější tam u vás, ne?” Anebo jindy: Neříkal jsem vám to před pěti léty? Že se to nakonec nějak upraví? Tak to vidíte. Ještě že se tenkrát nic radikálního nezačalo . . “Tyto výroky jistě nejsou každodenní, tak jako je poněkud nadprůměrná primitivnost toho, kdo je vysloví. Přece však nejsou netypické Co má exulant demokrat dělat v takovém případě? Jeho odpověď jistě není nic světodějného, co by mělo vysoce politický význam, avšak přece tyto případy vedou k osobnímu dilemmatu, které se někdy dost ostře dotkne jednotlivce, který je před ně postaven. Nadto lze s důvěrou očekávat, že tento druh otázek v různých variacích bude spíše houstnout v nadcházejících měsících a tak snad neuškodí, když se o nich nebude zcela mlčet. Snad u většiny z nás je v těchto případech nejdříve třeba, aby člověk odolal chuti prostě odmítnout další debatu, přátelsky, avšak rozhodně, jako cosi beznadějného: nevíš, o čem mluvíš, a já už nemám po tolika letech dosti energie ti to vysvětlovat. Změníme thema rozhovoru, odejdeme brzy domů do svého zvolna se vzmáhajícího pohodlí a příště si raději dáme pozor a držíme hovor u rybaření, u filmu, či nanejvýše u nadcházejících voleb či u sporu Israel — Egypt a mají-li se tam poslat letadla. Určitá zřetelná kyselost však zůstává, člověk asi spolkl víc než měl a chtěl. Ale na druhé straně: začínat zas všechno od začátku, vymýšlet si místní analogie a příklady jdoucí tazateli na kůži, v naději, že náš dobromyslný známý tak lépe pochopí rozdíl mezi Stalinovou smrtí a koncem diktatury, mezi dvacátým sjezdem VKS(b) a návratem demokracie? Bývalo to snazší za Stalina. Když někdo nechápal, byla vždy poruče bohatá zásoba čerstvých a jasnou řečí mluvících důkazů přímo od pramene. Trval li kdo na tom, že je cosi jako komunistický humanismus, třeba hrubého zrna, bylo lze mu předložit před oči případy absurdní, nesmyslné krutosti ne starší než několik dní Či hodin a dobře popsané samým pachatelem, který se jimi chlubil. Trval-li náš známý intelektuál, odchovaný “růžovou érou” třicátých let, na tom, že přes všechny výkyvy komunistický řád je veden racionální ideou vědeckosti, musil zpravidla zmlknout, jakmile jsme jej přinutili, aby přečetl nahlas dva nebo tři odstavce ze Stalinovy bully o jazykozpytu či o “základním zákonu ekonomiky”. Denně přicházela nová a nová svědectví o tom, že zde má západní člověk co dělat s jevem jiného řádu, s jinou morální a intelektuální planetou. Stalinci byli Marťané, kteří se ještě nenamáhali naučit se anglicky. 5 [pageend7]Není třeba se šířit o tom, jak je dnešní situace odlišná. Když moskevský kolektiv hlasitě oddychuje nadšením, ie se zbavil dvacetiletého zakletí, není to jen přetvářka. Jim, jakožto technologům diktatury, je jako mladému inženýrovi, který se zbaví starého šéfa, který dvacet let odmítal zavést do závodu elektřinu a chlubil se tím před konkurencí v novinách. Výsledky se dostavují s nutností. Kdyby se ne do stav ovály, inženýři nové taktiky by byli břídilové svého oboru a nikdo nemá důvodu to od nich očekávat. Oni už dávno nejsou za oponou. Mají vše, čtou a vidí vše, cestují. Mají to nejpříjemnější zaměstnání, které může režim poskytnout, nejsou jako strojní inženýr bez západních strojů, literatury a method, nýbrž naopak, mají všechny výhody totality bez jejích omezujících nevýhod. Pokud jde o Ameriku, pochopili brzy přitažlivost toho nejrozšířenějšího sociálního mythu, který se snad nejstruě- něji dá vyjádřit nepřeložitelným výrazem “regular guy". Stalinská sfinga byla věru nehybná ve srovnání s kulatým tlouštíkem, který se všude hladce vkutá- lí, žoviálně se usmívaje a chvále tu kukuřici, onde elektronický mozek. Proč tedy nepustit dvě stě paní a dívek z nekomunistických kruhů na dva týdny do Vídně, když děti a muži jsou v Praze? Budou pomlouvat? Dobrá, a- však jak hrozná může být vláda, která vás nechá jezdit po výletech? Tato otázka a s ní vzniklá pochybnost má pro vládu, docela rozumně, mnohem větší cenu než udržet pod pokličkou to, co ony ženy vynesou. Proč konec konců nepustit dvacet buržoasních tetiček třeba přímo do New Yorku? Při dnešních cenách na burse propagandy tyto šťastné, dobrovolné vyslankyně by se vyplatily, i kdyby se jim musilo zaplatit letadlo drahými devisami. Tím vším se ovšem nesmírně komplikují fronty. Naše vlastní vědomí skutečnosti a naše vlastní citové hodnocení je jasné a ěára odmítnutí, jakkoli klikatá, je tažena ostře. Avšak kdo jiný kromě nás několika desítek tisíc exulantů a snad tak ještě rovného počtu pečlivých pozorovatelů zdejších, má v sobě stejnou mapu a stejný kompas? Kdo může za to, že žil celý život v Bronxu, v Torontu či v Manchesteru a že nejhorší politická fúrie, jakou kdy na vlastní oči viděl, byl boss místní politické mašiny, jehož nejkrvavějším činem bylo, že si o každých volbách koupil pět set hlasů za dvě stě míst u městské správy? S hlediska fungující demokracie je v tom nakonec kus zdravého kořene, když se občan — onen typisovaný známý, který nám klade naivní otázky, s nimiž jsme nahoře začali — chytá stébel, která naň sype osvobozený komunistický taktik. “Normální demokrat chce žít obsah svého života a nehádat se o jeho ideologické a mocenské předpoklady více, než kolik je právě v danou chvíli nevyhnutelně nutno. A proto pouze ty ideologické prvky, které nějak už zasáhly do jeho vlastního praktického, osobního života, mají trvalou váhu a pevný kořen jakožto zdroj úsudku. Vše ostatní má tendence zůstat theorií, která podezřele zavání ideologisující, emocionální politikou evropského kontinentu. Proto tu potkáváme ještě tolik lidí, jejichž politické smýšlení se stále ještě pohybuje v kruhu pojmů, do něhož se dostalo za druhé světové války. To byla časově poslední příležitost pro většinu občanů velkých demokracií, kdy ideologický element zasáhl do obsahu jejich života empiricky, bezprostředně. Nástup komunismu takřka nikdo nezažil v tomto bezprostředním smyslu, Korea a její zajatecké hrůzy zůstaly zkušeností poměrně omezeného dosahu. O tom, co je komunismus a jaké jsou jeho formy, metho- dy a metamorfosy, slyšeli průměrní občané většinou od nás evropských exulantů a od těch z domácích, kdož si vzali naši věc za svou. A tu se nemůžeme vyhnout otázce, 6 [pageend8]nemáme-li také trochu podílu na dnešních úspěších smodernisované propagandy televisního střihu Bulganin-Chruš- čev. Když se dobře rozpomeneme na e- xulantskou protikomunistickou propagandu, zdaleka ne jen československou, vidíme, jak takřka až do poslední chvíle převládala tendence sahat nikoli po podstatném, nýbrž po nej pohodlnějším. Přes některé vynikající výjimky, které však měly zpravidla spíše akademický než populární dosah, většina našich informačních snah se točila kolem argumentů symb o lisovaných výkřiky “Považte, už nejsou ani brambory!” “Už není ani sádlo!” na straně jedné a vybranými, jakkoli pravdivými, popisy případů drastické, absurdní surovosti na straně druhé. Kdo může přesněji odhadnout, nakolik jsme tímto primitivisujícím druhem propagandy přispěli k tomu, že tak mnozí, a nejen ti nej primitivnější, jsou dnes při návštěvě za oponou mile překvapeni zjištěním, že takřka všichni komunisté mají nejen nos a dvě oči, nýbrž často i kravatu, že chodí na výlety, procházejí se bez revolveru a v kavárně nevolají tajnou policii jakmile se ozve saxofon? Není pochyby o tom, že pro exulanty, kteří se nehodlají dát prostě znechutit naivitou, s níž se u svých domorodých přátel setkají a kteří se nerozhodli vyhýbat se od nynějška až na další rozhovorům o věcech komunistických, že pro tyto exulanty skončila doba jednoduchosti a pohodlí v argumentech. Nám je většinou přirozeně protivné připravovat se na přátelské a společenské rozhovory “funkčně”, předem íi rozmýšlet, co řekneme a jak. To se nám tak protivilo na komunistech a vůbec na každém, kdo chodí mezi lidi proto, aby jim prodal, vemluvil, vnutil nějaké své poslání. Bude tedy třeba volit jiné cesty, které je ovšem nemožno předem nalinkovat. Jsou spíše vyznačeny negativně, čeho je třeba se vystříhat, čím neobtěžovat. Na naivní otázky, které někdy mohou nabýt formy ironisujících před- hůzek, rozčilená, emocionální, paušální odpověď může být tazateli jen povzbuzením, aby své stanovisko zachoval a nesnažil se podívat se na skutečnosti ničím více, než tím, co mu nová sovětská taktika a její domácí derivace předkládají k útěše. Podobný účinek bude asi také mít prosté odmítnutí všech současných novot s podotknutím, že “leopard nemění své skvrny” Kdo z nás se tedy bude chtít ubránit alespoň oné nepříjemné, trvalé pachuti na svědomí, jež se dostavuje, když jsme nechali své nejbližší okolí opakovat nějakou nesmyslnou ilusi bez odpovědi, ten bude napříště nucen volit své argumenty jemnějším čichem a umisťovat je citlivější rukou, než jak jsme do nedávná byli zvyklí ve styku se svým okolím. Přímý odkaz na základní morální rozlišování nebude již zpravidla stačit, bez ohledu na to, jak zřetelné takové morální hodnocení zůstává v nás samých. Pro oči nezostřované stálým, bezprostředním zájmem, jsou dnešní obrysy sovětské otázky většinou mnohem mlhavější a nezjasní se tím, že my se budeme cítit uraženi. Chceme-li alespoň kolem sebe přispět k lepšímu rozlišování dnešní skutečnosti, budeme se musit přizpůsobit. Především tím, že si zakážeme vykřikovat do okolí jakékoli výrazy prostoduchého rozčilení, jakékoli nadávky. Že si dáme práci s rozborem a výkladem složitějších fakt, často nudných a nedramatických ve srovnání s těmi, jež jsme stavěli na odiv na začátku svého exulantského života, že je budeme pro své okolí převádět do jazyka lépe srozumitelných místních souvislostí. V tomto ohledu snad není zcela neoprávněm naděje, že ten, kdo měl trpělivost s tímto časopisem, číslo za číslem, bude právě pro tyto nutnosti trochu lépe připraven a uvidí, že není vždy třeba dát se jen otrávit trapnými či naivními otázkami přátel koexistencí zmatených. 7 [pageend9]SJEZD ČESKOSLOVENSKÝCH SPISOVATELŮ V. R. Po měsících předsjezdové diskuse, která se v posledních týdnech pod vlivem událostí na XX. sjezdu KSSS v Moskvě stávala čím dál tím ostřejší, zasedali českoslovenští spisovatelé v budově pražského parlamentu ve dnech 22. — 29. dubna. Sjezd přinesl na přetřes mnohé, co několikanásobně převýšilo ostrost předsjezdové diskuse na stránkách novin a co v mnoha směrech předčilo očekávání pozorovatelů. Přinášíme komentář a výňatky z nej zajímavějších projevů tak, jak je bylo lze na stránkách československého tisku zachytit. Sjezd spisovatelů byl zahájen v ovzduší, v němž protirežimní kritika literátů byla už celkem jasně formulována. Zasedání sjezdu zahájila dne 22. dubna odpoledne Marie Majerová krátkým ú- vodem, po němž hlavní tajemník ústředního výboru Svazu Josef Sekera předložil návrh na členy pracovního předsednictva a sjezdových komisí. Návrhy byly přijaty, komise i předsednictvo zvoleny a Zápotocký přečetl dopis ústředního výboru KSČ sjezdu. Po něm se ujal slova Jan Drda, který se v dlouhém a nudném projevu snažil předložit novou linii KSČ v literatuře. Mluvil asi na toto téma: “. . Nechceme naši literaturu ani uniformovat, ani nivelisovat . . Na čem ale trváme, to je jednota cíle. A my tento cíl vidíme ve vítězném vybudování nové socialistické společnosti na základech životodárného učení mar- xismu-leninismu . . My proti pojetí spisovatele jako ‘objektivního svědka’ života stavíme své pojetí spisovatele jako aktivního bojovníka, jenž zápasí, jenž straní, jenž celou hloubkou své bytosti nenávidí kapitalismus a všechno, co s ním souvisí . .” Rudé právo, 24 dubna 1956 Drda se ovšem nespokojil pouhým určením linie. Snažil se také nastínit hranice sjezdové diskuse: *\ • . Ale současně nikdo už více nemůže zavírat oči před tím, že vedle kve- rulantských maloměšťáckých nespokojeností a klevet existuje v našem životě také velmi oprávněná nespokojenost našeho lidu, . . která nemíří proti socialistickému řádu, ale naopak žhavě touží po odstraňování nedostatků a rychlejším pohybu dopředu, která je budování socialismu potřebná a užitečná . .” Rudé právo 24. dubna 1956 Tu je řečeno v kostce, jakou kritiku by si režim přál a to nejen v literatuře. Po Drdovi mluvil slovenský spisovatel Karol Rosenbaum, který se vyhnul ožehavým thematům, a následovala Marie Majerová s obšírným referátem, ve kterém se snažila neříci nic. Podařilo se jí to natolik, že “kronikář” sjezdu Zdeněk Vavřík povzdechl 25. dubna v Literárních novinách:, . . jednu chvíli zůstalo v lavicích sotva tolik vytrvalců, že by je dva tři skrutátoři spočítali na prstech svých rukou — a ještě by jim možná palce přebývaly . . měli poslouchat 8 [pageend10]projevy . . které doslova uspávaly . Tato nevrlá poznámka se zřejmě vztahovala i na projev Vítězslava Nezvala přesto, že Nezval přece jen řekl něco, co mělo přímý vztah k předsjezdovým diskusím. Téměř na konci svého projevu se zmínil o Kamilu Bednářovi: “ . . píše Kamil Bednář, který byl pro své starší omyly zbytečně dlouho ponecháván jako básník na holičkách.. A ještě na adresu Kamila Bednáře: když mohu lidem odpustit, odpouštím rád, vždyť byly na světě zlé časy. Neodpouštím těm, kdož ubližovali jiným. Bednář básník je. A není to básník malého formátu. Je to básník. Říkám, že byl ponechán — a ne že se sám ponechal na holičkách . . .” Literární noviny 25. dubna Režimní thema pak dále rozvíjeli Jan Mareš (s oportunistickou zmínkou o případu Kohout — Čepička) a Bohumil Říha, který žádal socialistickou literaturu pro děti. Avšak kronikář Vav- řík měl brzy příležitost konstatovat změnu : “. . Je pravda, že už v pondělí odpoledne se začalo mluvit diskusně, začalo se kritisovat, ale to pravé to pořád ještě nebylo . . Přelom — a věřme, že trvalý — nastal v úterý odpoledne. Hned po začátku jednání se po připomínce Kataríny Lazarové změnila atmosféra. Shromáždění . . odmítlo návrh předsednictva sjezdu na stanovený program. Demokraticky se dožádalo toho, . . aby mluvili, jak to řekl soudruh Tatarka, především řadoví členové svazu . . Správně to bylo nazváno vpádem života do sjezdového jednání . .” Literární noviny 28. dubna 1956 O tomto “vpádu do života” napsalo 25. dubna Svobodné slovo: “. . . Vzrušení do diskuse vnesl mladý romanopisec J. S. Kupka, když začal tím, že nad nedělní referát Drdův píše velký otazník: ‘Soudruhu Drdo, zač nás máš?’ S mladistvou vervou si zapolemisoval s jeho formulacemi, kterým vytýkal frázovitost, banálnost a povrchnost i ducha špatně psaných úvodníků. Sklidil potlesk, když 'zájezdovou jedenáctkou’ ironisoval ne- rozbitelný team vytrvale týchž spisovatelů, posílaných do zahraničí a na studijní cesty . ” Ladislav Mňačko promluvil stejně živě : “. . . nechci si vážit takového člověka, který dnes opakuje po jiných, jako opakovával po jiných dosud. Nemohu si vážit ani člověka, který prstem ukazuje na všechny a s údivem piohlašuje: “Vždyť já jsem o těchto strašných věcech nic nevěděl. Ale to je přece strašné, že to před námi zatajovali, že se u nás, řekněme, nevinně zavíralo!” Slyšel jsem takovýchto hlasů dost. Dovolte mi nevěřit jim a nevážit si člověka, který takto mluví . .” Literární noviny 25. dubna 1956 Podobně se rozohnil také J. S. Kupka: “. . Můžeš namítnout, soudruhu Drdo, že konkréta budou obsažena v dalších referátech. Pak se nabízí otázka, proč jsi na tribunu chodil. Abys předvedl umění hovořit tři hodiny o ničem? Tam, kde Drda začal hovořit o nedostatcích, zabalil všechno do anonymního MY. Kdo MY? V jeho referátu bylo místo, kdy se zdálo, že Jan Drda užívá “plurálu majestatic.u” MY — Jan Drda . .” Literární noviny 25. dubna 1956 Přismočil si také Ivan Skála, kterého předtím Drda napadl pro odsuzování Seiferta, a pak přišli ke slovu Seifert a Hrubín, jejichž závažné projevy otiskujeme zvlášt, v plném znění. 9 [pageend11]Kronikář Vavřík píše o tom, jak sjezd přijal Hrubínův projev: “ . . František Hrubín domluvil a — po prvé v historii sjezdu — celé shromáždění povstává, aby mu poděkovalo. Bylo to cosi tak vzrušujícího, tak nezadržitelného a tak spontánního, že nechyběly ani slzy . .” Literární noviny 28. dubna 1956 Dále vystoupili v diskusi: Alois Skou- mal, který se nechvalně vyjádřil o referátu Majerové a Nezvala, Milan Jariš, který se vyznal z nestatečnosti v době, kdy dostal státní zakázku na divadelní hru o “nepříteli uvnitř strany”, F. Ko- žík, Alexej Plůdek, Miloslav Stehlík a jiní. Do diskuse se posléze přihlásil i prozaik A. Zápotocký, jenž považoval za nutné včas vystoupit proti dvěma nej- významnějším řečníkům, Seifertovi a Hrubínovi: “. . Správná je kritika všech těch, kteří se stanoviska vítězného socialismu a víry v další budoucnost socialismu a jeho neotřesitelnost nesprávné věci kritisují. Nesprávné je stanovisko těch, kdo kritisují se svého o- sobního stanoviska a chtějí si ohřívat svoji osobní polívčičku. Chtěj nechtěj upadají pak v demagogii, ať jsou jejich úmysly jakékoliv. Takové bylo vystoupení soudruhů Hrubína, Seiferta a jiných. Uznávám jejich básnický talent . . Neuznávám je však jako bojovníky a spolehlivé opory nového socialistického života . .” Literární noviny 29. dubna 1956 Zdeněk Fierlinger také přispěl: “ . . Vážím si nesmírně, jak živě na XX. sjezd reagujete, jak to přijímáte. Chápu, že tu i můžete docházet k projevům, prýštícím z přecitlivělosti u- mělce, ale jedno je jisté: Vaše kritika vcelku je positivní a ukazuje vaši naprostou oddanost lidové demokracii a socialismu, posílí nesmírně stranu a pomůže ještě více utvrdit jednotu všech poctivých našich občanů a vlastenců . .” Literární noviny 29. dubna 1956 S Hrubínem si ještě zapolemisovali režimisté Jiří Taufer a Ladislav Štoll, kteří se však vzápětí sami stali předmětem ostré kritiky. Tuto výměnu názorů shrnuje Práce z 28. dubna: . . Vystoupil i Jiří Taufer, který byl v mnoha diskusních příspěvcích kritisován za to, že z titulu své funkce (náměstka ministra kultury) vykonával na literaturu jednosměrný nátlak, omezující i svobodu projevu autorů, hájících plně stanovisko socialistického realismu . . Ministr kultury Ladislav Štoll, autor literární studie Třicet let bojů za českou socialistickou poesii, vystoupil na obhajobu hlavní myšlenky své práce, zaměřené proti halasovské skepsi, i když prohlásil, že mnohé z myšlenek by dnes formuloval jinak . .” Není možné citovat všechny části diskusních příspěvků, které by si ocitování zasloužily. Celkové ovzduší sjezdu však jistě vyplyne aspoň z těchto ú- tržků: Ivan Skála: . Zde v sále sedí řada lidí, kteří znají celé pozadí tohoto (Seifertova) případu. Ale mlčí. Jedním z lidí, kteří pozadí znají, je s. Nezval. I s. Drda je zná. S. Nezval ví, kdo začal s administrativními opatřeními proti Seifertovi roku 1949 . . Není to poctivé, s. Nezvale, ne, není to poctivé, jak hovoříš, protože ty ty věci znáš a víš, kdy to začalo . Literární noviny 5. května 1956 Michal Sedloň: “. . Dosud čekáme na vysvětlení celého zákulisí a pozadí toho, jak se u nás dělala v minulosti kulturní politika. O tom by tedy mohli mluvit nej- 10 [pageend12]spíš soudruzi jako Václav Kopecký, Stolí, Iiendrych, Taufer, Bareš a ostatní. Ale oni zatím mlčí . Literární noviny 5. května 1956 Vlastimil Školaudy: . . Křivdy, spáchané tak zvanými rappisty nedosáhly ve svých rozměrech onoho krutého křižáckého tažení Nezvalovy a Tauferovy sekty proti některým mladým komunistickým spisovatelů po roce 1951 . Literární noviny 5. května 1956 Dominik Tatarka: . . spisovatel v Československu v podstatě zaujal od základu nesprávný postoj quasi státního úředníka. Nazývám už — ať už tato pohoršlivost zní jakkoli — tohoto spisovatele spisovatelem státním. Státním tak jako byrokrat, jako vlastenecký pop . .” Literární noviny 29. dubna 1956 František Rachlík: “. . . . Na dně naší duše se nám však přece jen ozývá stará úzkost, že by zase někdo mohl okna zavřít a znovu zatemnit, nebo aspoň přivřít. Jakmile se však zaposloucháme do toho, co říká dnes náš lid . . slyšíme mohutný dech, který se tak mocně u- volňuje z niter našeho lidu, že jsme přesvědčeni, že už nikdo nebude moci zavřít ani přivřít okna sebedovedněj- šími a sebelépe stavěnými thesemi o tak zvané rozvaze a pořádku . ” Literární noviny 29. dubna 1956 Jak vidět, byla kritika místy velmi “adresná” a vybočovala podstatně z rámce, do kterého ji chtěl zasadit dopis ú- středního výboru KSČ a Jan Drda. Konflikt mezi úmysly režimu a “řadových spisovatelů” se projevil i ve změně pořadu sjezdového jednání a pak ovšem zejména v tom, co podle hlasů tisku vypadá jako bojové hlasování: “. . Poslední den . . oznámil předsedající Jan Drda, že hlasování o nových stanovách . . a volby do ústředního výboru . . budou provedeny tajně. Odpoledne se sešlo plenum sjezdu, projednalo a odhlasovalo změnu stanov Svazu. Podle těchto stanov byla funkce nynějšího hlavního tajemníka a funkce předsedy SČS zrušena. Nastupuje kolektivní vedení, které si zvolí svého prvního tajemníka . . V tajném hlasování bylo rozhodnuto o navržené kandidátce s 45 členy ústředního výboru, z čehož připadá na Slovensko 15 členů. Každý z navrhovaných kandidátů měl obdržet nejméně 50% hlasů. V prvním skrutiniu bylo zvoleno 43 členů . . 2 kandidáti (Václav Řezáč a Jiří Taufer) neprošli. (Do vedení Svazu byli zvoleni spisovatelé: Beneš, Branislav, Buriá- nek, Drda, Fikar, Hájek, Hrubín, Jaříš, Kána, Kaplický, Kohout, Kundera, Macák, Majerová, Marek, Mikulášek, Nezval, Noha, Nový, Očená- šek, Pilař, Puj manová, Rachlík, Říha, Sedláček, Seifert, Sekera, Stehlík, Hečko, Horov, Jesenská, Karvaš, Kostra, Lajčiak, Lazarová, Matuška, Mi- hálik, Mináč, Plávka, Rosenbaum, Štítnický, Tatarka, a Žáry.) V druhém skrutiniu byli z dalších navrhovaných kandidátů zvoleni: Rybák a Vrba . .” Lidová demokracie 30. dubna 1956 To znamená, že přes Zápotockého odsouzení Seifert i Hrubín byli navrženi a zvoleni. Proti tomu je nutno uvést, že Drda, Nezval a další obhájci režimu prošli i při tajném hlasování. Je nutno také citovat z odpovědi sjezdu na dopis ústředního výboru KSČ, která byla koncipována zcela v režimním duchu : . Zdravíme stranu jako inspirátorku a organisátorku velké revoluční proměny, která vytváří z naší vlasti socialistickou zem a zajišťuje její šťastnou budoucnost. Náš sjezd uvítal s radostnými pocity pozdravný dopis 11 [pageend13]ústředního výboru KSČ, který obsahuje správné a moudré podněty k tomu, aby literatura naší vlasti v duchu svých dávných pokrokových tradic účinně plnila své veliké společenské poslání a dále se plně rozvíjela . . Ať žije náš lid! Ať žije KSČ! Ať žije mír!” Rudé právo 30. dubna 1956 Druhá fáze konfliktu mezi režimem a některými spisovateli začíná tedy za situace, kdy zasedají v kolektivním vedení Svazu spisovatelů vedle sebe a ve stejné funkci jak Drda a Nezval, tak Seifert a Hrubín, a kdy se režimisté dovolávají strany, kdežto jejich odpůrci se dovolávají veřejného mínění. Nelze předvídat, co se bude dít dál: zdá se však, že na literární frontě věc došla ke kořeni problému, v postavení veřejného mínění do posice proti straně a režimu. Bude nutno velmi pozorně sledovat, jak se literáti jako Hrubín a Seifert zachovají ve svých nových posicích a jak se bude vyvíjet vztah veřejnosti k nim. Ohlas sjezdu byl značný v Čechách i na Slovensku. Zatím co Rudé právo pochopitelně věnovalo nejvíc místa projevům režimistů, jiné listy projevovaly odlišný vkus důrazem na kritické projevy. Nastává tu i jistá diferenciace v tisku, která vysvitne z těchto ukázek: “. . Nezval . . zdůraznil, že bez vítězství socialismu v řadě zemí světa, které ovlivnilo rozhodující měrou XX. sjezd KSSS, by nebyl druhý sjezd čs. spisovatelů takový, jaký byl a je . .” Rudé právo 30. dubna 1956 . . Lze vypozorovat, že se lidé . . shodují v tom . . že se tu mají vytvořit předpoklady, aby už nikdo nemohl za pravdivé dílo a poctivě míněné názory nikoho persekvovat . . Bylo správné, že plenům přehlasovalo předsednictvo, vystupujíc s požadavkem, aby referáty — kromě referátů o próze a dramatu — byly místo přednášení jen rozdány natištěné . .” (Ervín Hrych, Mladá fronta 25. dubna) “. . Kdybych neslyšel za ten týden nic jiného, než čestné vyznání Františka Hrubína (třebaže se mne dotýká, když si jej dávají na prapor lidé s postranními úmysly) nebo hluboká, myšlenkovitě bohatá slova Dominika Tatarky — nelitoval bych těch dnů.” J. V. Svoboda, Mladá fronta 28. dubna 1956 . Jedině František Hrubín rozrazil osobní konfesí a hluboce lidskou mluvou o jednotě básníka s lidem mlčení kolem básníků, donedávna štvaných a vyřizovaných administrativní cestou . .” Václav Běhounek, Práce 25. dubna “. . Volání po větším výběru zahraniční literatury nevychází proto jen od čtenářů, ale ozývá se i mezi spisovateli . .” Svobodné slovo 22. dubna 1956 Lidová demokracie věnovala značné místo projevu Jaroslava Seiferta. Svobodné slovo z 25. dubna se široce rozepsalo o projevu Hrubínově, asi tímto tónem: “Byla to zatím nejkrásnější a nejhlubší řeč . . Vzbuzovala pohnutí svou procítěností, za níž se tajila léta za- trpklosti a niterného utrpení velikého básníka, jenž se odvolával k svému lidu ve své potřebě pravdivosti a spravedlnosti . .” K Hrubínovi se Svobodné slovo vrátilo ještě 27. dubna: “. . Veřejnost doufá, že aspoň řeč Františka Hrubína, která zatím představuje nej pozoruhodnější projev celého sjezdu, bude otištěna nezkráceně, jak o to ostatně požádal sám básník, když začal diskutovat”. I na Slovensku byla odezva živá. Citujeme jeden z četných hlasů: “Praha — (Od 12 [pageend14]nášho vyslaného redaktora) . . Ako najzaujímavejší třeba označit’ diskus- ný príspevok básnika Františka Hru- bína, ktorý hovořil o nesprávnom hodnotení poezie v minulosti a ktorý objasňoval okolnost’ smrti K. Biebla a novo hodnotil J. Horu a Fr. Hala- sa. Jeho príspevok sa stretol s priam manifestačným súhlasom . Směna 26. apríla 1956 Zatím nelze z těchto náznaků diferenciace jednotlivých listů vyvodit, zda jde o úmysl režimu budit zdání “oposiční- ho tisku” či o náhodné rozdíly vysvětlitelné jenom stanoviskem určitého pisatele. Je však zajímavé, že to bylo jen Rudé právo, které potlačilo režimu nepříjemnou kritiku téměř úplně, kdežto všechny jiné listy jí věnovaly značnou pozornost. “Moskevský duch” v literatuře dosáhl již určitých praktických výsledků i v jiných věcech. Literární noviny oznamují vydání nového dvouměsíčníku, který má zřejmě vyjít vstříc obecnému volání po větším přístupu k cizí literatuře: “Nový dvouměsíčník SVĚTOVÁ LITERATURA. Tento týden vyšlo první číslo časopisu, který má za úkol informovat čtenáře o cizích literaturách a současně je seznamovat s vynikajícími díly současného i klasického písemnictví. Mezi autory uvedenými v prvním čísle jsou mimo jiné M. Šo- lochov, M. Brandbury, R. Merle, A. Mora via, H. Mann, T. Mann, F. Garda Lorca a M. Twain . .” Zda tento poněkud režimní a při nej- menším opatrný výběr světové literatury odpovídá představám těch, kteří mají v této věci svoje požadavky, je celkem pochybné. Bude zajímavé sledovat, zda další čísla tohoto dvouměsíčníku budou “světovější”. Také denní tisk se stává poněkud pestřejší. Příkladem je Svobodné slovo z 15. dubna, které přináší vedle řady zajímavých zpráv, hlavně kulturních, i povídku Karla Čapka “Věštkyně”, lehce psaný fejeton ze soudní síně (bez ideologického okořenění), příznivý referát o francouzském filmu (Otec, matka, služka a já), a navíc začíná pod čarou uveřejňovat knihu Karla Poláčka “Bylo nás pět”. Tedy v jediném čísle více zajímavého čtení než dříve za celé týdny. Mezi thematy, která jsou přetřásána denním tiskem, je i o- tázka režimní makulatury na úkor slušné literatury, požadavek svobody pro vědce a umožnění přístupu k západní vědecké literatuře: “Byrokracia ovládá zatial’ aj zásobo- vanie našich vědeckých knižnic zahra- BURŽOÁZNA TECHNIKA Z TERCIE “Čo je však vďkým prehrešením v propagandistickej práci, je povrchné vypracovanie prednášok niektorými lektormi . . Přednáška súdruha Sej- koru na tému ‘Zákon plánovitého proporcionálneho rozvoj a‘ je čpí sáná z Novej Mysli č. 4, ročník 1955. Podobné i v prednáške ‘Socialistické vlastníctvo a základný ekonomický zákon socializmu’ sčasti opísal autor celé pasáže z učebnice politickej ekonomie . . Přednášky, ktoré sú takto zmontované, obsahujú rožne pojmy, ktorým často sám lektor přednášky nerozumie a nevedel by ich vysvětlit’.” Život strany č. 7, apríl 1956 13 [pageend15]ničnou literaturou. Situácia dospěla tak daleko, že dnes nemáme takmer nijakú západnú vedeckú literatúru, ale od našich vedcov požadujeme, aby západnú vedu a techniku nielen poznali, ale svojmi dielami ju aj překonali . . ” L u d 18. apríla 1956 Už během sjezdu a hlavně během jeho posledních dnů denní tisk poznamenával, že sjezdová diskuse neskončí sjezdem samotným. Bude se prý pokračovat ve výměně názorů na stránkách novin. Situace tedy nekončí zde a zřejmě ani ne u toho, co zatím bylo řečeno. Sjezd spisovatelů prolomil ledy. Kry jsou v pohybu. (Příští číslo Československého přehledu ca. chytí situaci a diskusi, jak se vyvíjí po sjecdu). ŘEČ FRANTIŠKA HRUBÍNA — Literární noviny č. 18, 1956 Vážení a milí přátelé! To, co zde řeknu, je mým osobním vyznáním. Nic nového ode mne neuslyšíte. Jak myslím a cítím dnes, tak jsem myslil a cítil před třemi, před pěti, před devíti lety. Byl to nezdravý a ponižující stav pro českou literaturu, že v minulých letech nebylo možno mluvit o jejích problémech otevřeně. Nyní zde ta možnost je. Považuji tedy za svou povinnost vyslovit se veřejně k některým otázkám poesie. Odpověď na ně hledáme a stále musíme hledat všichni, nejen spisovatelé komunisté, ale i my, bezpartijní. Můj příspěvek je určen sjezdu i čtenářům, a těm především. V posledních šesti, sedmi letech jsem se kromě jiného věnoval studiu t. zv. prokletých básníků Poea, Baudelaira, Verlaina a jiných. Předem odmítám podezření z exklusivnosti a intelektuálšti- ny. Svým životem a celým dílem kotvím v kraji, který je domovem kameníků, vorařů, drobných rolníků a dělníků. Po týdny jsem byl ponořen do Mal- larméova sonetu o labuti a marně jsem se jej pokoušel přeložit. Neškodilo, že jsem tolik dní a nocí prožil s básní tak odlehlou — jak zní fráze, dnešku a jeho úkolům a problémům. Naopak, pomohlo mi to nejeden problém z oblasti poesie vyřešit. A mnohý z mých nových vychvalovaných veršů by vyzněl hluše, nebýt té pilné laboratorní práce, bez níž se neobejde žádná lidská činnost. Řečeno prostě, vzdělával jsem se. Bylo mi jen k užitku, že jsem nedbal vnějších důvodů a zábran a nepřešel ani velký básnický osud, označený jménem Mallar- mé. Básník básníka nezkazí. Uškodí-li pabásníkovi, literatuře z toho škoda nevzejde. Nebojme se tedy kalících lázní, kterých je ke každému trvalému dílu třeba. Jaké drama je uzavřeno do čtrnácti veršů Mallarméova arcidíla: agónie labutě, která je odsouzena mezi ledovce a nemůže vytrhnout křídlo zamrzlé v ledu. Oč tragičtější jevil se mi obraz české poesie v nedávných letech: dědička Máchy, Nerudy a Bezruce byla též odkázána mezi ledovce. Octla se tam nikoli v podobě labutě, ale jako štvaná, uřícená laň; nikde nebylo stezek ani houští, krev rozprouděná štvanicí netuhla, led se nerozpouštěl a poesie čelila zběsilé netečnosti ledového dogmatu. Oč tragičtější, ale oč slavnější obraz: poesie Halasova, Horova a jiných není naštěstí mallarméovskou labutí neznehyb- něla v chladné pohrdání, ale vyrážela a vyráží z neužitečného exilia, jak je to v samé její podstatě. Ale kolika asi talentům přemrzla křídla, kolik jich zašlo v ledové skořápce. Je ctí být básníkem této země, tohoto lidu, je vzrušující být básníkem této bouřlivé doby. Básník v sobě hloubí co největší prostor pro svobodu. Čím více 14 [pageend16]prostoru pro svobodu vyhloubí v sobě, tím více prostoru pro ni dobude i vně, svému národu, svému lidstvu. Svobodou myslím stav, v němž se člověk ocitá zbaven pověr. Pověry nejsou jen vrozené, získané výchovou, ale i proklamované a vnucované. Pověrou nejsou obetkányjen příroda a její živly, jen lidská přirozenost, ale též osoby, lidská zřízení a lidská činnost. Lidstvo, co je lidstvem, přemáhá pověru na každém kroku svého vývoje. Není tomu tak dávno, co jsme nesli jho soustavy, která z lidí vyssáva- la veškeren život, soustavy, pověrou skrz naskrz prolezlé, jako pavučina prolézá prázdnou, černou plástev — jho fašismu. Jeho básníci, zaslouží-li si vůbec toho jména, dali své schopnosti do služeb nejtemnější pověry. Leckterý z nich, vzpomínám na příklad na jméno Hans Jost, opěvoval vůdcovu genialitu, jeho neomylnost. Opěvovali jeho tvář, ale za vráskou na jeho čele nepostihli zrůdné myšlení, v semknutí rtů cynismus obludného strůjce vyhlazovacích táborů. Dokázali svými výplody, že pověra je nepřítelkyní nejen svobody, ale i pravdy. V oněch temných dobách jsem si často čítal Tomanovu báseň Lenin. Karel Toman postavil na malém prostoru památník, jakých stojí málo. A jak střídmě, jak nehonosně při tom pracoval: Ten den přisel tak jako všechny jiné. Nezhaslo slunce, ale umřel člověk . . Věren pravdě, básník nesměl předstírat ani zastírat: Krev prolil? Vraždilf Ano. Ale vdechl víru a vdechl život mihonům milionů netečných, tupých . . — a hlavně nic přidávat. A přece strmou velikost Leninovy osobnosti neu- menšil ani o vlas: . . a do věčnosti bude svítit sloupem ohnivým všem chudým světa, — pokorným i mstivým. Jak velce to zní, do jakých výšin vyvedl básník pomník žuly i kovu trvalejší. Jak vedle toho vyšuměly, sotva byly vysloveny, stovky pochlebných veršů z poslední doby. Leckdo se chytil příležitosti, inspirován nikoli historickou postavou a jejím dílem, ale veden myšlenkou zavděčit se, udělat si dobré oko. Nikdo ho neokřikl ani tehdy, když svými veršovánkami snižoval a proti své vůli často i zesměšňoval význam osobnosti nebo dějů, jež mínil oslavit. Naopak, panovala tendence thematy měřit pokrokovost básníků, jejich oddanost lidu a vlasti. Tato hrubá tendence zavinila, že příležitost byla některými autory chápána jako okolnost příznivá jejich soukromým výhodám. Pravý umělec však chápe příležitost jako okolnost tak velikou v dosahu lidském nebo dějinném, že sama umělci příkaz přímo dává, a tak mocnou, že si umělce přímo i volí, pudíc ho zároveň, aby on sám si zvolil zrovna ji a žádnou jinou, jako je tomu u zamilovaných. Stávalo se, že byli básníci i nuceni k oslavným tirádám, ale láska vnucovaná není milovaná, řeklo by opravené přísloví. O tom všem řemeslní ohňostrojci nikdy nepřemýšlejí, jim vždycky leží na srdci nějaký ten teplý koutek. Ale pravý básník přece už od počátku ví, že poesie nemá teplých koutů, že to tam vichří, ledově fičí, i hrom že tam bije a že se tam zahřeješ jen při práci. Co chce lid na poesii? Oslavování? Deklamování? Heslování? Nikoliv! Chce aby mu ukázala, kudy uniká život. Ale praskliny, básníku, neucpeš cupaninou veršů. Co chce lid na básníkovi ? Chce, aby hodně nahlas řekl, že kudy uniká život, tamtudy uniká i poesie. To je básníkova služba člověku, lidstvu. Je k tomu třeba nejen lásky k životu, ale i vědomí, že život v sázku dávám. Je k to- 15 [pageend17]mu třeba srdnatosti, protože podstupuji i nebezpečí životního nezdaru. Neminou tě pak chvíle, dny a třeba i roky úzkosti a zoufalství. Úzkost se slabším povahám často otevře v pustou chuli- gánskou dráhu. Zoufalství je někdy tak strašné, že se prázdno ohraničené okenním rámem zdá nekonečnou volností a básník se tam vrhá, aby znovu, marně dokázal, že člověk nemá křídla. Kdo je pak vinen tvou smrtí, Konstantine Bieble? Osud? Poesie? Nikoliv! Lid, z něhož jsi vzešel? Nikoliv! Vždyť s lidem je básník jedno tělo a jeden duch, nejen s jeho zpěvem, ale i s jeho pod- mračením, nejen s jeho slávou, ale i s jeho slabostí. Je odpovědný sobě, t. j. svému lidu. Kdykoliv vstane lid pohmožděný, zbitý, nejdříve ohmatává básníka jako svou páteř, zdali zůstala celá. Často si lidé ani neuvědomují činnost básníka, jako si neuvědomujeme že nám bije srdce, často mnohého z nich z počátku neznají ani podle jména a nevědí nic o jeho práci. Je to známk i toho, že se bez něho obejdou? Není. Jsou chvíle v životě, kdy se najednou chytáme za srdce, když se rozbušilo úzkostí nebo radostí. Tak jsou také v životě lidu, v životě národa doby, kdy si uvědomí, že má básníky a kdy si uvědomí, že jen v srdci lidu je pravé jeho místo; tak si oba, básník i lid, znovu osvědčují svou stále trvající jednotu. Dobře ví lid, dějinami tak zkušený, že tenkrát není liduprázdný, jsou-li jeho básníci plni člověka. Tam, kde člověka v lidech u- bývá, tam spěchá básník. Kde ubylo na citech, na lásce, na odvaze, tam přidá. Sám však si nesmí nechat ubrat ani drobtu člověka v sobě, ani drobtu lidské důstojnosti. Nechal by v sobě okrádat svůj lid. K důstojnosti člověka patří svědomí. Když volně píši a vydávám, mohu být opravdu spokojen a nechtít víc? Mohu, ale jen tehdy, dokud líc mé volnosti nemá rub umlčování druhého. Já píši a vydávám, ale zdalipak měl to právo na příklad Jiří Kolář, básník mně poetikou odlehlý, kterého si však vážím jako příkladu, jak si nic v životě ani v práci neulehčovat? Jeho vyznání, které je pro mnohé velmi nepříjemným ostnem, zní: “Mezi lid nelze jít, lze jen žít život lidu. Ne být čumilem nebo literátem. To jsou dva strakaté kabáty, příliš protivné očím lidí. Čumil nepracuje a literát lže. Mezi lid nelze nikoho poslat, nelze poslat v padesáti letech jako ve čtyřiceti, ve třiceti, jako ve dvaceti, tento hluboký příkaz musí zastihnout člověka v kolébce, dříve než udělá první krok.” Nemusíme souhlasit s poslední větou. Jen v tom se liší mé vyznání od IColá- řo-va. Já bych řekl: “Tento hluboký příkaz musí jít nikoli zvenčí, ale z tebe, a pak je to neklamné znamení, že vzešel z tvého lidu. Nepřeslechni ho, básníku, ani ho v sobě ničím nepřehluš!” Mohl by podobné vyznání vyslovit intelektuál, nepřítel lidu? Jiří Kolář, básník s původem kladenského proletáře, jemuž o- pravdu nikdy nešlo o osobní prospěch, ale vždycky o věc lidu a socialismu, a který se v sobě raději do krve rozdírá, než aby se přizpůsobil a lízal paty, byl brutálním útokem v Tvorbě zahnán do isolace a posléze existenčně zničen. To je nelidské, to je nekulturní! Kdo z nás si spokojeně chodí, spokojeně píše, spokojeně pobírá honoráře a klidně usíná, kdo se staví, jako by byl o ničem nevěděl, kdo neřekne nahlas: Zde se děje křivda!, je zakuklený maloměšťácký sobec — a ten, kdo se dokáže jen tajně stydět, je zbabělec. Jsou a budou snahy tyto skutečnosti přejít, zastřít, ošolí- chat, znevážit; ale každá taková snaha naši hanbu ještě zvětší. Nehanbí-li se mnohý z nás dnes, budou se za nás jednou hanbit naše děti. Záleží na nás, bu- de-li z podobných případů, které přejdou do literární historie jako jedny z nej ostudnějších, stále otevřená, mokva- jící rána nebo čestná jizva. Mnoho viny nemají jen jednotlivci, ale i kulturní in- 16 [pageend18]stituce, které se chovaly jako ti rodiče v Perraultově pohádce: zavedli své dítky do trnitého hvozdu a pak naříkali, že děti zabloudily a že je roztrhali vlci. Někdo mi může namítnout: “Proč jsi nám o tom neřekl dřív?” Ale buď me si upřímní: kdo z nás tady o tom nevěděl? A kdybych to byl řekl před rokem, na příklad na konferenci o poesii, co by z toho bylo? Dověděla by se o tom veřejnost, t. j. ti, jimž jsme především odpovědni? Když Literární noviny otiskly výňatek z diskusního příspěvku Vítězslava Nezvala z té konference, proč vynechaly zrovna tenhle statečný výrok, hodný velkého básníka (týkal se Kamila Bednáře): “Dokud v této zemi chodí třeba jen jediný básník s pocitem, že nemůže vydávat, pak tu, soudruzi, není něco v pořádku!’' Řekne-li něco básník, a zvláště básník významu Nezvalova, neříká to přece pro nějaký exklusivní klub, nestojí o to, aby jeho výroky tlely někde v tajných archivech, ale chce, aby ho slyšela celá kulturní obec! Lid soudí své básníky přísně. A nesoudí je vždy hned, soudí třeba až za dvacet, za padesát let a zkoumá, zda-li básník žil a tvořil tak, aby po něm zbylo jméno člověka. Žijme a tvořme tak, aby se lidé od nás neodvraceli, aby se na nás nedívali svrchu jako na ministranty s kadidelnicí, aby v nás neviděli jen výrobce konfekčního zboží, ale aby si v nás vážili opravdových tvůrců, nikým a ničím nepodplatitelných! Kdo je vinen tím, že k nám lidé ztrácejí důvěru, a že na sebe pokřikují bodrou nadávkou: “Ty laureáte!” —? My sami jsme si tím vinni. Kdybychom v lidu o- pravdu žili, jako v něm žili Neruda, Sládek, Bezruč, vyhnuli bychom se lehko nebezpečí, že ztratíme vážnost: lid nechce, nesnese, aby se mu podkuřovalo, lid nikoho nepodplácí, ale umí si vážit poctivé práce. K poctivé práci je však třeba poctivých nástrojů a poctivého materiálu. Básník lidu není ten, kdo ho jako slaměnou k^tku sází do-veršů podle okamžité potřeby, básníkem lidu není ten, kdo o něm mluví, ale ten, kdo mu mluví z duše, z jeho nej hlubšího srdce. Jsou básníci velikáni, kteří se ztotožnili se svým lidem, tak, že píšíce o sobě, píší o něm: jak slavně opěvuje Walt Whitman svůj lid v mohutné básni nazvané Zpěv o mně! Což z duše lidu nemluvili a nemluví básník Zpěvu rodné zemi, básník Torsa naděje, básník Světlem oděné? Zřekl se jich lid někdy? Naopak, byli jsme svědky toho, že útok na Jaroslava Seiferta v Tvorbě, útok surový hlavně tím, že v té době ohrozil i osobní bezpečnost básníkovou, lid bral jako útok na sebe, a opovržení, které mělo padnout na dílo milovaného básníka, padlo na hlavu osnovatelů. Ivan Skála je hodný a naivní chlapec a proto věřím, že ve chvíli, kdy nás na sjezdu v březnu 1949 ujišťoval, že se “postavíme proti kritice samoděržaví, proti kritickému stínání hlav” netušil ještě, že mu brzo potom kdosi přistrčí ruku na páku stínadla. Krutě, ale pravdivě znějí Závadový verše : Umíme dělat pohřby krásné, však pohřbíváme za živa. Josef Hora a František Halas se nedožili. A rubáš, který se tkal na jejich dílo, vetšel a rozpadal se už v tu chvíli, kdy byl tkán zatím co jejich poesie vrůstala dál do národního povědomí, rok od roku živější a potřebnější, oč papírovější byly these, které jí chtěly vystrčit jako mršinu někam za zeď národního Slavína. Budoucnost dá Františku Halasovi místo, jaké mu jako velikému tvůrci patří. Nejen z úcty k jeho památce, ale též jako jeho přítel a první jeho žák, který se u něho, tenkrát ještě málo známého básníka, před sedmadvaceti lety ohlásil, cítím, že jsem povinen říci několik vět k jeho poesii. Když se básník 17 [pageend19]cítil nejvíce opuštěn, jako ty staré ženy, nesoucí na kříži smutná nedělní odpoledne, když vzkřikl: “Nikde nehýti, ó nikde, ty má zemi, srostenec nocí sám tak mezi všemi", bylo to jen ze zoufalství touhy být a znít všude, slyšet jednou ty “salvy slávy”, až “barikáda Praha dědička Května” bude strmět na věčnou pamět budoucím — ale bylo to také z hořkých o- bav, aby se básník jednou nestal jen kůlem vyhlášek, nápovědou, co polyká ten prach. Ale když lidu nastaly chvíle nejtěžší, zvolal — bez vyzvání verbířů, jak sám říká, neopakovatelným výrazem: Myslete na chorál, Malověrní, Myslete na chorál: Básník naší paní Boženy Němcové, kterou vzýval jako ochránkyni lidu, t. j. jeho nej vlastnějšího bytí o rodné řeči, po dvou stech letech znovu ohrožené, nebyl a ani nemohl být člověkem nevíry a dekadentem. Ladislav Stolí v Třiceti le-^ těch bojů užívá při hodnocení této velké a statečné poesie také té methody, že z dovršeného Halasova díla vybírá slova a spojení jako “tlení”, "smrt”, "zdechlina”, “jíl pod rakví”, vytrhává verše a sloky, aby dokázal, že Halas byl chorobným pesimistou a přímo programovým škůdcem nové české poesie. Touto methodou dojdu ke stejným závěrům u kteréhokoliv básníka. Ukáží to na příkladu: je český básník a ten ve svém díle nešetří slovy jako ‘‘popel, smrt, hřbitov, vetché kosti”, a jinými ještě chmurnějšími — a ten básník zpívá: Zapěl jsem píseň poslední, a stranou kladu lyru, vždyť nemám v srdci struny ty, ni v sama v sehe víru. A jako pohřební zpěv celému lidstvu, jeho pokroku a snahám, veškerým jeho citům lásce a štěstí, skládá úděsnou báseň, jejíž 40 veršů na příklad takových to: Co horou zde, to hromada je kostí, co údolem, to šachta budoucnosti. A čas v ní hází ve dnů heliu divokém, mrtvolu na mrtvolu — prokládá refrainem jako zoufalým za- kvílenim, — co je tu v světě širokém — co je tu, co je bolu\ Odváží se dnes někdo říci, že Jan Neruda, autor těchto a jiných a jim podobných básní, byl nihilistou a kdoví čím ještě horším? Básník mužné síly a činorodé lásky k lidu a k vlasti se nebál vyjevit veršem ani hořkou životní zkušenost, resignaci, skepsi, ať to znělo jeho součastníkům třeba i cynicky, vyzpíval, jak o něm řekl Vrchlický, resumé celé tragiky lidských bolestí. A měl jich v životě hodně, jako jich měl už od dětství nemálo, na jednoho člověka často až k neunesení, i František Halas. Nezval nám ve svém referátu s taktem a velikou upřímostí odpověděl na některé otázky Halasova osudu lidského a básnického s posic své poetiky. O básníkovi promluvil básník. Budoucí vykladači Halasova díla nesmějí opomenout Nezvalův rozbor, zatím co Štollův jim nebude k žádnému užitku. Ostatně, což nebyl František Halas i oficiálně označen za básníka "národní hrdosti”, za řadového vojáka za lepší život na zemi, jak jste to na smuteční slavnosti v Domě umělců v listopadu 1949 zajisté všichni slyšeli? Je možné, aby tyhle hlasy byly neupřímné, je možné, aby věnce u jeho rakve nebyly projevem láskyplného smutku a úcty k dílu, jež mrtvý lidu zanechal? Tenkrát jsem byl zasažen velkou skepsí. Mnozí z nás, co tu jsme, věděli jsme nebo tušili, že s hrobem, který má přijmout básníkovo tělo, kope se zároveň 18 [pageend20]hrob pro neslavný pohřeb jeho díla. Napadly mne v těchto dnech verše, nevím, budu-li je citovat přesně. Bůh ví kam jsem je zašantročil, tehdy nebylo dobře nosit takové věci po kapsách: Nad rakví na sta neupřímných vět a kolem věnce položené v pýše. Na stěnách arestů, co jich má svět na stěně chudákovy chýše pravá řeč pohřební se píše. Rád uvěřím slovu těch, kteří tenkrát nad rakví mluvili, že mluvili opravdu z ú- cty a lásky k básníku chudých a utiskovaných na celém světě. Uvěřím jim, jako dodnes věřím Nezvalově smuteční básni na Františka Halase, z níž mi často zní sloka v hlavě, jako do bronzu ražená, jež vydá za celý essay: Tvá hrdost neškemrající, Tvé sudlice a diadémy přes Tvoji zaslíbenost měsíci •.nás budou poutat vazbou k rodné zemi. V tom smutku, v té skepsi jedinou ú- těchou mi byly zástupy prostých lidí z Vysočiny, kteří se pěšky přišli rozloučit do Kunštátu. Básník se jim vrátil, jak je o tom ujistil v prosté, monumentální básni prózou. Národ, lid — na štěstí pro pravé básníky a jejich dílo, na štěstí i pro sebe, volí si své básníky sám. Nedá si je brát, jako si nedá vnucovat veršovce, přilepené na lineál, vzdálené jeho životu, cizí jeho tužbám. Protože jsem mluvil většinou na the- ma "básník a lid”, uvedu před zakončením ještě tohle podobenství z Andersena: “Jak divukrásné jsou císařovy nové šaty!” ozývalo se volání na ulicích a oknech. Nikdo nechtěl říci, že nic nevidí, aby nebyl pokládán za hlupáka nebo za osobu úřadu nezpůsobilou. “Ale vždyť na sobě císař nic nemá”, ozvalo se jakési dítě. Bože, slyšte hlas nevinnosti”, pravil jeho otec, a jeden šeptal druhému, co dítě řeklo. “Vždyť na sobě nic nemá”, volal konečně celý zástup. Císař se zarazil, neboť i jemu samému se zdálo, že lid má pravdu, ale pomyslil si: “Teď nepomůže nic, teď už to musím vydržet!” A komoří šli za ním a nesli vlečku, a nebylo tam vlečky, ani pláště. Hlas dítěte je hlasem básníka; řekne, musí říci, co opravdu vidí a cítí. Neotvírá lidem oči, lidé i bez něho vidí dobře, ale otvírá jim srdce a ústa, je jejich prvním hlasem. A aby hlasem jejich opravdu byl, aby, jak praví Whitman, vzal na sebe dar i jejich jazyka, musí být jedním z nich. Lid není způsobný a učesaný fantom: kam ho dáš, tam stojí. Co mu namluvíš, opakuje. Nikoli : lid se přece skládá z živých lidí, lid je tisíckrát, miliónkrát znásobený člověk. V hlavách a srdcích kromě milionů soukromých osudů, radostí i žalostí. nese staletou, tisíciletou tradici sociálních a kulturních tužeb, zápasů o jejich naplnění a myšlenku slavné budoucnosti. Žijme tedy a tvořme tak, abychom nezradili tradici, která nám už od dob Sládkových a Nerudových velí: “Stát pevně pod praporem žití, zbaběle neopustit stráž!” A tvořme také tak, aby naše díla klenula duhu zítřka nad celým světem! Nebylo nám do smíchu, když jsme v Literárkách nejistě šilhali na týdenní program divadel a pro jistotu jsme se musili dívat na datum a rok, zda nemáme v rukou okupační Lidovky. Tak velice se nelišil program některých divadel od zašlých let. Literární noviny č. 19, 1956 19 [pageend21]ŘEČ JAROSLAVA SEIFERTA Literární noviny č. 19, 1956 Vážení přítomní! Bylo řečeno, že je zapotřebí, abychom konečně uspořádali své kulturní dědictví.Vracíme se ke knihám svých mrtvých básníků, listujeme jimi a hlásíme se k tomuto jejich odkazu. A tu mi napadá tichá a plachá otázka. Aniž se chci pouštět na pole meta- fysiky, obracím se s jistou úzkostí k těmto našim mrtvým a ptám se jich, budou-li se i oni hlásit k nám. Nejednou tu bylo zdůrazněno, že spisovatelé jsou svědomím svého národa. Není to myšlenka nová. Ba snad naopak. Zdá se mi, že tato věta má dosti blízko k frázi a řekněme raději k běžnému rčení. Stává se však někdy, že i takové rčení, vyslovené v příhodném o- kamžiku a v jiném osvětlení, může působit drtivě. A právě dnes chtěl bych říci: Kéž bychom v této chvíli my spisovatelé byli opravdu svědomím svého národa, kéž bychom byli svědomím svého lidu. Neboť, věřte, obávám se, že jsme jím nebyli již po více let, že jsme nebyli svědomím zástupů, svědomím milionů, ba dokonce, že jsme ani nebyli svědomím sebe samých. Znova a znova slyšíme tu zaznívati, a to z úst nikterak nevýznamných, že je zapotřebí, aby spisovatel psal pravdu. To znamená, že spisovatelé v posledních letech pravdu nepsali. Psali nebo nepsali? Dobrovolně či nedobrovolně? Ochotně či neochotně? Bez nadšení či s vřelým souhlasem? Vracím se do minulosti české literatury, a marně hledám, že by některý z velkých českých básníků, a zvláště některý z těch, kteří ve svých básních formulovali postuláty českého národa, jako byli Neruda, Čech, Machar a Dyk, zastavili se uprostřed svého díla, a stanuvše, oznámili svému národu a svým čtenářům, že nemluvili pravdu. Či vzpomínáte si, že by někdo z nich někdy byl prohlásil: “Čtenáři, odpusť mi, chodil jsem kolem tvých bolestí a kolem utrpení českého lidu a zavřel jsem oči. Nemluvil jsem pravdu." Smlčí-li pravdu kdokoliv jiný, může to být taktický manévr. Smlčí-li pravdu spisovatel, lže. A nejen to, diskredituje to, co velikého a krásného socialismus našemu lidu v těchto letech přinesl. Vyposlechl jsem tu dosti obžalob a se- beobžalob. Nu dobrá, věřme jejich upřímnosti. Škoda jen, že nebyly vysloveny přece jen o něco dříve, aby byly blíže momentu, kdy byl nejvyšší čas. Aby se tak naplnila i pokračovala ušlechtilá tradice české literatury a ovšem literatury vůbec, že byli to básníci, kteří znajíce pravdu, vyslovili ji dříve než politikové, počítající patrně spíše s realitou. Neboť pravda, jak říká Šalda, je skutečností zítřka. Je krásné, jestliže básníci postrká- vají politiky, ale troufám si říci, že je méně krásné, je-li tomu naopak. A dnes ptám se vás, kde jsme byli my všichni, když po roce 1948 zasedal nad českou literaturou člověk, který neuměl česky a který rozhodoval o osudu českých spisovatelů a českých knih? Kde jsme byli, když tento muž rozeslal po tiskárnách zástup dvacetiletých dívek a mládenců, kteří s vervou svého mládí poručili rozmetat sazby českých knih. A byla mezi těmito knihami i díla klasiků, která dnes vydáváme znova. Byl mezi nimi i Jan Amos Komenský. Kde jsme byli, když nejeden knihovník z opatrnosti, ze zbabělosti, ze zloby a z nemístného nadšení vlastní rukou ničil naše knihovny a s grúnderským nadšením počal budovati knihovny nové, a to z knih, které vyšly až po únoru roku 1948. To vše je pryč. To je zažehnáno a nebyl bych objektivní, kdybych nepřiznal, že mnohé chyby byly napraveny. Nikoliv všechny. Mohl bych jmenovat více jmen. O- 20 [pageend22]mezím se na jména tři. Na jména tří mrtvých. A ptám se vás: Kdo zapaluje onu kouřovou clonu, která ve vší tichosti téměř úplně zastírá jméno a dílo jednoho z největších našich básníků moderních, Vladislava Vančury? A ptám se vás se vším důrazem: Byl Vančura český básník nebo nebyl? A to dokonce z největších? Byl Vančura komunista a to dokonce jeden z nej starších, či nebyl? Položil Vančura život za své přesvědčení, či nepoložil? A sám dodávám, jakým způsobem položil. Nečetl jsem protokoly gestapác- kých výslechů, ale jistě existují. A podle toho, co přece jen prosáklo neprodyšnými zdmi gestapáckého paláce, víme, že to byl jeden z největších, z nejpev- nějších, z nej statečnějších a z nej čistších lidí, které měla nejen česká literatura, ale i tato země v našem století. Kdyby tento básník měl hrob, který by ukrýval jeho kosti, mohli bychom nad ním postát jako nad hrobem neznámého spisovatele. Snad budeme míti příležitost v příštích dnech pohovořit si rovněž a naléhavě o omylech, chybách a vinách jeho druha a přítele Karla Teigeho. A konečně klade se otázka: I ta je živá, časová a naléhavá: Oč se ochuzuje obraz naší poesie i poesie socialistické, jestliže se dosud přezírá poesie Josefa Hory z třicátých let? Což to nebyla léta, kdy Hora s mladším Nezvalem dostoupil svých tvůrčích vrcholů, a nebyla to díla, v nichž dostoupila vrcholu česká poesie mezi dvěma válkami? Prosím, nepodezřívejte mne, že bych nevěděl, kdo to byl pan John Stuart Milí. Také vás prosím, abyste se nedomnívali, že se pokouším do dnešního světa filosofického vpašovati názor tohoto anglického empirika. Ale jeden citát nejde mi z hlavy, nemohu si ho odpustit. S malou obměnou platí totiž právě dnes pro naše spisovatele. John Stuart Milí praví: “Ta neb ten, kdo připustí, aby svět nebo příslušná část světa vybrala jemu jeho životní cíl, nepotřebuje žádné jiné schopnosti než schopnosti na- podobovací jako opice.” Či bych měl spíš citovat Voltaira, který měl názor obdobný? Voltaire říká: “Nemohu sice souhlasit s vašimi slovy, ale až do smrti budu hájit vaše právo na to, abyste je mohl hlasitě vysloviti.” A znovu vás prosím, abyste oba tyto citáty uvážili jen v souvislosti s tímto sjezdem, a konečně i s větou z dopisu Ústředního výboru našemu sjezdu, kde se mluví o tom, že právě rozličnost talentů vyznačuje bohatost naší literatury. Nebudu opakovat téměř čítankový poznatek o české literatuře, a to ten, že mezi významnými jejími jmény není jediného autora, který by své dílo zaměřil proti pracujícímu člověku a který by neměl hluboký cit a dokonce i bojovné porozumění pro jeho sociální bolesti. Co z toho plyne pi-o naši situaci dnes a pro naši povinnost zítra? Jsem přesvědčen, že naší povinností je přistoupiti ihned k odčinění křivd. A naléhavé požadavky shrnuji do těchto dvou: 1. Vyzvete umlčené a neprávem vyloučené spisovatele, kteří jsou ovšem toho jména hodni, k spolupráci. Nečekejte, až přijdou sami a budou prosit. Sotva by přišli, neboť není hodno spisovatele, aby prosil. Dejte jim možnost, aby odpověděli dnes na útoky, na které nemohli odpovědět, když byli vylučováni z literatury, já to sám zažil! 2. Uvažujme o spisovatelích uvězněných, mysleme na jejich lidský osud. Vi nu, chyby, omyly. Ale mám právo jako český básník vysloviti domněnku, že pykali dost za tyto své politické viny a o- myly. To, co říkám, dozajista neznamená, že bych se snad ztotožňoval s jejich po21 [pageend23]litickými názory, které jsou a byly v rozporu s názory mými a s názory nás všech. Když dnešní členové Svazu o- chotně a spěšně však přiznávají své dlouholeté omyly a viny, což má být prohlášeno za dostatečné, ani omyly a viny uvězněných nemohou být posuzovány dosavadní přísností a z dosavadních stanovisek. Všichni dobře víme, jak je možné — vím, že je situace těžká — pokusit se o to, aby jim jejich osud byl aspoň trochu ulehčen. Avšak, drazí přátelé ještě jednou se vás táži; jsme opravdu jen výrobci veršů, rytmů a metafor? Jsme opravdu jen vypravěči příběhů a nic víc, abychom měli na mysli jen a jen otázky našeho stavu spisovatelského? Takto vidím poslání spisovatelů v naší době. Nový výbor i vy všichni pečujte o to, aby naše činy důstojné socialistického programu a důstojné socialistických spisovatelů uskutečněny byly co nejdříve, a co nejdříve znamená dnes, ihned. O KAPKÁCH V MOŘI TRAGEDIÍ Jaká to byla krásná stavba! S jakou promyšleností, s jak odvážnou koncepcí, s jak velkorysými cíli ji začínali stavět! Stalo se časem takřka frází, že HUKO je výheň socialistického člověka. Čert vzal frázi, ale HUKO tou výhní bylo — totiž — mohlo být. Ale tohle není a nechce být obrana výstavby hutního kombinátu. Jeho e- xistence byla nepromyšlená, chvastounská, souvisela s naši tehdejší mlátihu- bosti. Bylo správné zarazit stavbu díla, pro jehož rozsah a kapacitu nebylo u nás ani materiálních reserv, ani řádného zdůvodnění. Tímto článkem chci bránit promarněný elán desítek tisíců skvělých lidí, kteří se tenkrát domnívali, že budují něco ohromného, velkolepého . . Lidé, kteří se na výstavbě hutního kombinátu podíleli, dodnes nevědí, co se vlastně stalo. Žádný jim to doposud nevysvětlil. A vysvětlit se to má a musí, vždyť HUKO žije dodnes ve vědomí statisíců lidí a mlčení kolem něho diskredituje naši socialistickou výstavbu . . Chci se zabývat příčinou smrti Jula Kožeje. Na stavbě HUKO byl vedoucím mládežnické party. Julo měl i své nepřátele, vždyť se na stavbě setkali lidé vskutku všelijací. To nic. By to skvělý chlap, ten Julo Kožej, skvělý pracovník. Nevěděl jsem, že se zastřelil. Upozornil mne na to rozhořčeným dopisem mladý inženýr, komunista; vyzýval mne, abych proboha už napsal něco o té prokleté stavbě. Julo Kožej se nezastřelil na stavbě HUKO, ta už v době jeho smrti neexistovala. Přešel se svou partou na Trať družby. Když jsem se potuloval po jejích náspech, potkal jsem na Bujanově chlapy z Kožejovy party. Vyprávěli mi, jak Julo, navenek stále skvělý vedoucí skvělé party chlapů, stále víc věšel hlavu. Opakovali mi jeho slova, která řekl krátce předtím, než se rozloučil se životem: “Lže se! Mlčí se! Neříká se nám pravda! Co to vlastně budujeme? O této trati se píše stejně, jako se psávalo o HUKU. Všechno je faleš, klam, svinstvo! . ” Julo Kožej ztratil důvěru k tomu, zač bojoval a čemu věnoval všechny své mladé síly . . Julo Kožej, když jsem byl ještě redaktorem závodního ča- 22 [pageend24]sopisu na HUKU, mě navštívil v mém barákovém kamrlíku a zeptal se mne: “Redaktore, divoké zprávy se šíří po stavbě! Je to pravda, že se zastaví? Řekni, ty o tom musíš vědět!” Řekl jsem mu, co jsem říkal stovkám jiných, kteří se mě na to ptali, co jsem napsal v několika článcích, o čem jsem byl sám přesvědčen: “Neblbni, nenalítni nepřátelské propagandě! Nevidíš, jak sem přivážejí stále větší množství materiálu a strojů? To se na stavbě, kterou hodlají zastavit, nedělá. Některým se nedivím, ale že právě ty nalítneš na takovou blbost!” Julo Kožej ale přestal věřit, čemu věřil, spáchal sebevraždu. Uvažuji už roky o tom, nakolik se podílím na této tragedii. Já ho též přesvědčoval, přesvědčoval tak, že uvěřil: všechno je růžové a krásné, budování sucialismu je spíše nedělní procházka než tvrdý boj. To, že se z článků škrtalo, mě dostatečně neospravedlňuje. Škrtalo se, ale v mém případě nebylo v článcích uveřejněných po zastavení té krásné, ohromné stavby co škrtat. Nic jsem totiž nenapsal. Ne, nemám před tváří této tragedie docela čisté svědomí . . Potkal jsem mnoho — i schopných ředitelů staveb. Takového, jako byl Kočí jsem nikde nepotkal. Vyhlásili ho za sabotéra, ba přímo za zrádce, zavřeli ho, seděl v kriminále jeden a půl roku. Tak tedy řeknu, jaký to byl sabotér . . Přišel na stavbu ministr a dal příkaz: “Okamžitě začněte se stavbou těžké kovárny!” Inženýr Kočí souhlasil. Okamžitě se začne se stavbou těžké kovárny, jestli soudruh ministr splní jednu podmínku — jestli se soudruh ministr stane na stavbě těžké kovárny — stavby vedoucím. Tím stavba kovárny padla. Ministr odešel z funkce, na jeho místo nastoupil jiný (už také delší dobu ministrem není). Též přišel na stavbu. Přišel proto, aby dal příkaz k brzkému zahájení prací na těžké kovárně. Na energický protest ředitele stavby, že mu předkládají termín do tc chvíle neznámý a nereálný, že není ani projektů, ani materiálového a strojového zabezpečení ani potřebných lidí a že půle ledna je nejhorší možný termín k zahájení rozsáhlých zemních prací, začal ten ministr bouchat pěstí do stolu a křičet, že to je nebolševické a nekomunistické a ne- bolševické a nekomunistické a nekomunistické a nebolševické . . Navzdory tomuto stolovému dunění ředitel Kočí řekl slovo konečné, rozhodné a protokolované : “O termínu slyším dnes poprvé. Odmítám ho. Je nereálný, nesplnitelný, nepromyšlený. Pokud jsem zde ředitelem, nedovolím zasvinit tuto stavbu . .” O několik let později vyšlo usnesení strany a vlády o nepřípustnosti rozestavění objektů bez projekční přípravy a materiálového zajištění. Takový tedy byl ředitel Kočí sabotér . . Ale proto ho nezavřeli. Zavřeli ho, protože po zastavení prací na stavbě HUKO někdo prostě zavřen být musel. Kočí nevymyslel PIUKO, on ho nezarazil. Ale on za HUKO seděl a s ním několik jiných inženýrů. Pravda, za HUKO seděl i Slánský, i Frank, ti právem. Jeden a půl roku byl inženýr Kočí ve vězení, pak ho soud propustil na svobodu “pro nedostatek důkazů” : v dalším řízení byl osvobozen, když prokurátor přednesl takřka obhaj ovací řeč. Nevím přesně, co mu bylo kladeno za vinu; vím jen, že vedle nej rozličnějších obvinění, tenkrát v praxi našeho soudnictví tak běžných, to mělo být prošustrování velikých sum. Veliké sumy se průběhem dlouhého vyšetřování (a jistě i postupným umoudřováním justice) scvrkly na směšně malé sumy, na nebývalé malé sumy v porovnání s hospo23 [pageend25]dařením na mnoha jiných stavbách, jejichž ředitele jsme vyznamenávali. Nesvědčil jsem na tom procesu, nevím, kdy se konal, nevím ani, zda si mě inženýr Kočí žádal za svědka obhajoby. Ale jedno vím — Koči, schopný, mladý ředitel Hukostavu, zabránil ohromným finančním a materiálovým ztrátám, neváhal se při uplatňování zájmů našeho lidu postavit proti požadavkům nesprávně informovaných ministrů, odmítal plnit nepromyšlené příkazy, trval na projekční připravenosti, na materiálním zajištění, nepřipustil rozestavěnost a chaos, řídil stavbu jako organický celek . . Jestli se nemýlím, tohle mají být vlastnosti bolševika ve stavebnictví! . . A byly zde dopisy. Dopisy dělníků, které jsem dostával. Napsala mi parta budovatelů vleček: “Lhals! Nepsal jsi pravdu! Vodíš nás za nos!” Tohle není článek ze šuplíku. Kdyby byl, měl bych svědomí čisté. Nenapsal jsem ho před lety, píši ho dnes. A proč ho píši? Proč vlastně na se- be beru hanu? Též proto, abych si řekl, abychom si řekli, soudruzi spisovatelé a novináři: ‘‘Už nikdy se stydět!” Vždyť od té doby, když jsem přišel na nějakou stavbu, měl jsem pocit, jako bych měl na čele napsáno: “Též on propagoval HUKO!” Dá se s takovým pocitem radostně tvořit a žít? HUKO je naše prohra, žijící ve vědomí statisíců lidí. Mlčením jsme jí ze života ani z paměti nevymazali. Je prohrou a zůstane do té doby, dokud se o HUKU nezačne otevřeně mluvit a účtovat, je trvalým strašidlem, stínem, skvrnou na našem budování; naše budování je vzhledem na naše poměry přímo ohromující. Ne, HUKO ještě nepřebolelo', ještě je zde inženýr-ředitel, kterému jsme nevrátili jeho čest, a tu mu musíme vrátit veřejně, aby se o tom dověděly ty desetisíce lidí, kteří věděli o jeho zatčení, ale neslyšeli nic o jeho propuštění a o okonostech, za nichž k němu došlo. A musíme ji vrátit též proto, aby zapomněl na pocit trpkosti a mohl se stát opět takovým, jaký býval — odvážným, socialistickým inženýrem.” Ladislav Mňačko v Literárních novinách 21. dubna 1956 ZLEPŠOVATEL NEMĚL V POŘÁDKU PŘEDKY “Před několika lety jsem poslal Československým automobilovým závodům v Karlině návrh na nový typ chladiče — napsal nám Karel Schaller z Mariánských Lázní . . Neměl jsem však ani peníze, ani technické možnosti prototyp zhotovot. A tak věc usnula. Stejně dopadl i druhý návrh soudruha Schallera: na úpravu reflektorů proti oslnění protijedoucích aut . . Krajské oddělení veřejné bezpečnosti poslalo můj návrh nadřízenému orgánu do Prahy — pokračuje Schaller. Pak mne za čas navštívil okrskový pracovník veřejné bezpečnosti, který si zjišťoval, co dělal můj dědeček a babička, zda jsem ve straně a podobně. Potom vše utichlo a odpověď jsem nedostal dodnes.” Práce 8. května 1956 24 [pageend26]P O Z N Á M K Y VÍRA A SVOBODA Psal se červen roku 1949, tedy již druhý rok komunistické diktatury u nás v republice. Sedmého onoho měsíce se v Olomouci konala konference československých hodnostářů katolické církve. Hlavní usnesení této konference byla pak vyjádřena v pastýřském listě, jenž brzy bude slavit již sedmileté výročí. Je to výročí vskutku slavné, dnes připomínané hlavně proto, že způsobem nej přesvědčivějším přispívá k otázce: jsme my národ bojovný, či národ Švejků, jsme národ korouhviček, jež točí mravní spirály, nebo národ, jemuž páteř překáží v ohýbání? Je inspirující pročítat pastýřským listem našich biskupů. Po jednom a čtvrt roku komunistické diktatury tu v Československu zazněl poslední veřejný projev svobody, na který může být každý příslušník národa z hloubi duše hrdý. Do atmosféry zvůle, akčních výborů, hulákající ulice a komunistické nadutos- ti z úspěšného puče tu biskupové pravili 0 své církvi: “Stojí tu dnes — okradena, připravena o většinu svých práv, zneuctěna, pošpiněna, pronásledována tajně 1 veřejně”. — “všechen církevní tisk, s několika ú- plně bezvýznamnými výjimkami, byl zastaven” — “každá katolická kniha, jež má býti vydána tiskem — i modlitební knížky — je podrobena předběžné státní censuře” — “zákaz shromažďování a školení katolíků mimo církve byl vydán pod hrozbou pronásledování” — "i na rodiče se činí nátlak, aby vzali své dítky z církevních škol, a to pod vyhrůžkou” — “učitelové náboženství jsou zkoušeni ideologicky a dává se jim příkaz, jak mají vyučovat náboženství v materialistickém duchu” — “stát má monopol na materialistické školy, takže výchova v křesťanském duchu je znemožněna a považována prakticky za ilegální” — “nařídil se soupis všeho církevního majetku, i kostelních sbírek, úplně nezákonně” — “některé klášterní domy na Slovensku byly násilím zabrány a knřží odvezeni v nákladních autech” — “konference biskupů v Dolním Smo- kovci . . byla překažena, když se shledalo, že v poradní síni bylo zavedeno naslouchací zařízení” — “poslední konference biskupů v Praze byla přerušena bezpečnostními orgány” — “ve stejném čase byla pražská kon- sistoř obsazena státními úředníky a residence arcibiskupa dána pod dohled tajné policie”. Po této veřejné obžalobě režimu, kterou pastýřský list dále rozvedl, biskupové konstatovali, že mají na vybranou: “podrobiti se diktátu nebo pronásledování”. “Prohlašujeme, že jsme byli vždy věrni republice! Zdůraznili jsme to několikráte a může to býti odvozováno z přísahy, kterou jsme složili před přijetím úřadu . . Avšak nemůžeme mlče- ti, když se porušují práva svaté církve a když politické moci j e zneužíváno proti ní.” “Nejbolestnější je okolnost, že nemáme po ruce žádný způsob, kterým bychom se mohli hájiti proti těmto hrubým a lživým útokům”. Jeden a čtvrt roku po komunistickém uchopení moci pak dva arcibiskupové a jedenáct biskupů oznámilo podmínky, za nichž může dojít k narovnání: (1) Křesťanský světový náhled (filosofie) bude uznáván a ctěn ve veřejném životě a výchově, slovem i skutkem. (2) Vláda uznává duchovní autoritu 25 [pageend27]římského papeže za vrchní hlavu církve v náboženských a církevních záležitostech . . (3) Před zahájením vyjednávání musí býti odvoláno veškeré opatření, omezující a ohrožující náboženskou svobodu . . ( a ) Věstník katolického duchovenstva, který vydávalo ministerstvo výchovy, umění a vědy, bude ihned zakázán, a uveřejňování všech ú- ředních listů biskupů bude povoleno. (b) Dekret . . omezující svobodu shro- mažďovací a též dekret pro okrskové a krajské vedení státní bezpečnostní policie o postupu proti katolické církvi musí býti odvolány. (c) K těmto podmínkám dodává se další požadavek — že vláda nebude podporovat nově založenou katolickou akci a že ji nebude státně podporovat.” “Jsme si jisti”, pokračoval tento veřejný apel, “drazí bratří a sestry v Kristu, že schvalujete toto naše stanovisko a naši bdělost. Museli bychom se cítit zahanbeni, kdybychom jednali jinak . . kdybychom jako najatí farářové opustili své ovce zrádně, v čase nebezpečí.” „Avšak nebude-li možno dosíci dohody následkem rozhodnutí zahájiti vyhlazovací boj všemi prostředky proti církvi Kristově a zneužívání jí v zastřeném způsobu pro bezbožné účely, tu pak nadešla hodina zkoušky pro katolíky v Československu . . Národ pohlíží na vás, jak se zachováte v této historické chvíli vaší zkoušky . . Nenechte se svésti falešnými proroky! Mějte se na pozoru před divokými vlky v rouše beránčím. Nenechte se vyprovokovati k přenáhle- ným skutkům.” “Žehnáme vám všem, zvláště těm, kteří trpí nebo kteří budou trpěti protivenství pro spravedlnost”. Dáno veřejně na vědomost v hloubi komunistické diktatury v zemi, která se jmenuje Československo. Slavíme-H 17. listopad, proč nevzpomínáme 7. června? * Dne 18. června 1949 — o jedenáct dní později — kázal arcibiskup pražský na Strahově, kdy také pronesl památná slova: “Nevím, kolikrát ještě budu moci k vám promlouvat, ale nyní prohlašuji veřejně jako biskup: nikdy, nikdy, nikdy nesvolím k dohodě, která směřuje proti zákonům Božím a církvi svaté . . Přisahám jako biskup: nikdy nezradím . . Velice mě bolí, že k vůli mně bude pronásledován můj dobrý český lid. Ale nemohu jednat jinak.” Congressional Record amerického kongresu z 16. března 1956 zaznamenává z iniciativy senátora Romana L. Hrušky také tuto pasáž: “Když komunističtí a- genti vtrhli roku 1949 do arcibiskupovy residence s rozkazem, aby arcibiskup u- končil svůj odpor vůči režimu, šel arcibiskup ke skříni, vyňal z ní vězeňský šat a řekl: ‘Zde je má uniforma z Dachau. Můžeme jíť. ” * Je třeba mít na zřeteli, že také díky tomuto postoji církevních představitelů je otázka československé svobody otázkou světovou i mravní. V posledních třech měsících to bylo potvrzeno několikráte. Počátkem března — k pětiletému výročí deportace arcibiskupa Berana — se rozvinula z iniciativy J. M. opata Ambrože L. Ondráka z Lisle, Illinois, USA, mezinárodní akce, žádající arcibiskupovo propuštění. Všem kardinálům světa byly rozeslány osobní dopisy, upozorňující a žádající akci pro svobodu církevních představitelů a veškerého lidu v Československu. Z odpovědí, jež došly, bylo vidět, že desítky milionů lidí nej různějších zemí se v neděli 10. března duševně obracely k republice a vykonaly onen vnitřní akt vůle, jímž se ztotožňovaly v prosbě s tím, oč usiluje exil: o svobodu v republice, ve všech jejích fázích. Jen namátkou: irský kardinál ďAlton, mnichovský kardinál Wendel, indický arcibiskup 26 [pageend28]Gregorios, anglický kardinál Griffin, italští kardinálové, chilský kardinál Ro- driquez, syrský kardinál Tappouni, kardinál Frings z Kolína nad Rýnem, nankin- ský kardinál Tien v exilu, kardinálové v Kanadě, Francii a jinde prostřednictvím své správy nastolili všem věřícím otázku arcibiskupa Berana a svobody v Československu. Než dojeli Chruščev s Bulganinem do Londýna, poslal J. M. opat Ondrák sir Anthony Edenovi tento telegram: Vaše Exelence, pokládám za svou povinnost poukázat na skutečnost, že hrdinný pražský arcibiskup Josef Beran spolu s velkým počtem biskupů, opatů, kněží a statisíci nevinnými lidmi Československa a mnohých jiných zemí žije v krutém zajetí vašich hostů z Kremlu. Prosím, nezapomeňte na tyto nevinné mučedníky moderních dob. Jejich svoboda je záležitostí svobody každého národa.” Je známo, že britský ministerský předseda nezapomněl. Přes dvě stě jmen bylo na listině, kterou předal vládcům Kremlu. Československý seznam politických vězňů byl nej delší. A v něm — nemalým symbolem duchovního odporu země — byla četná jména z řad katolické hierarchie. PORTRÉT KRAJANŮ V červnu roku 1912 vyplul z New Yorku parník ‘‘New Amsterdam”, který se stal svědkem dvou jedinečných u- dálostí: po prvé v děj inách byl vydáván český deník ‘‘Čech na Oceáně”. A po prvé vlála na lodi česká vlajka — spolu s holandskou. Loď totiž vezla asi tisíc amerických krajanů, kteří měli tehdy namířeno do Prahy. “Naši krajané sestavili za řízení krajana Bělohlávka z Chicaga vlastní hudební kapelu, která přednesla za živého potlesku řadu českých skladeb. Také jiní pánové a dámy se vyznamenali pěkným přednesem českých písní. Nemohu ani popsati radost, jakou v nás budila tato národněpropagační činnost. Bylo to vlastně také v dějinách poprvé, aby kapitán a vybraná mezinárodní společnost věnovali českým cestujícím takovou pozornost, jaké se nám dostávalo a která měla v zápětí, že nám byla dokonce často dávána přednost před jinými.” Tuto krátkou pasáž, kterou citujeme z “Pamětí česko-amerického novináře”, napsal František J. Svoboda. Pan Svoboda je dnes státním senátorem ve státě Ohio. Prvního května mu bylo 82 let — a měli byste vidět tohoto fifty- looking mladíka, který kandiduje znovu. Redaktor, tiskař, novinář, politik. Symbol toho, čím již po mnoho desetiletí je krajanská větev ve Spojených státech. Mimochodem: “Čech na Oceáně” byly aktivní noviny — během cesty vynesly tehdy 125 dolarů, které byly věnovány Ústřední matici školské a Náprstkovu národnímu museu v Praze. Frank Svoboda byl jednou z osobností, jež bylo možno potkat v Clevelandě při sjezdu Československé národní rady americké ve dnech 20. až 22. dubna. A touto historickou vzpomínkou uvádíme soudobé události, o něž mají zásluhy jiní američtí občané českého a slovenského původu. Jsou ty události stejně velké jako krajanská srdce a krajanská vůle pomáhat všemi silami v politice osvobozování Československa. Pro mnoho “nových” exulantů, kteří se jako aktivní členové nebo pozorovatelé účastnili sjezdu, byla jednání poučná. Byl v nich realismus. Pisatel těchto řádek se přizná, že dosud v exilu nezažil politické schůzování, jež by věnovalo tolik času dvěma základním otázkám: co dělat pro uprchlíky a co udělat pro osvobození Československa. Obě otázky a jejich provádění by mohly zaplnit celé kroniky. Než mimořádné pozornosti zasluhuje nynější koncept osvobozovací politiky, jak byla vyjádřena v resolucích sjezdu, zaslaných presidentu Eisenhowe- 27 [pageend29]rovi, státnímu tajemníku Dullesovi, lidu v Československu a krajanům v A- merice. Ani pasivní koexistence, ani válka, ale rozklad komunismu současným tlakem zevnitř a zvenčí. Předpoklad k tomu dává odpor československého lidu v republice. Ujařmené národy za “železnou oponou” jsou spojencem západních demokracií, a denně to manifestují svým odporem vůči režimu. Politika Spojených států, směřující k osvobození všech dosud nesvobodných národů tím dostává potvrzení, že jde správnou cestou. Krajanská větev v Americe, jež vládne hezkou řádkou volebních hlasů, si ukládá za povinnost upozorňovat na každou známku odporu československého lidu, aby si státníci mohli ověřovat správnost své cesty. Krajanská větev v Americe se staví za všechny prostředky, jež udržují styk svobodného světa s Čechy a Slováky, bojující v zázemí “železné o- pony”. Ujišťuje bývalou vlast, že libe- rační politika USA je politikou jejich a celého amerického lidu. Američtí krajané chtějí spolupřispívat k onomu nutnému tlaku zvenčí, aby svobody v Československu bylo dosaženo. Je to psychologie optimismu, víry v účinnost činnorodé práce. Sjezd Československé národní rady americké ukázal ještě další positivní cestu: na sjezdu se uskutečnil první krok ke konsolidaci všech nej významnějších složek krajanského života ve Spojených státech. UPRCHLICI V Y P R Á V ĚJÍ . . . 9 V poslední době lze v Československu pozorovat zvýšení nejistoty u všech možných komunistických funkcionářů, které člověk poměrně dobře zná z denního styku. Nikdo by nevěřil, jak najednou ti nej křiklavější jsou hezky zticha a dělají, jako když neslyší různé poznámky, které je mají vyprovokovat k vyjádření vlastního názoru. A zrovna se tak ukázalo, jak je i ta masa komunistických funkcionářů nespolehlivá, kdyby šlo do tuhého. Znovu se totiž ukazuje, jak veliké je mezi nimi procento těch, kdo jsou členy strany a někdy i funkcionáři z oportunismu či proto, aby se udrželi v zaměstnání či stranou různých čistek. Alibismus, jak jej lze v republice pozorovat mezi komunistickými funkcionáři v poslední době stále a stále silněji, dostává takovými událostmi nové injekce a roste vesele dál. Dnes je již v důsledku toho možno i mnohem častěji pozorovat, jak se lidé odvažují celkem veřejně — ve vlaku, v elektrice nebo zaměstnání pronášet takovou kritiku poměrů, jež by je ještě před rokem zcela určitě přivedla do kriminálu. Dnes prostě myslí komunisté na ona ‘zadní vrátka’ — obdobně jako kolaboranti za okupace — když se začali domnívat, že to asi nebude trvat věčně. © Československý režim pokračuje v nátlaku na politické exulanty a snaží se je přimět k návratu do republiky. V poslední době využívá k nátlaku také existujících rodinných a manželských svazků. Byla již v praxi potvrzena zpráva, že československé zastupitelské úřady v zahraničí vcházejí ve styk s těmi exulanty, kteří mají v republice manželku nebo manžela, a hrozí jim rozvodovým řízením, nevrátí-li se zpět. V případě, že exulant “využije amnestie”, je íežim ochoten “upustit od soudního stihání exulanta z politických důvodů”, protože prý má “větší zájem prospět zachování rodiny a tím sociálnímu pořádku v národě.” 28 [pageend30]© v roce 1955 se v Praze konalo 51 politických soudních přelíčení s celkovým počtem 297 obžalovaných. Mezi obžalovanými bylo 85 osob mladších 21 let. Celková výměra trestů na svobodě dosáhla 1876 let — v čemž však nejsou zahrnuty tresty doživotního žaláře. Mezi odsouzenými bylo 63 bývalých obchodníků a podnikatelů, 48 rolníků, 82 dělníků, 44 zaměstnanců, 14 příslušníků svobodných povolání, 3 universitní profesoři, 26 studentů. V 17 případech nebylo možno zjistit povolání odsouzených. ^ Na kladensku působí režimu velké potíže pracovní absence horníků. Jde zejména o mladé lidi, kteří jsou nespokojeni s výdělky a pracovními podmínkami. Vedení kladenských dolů proto používá “zákona na ochranu pětiletky”, podle něhož je neomluvená absence kvalifikována jako hospodářská sabotáž. Každý horník, který bez omluvy vynechá dvě směny za sebou, je odevzdán prokurátorovi, který zahájí trestní řízení. Nejmenší trest je tříměsíční vězení, po jehož odpykáni se “provinilec” ovšem musí vrátit zpět na šachtu. • Krátce před velikonočními svátky tohoto roku bylo prý v Praze propuštěno asi 20 bývalých sociálně-demokratických funkcionářů, kteří byli dříve v různých soudních přelíčeních odsouzeni za domněle protistátní činnost. Jde prý většinou o bývalé sociálně-demokratické funkcionáře, odsouzené v řadě procesů na základě smyšlených žalob. Kolují také pověsti, že v rámci “nové linie” režim postupně propustí i jiné politické vězně, kteří v minulých letech padli za oběť jeho persekuci. DVA EPIGRAMY O NADHODNOTĚ “Mzda v kapitalismu je peněžním vyjádřením hodnoty pracovní síly, zabezpečuje dělníkovi jen nejnutnější životní potřeby . . Odměňování je nástrojem vykořisťování. V socialistické společnosti jsou výrobní prostředky i veškerá produkce společenským vlastnictvím . . Socialistická společnost však nemůže rozdělovat libovolně. To závisí na tom, kolik vyrábí. Proto zvýšení mzdy musí být vždycky vyváženo vyššími výrobními výsledky, vzrůstem produktivity práce. Přitom produktivita práce musí růst rychleji než mzdy . .” Rudé právo 8. května 1956 “Asi před měsícem uspořádal závodní výbor ROH Strojíren Wilhelma Piecka v Praze besedu o některých mzdových problémech . . Tak na příklad za jediný měsíc odpracovali zaměstnanci závodu na 30.000 přesčasových hodin, ale proti platným mzdovým předpisům nedostali řádně zaplaceno 10.000 hodin z těchto přesčasů.” Práce 5. května 1956 29 [pageend31]k r a js k é z r c a d lo r ež im u PLZEŇ “Vždyť za uplynulý rok ve 148 orga- nisacích (na Plzeňsku) nebyl do strany přijat ani jeden kandidát. V loňském roce získaly vesnické organisace jen 5 kandidátů a z toho jen 3 jsou zemědělci . . V některých obcích, na příklad v Járově, není ani jeden zemědělec-komunista Členem družstva. A v některých stranických organisacích, jako jsou Dolní Bělá, Liblín a jiné, není členem strany ani jeden zemědělec.” Pravda 27. března 1956 “Účast na stranických schůzích (ve Škodovce) je nedostatečná . . v řadě provozů nepřijali za rok ani jediného dělníka za kandidáta členství ve straně . . V loňském roce nebylo u nás zaplaceno na 500 příspěvkových známek. A dluhovali především mistři a vedoucí středisek . . Nemohou proto pochopit, jak je možné, že tam nechali připustit diskusi o tom, v jaké výši platit členské příspěvky.” Pravda, 23. března 1956 ČESKÉ BUDĚJOVICE “V okresní organisaci (Písek) je velmi nepříznivé sociální i věkové složení. Za uplynulý rok bylo přijato o 134 méně nových kandidátů oproti počtu vyloučených a vyškrtnutých příslušníků strany. Sociální složení nových kandidátů nebylo příznivé. Bylo přijato méně než polovina dělníků a jen 9 rolníků. Naproti tomu byl vyloučen či vyškrtnut dvojnásobný počet dělníků a téměř sedmkrát víc rolníků. Téměř dvě třetiny členů okresní organisace je starších 45 let.” Jihočeská pravda 23. března 1956 "V ČZM Strakonice čekáním na práci a z jiných příčin v měsíci únoru bylo promarněno 10.855 hodin. Zmetkovitost za dva měsíce 1956 činí 970.000 Kčs.” Jihočeská pravda 4. dubna 1956 “Ve zprávě i v diskusi byla řečena kritická slova k práci komunistů v národních výborech v obcíchBřezí, Čížkrajíce, Dvorec, Třebec, Vrcov a Bukvice, které plní dodávkové úkoly pod 70 procent . . . Ostrá kritika byla i na práci výkupních pracovníků, kteří jsou v některých případech smířliví k nedostatkům a nedostatečně za plnění výkupu bojují. Přehlížejí, že ve většině obcí okresu (Trhové Sviny) je možno zaznamenat hrubé porušování dodávkové a státní discipliny, a nedost důrazně bojují proti sabotážím kulaků.” Jihočeská pravda 23. března 1956 PRAHA “Otázka kolektivního vedení v KSSS i v ostatních komunistických a dělnických stranách, škodlivý vliv kultu osobnosti s tím spojený, jak byly otevřeně a leninsky projednávány na XX. sjezdu, způsobily mezi našimi členy i ostatním pracujícím lidem s počátku značný ruch. Všeobecně je znám případ Prahy XII. kde v nekritickém kolektivu docházelo až ke klamání vyšších stranických orgánů a mělo za následek vyloučení vedoucí tajemnice okresního výboru Žižkové ze strany a potrestání dalších.” Svoboda 30. března 1956 “Od kdy začíná pokles aktivity členů strany? Jasná odpověď — po únoru. Od té doby jsme zanedbali, a zvláště vedení naší strany, tu samozřejmou povinnost radit se s členskými masami, se stranickými orgány dole. To je jedna z příčin malé aktivity strany.” Svoboda 10. dubna 1956 “Také pracovní kázeň na našich závodech je provázena řadou nepříznivých jevů, které bude třeba odstraňovat. Tak 30 [pageend32]boj za snížení absence nebyl v uplynulém roce veden důsledně a absence stoupla o 3 procenta . . Byla učiněna celá řada usnesení, ale jejich uvádění v život zaostalo.” Svoboda 10. dubna 1956 “Tak na stavbě školy ve Žlutících pracuje parta zedníků, kteří začínali v ú- terý a ve čtvrtek anebo v pátek končili. Ale tvrdě vyžadovali zaplacení 50 pracovních hodin po 10 Kčs a ještě cestu vlakem do svých bydlišť a zpět na stavbu. Když pak s vyšších míst byl dán zákaz takového okrádání státu, zedníci se rozčilili a ve svých výlevech použili celé škály urážek — od osobních ai. k urážkám vlády.’3 Mladá fronta 14. dubna 1956 “Tisíce otázek vyvstává mezi lidmi . . Není snad opravdu chyba v učení Marxe, Engelse a Lenina, na jejímž základě vznikla taková deformace jako byl Stalinův kult a jeho důsledky?” Práce 15. dubna 1956 “Očistný proces, jímž nyní začíná procházet náš veřejný život, jako plamen stravuje mnohé iluse a nesprávné představy. Jde však o to, aby nestrávil v některých lidech i přesvědčeni a sílu, nezbytnou k tomu, abychom bez zastávky šli dál. Mnozí kladou otázku: Komu věřit?” Práce 20. dubna 1956 LIBEREC “Jsou na příklad takoví družstevníci, kteří se chtějí mít dobře ve společném hospodářství bez vlastního přičinění, kteří využívají dvojích cen za zemědělské výrobky a jiné pomoci státu, rozebírají si družstevní rostlinnou výrobu a v osobním hospodářství vyrobené maso, mléko a vejce výhodně na volném trhu zpeněžují. V některých okresech také této spekulantské praktice říkají “naturální hospodářství” . Cesta míru 4. dubna 1956 HRADEC KRÁLOVÉ “Co narušuje plnění plánu stavbařů? (na stavbě elektrárny Poříčí II). Je to především veliká absence a fluktuace. Byly i dny, kdy na stavbě chybělo až 200 pracovníků. Nebylo by nic platné v organisovaném náboru získávat nové pracovníky, když by další pracovníci mrhali pracovní dobou, bulačili nebo po- ÚSKOSŤ “Dóvera k našej tlači v posledných rokoch upadla. Nie preto, že by sme písali nepravdy. Naša .tlač úskostlivo preveruje pravdivost' každého tvr- denia a každého uveřejněného faktu. Ale to, čo sme písali, bola často iba polovičná pravda'. .” Práca 6. mája 1956 NAD ÚZKOST “Skreslený výklad současného rozvoje výroby a techniky v kapitalistických státech se snad nejvíce rozšířil v oblasti zemědělství. Dokazoval se úpadek . . K tomu byly používány všechny možné methody, jejichž společným znakem byla nesolidnost a nepoctivost . . Docházelo i k překrucování čísel a obelhávání čtenářů a posluchačů.” Práce 5. května 1956 31 [pageend33]važovali výstavbu elektrárny za průcho- dící dům . . Stavební práce byly splněny jen na pouhých 37% a montážní práce na 60,5%.” Pochodeň 30. března 1956 “Smířlivost k porušování státní discipliny, která panovala v mnohých národních výborech, je následkem malé aktivity komunistů a slabého uplatňování vedoucí úlohy strany vesnickými orga- nisacemi. Komunisté ve většině národních výborů (na Rychnovsku) neprosazovali dostatečně linii strany v otázce socialisace vesnice. Proto nebylo po červnovém zasedání ústředního výboru KSČ až do konce loňského roku založeno v okrese ani jediné nové družstvo.’' Pochodeň 27. března 1956 “Byl jsem na veřejné schůzi ve Volani- cích. Řešila se tam otázka půdy . . Kdo se však diskuse nezúčastnil, byli komunisté . . Zajímalo mně tedy, proč se nikdo z přítomných soudruhů neozval. A dostal jsem na svou otázku překvapující odpověď: ’Kdybychom vystoupili v diskusi a pronesli svůj názor, celá vesnice by se pak postavila proti nám’. ” Pochodeň 17. dubna 1956 “Nemalou brzdou úspěšného zakládání JZD (na Novobydžovsku) je i často líbivá politika některých funkcionářů, kteří si to ve vesnici nechtějí rozházet . . S plnou odpovědností je třeba bojovat proti názorům některých funk cionářů a stranických organisací, kde se obávají svolat veřejné schůze a zdůvodňují to tím, že kdyby strana schůzi svolala, že na ni nikdo nepřijde . .” Pochodeň, 20. března 1956 BRNO “Nedostatky v ideologické výchově bývají příčinou toho, že se vyskytují nejrůznější názory v otázkách naší zahraniční politiky, v názorech na mírové soužití dvou sociálních systémů a podobně. Někteří soudruzi na příklad byli toho názoru, že ideologický boj je překážkou mírového soužití atd. Mnohým soudruhům bývá sice “všechno jasné”, ale mají-li vysvětlit některé základní otázky našeho života lidem, jsou často bezradní.” Rovnost, 27. března 1956 OLOMOUC “Konference ukázaly, že také v přednáškové propagandě nebylo učiněno všechno pro to, abychom jí pomáhali osvětlovat jednak úkoly uložené pětiletým plánem a jednak bojovat proti všem nepřátelským theoriím, které brzdí rozvoj socialismu na naší vesnici. Jinak by nemohlo dojít k tomu, že na Přerovsku nebo v Malhoticích na Hranicku ještě stále se vyskytuje theorie o stabilisaci soukromého sektoru, že v Paloníně, Bo- huslavicích i jinde na Zábřežsku je raženo heslo “venkov jedna rodina”. Stráž lidu 23. března 1956 OSTRAVA “Pro slabou bdělost a ostražitost komunistů v obci (Veselí na Vítkovsku) a vinou nedbalého vedení prvotní evidence začal se v družstvě rozkrádat družstevní majetek. Dosud nikdo nedovede vysvětlit, kam se ztratilo 61 prasat, která měla být po vykrmení dodána na státní nákup, kam se podělo 34 q obilí, odvezeného autem z vesnice, a desítky kusů drůbeže. Došlo i k machinacím s jadrnými krmivý pro státní výkrm.” Nová svoboda 7. dubna 1956 “Nepostačí jen agitační kolony ze závodů a okresů, když v obci nejdou příkladem komunisté, jak o tom svědčí příklady z obcí Palkovice, Baška a dalších. V Hrabství na Bílovecku nejsou o výhodách JZD přesvědčeni ani sami komunisté a nejdou příkladem. Ostatní rolníci na ně poukazují a říkají: ‘Proč stojí stranou socialisace členové strany?’ ” Nová svoboda 8. dubna 1956 32 [pageend34]“Počet vyloučených a vyškrtnutých členů strany v okrese (Frenštát) několikanásobně převyšuje počet nově přijatých kandidátů. A co je nej závažnější: zmenšení počtu členů je nej patrnější mezi dělníky, dlouholetými členy strany, a na vesnicích . . Není též radostné, že průměrný věk členů v okrese je 47 let, na vesnicích dokonce přes 50 let . . Podceňování ideologické práce a nedostatečná péče o růst vesnických organisací se projevují i v nedostatečném rozvoji JZD na Frenštátsku, v nesprávných theoriích, které vládnou i mezi funkcionáři vesnických organisací strany.” Nová svoboda 25. března 1956 “Není na příklad žádným tajemstvím, že v republice “vyrábíme” za rok zmetky v hodnotě škody asi 820 milionů korun . . Sami sebe okrádáme, když na příklad v MSA Dolní Benešov připadá na pouhé dva dělníky 1 úředník. A jak ochuzuje náš společný krajíc na příklad absence! Za rok je v republice zameškáno na 60 milionů pracovních dnů — to znamená, že denně nepřichází do práce 218 tisíc zaměstnanců.” Nová svoboda 1. dubna 1956 “Nedostatečně byla prováděna přednášková činnost (na Českotěšínsku) k vysvětlování otázky upevňování svazku dělníků a rolníků, o výhodách hospodaření v JZD. Důkazem toho je také skutečnost, že se jen velmi pomalu rozvíjejí družstva na Českotěšínsku. Dalším nedostatkem v práci lektorského sboru je slabé zajišťování atheistické propagandy . . Nelze se pak divit, že dosud navštěvuje značné procento dětí náboženství a že v našem okrese máme ještě několik náboženských sekt . .” Nová svoboda 29. března 1956 “Písal nám čitatel’ z Ostravy, že na pra- coviskách tamojších uhohných bani v poslednom čase si niektcrí pracovníci pod titulom kritiky zdola chcú na vedú- cich podniku hrubým vystupováním vy- nútiť splnenie nepodložených a neoprávněných požiadavek, například neprimera- ne vysokých miezd atp. . .” Práca 24. apríla 1956 “Obec Lískovec na Frýdecku-Místecku byla již v dobách, kdy v naší republice vládli vykořisťovatelé, pokládána za baštu komunistů . . Podivil by se však každý, kdo by přišel na členskou schůzi KSČ, která . . projednávala referát soudruha Novotného ze zasedání Ústředního výboru KSČ. Ze čtyř set komunistů se sešlo jen 49.” Nová svoboda 26. dubna 1956 “Byl nastolen boj proti kultu osobnosti, a hle, můžeme pozorovat, že v nejednom případě se tohoto správného směru chce zneužít najmě v hospodářských a jiných organisacích proti autoritě ředitele nebo dalších odpovědných pracovníků.” Nová svoboda 26. dubna 1956 ZLÍN “Řada nedostatků na vesnici i v práci organisace strany ve Vlachově Lhotě byla zaviněna tím, že někteří členové výboru potlačovali kritiku, isolovali se od mas i od ostatních členů strany, některé z nich na členské schůze úmyslně nezvali a dokonce zabraňovali některým členům pro stranu pracovat. To způsobilo, že organisace postupně ztrácela důvěru občanů. Organisace strany nepřijala během šesti let do strany ani jednoho kandidáta.” Naše pravda 23. března 1956 “V okrese (Vsetín) jsou sotva tři procenta půdy v socialistickém sektoru a okres tak vážně zaostává . (v Halenko- vicích) je věkový průměr členů strany více než 50 let.” Naše pravda, 23. března 1956 33 [pageend35]“JZD ve Škachticích svým špatným hospodařením patří mezi nej horší, je známo v celém kraji. Nadměrné záhumen- ky, velké stavy dobytka na záhumenkách, špatná pracovní morálka, to všechno kulakům umožnilo tvrdit, že družstevní zemědělská výroba není výnosná.” Naše pravda 23. března 1956 BRATISLAVA ‘‘Mnohí čitatelia, medzi nimi aj pracu- júci Bratislavských bavlnářských závo- dov, sa po diskusii o XX. sjazde KSSS pýtajú, ako je to vlastně s parlament- nou cestou a revolúciou v boji robotníc- kej triedy o moc v kapitalistických krajinách. Poniektorí dokonca tvrdia, že XX. sjazd KSSS vlastně dává za pravdu bývalým pravicovým vodcom sociál- nej demokracie.” Práca 17. apríla 1956 “Ludia sa pýtajú: ‘V čom je záruka, že sa tieto chyby nebudu opakovat’ ’ . . . súčasne kladů aj otázku, prečo v SSSR pristúpili ku kritike kultu osobnosti tri roky po Stalinovej smrti . .” Práca, 19. apríla 1956 “Přitom si třeba otvorene povedať, že na niektorých školách ČSM a učitelia neťahajú za jeden povraz, vzťahy medzi funkcionármi a učitel’mi sú formálně . . Ide predovšetkým o problém vytvárania materialistického světového názoru, o problém ateistickej výchovy. Jadrom tohoto problému je nevyrovnanost’ znač- nej asti učiteťov s otázkami náboženstva.” Pravda, 4. marca 1956 “Kulaci prichádzajú tiež s populárny- mi, no vonkoncom nesprávnými návrh- mi, aby sa zvýšovali naturálně dávky obilia na pracovně jednotky bez ohl’adu na to, či sa splnili dodávky voči státu . . Nie je zriedkavá ani teória o kulakoch- chudákoch, že vraj kulak je už dnes bezmocný, že nie je nebezpečný . . Ta- kéto názory šíria viacerí členovia strany a aj funkcionáři v Domadiciach, Te- kovskej Novej Vsi a inde.” Pravda 12. apríla 1956 “Došlo to dokonce tak daleko, že na schůzi (v Bratislavských elektrontechnic- kých závodech), kde se projednávaly úkoly plánu na letošní rok, přišlo jen 15 procent zaměstnanců závodu.” Práce 10. dubna 1956 “Někteří soudruzi, kterým se v dřívějších letech podařilo osvojit si ve stranickém školení určité znalosti marxis- mu-leninismu, nyní po Dvacátém sjezdu po zdrcující kritice kultu osobnosti a po odhalení vážných chyb J. V. Stalina jsou v rozpacích a říkají: “Proč jsem jenom studoval? Čemu z toho, co znám, mám věřit? A co zůstává platné?” . . . U neuvědomělých a kolísavých lidí vyvolávají však diskuse pocity nejistoty, ba i poraženecké nálady. Panikáři “předpovídají”, že budeme “měnit politiku”. Pravda 1. května 1956 “Len sa lepšie prizrite, poznáváte ich. Včera vylepovali nápisy “Sovietske pohostinstvo náš vzor” a zodpovedali za špinu v hostincoch, dnes toto heslo pokládají! za prežitok a špinu majú ďalej. Iní včera frfl’ali na všetko, čo je naše, a o týždeň kričali “Len pozrite, čo všetko máme, nech sa aj Sovieti prijdú učit’.” Predtým sa múdrili ako medzi- národní taktici: Prečo nerobí Sovietsky svaz ústupky, přečo nezameriava svoju politiku jednostranné, a dnes, keď sú- druhovia Bulganin a Chruščev idú, rokuj ú, priatďsky rešia spor, oni blábo- lia:“ Aha, ustupujú . . ”Tým, čo opakovali aj “sovietske koloběžky náš vzor” teraz povedať “sovietsky” niekedy znamená ako horúce sústo na jazyku . .” Směna 6. mája 1956 34 [pageend36]SLOVO MÁ To je, oč tu běží . . . “Dalo se očekávat, že dojde k zvýšenému náporu reakčních sil všech odpůrců našeho lidově demokratického zřízení a že tito budou využívat situace, která vznikla po kritickém odhalení nedostatků XX. sjezdem KSSS k tomu, aby ú- točili na samy základny socialismu, aby rozleptávali důvěru ke straně a k vedoucím orgánům strany. Dalo se též o- čekávat, že se ozvou různí “kritici”, kteří přistoupí k projednávaným otázkám ne s posice strany, ale s posice nepřátelské, s posice anarchismu, s posice bur- žoasního liberalismu a buržoasního nacionalismu, kde je kritika nedostatků jenom záminkou k útoku na principy strany, na socialistické vymoženosti lidu. Je třeba konstatovat, že buržoasní propagandě a rozličným nesprávným náladám podléhají víc ve stranických organisa- cích v nevýrobní oblasti. A chybou, vážnou chybou je, že podobné projevy nenarazí vždy hned na místě na patřičný odpor. Nejde a nesmí jít o zakřiknutí lidí, o jejich zastrašování a o jakýkoliv pokus potlačování třeba nesprávné kritiky. Domnívám se však, že nyní je třeba víc než kdykoliv předtím hájit a uhájit základní zásady našeho lidově demokratického zřízení, vedoucí úlohu strany, její politické, ideologické a orga- nisační zásady.” Viliam Široký, Rudé právo 12. května 1956 O čem diskutuje strana “Je třeba říci několik slov také o otázce našich vzájemných vztahů k Sovětskému svazu. V této souvislosti vyvstávají tu a tam v diskusi našich stranických organisací dva problémy: jednak otázka pomoci Sovětského svazu Československu v roce 1938, jednak otázka mechanického přejímání některých sovětských zkušeností. Jak známo, na Dvacátém sjezdu byl podroben kritice postoj soudruha Stalina v otázce nebezpečí agrese Německa v roce 1941. Nešlo jen o to, že nebyla zajištěna náležitá příprava sovětské armády. V souvislosti s tím se klade otázka, jak tomu bylo v roce 1938. Zda by nám tehdy mohl Sovětský svaz PROBLÉM NULY PŘI BUDOVÁNÍ SOCIALISMU “Národní podnik Start v Kunraticích u Prahy zaslal dne 28. dubna tohoto roku jinému národnímu podniku dopis s tímto sdělením: “Při kontrole Vašeho dodavatelského účtu u nás zjišťujeme, že Váš účet u nás vykazuje ku dni 31. března 1956 zůstatkové konto za rok 1955 Kčs 0.- ve váš prospěch. Jelikož podle platných směrnic musí se vzájemné pohledávky a závazky národních podniků ku dni účetní uzávěrky shodovat, prosíme, abyste nám správnost zůstatku do osmi dnů potvrdili na dolní části tohoto dopisu. V případě, že náš účet u Vás vykazuje rozdílný zůstatek, prosíme pak o jeho podrobné rozepsání za účelem snadnějšího odsouhlasení . .” Svobodné slovo 8. května 1956 35 REŽIM [pageend37]účinně pomoci a zda byl skutečně pevně odhodlán poskytnout nám pomoc.” Viliam Široký, pražský ro-hlas 11. května 0 cestě nejmenšího odporu “Svazácké schůze v třídnických hodinách jsou cestou nejmenšího odporu, pohodlnosti. “Nám by se jinak schůze nesešla”, říkají až na čestné výjimky funkcionáři školských organisací. A tak za tichého souhlasu nebo přímé účasti ředitele školy, třídního i ostatních učitelů svazácká organisace ve školách zvolna ztrácela na své dobrovolnosti. Často 1 proto, že přicházely pokyny a náměty k jejich činnosti ve Věstníku ministerstva školství. Nedobrovolný vstup do ČSM byl motivován někdy odkazy na neuvědomělost žáků, jindy na prosté neodporování zlému, když učitel — třeba v dobré snaze — rozdal na počátku školního roku přihlášky do Svazu mládeže, a žáci bez přesvědčení o tom, co jim Svaz může dát, se báli odmítnout pode- psat.” Mladá fronta 6. května 1956 Vypravuje se v Budapešti . . . . . . V jedné espresso kavárně se objevila policie. Tajný zpovídá prvního zákazníka. “Jméno?” — “Istvan Nagy”. ‘‘Zaměstnání?” — “Soustružník”. “Místo zaměstnání?” — “Žádné”. “Proč ne?” — “Nestojí za to, dělat za málo peněz”. “Stranou!”, zařval tajný a šel k dalšímu. Zákazník řekl totéž jako jeho předchůdce. Soustružník, nevyplácí se dělat. Třetí zákazník byl starší muž u stolu pokrytého drahými pokrmy a nápoji. Na otázku tajného, kde pracuje, řekl muž, že je příliš stár. “Ale jak si můžete dovolit kupovat tak drahá jídla?”, ptal se tajný. “Můj syn je soustružník a vydržuje mě”. “Vidíte”, vykřikl vítězně tajný k těm dvěma. “A kde tvůj syn pracuje?” “V Anglii, v Manchesterských ocelárnách”. Pečeně a la régime “Jednou jsme byli biti za to, že jsme ve svých dramatických obrazech neukazovali vliv strany, později jsme se za to stali suchary, že jsme takovou vůli měli. Včera se nám říkalo to — dnes ono a vypadá to jako obracení hovada na rožni. A zdůvodnění? Nevyhnutelnost vývoje. Každý prohřešek proti toho času fedro- vanému požadavku vhání autorům červeň do tváře, protože se cítí jako školáci dopadení při činu. Ještě jsem však neviděl kritika, který by se dovedl začervenat za to, čím obšťastňoval autora včera . . ” Vojtěch Cách v Literárních novinách 31. března 1956 SBĚR PAPÍRU NESPLNÍ PLÁN “A proto mi dovolte končit obrazně. Svezme všechny ty kádrové dotazníky na Václavské náměstí, navršme je a tam zapalme a udělejme ohromnou lidovou slavnost. To se bude jinak tancovat, než tancovávala naše mládež při tancovačkách orgnisovaných! A když už o tom mluvím, ještě jsem neodpověděl na otázku, kdo vlastně jsem. Nevím. Nevím, protože nevím, co je v mých mnohých kádrových dotaznících podtrženo červenou tužkou a co se v nich ještě podtrhne. Jedno však vím: žádný kádrový dotazník už v životě nevyplním!” Ladislav Mňačko na sjezdu spisovatelů, Literární noviny z 25. dubna 1956 36 [pageend38]Co? ‘'Kohout a Jariš našemu člověku částečně přiznali duševní život, řekli otevřeně ledacos, co si lidé myslí, a tedy o čem si povídají . . a vida: vyprodáno'. Ale napadlo mi při těch představeních — jak dlouho s tím vydržíme? Vždyť ta dialektika se teď dala do skoku, vždyť lidé už dneska si povídají u řezníka víc, než my jim povídáme na jevišti. Vždyť už dnes lidé myslí víc než my! A jak znám našeho člověka, on si to všechno v hlavě dřív srovná než my, a co potom ?” Miroslav Stehlík v Literárních novinách 29. dubna 1956 O věcech po starším bratrovi “Pokud jde o sovětské zkušenosti, je třeba souhlasit s tím, že . . jsme zkušenosti a poznatky Sovětského svazu přebírali mechanicky . . . Je však také potřebné se vší vážností zdůraznit, že zkušenosti Komunistické strany Sovětského svazu i sovětského státu měly, mají a budou míti pro celý náš vývoj nesmírný význam . . Sovětský lid proto nejen byl a je, ale též vždy bude naším nej lepším přítelem, naším vzorem, naším starším bratrem.” Viliam Široký, Rudé právo 12. května 1956 Hlas z Bratislavy “V Bratislavě si študujúca mládež uspo- riadala študentské dni . . Vyvrcholily maškarným sprievodom . . Boli tu aj věci, nad ktorými sa bolo hodné zamy- slieť . . Viezli tam například rakvu s nápisom, že v nej vraj odpočívajú demokratické slobody . . Študenti však nielen hovořili, ale písali aj rezolácie, v ktorých často opakovali šlová: dóraz- ne žiadame, odmietame, neželáme si . . niektorí vraj nechcú študovat’ marxiz- mus, nechcú slúžiť povinná vojenská službu . . požiadali o vytvořenie akejsi novej stavovskej mládežnickej organizá- cíe, ktorá by vraj bránila ich záujmy! Bratislavský rozhlas 25. mája 1956 MAS Líd je z d í SEDMNÁCTKOU ". . . Lid opravdický neboli obecný, čili skutečně pracující, byl, je a bude učitelem satiriků profesionálních. On umí výborně to, co leckterý klan satiriků neumí: umí kritisovat smíchem Hloupost, Zpupnost, Krutost, Nabubřelost, Hulvátství, Podvod, Lakotu, Neomylnost atd. všude, kde ji vidí . . Nemám bohužel ještě tolik odvahy, abych k podepření svého tvrzení ocitoval několik vynikajících satirických šlehů našeho lidu z poslední doby. Ale stačí jet tramvají napříč Prahou a mít otevřené uši.” Jan Werich v Literárních novinách 12. května 1956 “ ‘U Kultíku\ Až pojedeš sedmnáctkou a zastavíte u Čechova mostu, tak to je ona. Říká se tam u “Kultíku” . . je to u Stalinova pomníku. Krátký smích a následuje vážný rozhovor, který má původ v hlasatelích Svobodné Evropy. Uvedu jen několik myšlenek: “Pomník prý bude zbourán . . Pomník bude odstraněn, protože se půda sesouvá a podle druhé verse je příliš nákladné udržovat uměle stejnou teplotu pod jeho základy.” Myšlenek mnoho . . Znovu se dokazuje, že kachní třesky plesky Svobodné Evropy mají jen jeden cíl . . Prozrazují ten vztek, kterým se dusí nad skutečností, jak se náš lid moudře se vším vyrovnává. Náš lid ví, že jakékoliv bourání pomníků je nekulturním barbarstvím.” Bohumil Mach v Zemědělských novinách 22. dubna 1956 [pageend39]PRINTED BY ZEIDLER PRESS, IN C 246 EAST 84th STREET. NEW YORK 28., N. Y. ČESKOSLOVENSKÁ PŘEHLED (Czechoslovak Review) is published monthly by the Czechoslovak section oi the Free Europe Press, Free Europe Committee. Inc., no West 57th Street, New York 19, N. Y. — This publication does not necessarily reflect the official views of the Free Europe Committee, Inc. [pageend40]