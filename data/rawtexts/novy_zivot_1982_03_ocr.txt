Oí>vý živ o t Z OBSAHU Jan Pavel II.: 700 let od sm rti bl. Anežky české 9 Špidlík: Tajemství kříže z hlediska teologie 9 K.: Neexistuje náhoda ® Marek: Dokud neuvidím ... 9 Březinová: Kytička k MDŽ 9 Pavlova: Bezdětné tetičky 9 Ovečka: » Normalizace « stále vázne ® Křížová cesta ® Ryba: 70 let jednoty Orla II 9 Pecháček: Eduard Fušek — věčně aktivní osmdesátník • Pouť do Midlandu © Naše povídka: Skoba, Dlouhé a ještě delší společenství. ROČNÍK XXXIV -RIM ■ BŘEZEN 19 [pageend1]n p v £ život MÊSICNIk CYRILOMETODĚJSKÉ LIGY PRO KULTURU A ŽIVOT Ž VÍRY * VYDÁVÁ KŘESŤANSKÁ AKADEMIE V RIMË * ADRESA REDAKCE A ADMINISTRACE : NOVY 2IV0T, VIA DELLA CONCILIA- ZIONE 1. 00193 ROMA, ITALIA * Řídl redakční kruh * PŘÍSPĚVKY NA TISK a náš tiskový fond možno poslat: v Itálii: pošt. slož. C.c.post. 38118006 Accademia Cristiana, Via della Conciliazione 1, 00193 Roma (617), s pozn. NŽ 1982 * Anglie: osobně nebo šekem na adresu: Velehrad, 22 Ladbroke Square, London W. 11 3 NA (pro NŽ) * Dánsko, Norsko, Švédsko: na Postgirokonto 78 38 86-5při Svenska Postbanken, znějící na: Pastor Georg Engelhart, Gamla Nissastigen 65, S-31300 Oskarstrom. * Francie: pošt. složenkou na konto: C.C.P. Paris 201 38 63M na jméno Mission Catholique Tchèque, 35 rue ae Sèvres, 75006 Paris. * Německo: pošt. složenkou na konto: München 1512 83 — 801 na: Kari Fort, München. * Švýcarsko: pošt. složenkou na konto: Luzern 60417 86 na jméno P. Jan Birka Luzem. * Holandsko: poštovní složenkou (stortingskaart) na konto č. 3527504, na jméno: F. Pindak, Prinsenbeek. * Kanada: Zemská CML (V. Vostřez, 18 Aintree Court, Hamilton, Ont. L8K 4R9), nebo Czech Jesuit Fathers (Rev. B. Janíček, SJ.), 4605 West Broadway, Montréal 28, P, Que. H4B 2A7. * USA: Rev. Louis Vyoral, S.D.B., 148 Main Street, New Rochelle, N.Y. 10802. * Austrálie: Fr. Peter Eliáš, Catholic Presbytery, 36, Cheltenham Road, Croydon NSW 2132. Vždy s pozn.: NŽ 1982. VITA NUOVA. - MensUe. * Autorizzazione Tribunale Roma N, 3779 del 15-3-1954. * Direttore Responsabile: Petr Ovečka. JAN PAVEL II. 7 0 0 L E T 0 D S M R J | BL ANEŽKY Ctihodnému bratrovi FRANTIŠKU KARDINÁLU TOMÁŠKOVI pražskému arcibiskupovi Ctihodný a milovaný bratře, v roce, kdy Církev slaví osmisté výročí narození serafínského Otce Františka z Assisi, je vhodné si také připomenout, že 2. března uplyne sedm set let od blažené smrti blahoslavené Anežky České, která spolu se svátou Klárou věrně kráčela v jeho stopách, když opustila dům, bratry, sestry, matku i otce pro lásku ke Kristu a aby vydávala svědectví Jeho evangeliu. (Srv. Mk 10, 29) žila a zemřela v Praze, pověst jejích ctností se však už za jejího života šířila celou Evropou. Proto se i já chci připojit, jak to činili už moji předchůdci, a zvlášť její současník Řehoř IX., k oslavě této blahoslavené, kterou právem po staletí Pražané a český lid vzývají jako svou přímluvkyni u Boha, a která je současně také jednou z nejušlechtilejších postav Vašeho národa. Život blahoslavené Anežky byl neobvyklý tak jako celá její osobnost. Byla dcerou českého krále Přemysla Otakara I., narodila se na zlomu prvního desetiletí třináctého století a byla spřízněna s předními královskými a knížecími rodinami střední Evropy a Dánska. Po otci byla ze slavného rodu českých světců Ludmily a Václava, její pratetou byla svátá Hedvika Slezská, její sestřenicí svátá Alžběta Durynská a její neteří svátá Markéta Uherská. Anežka se netěšila dlouho teplu rodinného života. Už jako tříletá byla spolu se starší sestrou Annou poslána do kláštera cisterciaček v Trebnici u Vratislavi, v němž tehdy žila i svátá Hedvika. Ta útlému děvčátku vštěpovala základní pravdy víry, ta ji učila i první modlitby a uváděla ji do křesťanského života. Příklad svaté tety se hluboce vepsal do srdce Anežčina a provázel ji potom celým životem. V šesti letech byla svěřena premonstrátkám doksanského kláštera, kde se naučila číst a psát. Už tam byla tak zaujata modlitbou, že jí dávala přednost před dětskými hrami svých společnic. Zasnoubení s Jindřichem, sicilským a německým králem, synem císaře Fridricha II., vytrhlo osmiletou Anežku ze zátiší kláštera a uvedlo ji do světského prostředí vídeňského dvora, kde jako budoucí císařovna měla nabýt patřičného vychování. Ale Anežka se tam necítila dobře. Udělovala hojné almužny a mnohými posty umrtvovala své tělo. Už tehdy se zcela oddala Matce Boží a po jejím příkladu toužila zachovat své panenství neporušené. Po zrušení zásnub byla česká princezna ještě předmětem politických záměrů, které se na ni soustředily na pražském královském dvoře. I sám císař Fridrich II. si ji přál mít za manželku, ale na její vlastní prosbu dokonce papež Řehoř IX. zasáhl u jejího bratra, aby sňatku zabránil. 30 [pageend2]Zpráva o odmítnutí této nabídky, zdůvodněné slovy Apoštola, aby « ti, kdo mají co dělat s tímto světem v něm neutkvěli, neboť věci tohoto viditelného světa pomíjejí» (1 Kor 7, 31), vzbudila v celé Evropě veliký obdiv. Anežka si však z celého srdce přála plnit slova evangelia důsledně a být starostlivá o věci Páně, aby byla svátá na těle i na duši. (Srv. 1 Kor 7, 34) Dobře věděla, že kdo se dá přemoci láskou k pozemským statkům, nemůže se radovat v Bohu. (Srv. Sv. Řehoř Veliký, Moraba in lob, XVIII, ix, 1: CCL 143, Str. 896) Když se od českých šlechticů, kteří se vrátili z Itálie, dozvěděla o svátém Františkovi z Assisi a o novém řádu svaté Kláry, zatoužila i ona následovat v úplné chudobě chudého Krista. Proto se zbavila všech svých šperků a ozdob i rouch a výnos rozdala chudým pamětliva toho, že dobré skutky, i ty, jež pocházejí z pomíjivých statků, nepomíjejí. Příklad svaté Hedviky a svaté Alžběty Durynské, »utěšitelky chudých «, ji přivedl k založení hospice v Praze, a při něm bratrstva křižovníků s červenou hvězdou, kteří se později stali řeholními kanovníky (srv. Annuario Pontificio 1981, str. 1207), aby ošetřovali nemocné. Anežka sama vstoupila do kláštera klarisek, který předtím zbudovala v Praze na břehu Vltavy v místech, jimž se až dodnes říká Na Františku, a spolu s pěti dívkami z předních šlechtických rodin »jako holubice uletěla z potopy ničemného světa do archy svátého řádu «. (Jan Kapistrán Vyskočil, Legenda blahoslavené Anežky a čtyři listy svaté Kláry, Praha 1932, str. 107) Připojily se v klášteře k pěti klariskám z Tridentu, které tam vyslala sama svátá Klára. Ta poslala Anežce později od svátého Damiána v Assisi list, v němž vyjadřuje nadšenou radost z Anežčiny slavné pověsti známé nejen jí samé, ale »takřka celému světu«, radostně ji chválí za to, že dala přednost zasnoubení s Kristem před všemi světskými poctami a že si zvolila celým srdcem »přesvatou chudobu a tělesné strádání«, aby přijala » ženicha vznešenějšího rodu«. (List I., uv. vydání, str. 139) Tak se vyvinulo mezi oběma Božími ženami jedno z nejkrásnějších přátelství. I když jim nebylo dáno setkat se na této zemi a i když jejich život byl tak rozdílný, přece je pojila jediná láska ke Kristu a jediná touha po svatosti života. Klášter pražských klarisek se pak stal zásluhou Anežčina příkladu ohniskem, z něhož vznikaly nové kláštery v Cechách, v Polsku i v jiných zemích. Anežka se nakonec vzdala i své pravomoci nad hospicem, který založila a jehož výnosu M. STRITZKO: BL. ANEŽKA ČESKA, v ruce s kostelem Na Františku, který založila, s Prahou a přemyslovským znakem v pozadí. Je to výsek z obrazu v kapli na zámku Křižanov — je na něm spolu s bl. Zdislavou, křižanovskou rodačkou. měly sestry užívat ke své obživě, protože se rozhodla, »že chce raději trpět vší nouzí, než se odklonit od Kristovy chudoby«. (Uv. vyd., str. 109) ' Láska planoucí v jejím srdci jí nedovolovala uzavírat se do neplodné samoty, ale vedla ji k tomu, aby se dala do služeb všem potřebným. Proto pečovala o nemocné sestry i o malomocné a o postižené nakažlivými chorobami, prala jim šaty a v noci je vyspravovala, a tak dokazovala, že stavba jejího duchovního života stojí na pevném základě pokory. Tak se stala matkou nuzných a žila ve vděčné paměti pražských chudých a prostých po staletí. Činorodou lásku oduševňovala její modlitba soustředěná na utrpení Kristovo. Trpící Kristus byl totiž pro ni projevem nejvyšší možné lásky a jeho kříž jí byl posilou zvlášť v posledních letech jejího života, když hrdinně a bez nářku snášela neštěstí, křivdy, chudobu i nemoci, tak následovala Krista až do konce. Milovala samotu. V ní se oddávala modlitbě a rozjímání a během nich často přicházela do vytržení. Se spolusestrami nehovořila mnoho. Mluvila-li, její slova byla prodchnuta láskou ke Kristu a touhou po nebi, takže jen stěží zakrývala své slzy. Úctu k Eucharistii uchovávala jako vzácné dědictví Františkovo a Klářino. Její zásluhou tato úcta vyvrcholila později v touhu po denním svátém přijímání. Utrpení provázelo Anežku neustále. Často ji postihovaly nemoce. Když jednou onemocněla 31 [pageend3]tak vážně, že tušila blízký konec a přála si naposled přijmout Tělo Páně, vnitřní hlas ji ujistil, že přežije všechny členy svého rodu. Tak viděla během svého dlouhého života odcházet na věčnost svého otce, své příbuzné a mezi nimi i krále Václava I., kterého smířila ve svém klášteře s odbojným synem Přemyslem Otakarem a byla svědkem jejich polibku míru, a téměř všechny jejich děti. Aby dopila do dna kalich svého utrpení, byla jí ve vidění 26. srpna 1278 ukázána během společných odpoledních modliteb i tragické smrt synovce, krále Přemysla Otakara II., padlého v ten den v bitvě na Moravském poli. I Klára, její nejmilejší spolusestra, zemřela mnoho let před ní, v roce 1253, kdy také zemřel Anežčin otec. Jejich vzájemná láska trvala dvě desetiletí a neustále se utužovala a vytři- bovala, takže nakonec italská světice měla českou blahoslavenou tak ráda, jako by byla její matkou i dcerou zároveň. Před smrtí se s ní rozloučila tklivým listem, v němž ji nazvala »polovinou své duše«. (Srv. List IV., str. 147) Život Anežčin zvolna dohasíná jako obětní svíce za okolností zvlášť smutných. Cechy byly po smrti Přemysla Otakara II. obsazeny cizími vojsky, v celé zemi panoval zmatek a rozpoutalo se násilí, lidé mřeli hladem a morem a před branou klarisek, jejichž spíže byly prázdné, se tísnily na smrt vyhladovělé zástupy hledající pomoc. Uprostřed těchto hrůz zavírá 2. března 1282 svůj pozemský zrak Anežka uctívaná jako světice už tehdy. Její odchod ze světa byl pro teplen láskou okolosto jících sester a Menších bratří a její vlastní horoucí touhou po nebeském Ženichu. Ještě před smrtí napomínala sestry, aby Jej vždy věrně milovaly, aby Jej následovaly v pokoře a chudobě a aby podle vzoru svátého Františka a svaté Kláry byly stále poslušný Jeho zástupce na zemi a Římského stolce. Tak v přesmutné době, kdy usoužení a opuštění Cechové úpěnlivě a prosebně zapřísahali svého národního ochránce svátého Václava, aby nedal zahynouti jim ani budoucím, mohli otevírat svá srdce i dceři z téhož královského rodu, která právě tehdy přešla ze strádání tohoto světa na věčnost, aby jim pomáhala přímluvou u trůnu svého božského Snoubence. A tak se dělo i později. Její krajané nezapomněli na její dobrotu ani na milosrdenství, jak je projevovala během pozemského života, hledali u ní útočiště a pomoc, a tím dali vzniknout úctě, kterou potvrdil a schválil můj předchůdce Pius IX. v roce 1874. Co však nyní, můj ctihodný a milovaný bratře, říká tato Vaše blahoslavená Vám, kteří žijete v její zemi v dnešní době? Především stojí před Vašimi zraky jako vzor dokonalé ženy (srv. Přísl 31, 10), která umí uskutečňovat své poslání ve velkorysé a nezištné službě otevřené všem, jež u ní zahrnovala celý národ od královské rodiny až po ty nejpotřebnější a nejodstrčenější. Anežka dokázala, že panenství zasvěcené Bohu dokáže osvobozovat srdce a tím je zaněcovat k lásce vůči Bohu i všem lidem (srv. » Perfectae caritatis « 12, uv. ve » Fa- miliaris consortio « 16), a vydala svědectví, že » Boží království a jeho spravedlnost jsou drahocennou perlou, která stojí za to, aby se jí dala přednost před jakýmkoliv jiným byť sebe- cennějším pokladem, protože je jedinou nepomíjející hodnotou.« (»Familiaris consortio« i6) ;:: Založením řádu křižovníků s červenou hvězdou, který dodnes trvá, a prvního kláštera klarisek v českých zemích Anežka také ukazuje, jak důležité jsou řehole a kláštery, v nichž bratři a sestry »podle příkladu prvotní církve, v níž obec věřících měla jedno srdce a jednu duši (srv. Sk 4, 32), vedou společný život, setrvávajíce v modlitbách a společenství stejného ducha (srv. Sk 2, 42)« (»Perfectae caritatis« 15). Jako pravá dcera svátého Františka Anežka uměla » užívat věcí stvořených tak, aby nás už nyní přiváděly k tomu, co je věčné « (Vstupní modlitba 17. neděle v mezidobí). Sytila hladové, ošetřovala nemocné, pečovala o přestárlé, povzbuzovala bezradné a tak byla schopna šířit pokoj a smíření, dodávat útěchu a vlévat novou naději. Ctihodný bratře, není snad třeba i dnes takovéto ochotné a nezištné služby? I tam, kde by už nebyli ti, kdo hladoví po chlebu hmotném, žije přece ještě tolik lidí, kteří se cítí osamoceni a opuštěni, kteří jsou zarmoucení a zoufalí, kterým chybí teplo upřímné lásky a světlo ideálu, který neklame. Nepotřebují snad ti všichni také ve svém životě potkat Anežku, která by jim přinesla pokoj a radost, která by jim svým soucitným úsměvem vlila i novou naději? Tajemství Anežčina života tkvělo v jejím spojení s božským Snoubencem, v její modlitbě. V modlitbě, které ji naučila ještě jako dívenku svátá Hedvika, v modlitbě, kterou dýchala její duše a která se stala nevyčerpatelným zdrojem té úžasné síly, kterou osvědčila v tolika zkouškách svého života. Jaký je to příklad pro kněze a řeholníky, pro vychovatele a rodiny! Není přece možné být křesťanem bez Krista, ale Krista nelze najít bez stálé a vytrvalé modlitby. » Kdo zůstává ve mně a já v něm, ten nese 32 [pageend4]mnoho ovoce, zatímco odděleni ode mne nemůžete dělat nic.« (Jn 15, 5) Blahoslavená Anežka si zvolila život podle evangelia, a tím i jeho blahoslavenství. Blahoslavenství chudých, plačících a tichých, blahoslavenství těch, kdo hladovějí a žízní po spravedlnosti, blahoslavenství milosrdných, šiřitelů pokoje a pronásledovaných. (Srv. Mt 5, 3-10) Její život, zvlášť jeho poslední léta, nebyly snadné. Ale ona, právě proto, že byla čistého srdce, uměla za každým lidským dílem vidět Boha, a proto být silnou a plnou důvěry ve vědomí, » že těm, kteří milují Boha, všecko napomáhá k dobrému.« (Řím 8, 28) Anežčin život nepatří k bezvýznamným kapitolám Vašich dějin. Anežka je přece jedním z posledních a nej krásnějších květů prastarého vládnoucího rodu Přemyslovců. Ti vstoupili do dějin se svátým Václavem a jeho babičkou svátou Ludmilou, která přijala křest od svátého Metoděje. Tam jsou kořeny Vaší národní kultury. To je Vaše duchovní totožnost. Střežte si žárlivě toto dědictví, předávejte je neztenčené svým dětem. Kéž Vám při tom pomáhá s nebe blahoslavená Anežka, tak jako svou přímluvou přispívala už tolika generacím před Vámi během pohnuté minulosti Vaší vlasti. Poněvadž blahoslavená Anežka šířila františkánské hnutí ve Vašich zemích, zdá se mi vhodné, milovaný a ctihodný bratře, použít slov assiského Prosťáčka: »Kéž Vám Pán žehná a kéž Vás ochraňuje! Kéž Vám ukáže svou tvář a kéž je Vám milosrdný! Kéž na Vás milostivě pohlédne a dá Vám svůj pokoj! « Ze srdce uděluji své zvláštní apoštolské požehnání Tobě a Tvým ctihodným spolubratřím v biskupském úřadě, kněžím a bohoslovcům, řeholníkům a řeholním sestrám a všem věřícím celého Československa. Dáno v Římě u Svatého Petra, dne 2. února, ve čtvrtém roce našeho pontifikátu. tomáš šPiDLiK TAJEMSTyj KŘÍŽE z HLEDISKA TEOLOGIE »Klaníme se ti, Pane Ježíši Kriste, neboť skrze svůj svátý kříž jsi vykoupil svět.« Postní kazatelé se rádi zabývají touto větou. Všichni víme, že spása světa přišla skrze kříž. Ale přesto všechno ten, kdo se nad obsahem věty hlouběji zamyslí, přece jen pozná, jak je nesnadné pochopit, co vyjadřuje. V teologickém časopise Gregorianum se těmito problémy kdysi zabýval profesor dogmatiky, jezuita P. Flick. Probíral hlavní principy, o které se tu katolické učení opírá. Na prvním místě všichni věříme, že si můžeme svou spásu zasloužit a že si ji obyčejně zasluhujeme křížem, tj. nesnázemi, utrpením, trápením. O někom, kdo mnoho vystál, se říká lidově: Ten si už svou spásu dávno zasloužil! Otázka, kterou si přitom teolog klade, je tato: Je skutečné zapotřebí, abychom si nebe zasloužili utrpením? Nemohlo tomu být jinak? Už svátého Augustina kdysi dráždili těmito dotazy, ale on odpověděl dost ostře: Jistě by tomu mohlo být jinak, ale i kdyby tomu bylo jinak, tvé hlouposti by se to zase nelíbilo! Nebudeme tedy mnoho spekulovat o tom, co by mohlo být a co ne. Jisté je, že skutečnost je dnes taková: úzká a strmá cesta vede k nebi. Důležitější je však tato otázka: Od kdy je tomu tak? Přece když stvořil Bůh člověka v ráji, stvořil jej k věčnému štěstí. V Novém zákoně se často opakuje, že shůry, od Otce světel přichází všechno, co je dobré. Nestvořil tedy utrpení a kříž Bůh; ale nemoci, války, bolesti, smrt — to všechno přišlo na svět až hříchem. Při vyhnání z ráje uslyšel člověk hlas Boží: Země ti bude prokletá, bude plodit trní a bodláčí, v potu tváře budeš jíst svůj chléb! Proto staří židé vždycky chápali utrpení jako trest Boží, pro pohany bylo utrpení známkou prokletí, že bohové je opustili. Pamatujeme se dobře na scénu z evangelia o slepém od narození. První otázka, kterou kladou apoštolé, když vidí chudáka slepce, je tato: » Pane, kdo zhřešil? on sám nebo jeho rodiče? « Nedovedli si totiž představit, že by mohl někdo být postižen takovým křížem, jako je slepota, a být přitom nevinný. To by se protivilo Boží spravedlnosti, která řídí svět. Nemůžeme se ostatně ani divit těmto názorům. Názory dnešních lidí jsou vlastně stejné. Nepovažujeme i my nemoc za neštěstí? Nemodlíme se, aby od nás Bůh odvrátil válku, pohromy, bídu a hlad? Nedá se tedy říci, že by kříž sám v sobě znamenal spasení. Právě naopak. I historicky je zřejmé, že mnoho lidí předtím bylo ukřižováno, a byl to nejhorší způsob vytržení z lidské společnosti, prokletí. Jaký užitek z toho měli oni ubožáci? Svatý Augustin líčí dobu před přícho33 [pageend5]dem Vykupitele velmi pesimisticky. Je to obrovská » massa damnata — masa zavržených «. Trápí se a souží, ale nic z toho nemají. A do této situace přichází nyní poselství evangelia, činnost a smrt Ježíše Krista. Všichni doufali, že onen dávno žádaný Vykupitel konečně napraví svět, že všechna utrpení a všechny kříže odstraní. Tak si jej alespoň židé rádi líčili, jako osvoboditele z nesnází. Ale stal se ve skutečnosti opak. Nejenom že nesnáze a utrpení neodstranil, ale on sám jim dokonce podlehl. Byl přibit na kříž, který měl odstranit. Není proto divu, že i ti nejbližší jeho přátele a učedníci od něho v poslední chvíli utekli, že začali pochybovat o jeho poslání a nakonec ztratili víru v úspěch a pravdivost jeho slov. Nejlépe to vyjadřují dva učedníci jdoucí v neděli velikonoční do Emauz: « My jsme si mysleli, že on bude Vykupitelem — ale nyní je už po všem! « Dívá-li se tedy teolog nestranně na situaci, zjistí dva základní principy, které se zdají být dost podivné. Musíme konstatovat, že Kristus Pán kříž na svět ani nepřivedl, ani jej neodstranil. Co tedy udělal? Odpověď je jen jedna. Neodstranil, ale posvětil. To, co bylo odjakživa známkou prokleti, to, co bylo neštěstím a začátkem pekla, stává se od této chvíle nástrojem vykoupení. Nedávno natiskli v jednom katolickém nakladatelství obrázek, který měl být jakýmsi povzbuzením k následování Krista. Ptali se pak jednoho teologa, co na to říká. Jeho odpověď byla tvrdá: Dal bych jej spálit. A proč? Protože falšuje křesťanskou víru! Oč vlastně šlo? Byl tu namalovaný mladý chlapec v plné síle mládí, který si nese v ruce lilii a dívá se radostně do světa. Jde po cestě dopředu a jeho oči září nadějí. A naproti němu jde Kristus Pán, s křížem na ramenou, celý unavený a ztrápený. V ruce drží trnovou korunu a nabízí ji chlapci, chce-li si ji vzít, chce-li mu pomoci nést kříž. Autor tohoto obrázku měl jistě mnoho dobré vůle a chtěl povzbudit mladé lidi k tomu, aby se nebáli přijat vážné povinnosti života. Ale z toho, co jsme řekli předtím, plyne, že úplně pochybil v jedné věci. Předpokládá, že trápení lidem přináší Kristus a že by bez něho mohli jít šťastni svou cestou s lilií v ruce. Kdybychom měli namalovat obrázek, který by byl správný ve smyslu křesťanské nauky, možná by vypadal takto: Jde cestou člověk unavený a ztrápený, který si nese kříž větší nebo menší, podle tcho, jak si ho sám připravil. Na této cestě potká Krista, který nese kříž svůj a nabízí utrápenému člověku výměnu. » Vezmi si ten můj. Bude pravděpodobně lehčí, ale i kdyby nebyl, jistě tě povede k štěstí a blaženosti, zatímco ten tvůj tě vede zbytečně do záhuby! « Tuto myšlenku už ostatně vyjádřil kdysi dávno svátý Bernard. Všiml si, že na Kalvárii nestál jenom jeden kříž, ale tři. Byl tu Kristus uprostřed dvou odsouzenců. Tři kříže, jakoby tři cesty, a přece různý výsledek, kam vedly. Kříž odsouzence na levici vedl do pekla, kříž toho na pravici do nebe, protože se v posledním okamžiku sjednotil s křížem Kristovým. Takový je tedy cíl křesťanského života. Umět sjednotit kříže našeho života s Kristem, v tom okamžiku se s nimi stane obrovská změna. To, co bylo odsouzením, stává se záchranou. Ve východní liturgii se často opakuje podivná věta, že se Kristus stal chytřejším ďábla, staroslověnsky to zní pěkně: » perechitri diavola «, pře- chytřil ďábla. Jak se tomu má rozumět? Bůh je věčná blaženost a stvořil člověka ke štěstí. Zlo vládne ve světě skrze neštěstí a kříže. Kristus ďáblu sice tu zbraň z ruky nevyrazil, ale způsobil, že ta jeho zbraň musí bojovat pro království Boží a pro štěstí člověka. JK N E E X I S T U J E N Á H O D A Hrstka myšlenek k 100. výročí narození katolického filosofa Josefa Kratochvíla. (9. března 1882 - 7. dubna 1940) V kovářské rodině v malém domku před mostem u Dolních Kounic na Moravě měla porodní bába často velké starosti. První dítě kovářovy ženy Kateřiny zemřelo než spatřilo světlo světa a i druhé dítě Kateřina potratila, stejně i třetí a čtvrté, takže oba manželé Alois i Kateřina byli již zoufalí a báli se mít další dítě..., ale svěřili rozhodnutí Pánu a zároveň učinili slib, že dítě, které přežije dobu těhotenství a narodí se zdrávo, bude zasvěceno Bohu, stane se knězem, bude-li to hoch, a řeholní sestrou, bude-li to dívka. A tak jako páté dítě se narodil Josef... poslední dítě to, neboť brzy nato kovář Alois zemřel. Josef byl rodově předurčen k tomu, aby se stal kovářem. V Dolních Kou- nicích nepamatoval nikdo ani z tradice, že by 34 [pageend6]v kovárně panovalo jiné jméno než Kratochvil. Biskupský rada P. Bohumil Simonides, který zkoumal rod » kovářů «, zjistil, že u kounických Kratochvilů je kovářská posloupnost, kterou lze sledovat zpět až do 16. století... Ale jediný potomek, zdravý hoch v kovárně na konci 19. století, se neučil kovážskému řemeslu, ale byl poslán do škol, na gymnasium do Brna. Byl to opravdu nadaný hoch, studium však měl těžké, neboť v kovárně bez kováře nebylo peněz... Josef si vydělával kondicemi. A konečně ho brněnský biskup Dr. Bauer poslal do Říma na studium bohosloví. I zde prospíval Jozífek jak zdravotně, tak charakterově. » Pan páter«, kaplan či farář, to bylo ve starém Rakousku »panstvo «. Jako kněz by byl Josef zajistil své matce pokojné stáří. Ale po exerciciích po nižších svěceních věděl Josef jasně: není povolán k tomu, aby se stal knězem. Jaké vnitřní boje, jaké boje s matkou, která lpěla na slibu z doby, kdy synka nosila pod srdcem! Josef dokončil studia v Říma a rozšířil je v Praze na Karlově universitě. Živobytí si zajistil jako vychovatel v starých českých šlechtických rodech; později jako profesor na gymnáziu a konečně jako docent filosofie na pražské teologické fakultě. Hlavní jeho spis je čtyřsvazková Meditace věků. Dějinný vývoj filosofického myšlení. Spolu s Karlem Černockým vydal r. 1932 druhé vydání Filosofického slovníku. Oblastí jeho zájmu byla scholastika, jejíž znalost a lásku k ní mu zaseli jeho profesoři v Římě, a vůbec křesťanská filosofie. Kratochvílova snaha o syntézu mezi vírou, filosofií a vědami nešla snadnou cestou laciného synkretismu, ale vycházela z přesvědčení o jednotě pravdy. Dějinám filosofie je věnována převážná část jeho spisů. »Jejich úkol spatřoval v tom, aby obohatily naše myšlení poklady minulosti, určily naše přítomné stanovisko k dosavadním myšlenkám a vytvořily základ pro další stavbu. Z jednotlivých soustav nechtěl vytvořit nový systém, nýbrž chtěl smělou syntézou spojit exaktní vědy s učením Kristovým,« píše o Kratochvílovi jeho spolupracovník a přítel Otakar Charvát. Mohl tedy své matce ulehčit finančně stáří ... avšak matka Kateřina se s odchodem z bohosloví nikdy plně nesmířila. Josef ji často navštěvoval a mezi řemeslníky, dělníky a malo- rolníky se cítil »doma«; věděl, co »proleta- riát« tíží, co dělníci a malorolníci potřebují. Ale znal dobře i situaci církve, situaci šlechty a inteligence. Když nepůsobil jako kněz, spojil se s mladými českými katolickými vzdělanci, jejichž společnou touhou bylo dáti našemu národu českou křesťanskou přesvědčenou inteli- KYTICKA K MDŽ 1982 Mezi národy je skryt den žen jak v neposkvrněném těle matky jejíž srdce se stalo vesmírem A kdykoliv se Měsíc poohlédne po své kolegyni vlasaté obloze mezi ním a Zemí některá z len se krví rozpláče a naříká pro úzkost v níž plody dozrávají mezi sny a námi, až se ptám: Co nazýváme vlastí? V milostném zápase? Je někde vůle květin? A je naše vlast jen hořkým poučením o neštěstí? Za horami? P.S. Jedna z možných odpovědí a veskrze nepatřičná: Komunistická strana dává státům i státu Československému planetární rozměry + rozměry napnklad malého Československa a má z toho hrůzu! (Psáno v €SSR) Marie Březinová genci, neboť jednostranná habsburská národní politika budila odpor právě u české inteligence a tento odpor se u mnohých přenášel na církev katolickou. Klerikální habsburská politika způsobila katolické církvi více škod než užitku. Když pak habsburská monarchie na konci první světové války zanikla, měli to čeští katoličtí kně- ží obzvláště těžké. Přehnaný odpor proti Habsburkům se přenesl namnoze na ně. Bylo potřebí, aby se mladá vzdělaná katolická inteligence postavila na obranu katolické církve a bránila víru laickým apoštolátem, který byl tehdy celkem neznámým fenoménem. Je mnoho svědků, kteří tvrdí, že se to filosofu Kratochvílovi v mnohém velmi dařilo. Jedním z nich je současný arcibiskup pražský kard. František Tomášek, který po smrti filosofa Kratochvíla převzal mnohé z jeho prací, např. redakci Vychovatelských listů. Protože filosof Josef Kratochvil pocházel z dělnické rodiny, měl zvlášť blízko k dělníkům a stojí na počátku organizace křesťanských dělnických odborů. Encyklika »Rerum Novarum« hluboce na něho zapůsobila a společně zvláště s farářem svato- jakubským mons. dr. štursou organizoval první » Katolickou akci « a veřejná vystoupení pro dělníky i řemeslníky s poukazem na to, že kdo je opravdu přítelem dělníků — zda sv. Otec v Rámě či Marx a Lenin? Jako vědec-laik 35 [pageend7]měl v tehdejší době mnohem větší možnosti působit na lidi, než by býval měl jako kněz. Podobně to bylo s katolickou inteligencí. Podporoval založení odboru a svazu katolického učitelstva a také Spolku katolických profesorů, jejichž předsedou byl až do své smrti. I ve výchově mládeže našel filosof Kratochvil svou cestu — podporoval orelskou myšlenku a orelské jednoty — sám byl členem €s. orla a také jeho děti. Také tehdy nový směr skautingu našel u Kratochvíla plné pochopení a tak se snažil podnítit založení katolického skauta. Stál u počátků šíření salesiánských oratoří u nás. Mezi osobní přátele patřila i řada židů-konver- titů. Když se šířil Hitlerův národní socialismus s krutým programem pronásledování židů, neváhal filosof Kratochvil stát se předsedou » Ligy proti antisemitismu « a veřejně vystupoval proti pronásledování židů v sousedním Německu. Náhlá smrt 7.4.1940 ho bezpochyby uchránila od utrpení a snad i krutého konce v některém JAN PAVEL II. O K členům vatikánského diplomatického sboru Během posledních týdnů moje milovaná vlast se stala středem pozornosti světové, zvláště západního světa, protože v ni byl vyhlášen » výjimečný stav«, který vládne doposud; tisíce občanů, zvláště intelektuálů a vedoucích nezávislých odborů bylo zatčeno, na občany se dělá morální nátlak, chtějí-li přežít a neztratit zaměstnání. Zhoršení této situace pociťuje tím více svědomí národů, zvláště evropských, které vědí o velkém přínosu oběti a krve, který Poláci podali, především od konce 18. století, a oběti šesti milionů lidí za poslední války, aby byla zaručena nezávislost a svrchovanost země, znovu nabytá až po první světové válce. Patřím k tomuto hrdému a pracovitému národu, a proto se mne tím více dotýkají poslední události. Avšak utrpení jiných národů mi nepůsobí menší bolest. Není to jen syn Polska, který trpí, ale viditelná hlava katolické církve, odpovědný představitel Svatého stolce, jemuž jsou stejně drahé a blízké všechny národy. Není dovoleno mlčet, když jsou v nebezpečí nezcizi- telná práva člověka a neméně posvátná práva různých národů. Svatý stolec se zajímá o tyto problémy v této tak smutné hodině, protože si je vědom, že tu jde nejen o zájmy politické, ale také, a především, o morální hodnoty nesmírné ceny, na nichž stojí lidská společnost, hodná toho jména. z nacistických koncentráků, který by ho pro jeho nekompromisní postoj jistě nebyl minul. Nad hrobem filosofa Kratochvíla stojí sousoší mistra Fabiánka: svati Cyril a Metoděj. Filosof Kratochvil ctil obzvláště tyto naše svaté věrozvěsty, jako by tušil, že to budou jednou » spoluochránci Evropy «, a přitom zůstanou i ochránci našeho národa. Před nějakou dobou požádala dcera filosofa Kratochvíla jednoho stařičkého kněze ve vlasti o memento ve mši svaté za svého otce. Kněz, který je sám ve vlasti v pověsti světce, jí odpověděl: »Za profesora Kratochvíla mám sloužit mši svátou a modlit se? Ne! K tomu se my můžeme modlit o přímluvu!« Tato ilustrace nechce přehánět skutečnost, přímí svědkové jeho života však mohou dosvědčit, že žil pro Krista a církev. Své děti vodíval k hrobu buditelů Sušila a Kosmáka a přál si jednou někde blízko nich odpočívat. Opravdu, jeho hrob je uprostřed nich. SVÉM POLSKU Ve veřejném mínění celého světa sílí víc a víc přesvědčení, že národy mají mít právo si svobodně zvolit pro svou zem sociální uspořádání, po kterém touží, a že toto uspořádání má odpovídat požadavkům spravedlnosti, že v něm má být v úctě osobní svoboda, náboženská víra a lidská práva vůbec. Podle všeobecně sdíleného názoru s žádným národem se nemá jednat jako s podřízeným, nebo jako s nástrojem, nebo přehlížet jeho rovnost, která je zapsána v lidském svědomí a uznána normami mezinárodního práva. Podobně jako v meziosobních vztazích není dovoleno jednomu zacházet libovolně s druhým, jako kdyby to byla věc, zrovna tak v mezinárodním životě je třeba odsoudit vše, co je útokem na svobodný projev svobody národů. Skutečnost, že svět je rozdělen na sféry hegemonie, která mohla vzniknout za situací svého druhu, které se mohly změnit, nemůže ospravedlnit jejich trvání, tím více, když ono rozdělení má za následek omezení svrchovanosti druhého národa. Všechny mají mít právo rozhodovat samy v tom, co se týká svobodného určení jejich osudu. Církev nemůže než dát svůj souhlas k takovému přesvědčení. Vnitřní mír národů může být ohrožen různým způsobem: buď autoritativní formou, už existující a kterou národ hledí překonat, aby došel k formě svobodnější, více odpovídající jejich duchu, nebo nebezpečím totalitních forem, které odporují přirozené a náboženské kultuře 36 [pageend8]toho nebo onoho národa, ale kterou by někdo chtěl uložit, a opírá se přitom o ideologie, které pod záminkou nového sociálního uspořádání nerespektují svobodné projevy člověka. Tváří v tvář těmto různým situacím, bolestným a často dramatickým, vždy však významným a rozhodujícím pro život národů, Církev jako matka, starající se o dobro jednotlivce i národů, nemůže zůstat lhostejnou. Činnost, kterou na tomto poli vyvíjí, je rázu lidského a mravního, jakékoliv politické výpočty jí jsou cizí. Každý je si vědom, že donucení k exilu je vážným porušením zásad společenského života, že to zřejmě odporuje Všeobecné listině lidských práv a mezinárodnímu právu; a následky takového trestu se projevují tragicky na úrovni individuální, sociální a morální. Člověk nesmí být zbaven základního práva na život a na vlast, v níž se narodil, k níž se váží nejdražší vzpomínky na rodinu, na hroby jeho předků, na kulturu, která mu dala jeho duchovní tvářnost a která je jejím životem, na tradice, které jsou jeho životem a štěstím a na celek lidských vztahů, jež jsou jeho oporou a ochranou. V encyklice Laborem exercens, v odstavci o vystěhovalectví pro nedostatek práce, jsem psal, že má-li člověk právo opustit svou rodnou zem, má též právo se tam vrátit. Poukázal jsem na ochuzení, které z toho plyne pro vlast, kterou někdo opustil, ale též na povinnost země, která vystěhovalce přijímá, učinit vše, aby přistěhovalec nebyl znevýhodněn, protože je cizinec, ani aby nebyl vykořisťován pro svou nouzovou situaci. Jistě, Časy jsou nesnadné a na obzoru se zvedají ponuré mraky. Avšak nebojme se. Síly dobra jsou silnější. Pracují tiše a vskrytu za vybudování, bez ustání započínané, světa zdravějšího a spravedlivějšího. Miliony a miliony lidí si přejí mír ve své vlasti a aby mohly být opravdu svobodnými. Pomáhejme jim. Církev nikdy neopomene dát zde svůj přínos a je připravena platit i v osobě svých nejlepších synů a dcer. (16. ledna 1982) Při generální audienci, polský Maria, Královno Polska, jsem s tebou, myslím na tebe, bdím. Vzpomínám si, jak i Ty jsi kdysi byla » uvězněna«, když jsi putovala našimi farnostmi... a přece tvoje pouť pokračovala. Tvůj obraz nedošel do oné farnosti, ale Tys přišla — bez obrazu, v prázdném rámu — a před oním prázdným rámem, všichni stejně prožívali tvou přítomnost, s větší bolestí, avšak možná i daleko hlouběji. Byli jistí, že Ty nemůžeš být nepřítomná v ten den, kdy jsi měla přijít. Byli přesvědčeni, že nelze Tobě zahradit cestu. Této víry se dovolávám dnes, Panno Čenstochovská, ve chvíli, kdy tolik lidí v mé vlasti cítí, že se znovu před nimi uzavřela cesta: cesta svobody v pravdě, cesta základních lidských práv, cesta úcty k právům svědomí, cesta života a práce, jak to odpovídá lidské důstojnosti a vznešenému dědictví národa. Matko, zavítej ke všem, pomáhej, poučuj a přesvědčuj, že není dovoleno zahradit tuto cestu. Ukaž, že existuje. Uč, jak po ní kráčet. ...jsem s tebou, myslím na tebe, bdím. (3. února) K představitelům nezávislých odborů Moje mysl se v této chvíli obrací zvláště k těm, kdo v Polsku byli krůtě postiženi opatřeními, uloženými před dvěma měsíci: kdo ztratili život, kdo byli raněni, zatčeni a internováni, kdo se octli před soudem a byli odsouzeni, kdo Ztratili zaměstnání pro své osobní přesvědčení. Všichni ti jsou v naší mysli a našem srdci, stejně jak jako ti, kdo uprostřed nesmírných těžkostí si uchovávají naději a zůstávají věrni odhodlání najít pro Polsko cestu spravedlnosti, lidských práv a míru a pravdy. Všichni vědí, že nezávislé odbory Solidarnošč se zrodily v okamžiku pro Polsko velmi nesnadném, na jedné straně jako projev smyslu pro odpovědnost pracujících a touhy vzít na sebe odpovědnost vyplývající z práce, a na druhé straně jako projev skutečné starostlivosti o společné blaho celé společnosti. Naděje, které se prozatím nesplnily, těžkosti a překážky, které jim byly vytvořeny, přísná omezení různých svobod, uložená nejen členům Solidamošči, ale veškerému obyvatelstvu, nesmí vést k tomu, abychom zapomněli, že tyto odbory si nabyly ráz opravdového zastoupení pracujících, že byly uznány a schváleny vládními orgány a že tento svůj ráz stále uchovávají. Jsou a zůstávají samosprávnými a nezávislými odbory, věrnými svému původnímu duchu, odmítají násilí i dnes v těžké situaci, v níž žijí, jejich jediným úsilím je být konstruktivní silou pro národ. Spolu s vámi a ještě víc než vy vidím nynější situaci v Polsku jako velmi smutnou událost. S vámi sdílím přesvědčení, že návrat k účinné a naprosté úctě k lidským právům pracujících, a zvláště k jejich právu na odbory, ostatně už vytvořené a schválené, tvoří jedinou cestu, jak vyjít z této nesnadné situace. Bez této úcty k lidským právům není možná normalizace so- 37 [pageend9]JIŘÍ MAREK D O K U D N E U V ID ÍM ... »Dokud neuvidím — neuvěřím...« — jak zaznělo těch několik slov sebevědomě, sebejistě, panovačně, povýšeně, s rozhodnou převahou. Jak zaznělo těch několik slov s převahou zdravého, kritického rozumu, když apoštol Tomáš jimi odmítl velikonoční rozjásanou radost svých druhů. » Pán vstal z mrtvých. Ukázal se už několika ... «, zvěstovali s rozechvělou nadějí, která se sama ještě zaleknuté bála uvěřit, Tomášovi jeho druzi jako výzvu k bezmezné radosti nad naplněním všech dosud nejasných slibů a proroctví. »Dokud neuvidím — neuvěřím...«, zmrazil odmítavě chladným svým rozumem Tomáš šťastnou radost svých druhů. Jako by Tomáš promluvil svými několika přezíravými slovy za generace budoucích fyziků, zástupců tak zvaných exaktních věd: pozorovat svýma očima, měřit a vážit svýma rukama — tak musím jako fyzik zpřístupnit našemu poznání skutečnosti přírody. Jinak neuvěřím. Neuvěřím — protože jsem neuviděl; nevážil; neměřil. Jako by Tomáš racionalistům a positivistům ze srdce promluvil. A fyzikové mohli snad brát slova apoštola Tomáše za svoje vědecké vyznání — mohli snad až do 17. století. Objevy 17. století — základy naší moderní fyziky — ukázaly, jak planý, naivně nevědecký byl postoj apoštola Tomáše v jeho tak sebevědomě znějícím požadavku o rozhodující funkci našich smyslů při poznávání. Fyzikové v 17. století označovali často svoje výsledky jako »novou« vědu. Rodila se nová kinematika, nová dynamika, nová optika. Ale tehdejší fyzikové ještě netušili, že se v jejich objevech rodí nový obor fyziky, který bychom dnes mohli označit jako » fyziku utajené informace«, jako »fyziku detektorů záření«. Když Galilei namířil svůj dalekohled k noční obloze, uviděl ke svému překvapení skutečnosti, pouhým okem neviditelné: Jupiterovy měsíce, pohoří na Měsíci, Venušiny fáze. A další optický přístroj, zkonstruovaný ze skleněných čoček, mikroskop, zviditelnil organismy, které ciálního života, rozvoj ekonomie a uchování kultury ve všech jejich projevech. Vpravdě, práce musí být uznána za klíč sociálního života, práce svobodně přijatá a ne uložená násilím, ale též se svou schopností učinit člověka svobodným, pravým budovatelem společnosti. (9. února 1982) neozbrojené lidské oko pro jejich nepatrnou velikost nikdy neuvidí. A pokusy se skleněným trojbokým hranolem ukázaly, že sluneční světlo není bílým jednoduchým světlem, nýbrž že se skládá z nejrůznějších paprsků všech barev spektra, z paprsků všech barev, počínaje fialovou, modrou, přes zelenou, žlutou, až do červené a purpurové barvy — paprsky všech těchto barev nese bílé sluneční světlo stále s sebou. Všechny tyto objevy ukázaly, že v přírodě existují skutečnosti, pro které je naše oko nenapravitelně slepé. Naše oko není schopné, aby rozlišilo a zviditelnilo pro náš rozum ve světelném paprsku všechny ty informace, které s sebou světelný paprsek nese. Pro naše oko jsou ve světelném paprsku neviditelnými informace jak o velkých objektech ve vesmíru, tak i o mizivých předmětech v našem okolí, tak i informace o podstatě samotného světla a jeho barev — naše oko není schopné, aby vidělo tyto skutečnosti, a vidělo i skutečnosti další, o jejichž existenci my dneska ještě nic nevíme. Další vývoj fyziky potvrdil jen tento nedostatek našeho oka. Fyzikové objevili další druhy záření, s jinou vlnovou délkou, než má sluneční světlo — takové druhy záření, které jsou samy pro naše oko neviditelné: infračervené, ultrafialové, rentgenové, radioaktivní záření — celou bohatou škálu elektromagnetických vln. Každý druh záření nese s sebou jiné informace, informace o jiných skutečnostech v přírodě — a naše oko o těchto informacích nic neví, náš rozum o nich nic netuší. Nevidíme. Nevíme. Teprve vhodné detektory záření jako dalekohled, mikroskop, skleněný hranol, teploměr, fotografická deska pomáhají fyzikům zviditelnit informaci za informací o neviditelném světě kolem nás. A naše detektory »uviděly« už za nás tolik skutečností, že my už nemusíme v existenci neviditelných atomů jen věřit, ale že my o jejich existenci a jejich vlastnostech už víme. Jaké další detektory objeví fyzikové v budoucnosti? Nevíme. Nemůžeme se po jejich vlastnostech ani ptát. Ale jedno bychom se ptát měli: není snad naše srdce také případně jedním z detektorů? A to nejen snad detektorem našich citů, ale přímo detektorem »fyzikálním«, detektorem, který »vidí« do jiného světa, než je náš hmotný svět, detektorem, který tuší existenci jiných skutečností, než které jsou spojeny s nám známou ze svědectví smyslů hmotou? 38 [pageend10]Neuvěřím, dokud neuvidím ... 0 kolik blíže byl modernímu fyzikálnímu pojetí existující skutečnosti jiný Tomáš, sv. Tomáš Aquinský, když ve svém hymnu vyznal nedokonalost, nedostatečnost, slepotu našich lidských smyslů: Klaním se Ti v úctě, Božství vznešené, jež zde skrytě sídlíš v pravdě ztajené... A detektor této informace o jakémsi novém světě, o jiných jakýchsi skutečnostech, než které známe ze svědectví našich smyslů, a kterých vlastnosti se pokoušíme popsat z nedokonalosti našeho poznání spíše jenom básnickými metaforami a parabolami než vědeckými pojmy, protože » oko lidské nevidělo a na mysl lidskou nevstoupilo « — detektor této informace neseme v sobě. Neseme — ale zda najdeme denně alespoň kratičkou chvilku ticha v hluku světa, abychom poselství tohoto detektoru také naslouchali? Abychom snad jednou — a snad pro nás žel pozdě — se rozechvěle neptali s emauzskými učedníky plni nepochopitelného překvapení: » Zdaliž nehořela naše srdce, když k nám tehdy mluvil? « Mluvil. Tehdy. Mluvil — a my jsme slyšeli. Slyšeli jsme, ale žel nevnímali jsme. A i když jsme uviděli — neuvěřili jsme. NĚKOLIK OTÁZEK pozoruhodného tesařského M istra Ježíše z Galileje k svým spoludělníkům Chováš ke mně úctu pro to, jaký skutečně jsem? I jak jsem se jevil lidem ve chvíli své smrti? A ne snad proto, jak vlivný bych jen mohl být? Ve své slávě? Chápeš, že bez nezbytné úcty k horším než jsi ty není lásky? Jsi ke mně nezištný? A pokládáš svou pomoc všem mým dětem za samozřejmou? I ve všední den? Jsi rád v mé společnosti tak jako já v tvé? Netajíš přede mnou své názory? Nepřizpůsobuješ je jen chvílím stráveným v mé společnosti? Abys je jinde zavrhl či opustil? Pro výhodu? Prožil jsi všechny úzkosti samoty, té beze mne? Uvědomuješ si, že kolárek je tříska a sutana jen nevzhledná hoblina z mé širočiny protože jak bych se v životě lépe skryl — i před nevhodným zájmem žen — než v odštěpcích tvrdé tesařské dřiny, do úmoru? Dovedeš chápat mé chyby — a asi je mám v tvých očích — a pomáháš mi je ze všech svých sil zde na zemi odstranit? Máš přitom na paměti všechny naše dobré přátele kteří o mně svědčili až do roztrhání svého těla? Vnímáš zbytky jejich těl barbarsky napíchané na kůly? A zachováváš naše společná tajemství? Například Desatero? Dokážeš mne za všech okolností hájit i proti zdánlivě nevinným pomluvám? Tak, jak to dokážu udělat já pro tebe? Umíš pochopit že moje lidskou rukou rozervané srdce se stalo zářivým ultrasenzitivním zařízením pro všechny? Věříš Že synovství k Bohu se nejvíce podobá přísaze která obsahuje další, a ještě nezjevené otázky věrnosti, pochopení, lásky, nezištnosti a úcty? A umíš se z té pro každého jinak znějící přísahy radovat? Přímo uvnitř sebe? Až ptáci kolem více zpívají? A země se točí jako slza útěchy? Prostě řečeno: Miluješ mé otázky stejně jako mé odpovědi? Marie Březinová Biskupové středoamerické republiky SAN SALVADOR několikrát vyzvali své věřící, aby se zúčastnili nastávajících voleb 28. března, které mají dát zemi nové ústavodámé shromáždění a připravit nové president- ské volby, protože se mohou stát nástrojem, jak pokojným způsobem vyřešit vnitřní krizi. Ap. administrátor mons. Rivera y Damas, nástupce mons. Ro- mery, zavražděného u oltáře 30. března 1980, odsoudil zahraniční mocnosti, které se vměšují do vnitřní politiky země především tím, že dodávají oběma stranám zbraně: jsou tak spoluodpovědny za krveprolití, které stále zuří: na jedné straně akce sabotáže a záškodnické akce, na druhé straně zatčení bez patřičného důvodu, mučení a vraždění. »Nemůžeme užívat dvou měřítek, a říkat, že jedni jednají s pohrdáním lidskými právy a druzí ve jménu spravedlnosti. Velká většina obyvatelstva se dívá k volbám s důvěrou, « píší biskupové. Počet uprchlíků ze San Salvadoru v okolních zemích se odhaduje na 300000. POLSKO. — Lech Walesa byl oficiálně navržen na Nobelovu cenu míru na rok 1982. Měla by mu být udělena spolu s českým spisovatelem a dramaturgem Václavem Havlem a sovětským fyzikem Juri Orlovém, oběma vězněnými. * Ženevský Mezinárodní úfad práce protestoval u polské vlády proti omezování práv Soli- damošči a jejích vedoucích; Solidamošč byla přece řádně registrována a schválena 10. listopadu 1981. * Polské národní fotbalové mužstvo, které v půli února bylo v Itálii na několik cvičných zápasů, mělo přísný zákaz jít na audienci k papeži; prý jen s touto podmínkou dostali výjezdní povoleni. * Známý brazilský arcibiskup Helder Camara daroval sv. Otci pro Polsko obnos 40 000 dolarů, které dostal spolu s cenou »Budovatel míru« spolu s Walesou. * Walesa byl odměněn také norskou cenou » Fritt Ord — Slovo svobody « za své úsilí o mír a nezávislost polského národa. Cena bývá obyčejně udělována jen norským občanům. v Loni bylo vysvěceno v Polsku 688 novokněží, o 50 víc než před rokem a o 200 víc než před 10 lety. 482 kněží bylo diecézních, 206 řeholních. V seminářích se připravuje na kněžství 6714 bohoslovců. 39 [pageend11]Naše povídka t o m a š s k o b a DLOu h É A JESTE d e l š í s p o l e č e n s t v í Vzpomněl si, že po třech letech od otcovy smrti se na jeho košilích, ponechaných v prádelníku, objevily krvavé skvrny; bylo to kolem osmé hodiny ranní v předletní době a jeho žena vykřikla. Měděné talíře se dále leskly na stěně a do otevřeného okna povykoval kos. Žena hleděla na něj, on hleděl na rozložené košile a opakoval si někde v místech nad možnou hladinou rakoviny hrtanu, celkem neslyšitelně, Tak otce přece jen zabili. To není tvoje krev, zeptala se ho žena a musel jí říci: Je. A pod okny lozili ve vinném révoví brouci, topol ve svahu se vzpínal k slunci, zamženému jak panna před pokynem lásky, a opět neměl pravdu, i když ji skutečně znal. Polonahý vyšel na terasu a nad městem, nad zalesněnými vrchy kroužili bělaví ptáci jako přírodní svatozář, jako zvěst a jako odháněná pravda: ulehl na prohřátou dlažbu terasy a rozhodil ruce. Slunce se jako rozlomený démant skvělo v kruzích stále širších a širších bytí jako průtok kruhů, svět obíhající kolem svého já a to skutečné já kroužící kolem světa, v barvách duhy — vše se točí, a přece se točí, protržené zábleskem Kříže, pouze jím, tak nehospodárně, krátce a sladce. Sešel pak na zahradu: v dloubé chodbě domu si mohla smrt zařídit knížecí divadlo s jevištěm malým jako jeskyně uprostřed nemilovaného srdce. Scházel potom zahradou a nic neslyšel, byla to úzká slabost čekání, jež zmáhala otcův hlas, sestupoval zahradou, které dával o sobě vědět krajinný vítr, otec hleděl za ním a z vlasů mu opadávalo listí, tam, do tuhých končin prstů; scházel dolů zahradou, z očí mu scházel a cítil, jak se přece jen jeho přibližují, mandlové a hebké soucitem k povyrostlým a nešťastným, stydícím se synům, on útočiště němých, když hovorní se zatracují v přijatelné náruče, a co zde zbývá pro nenasytné, nejistoto, ta touha po všem, co se ti přibližuje, po otřesné a pevné půdě smrtelného potu. Kdyby byl rytířem, a ne synem s vypranými košilemi, pro hlas otce by se vysvlékl do naha a už by jel, na koni černém jak tma z rubu kulis, aby vynikla jeho bílá noha a pevná pěst. Odhodlaná prorazit tu křišťálovou stěnu mezi zázemím života a vtělením plných dnů, tu melodii, jejíž tóny neoddělitelně splývají: po melodii, jedině po ní, vede ta strmá cesta do nebe, do jeho rytmu. Uplynuly tedy tři roky od otcovy smrti — mrtvý někde leží s ústy dokořán; to si znovu uvědomil. Jeho žena za ním došla až na konec zahrady, hnědé vlasy, hnědé oči, hnědé šaty chudoby, opřela se o něho — ta oble obalená hořkost — a rozechvěle pokračovala v jediné neodbytné otázce: Co bys dělal, kdybys i mne nenašel živou? Byl to výkřik tak harmonicky pevný pod těmi před polednem rozhoupanými oblaky, že se ho sama lekla: a přesto jí oči zářily jako ohně lodí, plujících nad vnadným dnem oceánu. Otázky žen většinou barevně ladí nebo se dokonce shodují s barvou oděvu: Pravda, byla bych mrtvá, rty modré a černé, nad bělostnými zuby, a kdo by mě políbil? Ptala se a přitulila se k němu, a zakrývala mu ústa, protože se bála jeho odpovědi. Nikdy nestačí jen jedna spona! Co ale šeptal jeho otec v té neskonalé ochablosti, než mu odtekla krev z mozku? Krčil mlčky rameny pro dlouhý, suchý smích? Ten smích opovržení, který má muž v sobě v malém neškodném býčku pod pravým hrotem plic, v tom místě pro plachou zvěř svých snů? Nebo zvolal: Konečně! Jak roztřesené slunce pod dopady ohonů posledních komet!? Krvavé skvrny na slunci! Přes protáhlé větve a bezstarostné jíní listů prosvítaly čerstvě vyprané košile, zbavené krvavých míst a pověšené vedle sebe na šňůře — vše občas nevhodně přehlušují slova civilizace: Vyrovnat se, držet linii! Nekrčit se! Pal! A nad košilemi, až v soumračnému modru polední oblohy, svítily díry v marných letokruzích hvězd, jak otázky skrze sevřené hrdlo: Duševní svět není uzavřeným systémem! Jen obavy a strach tlumí paměť! Pohlédl pozorněji na svoji prostovlasou ženu: Nebeský plamen vykreslil pod její bradou otazník, aby měl její obličej krásný, mladistvý výraz; náhle se mu zazdál jeho dosavadní život krajně ubohý. V nečekanou chvíli otevírají mrtví své rány a mluví a tmou v záři divokých hvězd, otec se sklání k překvapenému synovi a vědci jen tuší, že všude kolem v Mléčné dráze přibývá hvězd! To vše chtěl říct své ženě, ale věděl, co by mu odpověděla: Snažíš se ukrýt hloupý strach do moudrých řečí... Co je psáno ve hvězdách? Jak dýchala, cítil, že mu bije srdce, jako by přeléval svou krev v její ňadra, přivřela oči a 40 [pageend12]teplé vzrušení ho zaplavovalo: Jen Bůh dokáže projevit úctu ženám tak, aby i ony ji měly v úctě... Posadil se, hlavu si opřel o její kolena, ona stála ve rdícím se světle a nebe bylo modré jako úžas. Ohnula se k němu a vlasy jí padaly do očí, kdo se přizpůsobí, tomu nelze uniknout, koleny mu stiskla hlavu, mimoděk; byl vítr, ale nepříliš velký, obvyklý vítr, tráva se mezi květinami lehce vlnila a šla z ní vůně jako z probouzejích se pastuších tobolek, žebráckých mošniček, přes tuto vůni hleděl na její vlasy a za víčky tušil červenou krajinu, stála v ní u hořících košil, v očích vzbuzenou lásku, tedy odvahu k jednání a jemu nezbývalo, než ponechat na ní, aby se ponižovala. Ale před kým a pro co! A vzpomněl si, jak mu otec před smrtí četl z bible onu větu: » Na nezakryté tváři nás všech se odráží jako v zrcadle Pánova velebnost, a tak se přetvořujeme stále víc a víc k zářivé podobě, jakoy má On.« A překvapilo ho, že už tehdy byl otec raněný až po samu smrt; namáhavě vystupoval s ním úvozem k okraji lesa na Liščím vrchu, bibli držel už v prodloužených prstech — několik dní před smrtí se každému prsty prodlužují, aby se mohli tak účinněji dotýkat svých blízkých, v zářivé podobě, jakou má On! Otec mu tehdy opakoval tu známou větu: V oblasti poznávání psychických jevů jsme dnes asi tam, kde byly hvězdáři za Koperníka, pak odložil bibli a dlouho mlčel, v odrostlé trávě tíhly k zemi květiny, snad také schovával hloupý strach do moudrých řečí... Ve vzduchu rozechvělém třasem slunce stékala ale krev, ta krev stékající k poslední tečce, která dlouhý zpěv srdce uzavře, otec se blížil k smrti raněn na nepřístupném místě a nebylo možné si už vybavit cokoliv z jeho smolné tváře, keře tkvěly v trávě jak vzpomínky obalené listím a smutek se ukládal do toho zářivého jména, tajemnějšího než Jitřenka, Sirius či Aldebaran, do toho jména tří slov: účast, závrať, utrpení. Pro lidi ve světě není nic důležitějšího, řekl mu tehdy ještě otec, Než zachovat klid a neztratit glanc! A toto je životním snem i všech hořících a neživých hvězd, a velikých říší, a politiků a kurev — co mohou víc, než zachovat klid a neztratit glanc! Co je to pravda, ptal se Pilát, a myslel přitom na sebe! Protože jestliže se ocitl vtělený Bůh zde na světě, a před soudem, dokonce provinčním, pak byl vyveden z rovnováhy! Ztratil klid, suverenitu a tedy i glanc! Všemocného Boha! Pro zevní svět, který se oddává síle zvůle, se stal nepravdivým, a síla lásky zůstala stále jen, bohudík, stavem milosti: Co je to pravda, ptal se Pilát, a myslel na svůj vzestup, do sfér klidu, i po ďáblových ramenech a hvězdy jako jeřáb temnoplodý lily zahuštěnou šťávu ve vysoká hrdla všech mezi soudem a odsouzením, kdy Boží úsměv přerůstá v moudrost, bolestnou a slova ve víru, zachovat úzkost a neztratit cit! Bože, proč jsi mě opustil, zaúpěl tehdy otec a na tento výkřik nebylo možné zapomenout, i kdyby od té doby uplynulo třista let. Otci snad stékaly po tvářích slzy, leskly se jako vůně z dětí, pod Liščím vrchem se stáčela řeka, za řekou bylo vidět jejich zahradu a dům — ten, který otec za plat stranického funkcionáře vybudoval; řeka jako lyra, protkaná tenkými strunami vlasců a otec jako neúspěšný rybář, který už neví, co dál... Slovanská bezmocnost, krev tepající slovo sladkobolno. Slova; klid ležel na všem tak, že až tížil ve vlasech. Člověk nemá nikdy pravdu, jen o ní ví: Co je psáno ve hvězdách, řekl otec, a hvězdy mlčely. Že jsou naším rubášem, halícím tělo, pouze je? Co po nás zůstane, vztah víry; a syn, kterého snad uštkne otcova marná smrt. A vybavilo se mu, jak asi za dva týdny po otcově smrti dostal předvolání na dopravní inspektorát: otce udal řidič nákladního auta, kterému dával otec těsně před svojí smrtí zoufalé světelné signály — jak hvězda vychýlená z dráhy. Zkušený řidič dálkového kamionu pokládal otce za opilého a neváhal nahlásit poznávací číslo jeho vozu dopravní policii — vždyť znatelně narušoval provoz na silnici. A on náhle pochopil — předsmrtné výkřiky asteroidů — otcovu smrt v jiném světle: Vracel se k smrti unaven ze zákulisních tahanic, kolem zasedání ústředního výboru; Praha, to město vybudované na dně tří moří, nezadržitelně klesala na dno moře čtvrtého, vždy přítomného: na dno hlubinného zmatku. A otec cítil, jak vír nespravedlnosti, provázející toto mocné dosedání, prochází přes jeho marně rozšířené srdce, a toužil po klidu: byl si vědom své viny. Takovouto smrtí přetížená a roztržená srdce slouží jako olůvka při vyjíždění na hlubinu: Jeho žena se posadila vedle něj, kolem krku jí snad stékalo mléko. Opřela si hlavu o jeho rameno, polední oblohou probíhaly záchvěvy, vlhká tráva v lehkém dechu doteků slunce stála ještě neskloněna a sloka tichého štkaní létala jako stín unikající sám před sebou. To plakalo jejich nezrozené dítě v jejím těle? Božímu milosrdenství zanechej minulost, jeho věrnosti přítomnost a Prozřetelnosti budoucnost. Sv. František Saleský 41 [pageend13]rozhledy HLAS POLSKÝCH BISKUPŮ »Pokoj vám!« Těmito slovy pozdravil zmrtvýchvstalý Kristus své ustrašené učedníky, a týmiž slovy se obracíme dnes k vám i my, s hlubokým přesvědčením, že v tomto Kristově pozdravu všichni nalezneme zvlášť silnou oporu. Pokoj vám! Zdravíme takto všechny, kdo trpí, kdo jsou internováni, zatčeni, vězněni nebo už odsouzeni, všechny, kdo byli zbaveni svých nejdražších, kdo trpí pro své přesvědčení, i všechny, kdo byli propuštěni z práce. S obzvláštní srdečností a láskou zdravíme děti, kterým se stýská po jejich otcích a matkách. S křesťanským zármutkem zdravíme rodiny, které oplakávají tragickou smrt svých nejdražších, a cítíme s nimi jejich bolest. Boží dar míru je povoláním ke svobodě, jež se vztahuje na každého člověka a na každý národ a je vepsáno do přirozenosti každého člověka a je obsaženo i ve vyzrávání národního uvědomění. Je spojeno s právy a povinnostmi. Je spojeno s právy, a proto každý člověk a každý národ prožívají s bolestí každé omezování svobody a cítí je jako nespravedlnost. Potlačování svobody vede k protestům, vzpouře a nakonec k válce. Je spojeno s povinnostmi, uvědomujeme si totiž, že svoboda není jen nějaký rozmar, nýbrž úkol, uložený každému z nás, a jako takový vyžaduje též, aby se o něm uvažovalo, aby se mu věnovala pozornost, vyžaduje umění správně si vybrat a rozhodnout se. Vyzýváme tedy všechny zodpovědné představitele, aby tuto svobodu respektovali, zvláště svobodu svědomí a myšlení každého člověka a aby vycházeli vstříc i lásce ke svobodě, kterou náš národ tak živě pociťuje. Důsledkem tohoto respektování svobody má být znovunastolení normální junkce státu, brzké osvobození všech internovaných, skoncování s ideologickým nátlakem, jakož i s propouštěním z práce pro osobní přesvědčení nebo pro členství v nezávislých odborech. Ve jménu svobody prohlašujeme, že pracujícím má být navráceno právo svobodně se sdružovat v nezávislých odborech a mládeži v jejích vlastních organizacích. Je třeba se vrátit na cestu dialogu mezi veřejnou mocí a obyvatelstvem. Tento dialog může být obtížný, ale není nemožný. Všichni naň čekají a my biskupové k němu vyzýváme! Je třeba překonat rostoucí vlnu nenávisti, pomstychtivosti a touhy po odplatě. Vše, co potlačuje důstojnost člověka a omezuje lidská práva občanů, oddaluje i celonárodní usmíření. Proces obnovy, který začal v srpnu 1980, zavedl do našeho společenského a národního života mnoho nových pozitivních hodnot. Solidárními se stali nejen pracující, ale celý národ, který se opět spojil, prožíval velké vlastenecké údobí. Tyto hodnoty nelze zničit, i v dnešní bolesti zůstávají nadějí na lepší budoucnost. Doufáme pevně, a utvrzuje nás v tom naše víra, že problémy své vlasti dovedem vyřešit vlastními silami, aniž kdo musí snášet tíhu nespravedlnosti. Nakonec obracíme svou mysl k místu, na němž se už po 600 let shromažďuje náš národ, kde sídlí ta, která nejdokonalejším způsobem vykládala a uskutečňovala Boží plány, k Panně Marii čensto- chovské, Královně Polska. Před ní r. 1979 Jan Pavel II. slavnostně prohlásil: »Zde jsme byli vždycky svobodní«. Kéž tedy ona je ochránkyní naší svobody osobní i národní. Ze společného pastýřského listu, který byl čten v kostelích 24. a 31. ledna. »NORMALIZACE« STALE VAZNÉ »Výjimečný stav« zůstane v Polsku v platnosti alespoň rok, řekl ministr pro hospodářskou reformu Baka 7. února, a tak » upřesnil« prohlášení vícero polských představitelů, i samého Jaruzel- ského, kteří byli »optim ističtější«; Jaruzelski na zasedání parlam entu 20. ledna zklamal všechny, kdo čekali, že odvolá aspoň některé zákazy a předpisy, jen slíbil, že stanné právo nebude trvat ani o hodinu déle, než bude nutné. Kdy přijde ta chvíle? Vyhlášením výjimečného stavu, opakoval, se předešlo občanské válce a učinil konec anarchii a ekonomickému chaosu; útočil na ty ze Solidar- nošči, kteří nedali sluchu výzvám k rozvážnosti a tak jsou za vše zodpovědni; ponechal otevřeny dveře pro nezávislé a samosprávné odbory na základě dohody z r. 1980, ale musí být v souhlasu s ústavou a se zákonem o odborech, který se připravuje. Parlament schválil vyhlášení výjimečného stavu a dal důvěru Jaruzelskému — jen jeden hlas byl proti, nehlasovali 4 poslanci katolické skupiny Znak a dva nezávislí poslanci; 5 poslanců se už před zasedáním vzdalo svého mandátu. V zemi tedy zůstává napětí, dochází stále k novým zatčením a rozsudkům před soudy vojenskými i civilními. Jeden zaměstnanec ministerstva zahraničí byl odsouzen na 25 let vězení prý pro špionáž ve prospěch USA; v Gdyni pro organizování stávky po vyhlášení stanného práva dostala Eva Kubaszewiczová 10 let, Jerzy Kowalczyk 9 let; dalšími »zločiny« je rozdávání letáků, psaní protistátních nápisů, vybízení k pasivní rezistenci atd. Do 22. ledna byl vynesen rozsudek nad 975 osobami. V Gdaňsku zdá se vůbec nezačala po 13. prosinci pořádná práce, takže režim poslal dělníky od 1. února na dovolenou, která snad bude trvat až půl roku. Znovu a znovu dochází k projevům neklidu. V Lublinu na Katolické univerzitě byly přerušeny přednášky a rektor P. Krapiec vyslýchán policií; v Lodži hned po otevření byla zas zavřena právnická fakulta; v Gdaňsku došlo k nepokojům po zvýšení cen základních životních 42 [pageend14]potřeb, už druhém od 13. prosince, když studenti chtěli položit květiny k pomníku obětí z r. 1970 — bylo zatčeno na 200 osob, převážně mladých »bez zkušeností, svedených propagandou americké Reaganovy administrativy « (režim), v Poznani, kde došlo také došlo k masovému zatýkání a okamžitém u odsuzování, v Elblagu — tam zdá se došlo k potyčce mezi vojáky a policií, při níž byl jeden důstojník zabit a větší počet zraněn, v Lublině byla včas odhalena časovaná bomba, položená při benzinové pumpě blízko sídla strany a nemocnice atd. Jen napolo se pracuje též ve varšavské továrně na traktory Ursus. Zdražení bylo jen částečně vyváženo zvýšením mezd a rodinných přídavků, ale byli z něho vyloučeni soukromě hospodařící rolníci a členové zemědělských družstev, asi aby je donutili k plnění dodávek obilí a dobytka, které vázne i přes zvýšení výkupních cen. Už začátkem ledna došlo k devalvaci zlotého vůči dolaru, za dolar se nyní dostane 80 zlotých proti dřívějším 35. 8. února se konečně otevřely brány vysokých škol, u některých až 10. února — školy základní a střední začaly vyučování už 4. ledna —, to za zvýšené pohotovosti policie, která nezapomněla, že na univerzitách byl »m ozek« reform ních snah posledních měsíců. Právníci krakovské Jagellonské university poslali Jaruzelském u list, ve kterém protestují proti vyhlášení výjimečného stavu a poukazují na protiústavnost zřízení Vojenské rady národní záchrany; potřetí že se Polsko ocitá ve stavu zotročení, dřív to byla cizí okupace, dnes je to » autookupace« ..., ale jako Polsko dvakrát i za velkých obětí znovu získalo svobodu, tak ji nabude i tentokrát. Spolu s procesy pokračuje i čistka ve straně; z tří milionů členů prý už bylo vyloučeno půl milionu, podle jiných klesl počet členů na polovinu; byl např. sesazen sekretář PSDS v Gdaňsku Tadeusz Fiszbach, jeden z původců dohody se Solidamoščí v srpnu 1980, dále řada vedoucích závodů, strany, vojvodů a starostů měst. V městě Kras 900 osob vrátilo stranickou legitimaci, takže byla úplně rozpuštěna místní sekce strany; 2500 dělníků bylo propuštěno, protože odmítli podepsat, že vystupují ze Solidamošči. Také jedna z rozhodujících otázek je, co soudí o 13. prosinci — jako před lety v ČSSR, tehdy co soudí o 21. srpnu.* * V půli února, jak psal západní tisk, došlo v Polsku k velké policejné razii, největší od 13. prosince. Při prohlídkách na ulicích i v domech » podezřelých « osob bylo zjištěno na 145000 přestupků proti předpisům či zákazům stanného práva, byly uloženy pokuty ve výši dvou a půl milionu zlotých, 3500 osob bylo zatčeno a ohlášeny nové soudy, teď už proti vedoucím Solidarity. K 15. únoru bylo pohnáno před soud 2727 osob, z nich 964 pro pokračování činnosti v rámci rozpuštěných odborů, pro nabádání ke stávkám nebo pro šíření letáků, jejichž obsah byl prý namířen proti polskému státu nebo proti jeho spojencům. ftada biskupů dostala rozkaz napomenout své kněze, aby se v kázáních nepletli do politiky, proti několika že už je začato soudní řízení. BEZDĚTNÉ TETY In m em oriam tety Vilemíny, f 7.3.1981 1. Bezdětné tety nechodí nikdy s prázdnou v silonové síťce nosí své srdce matky přes ulici 0 pár domů dál je vylévají jak touhu, která se nikdy nevyčerpá Tety ty máji vždy víc k nabídnutí neměří krůčky — smíš nesmíš capaček, které dorůstají Matka se vylévá na dosah ruky, teta je matkou, která rodí přes dvě křižovatky. Cesta a zazvonění ji činí vzácnější než ušukané kroky maminčiny, co kladou srdce na stůl bez zvonění 2. K dětem se musí přicházet jednou a stále nikdo jak teta to neúnavně nedovede Až do smrti nosí své srdce matky v síťce 1 když to maminčino je na stole - už spotřebováno nepřestane. Až do smrti nepřestane zvonit do dětských duší Až dospějí poznají že to bylo s prosíkem a žadoněním. Zuzana Pavlová Lech Walesa Kolem Walesy a m ísta jeho pobytu je stále velké tajem ství. Protože neustoupil a nechce jednat se zástupci vlády, aniž přitom byli další vedoucí nezávislých odborů a zástupce biskupů, byl prý koncem ledna převezen z vládní vily, kde byl internován, do jednoho koncentračního tábora. Potvrzovala by to i slova are. Glempa, že dokonce mohl být propuštěn, ale že řekl že až s ostatním i svými spolupracovníky. Prý s ním mohla nějakou dobu žít i jeho žena s dvěma dětmi, ale když se m u pak narodilo sedmé dítě, nemohl m u to vzkázat ani přítel kněz a zeptat se ho, jaké by si pro ně přál jméno. Také se objevil hlas, že bude internován v jedné církevní budově, ale neměl by m ít styk se světem. Ze své internace Walesa propašoval dopis, kterým varuje před svými případnými prohlášeními, falšovanými nebo vynucenými, obviňuje režim z neupřím nosti a vybízí členy Soli- 43 [pageend15]damošči k pasivní rezistenci, nesmířit se s omezeními osobní svobody. Ostatně Solidamošč po týdnech skrytu se začala hlásit, že nezanikla. Její vedoucí, pokud unikli zatčení, uspořádali dokonce tiskovou konferenci pro skupinu zahraničních novinářů: stále počítají s 10 miliony svých členů a 20 000 aktivistů, je jen málo, kteří pod tlakem násilí Solidamošč opustili. Zvláště mezi kulturními pracovníky zdá se je stále silná: televize a rozhlas vysílají léta staré věci, protože umělci odmítají spolupráci, pokud bude trvat výjimečný stav. A co církev? Není pochyby, že nový režim stále nechával církev na pokoji, nepřekážel v její činnosti na pomoc trpícím, dokonce se od 17. ledna smí zase vysílat mše svátá, přerušená v den vyhlášení výjimečného stavu, a 24. ledna ji sloužil sám primas are. Glemp. S uznáním mluvil o církvi i Jaruzelski před parlamentem, uznával její váhu v národním životě a řekl, že spoléhá na její přínos v úsilí o dosažení národní dohody. Ozval se sice ojedinělý opačný hlas — člen Politbyra Siwak, který obvinil církev, že podporuje činnost podzemních státu nepřátelských odborů, »třeba skončit s přílišnou její svobodou«; nebo v Tribuně ludu stálo, že »jistí zástupci kléru dělají provokativní kázání a pokoušejí se o politickou činnost«. Biskupové však neustoupili od svého postoje z prosince; v společném listě Jaruzelskému datovaném 10. ledna znovu žádají ukončení výjimečného stavu, propuštění internovaných, vězněných a odsouzených osob a prohlašují, že bez povolení činnosti Soli- damošči není možné překonat národní krizi. Opakovali to při zasedání smíšené komise s vládními představiteli a v společném pastýřském listě, který byl čten v neděle 24. a 31. ledna (viz str. 42). Jejich mluvčím byl stále primas are. Glemp. Kázání z 6. ledna, o kterém jsme psali minule (NŽ 1982, str. 4-5), nazvali v komunistickém táboře »gestem drzé arogance«; on však 10. ledna opakoval svou účast s rodinami, které stihlo utrpení a znovu hájil úctu k osobnímu přesvědčení; a jako lék, dostat se z nynější palčivé situace, označil osobní obnovu všech. V osobním dopise Jaruzelskému protestoval proti propouštění, protože někdo nepodepíše, že vystupuje ze Solidamošči — odporuje to přece tomu, co prohlásil před parlamentem — a žádal, aby všichni byli znovu přijati do práce. Podobně v kázání 17. ledna, a v homilii při mši svaté vysílané rozhlasem 24. ledna — sloužil ji poprvé — stěžoval si na to, že stanné právo trvá dál, že pokračují zatýkání, že národ je rozdělen na dva tábory, takže situace vypadá jako v roce 1970, a že došlo k zneuctění křížů ve školách a na pracovištích; řekl dále, že dostal mnoho dopisů s žádostí o pomoc osobám zatčeným nebo propuštěným z práce, protože odmítli poďepsat, s čím nesouhlasili ve svědomí — církev jim hledí pomoci, ale tato pomoc je nedostačující. A krakovský kardinál Macharski neváhal jednou v kázání vyjevit, že dostává výhružné dopisy, aby nedělal od oltáře politiku, aby si vzpomněl, jak skončil jeho předchůdce na krakovském stolci Stanislav, nebo sansalvadorský Romero. Z vůle biskupů byl 2. únor Den modliteb za všechny, kdo pomáhají Polsku v jeho svízelné situaci. Začátkem února přijeli na několik dní do Říma mons. Glemp, kard. Macharski a are. z Vratislavi mons. Gulbinowicz, aby osobně informovali papeže o situaci v jeho vlasti. Kázání mons. Glempa v římském kostele sv. Stanislava bylo pochopitelně mírnější než mnozí čekali: byla to výzva k celonárodnímu usmíření, tak aby se Polsko nestalo dějištěm bratrovražedných bojů; hájil Solidamošč, protože je pro ni místo v národním životě, a prosil o pomoc z nebe bl. Maxmiliána Kolba, jehož svatořečení si přál, a děkoval všem, kdo Polsku jakýmkoliv způsobem pomáhají. Novinářům odpověděl, že stále doufá, že sv. Otec bude moci se zúčastnit oslav 600. výročí přítomnosti P. Marie v čenstochové. Také mluvčí Jaruzelského Gomicki prohlásil, že pozvání papeže nebylo odvoláno, prý záleží jen na něm, aby 'se rozhodl, kdy přijede, vždycky prý je vítán. Jan Pavel II. Není pochyby, že sv. Otec sledoval události ve své vlasti se zvláštním zájmem. 3. ledna bylo čteno v polských kostelích jeho poselství k letošnímu jubilejnímu roku, psané ještě před vojenským pučem; děkuje v něm Bohu, že před obrazem P. Marie Censtochovské si Polsko vždy uchovalo svou národní tvář a jednotu, a vyslovuje svou jistotu, že tomu bude i v budoucnu. Při každé generální audienci ve středu mluvil též polský, i když, jak sám s bolestí poznamenal, od 13. prosince nemohl nikdo z Polska přijet — vidí v tom omezení a porušování práv, která patří svobodným lidem; tento jeho polský projev míval formu modlitby k P. Marii »matce církve a matce mého národa«; zmínil se o dopisu, který dostal od internovaných, plný úzkosti, obav a bolesti, s prosbou »buď s námi, jako my jsme s tebou«, nebo že i obraz P. Marie Čenstochován byl r. 1966 za své pouti polskými farnostmi »internován« policií v sakristii jednoho kostela, ale pouť šla dál i bez obrazu (viz str. 37), a vždy volal, aby přestalo stanné právo, »stav nové »potopy « — je to narážka na Sienkiewiczův román »Potopa«, líčící okupaci Polska Švédy v 17. století. 31. ledna, v Den solidarity s Polskem děkoval všem za jejich pomoc a vůbec, že se na Polsko ve světě nezapomíná. Zmínky tu konečně zasluhuje audience udělená vedoucím nezávislých odborů z řady zemí; když hájil právo pracujících svobodně se sdružovat, nezapomněl na Solidamošč; ta, pravil, stále reprezentuje polské pracující, byla přece uznána a schválena příslušnými orgány, a Polsko vyjde z nynější situace, jen když jí bude dovoleno vyvíjet svou činnost; připomněl, že loňské audienci Walesovi a jeho spolupracovníkům byl přítomen i vedoucí delegace vlády pro stálé pracovní styky se Svatým stolcem; vedoucí Solidamošči, kteří unikli zatčení ale varoval před mstychtivostí a násilím, aby nevyvolali reakci ještě ostřejší (viz str. 37). 44 [pageend16]Problém Polska přišel na přetřes i na únorovém zasedání madridské konference, která má posoudit, jak jsou zachovávány úmluvy z Helsinki. Zástupce Svatého stolce mons. Luoni opatrně, ale jasně poukázal na to, že v Polsku nebyly dodrženy dva základní principy Helsinského Aktu: právo každého národa vést nezávisle své vnitřní záležitosti, a respektování závazků, ke kterým se stát zavázal i vůči vlastním občanům. Mluvčí západních zemí byli otevřenější: odsoudili vyhlášení výjimečného stavu a doložili, jak Sovětský svaz přímými i nepřímými hrozbami ve skutečnosti do polských záležitostí zasahoval a zasahuje, a tedy nese největší vinu na tamnější krizi. To, .co se stalo v Polsku, řekl belgický ministr zahraničí, Sovětský svaz chtěl, připravil a podporoval, a kanadský neváhal zvolat, že nemá smyslu uzavírat nové smlouvy, když staré nejsou zachovávány. Petr Ovečka KŘÍŽOVÁ CESTA Pane Ježíši, stojíme s Tebou na křížové cestě. S tebou se chceme modlit k Otci za svobodu — nutnou podmínku pokoje. Chceme jít za tebou, abychom dospěli k pravdě o vnitřní svobodě a o svobodě mezi lidmi. Veď nás a učiň, abychom se naučili milovat svobodu Božího dítěte a vytrvat v ní za všech okolností. 1. Ježíš je odsouzen k smrti Vzít člověku svobodu, spoutat ho mocí nespravedlivého zákona a odsoudil k smrti — to je vždycky zločin volající k Bohu o pomstu. Každým nespravedlivým omezováním svobody bližního člověk zraňuje samého Božího Syna. Ježíši, naděje uvězněných, smiluj se nad námi! 2. Ježíš přijímá kříž Cizí tíha se nese nejtíže. Když ti, kdo mají moc, nakládají na lidi nespravedlivou tíhu — byť i v majestátu práva — pak přidávají další bolest Božímu Synu, který se prohýbá pod trámem kříže. Dnes nestačí stát v bezpečné vzdálenosti na křížové cestě jednotlivého člověka nebo celého národa. Kristus dnes volá: Ulehčete kříž lidem tak strašně utiskovaným vlastními nespravedlivými vládci! Ježíši, zastánci utiskovaných, smiluj se nad námi! 3. Ježíš padá pod křížem Mnoho lidí padá pod prvním úderem pokušení. Povstání po pádu je vždy důkazem tajemné vnitřní síly existující v duši člověka. Kolikrát se snažím povstat z hříchu, tolikrát dosvědčuji, že v mém srdci nevyhasla úplně nadpřirozená síla. Každé obrození v milosti prokazuje mou opravdovou svobodu vyrůstající z víry ve Spasitele. Kristus, který znovu zvedá svůj kříž, na nás dnes volá: Důvěřujte Otci, který posílá své děti na cesty života! Ježíši, pozvedající hříšníky, smiluj se nad námi! 4. Ježíš potkává svou Matku Když miluje zaslepené srdce, bere milovanému člověku svobodu. Marie milovala nejvroucněji svého Syna, ale neomezovala jeho svobodu v plnění Božích plánů. Provázela Syna a celým srdcem přijímala spoluúčast na utrpení. Kristus dnes prosí: Neberte svobodu těm, které milujete! Ježíši, který máš úctu k naší svobodě, smiluj se nad námi! 5. Ježíš potkává Šimona Cyrenského Neúměrně těžká práce se stává otroctvím, když je jí příliš mnoho. Šimon Cyrenský byl přinucen, aby nesl Kristův kříž. Byl tak vyčerpán prací na poli, že neuměl zpozorovat Ježíše-Bratra klesajícího pod křížem. Kristus dnes volá: Nepřipusťte, aby práce dělala z lidí otroky! Ježíši nesmírně vysílený, smiluj se nad námi! 6. Ježíš potkává Veroniku Sebepoznání nás učí, že v nejhlubším koutku srdce se skrývá — třeba jen maličká — touha po odměně za to, co děláme dobrého. A Zjevení nám oznamuje, že Boží srdce přetéká touhou odměňovat. Veronika se prodírala vší silou své lásky kordonem vojáků a davem zevlounů k Ježíšovi, aby mu otřela vyčerpaný obličej. Myslela tehdy na odměnu? To je těžko říci. Ale Ježíš ani na okamžik nezapomněl a otiskl svou tvář jako dar na její bílý šátek. Bůh nezapomíná na žádný dobrý čin. Kristus dnes prosí: Pomáhejte si navzájem! Ježíši odměňující, smiluj se nad námi! 7. Ježíš padá podruhé Boj za svobodu — osobní nebo sociální — se nehodnotí podle počtu vítězství, ani podle počtu porážek, ale měří se mohutností nových pokusů. Kristova vnitřní svoboda je podivuhodná. V polovině křížové cesty znovu vstává po pádu, protože celou svou vůlí přilnul k vůli Otcově. Kdo si vyvolil největší dobro, nemůže zůstat ležet, kam upadl. Ježíš dnes vyzývá: Nerezignujte! Ježíši, sjednocený s vůlí Otcovou, smiluj se nad námi! 8. Ježíš potkává plačící ženy Kdo usiluje o vnitřní svobodu, musí začít tím, že se naučí sebekritice. Ježíš neodsoudil pláč jeruzalémských žen, které ho litovaly, ale žádal od nich, aby se kriticky podívaly na sebe a na to, jak dovedou vychovávat. Není totiž možné rozumně litovat zla, pokud neumíme najít jeho příčiny, které jsou nejčastěji v nás. Kristus dnes vybízí: Buďte sebekritičtí! Ježíši trpělivě poučující, smiluj se nad námi! 45 [pageend17]9. Ježíš padá potřetí Kdo přijde o svobodu, ztrácí všechno. Ježíš padá potřetí skoro u sam ého vrcholu. Ale byl tak vnitřně svobodný, že povstal a nezanechal své utrpení — jako něco neužitečného — na křížové cestě. Jeho vůle neznala překážky, zůstala s Otcem z lásky k člověku. Kristus dnes učí: Každý okamžik je dobrý k tomu, abychom po pádu povstali. Ježíši vytrvale zvedající kříž, smiluj se nad nám i! 10. Ježíš je zbaven roucha Kdo um í dát všechno, chodí ve svobodě. Ježíš si nenechal pro sebe ani suknici, kterou m u utkala jeho M atka. A přesto byl trium f nepřátel, kteří ho ponižovali, jen zdánlivý. Byl to právě Ježíš, kdo trium foval, protože byl naprosto svobodný, nikdo a nic m u nem ohlo zabránit, aby uskutečnil spásný plán Otcův. K ristus dnes učí: M ilujte Otce nade vše! Ježíši zbavený roucha, smiluj se nad nám i! 11. Ježíš je přibit na kříž Sebelítostnější vnější pouta nedovedou zničit svobodu člověka, který je silný Duchem Božím. Ježíš, který cítil obrovskou bolest v proražených rukou a chodidlech, neproklínal katy ani neprosil své protivníky o milost. Modlil se za ně o Boží milosrdenství. K ristus i dnes volá: Modlete se za své nepřátele! Ježíši odpouštějící, smiluj se nad nám i! 12. Ježíš na kříži umírá Na vlastní sm rt se připravujem e celým životem. Ani Boží Syn neušel sm rti. Ale vkročil do jejího tajem ství v bezpečí, protože celý život důsledně směřoval křížem ke vzkříšení. Sm rt neochrom uje strachem jedině ty, kteří ve svém životě chtějí bojovat a bojují za svobodu od hříchu. Umírání ve spojení s K ristem je spásný čin. Kristus nás dnes ujišťuje: Nebojte se sm rti. Já jsem vzkříšení a život! Ježíši um írající na kříži, smiluj se nad nám i! 13. Ježíš je sňat s kříže a dán Matce Za každou uloupenou svobodu je nutno se přiznat k odpovědnosti. Sejm out s kříže Ježíšovo m rtvé tělo — to není nic těžkého. Ale jak je dát Matce? Jak se jí podívat do očí? Jak utišit její trpící srdce ... Vždyť také já jsem z ní udělal Bolestnou M atku. Stojím tedy dnes pokorně pod křížem a celou naději upínám na Ježíše, abych uslyšel: Synu, to je tvá m atka. Matko, to je tvůj syn. Jedině taková naděje m i dá dojít ke vzkříšení. M atko bolestná, oroduj za nás! 14. Ježíšův pohřeb Kde se bojuje za velkou věc, tam musí být veliká trpělivost. Boj za svobodu, aby mohl nastat pokoj, žádá ode m ne velké umění čekat. Ježíš čekal tři dny, protože to byla Otcova vůle. M atka čekala v nesm írném klidu na nedělní ráno, protože její srdce zůstávalo se Synem. Církev čekala od tragického pátku do neděle vzkříšení, protože tak to předpověděli proroci. Vítězství pokoje totiž nepřichází pro lidské myšlení, srdce nebo ruce, ale kvůli vzkříšenému Kristovi. K ristus dnes volá: Důvěřujte, já jsem přemohl svět! 15. Ježíš vstal z m rtvých Umíráme jen proto, abychom vstali z mrtvých. Ježíš k nám nepřišel, aby s nám i um íral, ale aby pro nás vstal z mrtvých. Zmrtvýchvstáním zjevil vítězství své svobody a s ním stále přichází za každým člověkem. Bez zm rtvýchvstání Božího Syna bychom nedokázali uvěřit ve svou svobodu Božích dětí, ani pracovat pro pokoj na zemi. K ristus říká: Pokoj svůj vám dávám. Ježíši zmrtvýchvstalý, smiluj se nad nám i! Dovedl jsi nás, Spasiteli, cestou svého života k vítězství, ke zjevení plné svobody Božího Syna, ke vzkříšení. Ve tvém vítězství vidíme zaslíbení našeho vzkříšení a našeho vyzrání k dokonalému sjednocení s tebou. Zachovej nás, Pane, ve věrnosti Otci, který světu požehnal svobodou a pokojem. Psáno ve vlasti stalo se doma ,v exilu a jinde ve svété VE VATIKÁNE A V ITÁLII Sv. Otec zakončil římský Týden modliteb za jednotu křesťanů (18.-25. ledna) mší svátou v bazilice sv. Pavla za hradbami. Byli přítomni také zástupci jiných křesťanských církví. V kázání, podobně jako při generální audienci 21. ledna, ujistil přítomné, že bude pokračovat v úsilí za další sblížení s křesťanskými církvemi a teologickými rozhovory a především nabádáním k vnitřnímu obrácení a životu podle příkazu Kristova urychlovat den, kdy všichni, kdo věří v Krista, budou jeden ovčinec pod jedním pastýřem. Modlitbě věřících odporoučel svou brzkou cestu do Velké Britanie, při níž se setká se anglikánským primasem dr. Runciem a navštíví katedrálu v Canterbury. * Na příští měsíce se plánuje řada cest sv. Otce mimo film i mimo Itálii. 19. března pojede do Livoma, — v tomto městě je továrna koncernu Solway, v jehož továrně pracoval za druhé světové války — 18. dubna do Bologně, 13. května do Fatimy — aby tam poděkoval za zachránění z atentátu, k němuž došlo právě před rokem —, ve dnech 28. května až 2. června bude ve Velké Britanii, v červnu by měl jet ještě do Švýcarska, v srpnu snad do Polska a v půli října, jak už bylo potvrzeno, se zúčastní ve Španělsku zakončení oslav 400. výročí smrti svaté Terezie 46 [pageend18]Avilské — loňský atentát mu nedovolil být přítomen jejich zahájení, jak se na to chystal. * Týden modliteb za jednotu církve příští rok 1983 bude mít heslo »Ježíš Kristus, život světa«. Bude to též téma VI. valného zasedání Ekumenické rady církví, svolané na léto příštího roku do Vancouveru v Kanadě. * Svatý stolec a Velká Britanie povýšili své zastupitelské úřady na úroveň velvyslanectví a apoštolské nunciatury. Velká Britanie měla doposud při Vatikánu — od r. 1923 — jen vyslance a Svatý stolec v Londýně apoštolskou delegaci — od r. 1938 — bez diplomatického charakteru. Na svátek Zjevení Páně Jan Pavel II. udělil biskupské svěcení devíti nově jmenovaným biskupům; byli mezi nimi i dva exulanti: Litevec s britským státním občanstvím mons. Jan Bulaitis, nový apoštolský pro- nuncius v třech středoafrických státech, a Rumun mons. Traian Crisan, sekretář kongregace pro procesy svatořečení. V audienci po svěcení zvlášť srdečně pozdravil skupinu přátel mons. Crisana a jejich prostřednictvím všechny rumunské věřící, žijící ve vlasti, především katolíky východního obřadu, k nimž nový biskup patří: poukázal na jejich těžkou situaci a zdůraznil, že Svatý stolec nepřestane usilovat o to, aby se jim dostalo řádného uznání, aby mohli pokojně žít a svobodně vyznávat svou víru. Připomenul, že k poskytnutí plné náboženské svobody se zavázaly státy podepsáním Helsinského Aktu a že ji žádal v dopise, který poslal r. 1980 všem hlavám států, které Akt podepsaly. Na tato slova sv. Otce reagoval rumunský patriarcha Justinián velmi rozhořčeně: papež tak zasahuje do vnitřních záležitostí rumunské pravoslavné církve a rozsévá nesvornost mezi jejími věřícími. Rumunská katolická církev východního obřadu byla r. 1948 násilím včleněna do církve pravoslavné, podobně jako na Ukrajině a v ČSSR po příchodu Sovětů, a její biskupové uvězněni nebo internováni; její věřící tvořili tehdy na 10% veškerého obyvatelstva. * Pozdrav ukrajinským věřícím východního obřadu, také násilím převedeným do pravoslaví, poslal lvov- ský vyšší arcibiskup kard. Josef Slipyj — který se 17. února dožil 90 let — v rámci slavnostních vánočních bohoslužeb 6. ledna, podle starého juliánského kalendáře. Křivda, jíž se stali obětí, musí být napravena a dovoleno jim žít podle své víry a podle svého přesvědčení. * 2. února se konal v Sixtinské kapli tradiční obřad odevzdání posvěcených svící hromniček sv. Otci; potom byl průvod do baziliky sv. Petra, kde byla bohoslužba slova s kázáním sv. Otce o významu právě vykonaných liturgických obřadů. Vše skončilo zpěvem řeckého hymnu »Akathistos«, oslavujícího tajemství vtěleného Božího slova a Pannu Marii, z 6. století. * Na svátek Křtu Páně Jan Pavel II. udělil svátost uvedení do společenství církve 13 dětem z různých zemí. Přítomné rodiče i kmotry vyzval, aby žili věrně závazku, které kdysi za ně na sebe vzali jejich rodiče a které nyní berou za své kmotřence, a tak jim byli příkladem. K začátku nového čínského roku — připadá na 25. leden — poslal všem biskupům dopis, v němž je žádá o modlitby za církev v Číně, za niž, jak píše, se sám neustále modlí. Zdraví také znovu všechny věřící, kteří v Číně vy trvávají ve věrnosti Kristu a jeho církvi a podávají světu svědectví, jež lze srovnat se svědectvím prvních křesťanů; obrací se i k těm, kdo jsou souženi pochybnostmi nebo kdo neodolali v těžkých zkouškách, a tak v sobě ohrozili poklad víry, jenž jim byl odevzdán — zve je, aby si dodali síly a znovu navázali dialog s Petrovým stolcem, jenž je z Kristovy vůle středem církve, k níž se stále VATIKÁNSKÉ MĚSTO. — Příležitostné známky s obálkou prvního dne, vydané 16. února k 700. výročí smrti naší blahoslavené Anežky České. Na známce o hodnotě 700 it. lir je vyobrazena světice s královskou korunou — je z královského rodu Přemyslovců — a berlou převorky klarisek, jak odevzdává velmistru řádu křižovníků s červenou hvězdou řádový kostel, na druhé známce, jak přijímá jeden ze čtyř listů, které jí poslala zakladatelka klarisek svátá Klára. Bl. Anežku se sv. Klárou zobrazuje také příležitostné poštovní razítko. hlásí. Při poledním Anděl Páně 24. ledna přál celému čínskému národu » šťastný nový ro k « a blaho, pokrok a mír. * Poláci, žijící v Římě, se scházejí každý den v bazilice sv. Petra na tříhodinovou adoraci před vystavenou Nejsvětější svátostí od 12 do 15 hodin: obětují ji za svou trpící vlast. * Sekretář generálního synodu biskupů mons. Josef Tomko seznámil novináře s prvním pracovním náčrtem pro zasedání synodu, které se bude konat příští rok; má téma »Usmíření a pokání v poslání církve «. Náčrt byl zaslán biskupským konferencím, které k němu zašlou své připomínky. Uskutečněním vnitřního míru v srdci lidí chce církev dát svůj přínos k zevnějšímu míru mezi lidmi a mezi národy. * Sv. Otec navštívil v jedné římské klinice 88-letého polského preláta šlechtice Valeriána Meysztowicze, někdejšího profesora teologie ve Vilně, od druhé světové války žijícího v Římě. Než se mons. Meysztowicz stal knězem, studoval v Petrohradě, měl přístup k carskému dvoru a byl také představen caru Mikuláši II. Jako kapitán ruské armády měl pod sebou vojáka Nikitu Chruščova, kterého dal povýšit na desátníka. Sv. Otec přijal v audienci mj. presidenta Pákistánu Mohameda Ziu-ul-Haqa — podle novinářů předmětem rozhovoru byl především problém afgánských uprchlíků, jejichž počet se odhaduje na dva a půl milionu; prezidenta Egyptské arabské republiky Moubaraka — mluvilo se o míru ve Středním Východě; izraelského ministra zahraničí Jitzaka Satnira — z následující tiskové konference usoudili novináři, že stran Palestiny a Jeruzaléma zůstávají tu v náhledu Svatého stolce a Izraele zásadní rozdíly; vedoucího delegace polské vlády pro stále pracovní styky se Sv. stolcem Kazimíra Szablewského — odevzdal sv. Otci odpověď gen. Jaruzelského na jeho list, který mu před vánocemi odevzdal mons. Poggi s žádostí, aby bylo zrušeno stanné právo a sporné otázky aby byly vyřešeny vzájemným dialogem, který teď není snadný, ale není nemožný; osobního zástupce prezidenta USA Reagana při Vatikánu Williama Wilsona; Zbygniewa Brzezinského, býv. poradce presidenta USA Cartera pro zahraniční politiku, rodem Poláka; nového velvyslance Jugoslávie při Vatikánu Zvonimíra Stenka — v proslovu žádal 47 [pageend19]pro katolíky respektování jejich plné náboženské svobody a tak se nepřímo zastal zatčených kněží a biskupů, obviněných z protistátního smýšlení; členy diplomatického sboru akreditovaného u Sv. stolce, kteří přišli papeži blahopřát k Novému roku — podle názoru novinářů Jan Pavel II. ve své řeči odmítl Jalt- skou dohodu, která r. 1945 rozdělila svět na dvě sféry zájmů a tak stále omezuje plnou svrchovanost menších států (viz str. 36), s bolestí že sleduje situaci ve svém Polsku, ale též v některých zemích Latinské Ameriky, v Irsku a ve Středním Východě, řekl dále a hájil právo a povinnost církve zasazovat se o zachovávání základních práv člověka, dělá to bez jakýchkoliv politických úmyslů; důstojníky z kurzu Vojenské akademie NATO — vyslovil svou radost z osvobození generála Doziera a pak zdůraznil, že mír je Boží dar, ale též dílo lidského úsilí a že tedy všichni lidé dobré vůle, věřící i nevěřící, mají spojit své síly k zlepšení celého světa; velvyslance Finska při Vatikánu — v projevu vyzvedl přínos neutrálního Finska k většímu porozumění mezi národy a k míru, např. uspořádáním Helsinské konference o evropské bezpečnosti a spolupráci, jejíž závěrečný Akt může znamenat nový krok k respektování práv jednotlivce i národů; biskupy řady zemí, kteří přijeli do Říma na svou oficiální návštěvu ad limina — v projevech jednal o nejrůznějších otázkách náboženského života, např. biskupy ze zemí sev. Afriky zval ke konstruktivnímu dialogu s vyznavači islámu, jehož účinnost bude posuzována hlavně podle toho, jak budou věříd vydávat svědectví o své víře, nezištně sloužit i mohamedánským spoluobčanům a účastnit se na rozvoji zemi, v nichž žijí; biskupům z Nigerie vyjádřil svou radost nad nastávající cestou do jejich země, aby tam hlásal evangelium, ujistil tamější věřící o vzájemném společenství ve víře, naději a lásce a dodal naděje všem, kdo tam trpí; a před biskupy ze španělské provincie Compostella hájil kněžský celibát, protože i dnes se mladí dovedou nadchnout pro vznešené ideály, pro to, co stojí oběť. V ČESKOSLOVENSKU NÁBOŽENSKÉ ZPRÁVY 21. ledna se konal u Obvodního soudu pro Prahu 6 proces proti jezuitovi P. Františku Líznovi, odsouzenému už 29. září m.r. v Olomouci na 20 měsíců nepodmíněně pro vydávání a šíření náboženské literatury. Pražský soud zrušil výrok olomouckého soudu a nahradil jej trestem ve výši 27 měsíců. P. Lízna byl souzen pro »poškozování zájmů republiky v zahraničí «, chtěl totiž prostřednictvím dvou západoně- meckých kněží, zadržených čs. policií koncem července, poslat ven dopis, v němž líčí své trampoty kněze bez státního souhlasu, a několik čísel samizdatového časopisu »Informace o Církvi«. Před soudem P. Lízna řekl: » Když jsem byl vysvěcen, sliboval jsem biskupovi poslušnost, žít v evangeliu a hlásat jeho pravdy. Necítím se vůbec vinen. Zprávy, které jste tady četli, byly pravdivé. Děkuji předsedovi soudu, že je zde tak podrobně četl.« Do soudní síně byla vpuštěna pouze matka P. Lízny a jedna rodinná přítelkyně. Nebylo vpuštěno asi 15 přátel a zástupci několika západních velvyslanectví, kteří chtěli být procesu přítomni. * Proti odsouzení protestovali společným otevřeným dopisem presidentu Husákovi švýcarská biskupská konference a Rada federace švýcarských protestantských církví; žádají ho, aby se ve své zemi postaral o dodržování základních lidských práv, která jsou rozsudkem zřetelně porušována a k jejichž zachovávání se CSSR zavázala podepsáním Charty lidských práv a Závěrečného Aktu Helsinských dohod. * Za porušení Helsinského Aktu a deklarace OSN o vyloučení všech forem nesnášenlivosti a diskriminace z náboženských úvodů považují pražský rozsudek také mezinárodní mírové hnutí Pax Christi a německý jezuitský provinciál P. Vít Seibel; proces proti P. Líznovi a jiným aktivním věřícím a kněžím nazval »soudní fraškou«. Zájmy republiky čs. v zahraničí nepoškozují ti, kdo hledí referovat o skutečné náboženské situaci, jako spíše ti, kdo tuto smutnou situaci trpí, nebo jsou její příčinou, píše P. Seibel, uvádí další přehmaty policie proti věřícím, řeholníkům a kněžím a končí výzvou Husákovi, aby v jeho zemi byla respektována náboženská svoboda a přestala všechna proticírkevní opatření. Pod titulem »Začiatok bývá ťažký « přináší lednový slovenský Duchovný pastier, určený kněžím, řeč děkana bratislavské CM teologické fakulty Křoviny při začátku nového akademického roku 1981/2; byl přítomen trnavský biskup mons. Gábriš, » zástupce státní správy « dr. Pavlík, profesoři fakulty, představení semináře a bohoslovci. Řeč je jakoby odpovědí na loňský protest bohoslovců proti nucení vstoupit do organizace Pacem in terris a proti jejímu kolaborování s komunistickou protináboženskou politikou. »Boho- slovec, dobře vychovaný, nestaví své tzv. siláctví do nerozumného záporu... a přitom nemyslí na případné následky... naučí se opatrné sebekázni... nedá se vést a usměrňovat zvenku; nechce-li, aby se led pod ním prolomil, raději ho obejde...« tak jako členové PIT se vyhýbají mluvit o těžkostech náboženského života a tak zrazují své věřící... * Podle německé KNA v bratislavském semináři opravdu začal nový režim, především zásluhou nového prefekta Karola Krajčího, aktivního člena PIT, považovaného za důstojníka tajné policie: vyměnil všechny podprefekty, zakázal boho- slovcům bez doprovodu vycházet z domu a opustit skupinu, ve které musí vždy chodit, aby tak jeden bohoslovec hlídal druhého, musí nosit talár, návštěvy se musí legitimovat, vždy u brány je zaznamenávána hodina příchodu a odchodu a bohoslovec nesmí ani doprovodit sám své rodiče na nádraží. Výrazným tiskem přinášejí KN z 31. ledna prohlášení Vatikánu, kterým se dává správný smysl slovům prezidenta USA Reagana o tom, že Svatý stolec schvaluje jeho opatření. »Vatikánské dementi potvrzuje jenom to, že někdo nemluví pravdu...« O situaci v Polsku KN farizejsky mlčí, mluví tím pravdu? * Slova prezidenta Reagana dala přesto podnět bratislavské Pravdě k ostrým útokům na sv. Otce, který prý žehná akcím nepřátelským Polsku, dvojsmyslná že je politika světového katolicismu, a že je vidět, »kde jsou kořeny nepřátelského postoje té části polského kléru, který se staví proti normalizačnímu procesu v Polsku «. * Řezenský diecézní věstník píše o protestu, který u bavorské vlády podalo několik kněží, jimž bylo odmítnuto vstupní vizum do ČSSR. Uvedou-li jako zaměstnání »kněz «, je jim vizum prostě odmítnuto, zatají-li je, vystavují se případně jiným těžkostem. * V KN 10. ledna vzpomíná staroboleslavský kanovník Jan Lebeda 1000. výročí smrti prvního pražského biskupa Dětmara — připadalo na 2. ledna — a zvolení za jeho nástupce Slavníkovce Vojtěcha — 19. února. KNĚŽSKÉ HROBY: 5. února ve věku 75 let mons. ThDr. Jan Nep. Boukal, býv. sekretář pražských arcibiskupů, pohřbíval ho nynější arcibiskup Otec kardinál Tomášek — v procesu proti olomouckému svě48 [pageend20]tícímu biskupu Zeloví, břevnovskému opatu Opaskovi a řadě pražských kanovníků v prosinci 1950 byl jako »konfident něm. gestapa, špion ve prospěch Vatikánu a západních mocností a kriminální zločinec « odsouzen k pokutě 100 000 Kčs a na 18 let vězení, která si skoro celá odseděl, ale ani potom nedostal státní souhlas a pracoval manuálně až do svého odchodu do důchodu; Jan Linhart, administrátor v Chabařovicích; V. Štěpán, děkan v Týně nad Vltavou; František Koníček, duchovní spávce v Bykáni u Kutné Hory, z Hračovic u Uh. Hradiště — »během tamní pětadvacetileté činnosti opravil sedm kostelů a nakonec i farní budovu « (KN); ThDr. Jaroslav Kouřil, kanovník u Všech svátých na Pražském hradě; Karel Václav Vystrčil, děkan v Kasejovicích; Josef Pechanec, farář ve Valašských Kloboukách; Karel Šrajbr, duchovní správce sester v Dolních Albeřicích. — R.i.p. RŮZNÉ ZPRÁVY Začátkem roku došlo jako obvykle ke změně mluvčích Charty 77. Novými mluvčími jsou býv. docent Karlovy university Radim Palouš, Ladislav Lis, býv. železniční zaměstnanec, člen podzemní skupiny kom. za druhé světové války a do roku 1968 funkcionář MV KSC v Praze, a konečně novinářka Anna Marvanová. Vystřídali dr. Bedřicha Placáka, dr. Jaroslava Sabatu a kat. kněze Václava Malého. První dokument, který noví mluvčí podepsali, je projev sympatie s pronásledovanými polskými odboráři. Za pět let trvání členové hnutí Charta 77 vydali na 1200 dokumentů, prohlášení, analýz, dopisů a výzev. * Filosof Ladislav Hejdánek, také signatář Charty, byl vyzván policií, aby přestal s konáním filosofických seminářů ve svém bytě; Hejdánek prý prohlásil, že varování uposlechne, už proto, aby neuváděl v nebezpečí jak zahraniční návštěvníky-vědce, kteří se také seminářů účastnili, tak i spoluobčany. Varování třeba vidět v souvislosti s událostmi v Polsku: 14. prosince, den po puči v Polsku, vtrhla do Hejdánkova bytu policie, přerušila schůzku, několik přítomných a také Hejdánka zadržela a propustila až po několika dnech. * Podle sdělení Jana Fojtíka má Rudé právo náklad v průměru 950 000, sobotní vydání 1353 000 výtisků. »Jeho další růst je limitován jen nedostatkem papíru «. * Deník Večerní Praha zvala na »Silvestr 1981 pro náročné v hotelu Inter-Continental«. Menu včetně programu stálo 550 Kčs na osobu. * » Terorismus není naší cestou «, brání komunisty F. J. Kolár v časopise » Praha-Moskva «. Za teroristickými akcemi je mafie, CIA, FBI a další americké vládní instituce. Názvy jako Rudé brigády nebo pseudomarxistické organizace mají sloužit jen očernění socialistického a marxistického hnutí. * Podle RP USA zkoušejí své nové protiteroristicé oddíly v Itálii; ale hned dodává, že USA nazývají terorismem také vlastenecké osvobozovací hnutí. * Hospodářské noviny píší, že v maloobchodním obratu za potravinářské zboží v r. 1980 připadalo na maso a masné výrobky 28,9 mld. Kčs a na alkoholické nápoje jen o něco méně, 24,1 mld. Kčs. * Není divu, že při »cenových opatřeních«, tj. zdražení, stouply ceny právě v těchto odvětvích: u masa až o 41%, u tabáku o 40%. Ministr M. Sabolčík to odůvodňoval nutností snížit závislost na dovozu; kapitalistické země prý dovozu potravin využívají k politickému vydírání, ostatně prý za poslední léta byly podstatně zvýšeny mzdy, tak je vhodné, aby byly podle nich upraveny také ceny spotřebního zboží. * Do 26. ledna přijímaly pobočky Státní banky čs. žádosti o devizový příslib na soukromé cesty do nesocialistických států a do Jugoslávie. Žadatelé mohou požadovat 15 až 18 dolarů na osobu VÍDEŇ. — Z oslavy 70. výročí založení jednoty Cs. orla ve Vídni II. Čestná stráž orelských bratří a sester s praporem, po boku oltáře kostela na Rennwegu při děkovné mši svaté 27. září 1981 (viz str. 52). a na den, maximálně 360 dolarů na celý pobyt, a do Jugoslávie 350 až 450 dinárů na den a na osobu, maximálně 9000 dinárů na celou dobu pobytu. Pro děti do 15 let je devizové vybavení poloviční. Banka vyrozumí žadatele pouze o kladném vyřízení, a to do 9. dubna. Podle zprávy Federálního statistického úřadu měla ČSSR k 31. prosinci 1981 15 339 tisíc obyvatel, ČSR 10307 tisíc a SSR 5 032 tisíc. Živě se narodilo 237 000 dětí, v ČSR 144 tisíc, počet obyvatelstva se oproti 1980 zvýšil o 57 000, z toho v ČSR jen o 15 000. V bytové výstavbě bylo dokončeno celkem 94,1 tisíc bytů, tj. o 15,7 tis. bytů méně než předpokládal plán — v ČSR 59710 bytů, o 8,4% méně. Průměrná měsíční mzda pracovníků v socialistickém sektoru nár. hospodářství se zvýšila na 2690 Kčs. * Bratislavská Práca uveřejňuje seznam věcí, které nelze z Maďarska vyvážet: všechny potraviny, i nápoje alkoholické a nealkoholické, cigarety, prostředky k praní a mytí, papírové kapesníky, hygienický papír atd. V případě vývozu darovaných předmětů darování musí být potvrzeno: razítkem a podpisem... Dovezené forinty musí být potvrzeny, že byly řádně zakoupeny. * Pod Strahovem na Dlabačově bude postaven nový »Dům rekreace ROH «. Jeho otevření se plánuje na 1.5.1985. * Ve dnech 25.-30. ledna se konalo cvičení pozemního vojska a letectva ČSSR, Sov. svazu a MLR v severozápadních Čechách » Družba «. Účastnilo se ho 25 000 vojáků, za dohledu velitele vojsk Varšavské smlouvy sov. maršála Kulikova. * Také ČSSR byla v pmí půli ledna postižena vlnou sněhu a ledu. Teploměr klesl na mnoha místech až pod dvacet stupců a držel se tam hezkou řádku dní, takže nemohlo být voženo po Labi uhlí do severočeských elektráren po víc jak 21 dní. Největší radost byla ve školách, když ohlásili » sněhové prázdniny «. ČÍNA. — Tisková kancelář Nová Čína ohlásila, že v brzké době bude vydán první čínský naučný slovník o náboženstvích. Bude mít celkem 6700 hesel na 1300 stránkách a skoro tři čtvrtiny stránek je věnováno buddhismu, křesťanství a islámu, ale pamatuje se i na stará čínská lidová náboženství a na jiná světová náboženství. Africká republika ZAIRE má podle posledních statistik z 28 milionů obyvatel víc než 12 milionů katolíků. Domácích kněží je 795, zahraničních misionářů 1733, domácích řeholních bratří je 519, řeholních sester 2000 a stejně tolik sester z jiných zemí. 49 [pageend21]V EXILU A KATOLICKÉM SVĚTĚ ANGLIE. — Naši londýnští krajané se v hojném počtu zúčastnili tridua před svátkem sv. Edmunda Kampiána, 1. prosince, anglického jezuity, který konal svůj řádový noviciát v Brně, a studia v Olomouci a v Praze, kde také po několik let blahodárně působil, než se vrátil do vlasti a pro věrnost římskému papeži byl odsouzen k smrti a popraven 1. prosince 1582. Pobožnost se konala v klášteře blízko Marble Arch, kde bylo kdysi popraviště. V této kapli se také konala noční adorace za naši umlčenou církev na 9. prosinec. — Péčí londýnské odbočný SVU byla v místnostech domu Velehrad přednáška Zdeňka Mastníka o žurnalistice, k uctění památky redaktora Rudolfa Kopeckého, který zemřel 25. listopadu, v předvečer svých 88. narozenin. Byla to charakteristická postava české krajanské londýnské obce. Zanechal sedm svazků memoárů »Vzpomínky starého novináře«. V krematoriu se s ním za všecky rozloučil jeho přítel, londýnský misionář Otec Jan Lang. Poslední dny m .r. se konalo v Londýně celoevropské setkání mládeíe, pořádané ekumenickou řeholní komunitou v Taizé ve Francii. Bylo zahájenou společnou pobožností, současně v anglikánské katedrále sv. Pavla a katolické westminsterské, za mír a smír v církvi a v celém lidstvu. Zvláštní zmínka byla vždy věnována Polsku, na něž dolehla tíha stanného práva, ale také proto, že ústředním tématem měl být tzv. List z Varšavy, napsaný převorem taizéské komunity Rogerem Schutzem, datovaný 8. prosince. Obsahem listu jsou Schutzovy osobní zkušenosti a vzpomínky z návštěv v CSSR, Polsku, NDR a Jugoslávii. List zdůrazňuje nutnost vzájemného smíření mezi křesťany: »ne, abychom byli silnější proti někomu druhému, ale abychom byli kvasem smíření a důvěry pro ty, kdo věří, i pro ty, kdo nevěří. Od křesťana by to bylo projevem sobectví, kdyby toto Kristovo utrpení — úsilí o smír — se neotevřelo vůči utrpení za mír a smíření celé lidské rodiny.« Převor Schutz rozdával mladým — pokud stačily — úlomky z hostií, které přivezl z Polska a které jsou tam lámány v předvečer vánoc na znamení bratrství a lásky. Tisíc ohlášených polských mladých pochopitelně přijet nemohlo. Účastníkům setkání poslal jménem sv. Otce pozdravný telegram vatikánský státní tajemník kard. Casaroli. Původně se setkání mělo konat jako loni v Římě, ale s ohledem na rekonvalescenci sv. Otce po atentátu bylo přeloženo do Anglie. Přijelo na 20 000 mladých, kteří byli hosty různých křesťanských londýnských obcí. RAKOUSKO. - Vídeňská česká škola Komenského vzpomene tento rok 110. výročí svého založení. Na škole se stále vyučuje česky, ale důraz se samozřejmě klade na němčinu a na ostatní předměty, jimž se vyučuje podle rakouských osnov. Česká duchovní služba ve ŠVÝCARSKU pořádá pro naše věřící krajany duchovní víkend v Quartenu ve dnech 12-14. března — vede jej norimberský krajanský farář P. Pavel Kučera —, české tradiční exercicie pfi klášteru sester dominikánek v Bethanien/Niklausen 25.-28.3., kazatelem bude mons. Jaroslav Skarvada z Říma; setkání mladých s P. Robertem Kunertem 15.18.4. a májovou mariánskou pouť do Einsiedeln 16. května, při níž bude také udělováno biřmování. Bližší informace podají švýcarští krajanští misionáři. ženevští krajané se 17. prosince zúčastnili mše svaté za Polsko v bazilice Notre Dáme — s misionářem Poláků a dalšími kněžími koncelebroval též slovenský salesián P. Mazák. Přede mší svátou po 15 minut vyzváněly zvony kostela Notre Dáme a evangelické katedrály sv. Pavla, aby všem věřícím připomněli utrpení našeho bratrského národa. USA. — Na letošní rok připadá 100. výročí založení katolického spolku mužů Rytíři Kolumbovi, který proslul svými skutky apoštolátu a charitativní činností. Je plánována mohutná oslava v Olympijském sta- dioně v Montrealu, jejímž vrcholem bude koncelebro- vaná mše svátá s býv. are. kard. Paul. Legerem. Předtím bude průvod, který bude ilustrovat přítomným čtyři hlavní zásady Kolumbových rytířů: bratrství, láska k bližnímu, láska k vlasti a jednota. Slavný bostonský symfonický orchestr oslaví 100 let svého trvání koncertem, na němž byla předvedena premiéra »Votivní symfonie « od polského skladatele Andrzeje Panufnika, složená k 600. výročí uctívání »černé P. Marie « v Čenstochové. Panufnik má 67 let a žije v exilu v Anglii od r. 1954. Pravoslavný metropolita z Nového Yorku Filaret, který vede americkou pravoslavnou církev, která neuznává nad sebou pravomoc moskevského patriarchy, prohlásil za svaté posledního ruského cara Mikuláše II., jeho ženu Alexandru, čtyři jejich děti, zavražděné 17. července 1918 v Jekaterinburku, dnešním Šverdlovsku, a dalších 30000 mučedníků, pro svou víru bolševiky. V pravoslavné církvi není k svatořečení zapotřebí dlouhého kanonického procesu, jak je tomu u církve katolické, je to věřící obec, která přiznává hrdinný stupeň ctností a v tomto posuzování má první místo mučednická smrt. Ruská pravoslavná obec, neuznávající pravomoc moskevského patriarchy, protože kolaboruje s ateistickým soyětským režimem a tak pomáhá k udušení víry v Boha, čítá v Americe na 250000 věřících, a z nich 150000 žije v USA. JIŽNÍ AFRIKA. — V Springboku oslavila 6. prosince padesáté výročí práce v misiích naše krajanka sestra Jeanne Emanuela Krausová, věrná čtenářka Nového života a jiných našich publikací, jejíž dopisy jsme už vícekrát uveřejnili. V dopise, kterým sděluje toto své jubileum apoštolátu mezi jihoafrickým černým obyvatelstvem, prosí, abychom spolu s ní děkovali Pánu za vše, co pro ně mohla vykonat. — Blahopřejeme a vyprošujeme Boií pomoc pro další léta. NORSKO. — 10. prosince přijal Nobelovu cenu zamiř na rok 1981 Vysoký komisař OSN pro uprchlíky Paul Hartling. V proslovu Hartling podal přehled činnosti komisariátu od r. 1951, kdy byl založen; komi- sariát mohl pomoci na 25 milionům osob, nejposlednější léta se však počet uprchlíků a vypovězených nečekaně velmi zvýšil, zvláště v Asii a Africe — jen v Pákistánu jsou dva a půl milionu uprchlíků z Afgá- nistánu, v Somálsku na milion z Ethiopie. Celkem se dnes odhaduje počet uprchlíků na 18 milionů, činnost Komisariátu se řídí protokolem z r. 1951 a konvencí z r. 1967, kterou podepsalo 91 států. Loni Komisariát poskytl pomoc ve výši 460 milionů dolarů. Hartling se také zmínil o úspěších, kterých Komisariát dosáhl, když se uprchlíci mohli vrátit do své vlasti. Vysoký komisariát pro uprchlíky dostal Nobelovu cenu míru už r. 1954. MAĎARSKO. — K 750. výročí smrti sv. Alžběty Duryňské, pocházející z Uherska, sv. Otec poslal maďarským věřícím list, ve kterém zdůzazňuje že moderní společnost naléhavě potřebuje muže a ženy, které se zasvětí Kristu a budou radostně a nezištně sloužit bližnímu, jako mu sloužila sv. Alžběta. List byl přečten při slavnostních bohoslužbách v Sárišském Potoku, v místě to, které je považováno za rodiště světice. 50 [pageend22]Eduard Fušek - věčně aktivní osmdesátník Na sklonku minulého roku, přesně 20. prosince, oslavil ve Washingtonu osmdesátiny bývalý poslanec za lidovou stranu, Eduard Fušek. A jako by v životě nezažil už dost dramatického, spadl před narozeninami se střechy, kterou chtěl dát do pořádku, a vážněji se poranil. Ale to by ani nebyl on, aby — když se vylízal z nej horšího — s oporou hůlky zase ve Washingtonu nebyl u toho, kde se něco děje, anebo se nezajímal o to, kde je právě s něčím zapotřebí pomoci, kde je zapotřebí něco zorganizovat... Eduard Fušek vstupuje už v roce 1918 do živnostensko-obchodnické strany a spoluzakládá její dorost. Z rodných Valašských Klobouků odchází do Prahy, kde absolvuje obchodní školu, poslouchá práva u prof. Drachovského, obchodní a směnečné právo u prof. Weniga. Roku 1925 mu byl udělen první patent, a to — na elektrické pojistky. Fušek je s úspěchem vyrábí, a posléze rozšiřuje výrobu na své další vlastní patenty — elektrické zástrčky, rtuťové vypínače a jehlové zásuvky. V roce 1929 se v Čáslavi žení a bere si za ženu dceru ředitele kůru a profesora čáslavského gymnázia, jednoho z posledních žáků Antonína Dvořáka. V roce 1934 sjednocuje několik radiotechnic- kých organizací v Radiotechnický svaz ČSR. O rok později je zvolen předsedou Ústřední rady obchodnictva. Vždy se angažuje také nábožensky. Jako předseda správní rady Pražské městské pojišťovny v letech 1933 až 1936 přichází s iniciativou a organizuje stavbu okna Maxe švabinského »Soudný den « v chrámu sv. Vita a spoluzakládá pravidelné koncerty církevní hudby v chrámu sv. Jakuba. Biografická publikace »Kdo je kdo « v Československu z roku 1938 věnuje Fuskovi značný prostor. Funkcí tu je pro dvacet dalších... Ovšem, nejodpovědnější práce přichází po válce, kdy je Eduard Fušek od roku 1945 do února 1948 poslancem Prozatímního a poté Ústavodámého národního shromáždění za lidovou stranu. Vede obchodní výbor, je členem rozpočtového a branného výboru, hospi- tantem katolického Lidového klubu a předsedou národohospodářské komise poslanců lidové strany. Kde může, stojí v opozici narůstající červené totalitě. Po únoru 1948 musí Fuskovi jako tolik jiných Čechů a Slováků začínat znovu. Odcházejí do exilu, P O Z jejich obchod s elektrickými potřebami v centru Prahy v hodnotě nejméně milion korun je znárodněn. Fuskovi začínají v Londýně. Eduard tam stojí u zrodu Cyrilometodějské ligy a Nového života, jenž dnes vychází v Římě. A pak, v Dublinu přichází v září 1949 několik dní před dvacátým výročím svatby rána a zkouška nej těžší. Fuskovi pochovávají svou osmnáctiletou dceru Evu, která umírá na krátkou zhoubnou chorobu. V roce 1951 odcházejí do USA, kde začínají opět (už po kolikáté?) znovu. Fušek se stává předsedou Cyrilometodějské ligy ve Washingtonu. V letech 1956-1966 je technickým ředitelem výstavby National Shrine (Národní svatyně Neposkvrněného početí Panny Marie) ve Washingtonu. Spolu s opatem On- drákem z Lisle vede ve Washingtonu protesty proti uvěznění pozdějšího kardinála Josefa Berana; akce vrcholí v březnu 1956. V roce 1966 organizuje pobyt kardinála Berana ve Washingtonu. V roce 1977 spolupracuje na organizaci washingtonské účasti na světovém eucharistic- kém kongresu ve Filadelfii. Spolu- organizuje české mše, které jednou za měsíc slouží jezuita MUDr. Josef Kadlec na Georgetownu. A konečně — přichází s iniciativou a pracuje na přípravě stavby české kaple v Národní svatyni ve Washingtonu ... česká kaple v mariánské katedrále hlavního města Spojených států, v níž přes desetiletí pracoval, byla dlouhá léta jeho snem. V Národní svatyni je na padesát národních kaplí, včetně slovenské, v nichž je různými způsoby připomínán mariánský kult; češi tam však jsou zastoupeni pouze barevnými okny. Leží teď přede mnou tucty kopií dopisů, kterými Fušek burcoval představitele českých intelektuálních kruhů i katolické církve. Už v roce 1963 podal Fušek návrh na stavbu kaple. Naprosadil jej. Tehdejší ředitel Národní svatyně, pozdější biskup Grady, jej alespoň ujistil svou podporou i v budoucnu. Podobně mu 3. dubna 1963 posílá dlouhou povzbuzující odpověď dr. Ladislav Radimský. Konstatuje v ní, že »i češi stavěli Ameriku a proto i česká Madona by se měla v katedrále objevit«. Radimský zdůrazňuje, že »opravdová kultura Ameriky je v křesťanství; proto i američtí češi musí n á m k y v katedrále vyjádřit — právě nyní, kdy bezbožectví kraluje zatímně doma — že k této křesťanské civilizaci také patříme a patřili jsme slavně «. Radimský konstatuje, že » katolická společnost je nadnárodní, nikoliv však protinárodní a musí být pluralistická, zvláště v Americe«. Symbolem toho má být podle jeho soudu washingtonská katedrála. A tak dr. Radimský nakonec slibuje, že — »až bude věc lépe připravena« — vnese ji jako funkcionář i do Společnosti pro vědy a umění. Slibuje stavbě české kaple podporu, ačkoli se obává pro- tináporu atheistů... Doktor Radimský se už stavby kaple nedočkal. V šedesátých letech ji nešlo prosadit. V polovině sedmdesátých let to Fušek zkouší znovu. Nejdříve získává podstatnou oporu v osobě amerického biskupa českého původu, Johna Mořkovského, z diecéze Galveston-Houston v Texasu. A poté šťastně provádí právě v den svých 75. narozenin washingtonskou katedrálou Neposkvrněného početí Panny Marie Msgr. Ludvíka Němce z Filadelfie, který se jako kněz a zkušený organizátor ujímá stavby v čele výkonného stavebního výboru. Osmdesát let Fuskova života jsou osmdesáti lety života bohatého, přímo nabitého aktivitou a událostmi. Událostmi často trýznivými a tragickými. Fuskovy však nezdolaly, ani neotupily jejich optimismus. Ve středu života manželů Fuško- vých totiž vždycky stál — kříž... Neříkám hodně klidu, Eduarde. To by bylo zbytečné, protože jsou prostě lidé, kteří si nedají pokoje, i když by už mohli užívat zasloužený odpočinek. Tož tedy Boží požehnání a ještě dlouhá léta! Ale střechy už přenech pokrývačům ... Pavel Pecháček Redakci došlo Václav Černý, O povaze naší kultury. Původně samizdatový text, vyšel v Praze roku 1975 u příležitosti autorových sedmdesátin. Vychází jako třetí publikace edice Arkýř (Postfach 34 0008, D-8000 München 34). Ivan Diviš, Beránek na sněhu. Básně. Druhé vydání vyšlo v edici Arkýř (Postfach 340008, D-8000 München 34) na jaře roku 1981. 51 [pageend23]d o p is y • d o t a z y • o d p o v ě d i 70 let jednoty Orla Vídeň II Její členové, hosté a přátelé oslavili toto své výročí 26. září minulý rok v klubovně křižovníka P. Josefa Novotného, vzdělevatele jednoty. 70 uplynulých let přehlédl v nadšeném projevu její starosta Karel Ryba. Vzpomněl úmorné práce zakladatelů jednoty, jejich zápasů a bojů, také nepochopení, ano i šípů posměchu. Nevzdali se však, podle slov své písně: » My ustoupit nemůžeme, vždyť Bůh, vlast na nás p atří!« Všem jim je zachována vděčná paměť. Ani první světová válka nezničila orelský spolkový život, r. 1921 byla jednota obnovena, pak pořádala akademie, veřejná cvičení, zájezdy do vlasti — také na Svatováclavské dny Orelstva v Praze r. 1929, do Staré Boleslavi, Svaté Hory atd. — pořádala poutě, účastnila se božítělových procesí a několikrát na Den rakouských katolíků šla v orelských a národních krojích. V největším svém rozkvětu měla jednota na 1000 členů a svou dechovou hudbu. Novou ranou pro její činnost byla druhá světová válka — mnozí padli na bojištích, někteří se vystěhovali do CSR, ale činnost nebyla přerušena. Mezi dnešními členy je několik, kteří kdysi cvičili v žactvu, 60 let tedy zůstali věrni orelskému odkazu. Bratr Karel Ryba — starosta jednoty už po deset let, tedy další loňské jubileum — nezapomněl ani na mateřské orelské jednoty ve vlasti: 1504 bratří a sester položilo svůj život v aktivním boji proti nacistické krutovládě — např. ústřední náčelník br. MUDr. Vojtěch Jílek byl 29. září 1941 zastřelen bez soudu v Brně v Kounických kolejích, pod obrazem českého knížete sv. Václava — a pak na ty Orly, kteří zemřeli zde ve Vídni v boji za svobodu své druhé vlasti Rakouska. Vzpomínková akademie byla doplněna Symfonií Z Nového světa od Antonína Dvořáka, básní »Našemu Orlu« a symfonickou básní »Vltava« od Bedřicha Smetany, pak přečtením pozdravných dopisů — zvlášť potěšil dopis od starosty Čs. Orla v exilu dr. Františka Hradila z USA a od duchovního rádce Slovanského Orelstva mons. Jaroslava Kubovce z NSR — a konečně výstavou o posledních deseti letech života jednoty. Před válkou měly orelské jednoty v CSR na 272 000 členů. Poprvé je potlačili nacisté, podruhé komunisté. Ve svobodném světě však žijí dál. A den nato se sešli znovu k děkovné slavnostní svatováclavské mši svaté v českém kostele na Rennwegu. Osm bratří a sester stálo čestnou stráž u oltáře v orelských krojích, i s praporem. Hlavní celebrant P. Dominik Matyášovský blahopřál jednotě k jejímu jubileu, Božímu milosrdenství odporoučel všechny její zemřelé členy a do dalších let přál jednotě srdečné » Zdař Bůh «! Karel Ryba Nová česká bible v zahraničí Podle sdělení Biblické společnosti v Londýně vyjde ještě letos nové vydání bible v českém jazyku — bude to přetisk ekumenického překladu, jak vyšel r. 1980 v Československu. Náklad má být prozatím 5000. Biblická společnost má své obchody ve všech větších městech, v nich si je tedy naši krajané mohou zakoupit. Apoštolát modlitby V březnu se modlíme na úmysl, aby všichni trpící cítili blízkost Krista, který trpí s nimi a v nich; misijní úmysl: Za obyvatelstvo Oceánie, aby materiální a sociální rozvoj neuváděl v nebezpečí jejich hodnoty rodinného a společenského života. V dubnu: Aby si místní církve byly více vědomy své odpovědnosti stran nedostatku kněžských a řeholních povolání; misijní úmysl: Aby moderní masové sdělovací prostředky věrně šířily křesťanské poselství pravdy a spásy, určené všem lidem. Dům Velehrad ve Sv. Martinu v sev. Itálii věnuje svůj věstník » Společenství « k začátku roku 1982 přehledu své práce za uplynulých prvních deset let. Na ilustracích vidíme účastníky prvního svatomar- tinského letního tábora, chlapce a dívky při hrách i kolem oltáře a konečně, jak dům vypadá nyní. Na letošní léto vedení domu připravuje dvě »oázy« P. Marie Pomocnice pro děti od 9-13 let; první je ve dnech 5.-18. dubna, a druhá od 10. do 28. srpna; pro mládež nad 13 let je » oáza « ve dnech 29.7.-7.8. Kromě toho si naši misionáři zamluvili vlastní týden či dva pro své děti. Informace podají misionáři nebo si o ně můžete napsat na: » Velehrad «, 1-39030 St. Martin in Gsies (BZ). Pouť do Midlandu k svatyni Kanadských mučedníků bude letos v neděli 6. června. Pouť pořádá každoročně kanadská odbočka Cyrilometodějské ligy, jež je hlavní organizací katolické akce v čs. exilu, ve spolupráci s českou katolickou krajanskou veřejností v Kanadě i USA. Pouť, spojená s křížovou cestou, je vždy obětována na vyprošení vytrvalosti ve víře pro naše věřící ve vlasti. Letošní pouť povedou: dp. Josef šach, český duchovní správce v Burlingto- nu, a František Blažek, který spravuje českou krajanskou obec od Sv. Václava v Torontě, osiřelou po náhlé smrti dp. Jandy. Z dopisů Jestli vás zajímá počasí u nás, tož o vánocích bylo bílo a sněhu hodně, že jsme nestačily odmetat, ale dnes už třetí či čtvrtý den je teplo jako na jaře, po obloze se válí mraky a mlha a chvílemi prší. Rozhodně to tak trvale nezůstane, jenže ty výkyvy počasí nejsou moc zdravé a u nás začal nový rok nemocemi. Ale nemůžeme se divit, stárneme a stále zřetelněji cítíme, jak sil ubývá. Někdo tomu říká dozrávání a jiný zas připlouvání k druhému břehu. V uplynulém roce nám zemřelo 13 sester, rok předtím 12... Už nás není ani 200 a možná že ubývání poběží nyní rychleji. Stěhujeme se do věčné domoviny. j . , ^ Reh. sestra Vašku! Jsme rády, že sis život vybral podle svých představ. Přejeme ti, aby ti vše vyšlo jak si přeješ. Ale není nám lhostejné, že si dopisuješ s našimi chlapci a děvčaty. Chtějí si také zařídit podle svého. Aby kvůli tobě nedostudovali, nebo šli dělat metaře? — to snad pochopíš. Opravdu není žádoucí, abys jim psal a udržoval jakékoliv styky. Doufáme, že nám vyhovíš, nerady bychom podnikaly jiné kroky. To ti píší starostlivé matky všech chlapců a děvčat, s kterými si dopisuješ. Jsme domluveny, že tvoje dopisy již do rukou nedostanou. Myslíme, že tvoje snažení by bylo marné. Také na obálce uvádíme vymyšlenou adresu, ani my nechceme mít nepřítomnosti. Matky 3. číslo Nového života vyšlo v Římě 1. března 1982 — Vytiskla P.U.G. Roma, Piazza della Pilotta 4, - Italia [pageend24]