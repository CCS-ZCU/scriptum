ČÍSLO 10 H A Ň Ť A P R E S S [pageend1]OBSAH Bohumil Hrabal: KŮŇ TRUHLÁŘE BÁRTY 3 Bohumil Hrabal: PRAHA, MĚSTO UTAJENÝCH INFARKTŮ 7 Ivan Dubský: TICHÉ LÁKÁNÍ SMRTI 13 Zbyněk Fišer: POZNÁMKY K SITUACI UMĚNÍ 1948 14 Z ARCHÍVU SBH Jeremy Adler: BUDHISTA PIVNIC 18 Věra Kopecká: VŠECHVATY 21 Svatava Slajchrtová: CHVÍLI PEKLO, CHVÍLI RÁJ 22 DOPIS 25 KNIHOVNÁM 23 POKUSY O HRABALA Zdeňka Jiranová: Hrabalova "Akumulace lidského hovoru" 24 Vladimír Ševela: Epické prvky v próze Obsluhoval jsem anglického krále 30 Stanislav Vávra: Záběhlická skupina surrealistů - libeňští psychici 34 PRAŽSKÁ NĚMECKÁ LITERATURA PŘELOMU STOLETÍ Paul Leppin (1878-1945) 38 K fotografii na titulní stránce: Když jsem ještě bydlel v Nymburce, našemu příteli z Veslařského Clubu jsme říkali přezdiskem... HANDA, byl synem pana Louis Wantocha, Griotte podniky, Nymburk. Handa se jmenoval Jan, pak Hanek, a nakonec HANDA. Můj HAŇŤA byl nejdříve Jindřichem Peukertem, pak jsem mu začal říkat Heinrichu, potom Heini, pak Haňti, a nakonec mu to zůstalo... HAŇŤA. Asi podvědomou přesmyčkou jsem z nymburského Handy udělal Haňťu. Jedno vím zcela určitě - že nejraději pil griotku... (Bohumil Hrabal) Fotografie Jindřicha Peukerta, s nímž B. Hrabal pracoval od října 1954 do února 1959 ve sběrně starého papíru ve Spálené ulici, pochází z mladších let. Tehdy byl ještě úspěšným sportovcem tří disciplín (vzpírání, skok o tyči a ragby). HAŇŤA PRESS číslo 10. Redakce: Kadlec + Mazal. © PRAŽSKÁ IMAGINACE, 1991 V příloze SEBRANÉ SPISY DAGMARY (PRAŽSKÁ IMAGINACE, svazek 168) [pageend2]Bohumil Hrabal: KŮŇ TRUHLÁŘE BÁRTY Miss Apríl, Christian Morgenstern napsal básničku o tom, kterak rodina profesora v prvním patře se chystá k večeři, když na schodech se ozve dusot, otevřou se dveře, vejde kůň a řekne: Jsem kůň truhláře Bárty a mistr vzkazuje, že ta almara je hotová... a pak kůň zase odejde... Až po chvíli zvedne profesor prst a řekne: Děti, byli jsme svědky mimořádné události... Miss April. seděli jsme U zlatého tygra, Zlatá Praha byla nějak smutná, jeden z členů pravil... Tak bude konec s pitím piva, můj profesor mi řekl, že podle rentgenu mám tak zpustošený játra, že on jako profesor se už těší, až mne bude pitvat, že snad mám nejzpustošenější játra ve střední Evropě... Asi přejdu na mlíko... a všichni ti. kteří ze Zlaté Prahy mají taky játra daun, tak měli stigmata, začalo je bolet v pravém boku, dokonce nahmatali si na sobě, pak jeden na druhém, že opravdu pod žebry lze nahmatat vzdutá játra a žlučník... Když přišel v zeleném dresu pingla Olda, tak si ten výtvarník, jehož profesor se už těší až jej bude pitvat, dokonce ten profesor měl z toho těšení takovou radost, že přislíbil, že k té slavné pitvě si na prosektuře obleče frak, tak ten výtvarník řekl: Oldo, prosil bych dvě deci mléka... a Olda předstíral, že se mu chce zvracet a řekl... To tak, já jsem už jako dítě mlíko nepil a teď ho tady budu čepovat... Á další dva členové Zlaté Prahy zvedli prst a objednali si... A nám taky dvě deci mlíka, my máme malý děti... A protože Zlatá Praha jsou recesisti, komedianti, tak si nakonec všichni objednávali dvě deci mléka... A tak jako rozlitá cisterna se objednávaly dvoudecánky mléka, a každý host, i pod velkými parohy až tam vzadu, si objednával taky: Prosil bych dvě deci mlíčka... A pinglové byli opřeni dlaněmi o stěnu, výčepní pan Hulata visel přes pípu a do růžového bakelitového kbelíčku opravdu se dávil, protože pít mlíko mu jeho osobní lékař zakázal... A tu vešel ve fraku vrchní Karel od Sedmi andělů, dlouhý a krásný člověk s knírkem a krásnýma očima, jak sňatkový podvodník z amerického filmu, a sedl si jako vždycky ke stolu Zlaté Prahy... Olda mu zasunul sklenici s hladinkou a povídá: Ti volové tady chtějí na mně dvoudecáky mlíka... A vrchní od Sedmi andělů dal levačku do protiváhy 3 [pageend3]a pravačkou vyzunkl sklenicizvědí < .. /> a zvolal .... Za cbvilk- ' ¡: ... Templeová... A, miss Aprii, pak se ten krásny vrchní, vrátil a v náručí přinesl a boiiosb postavil obrovskou krychli, v Kunoví a ■■ mléka... a vrchní Kare:., řek?., podnik... a zasmál se * vrátil s- Kov oh * jednala /elvyv mkyuě ,ý.- >¡. Miss Api.li, reci pochopr.e, ,i -.1 ■. * rodiny pana profesora vesel do prvm! • pae ,.j. kůň truhláře Bárty... a tak pan profesor i rzi * • - , Oéti. bv jsme svědky inimořádm- <■ e-.- .. • - c.yio ticn.., hosté nesměle se prstecn drny - . ■ • r t -.tiá pérovala a vracela se do půvo*. •. •« íotýkáie prstem prsu buclaté ženské, v...... 4 .... .•>počítali, že dvacet litrů vyplní igelitovou Iv^chh h, ti a více centimetrů, že těch dvacet litrů plnotučného mléka je vlastně více než čtyři metry piv, tedy čtyřicet hladínek, avšak že kdyby někdo prorazil stěnu igelitu, tak povodeň mlíka by se rozlila nejen všem do klína, ale až za výčep a ještě dál... Vedoucí Tygra pan Hulata ío domýšlel, že to mléko by se zalilo do všech škvír, za všechny lišty, a že... takový mlíko smrdí ještě za měsíc, stačí, když doma zvrhnete sklenici, láhev mlíka, jen půllitrovou, tak ta syrovátka je cejtit celej měsíc... a Olda se zlobil a chtěl tu zářící nevinnou krychli mléka zvednout, ale ona se jen naklonila a hrozila, že se roztrhne... a výčepní Hulata oběma dlaněma dirigoval: Nech to bejt, to by byla povodeň... A tak, miss Apríl, U zlatého tygra zářila ta krychle, taková, jakou dovedl postavit do krajiny jen Josef Šíma, byl to nechtěný happening, cizinci, co vcházeli, fotografovali si a byli svědky mimořádné události... každý host Zlatého tygra se díval s úžasem na stůl Zlaté Prahy, tak, jako když na Smíchově chodci žasli, že včera ještě zelený tank je dneska růžový, tak svítila ta nehnutá krychle mléka a já jsem měl s sebou igelitovou tašku s podobenkou krávy s krásnýma očima, jaké má jen Dubenka, tu tašku jsem si přivezl z výstavy Andy Warhola z New Yorku, celá předsíň výstavy byla zdobena několika sty portréty krav ve tvaru popartisíického plakátu, protože 4 [pageend4]Homérovy bohyně inají kravské krásné oči... jsou volooké... Krávy Andy Warhola s růžovým pozadím z akrylových barev, ostatně akrylová růžová, to je barva Andy Warhola, zrovna tak, jako plechovky od Campbeílových polévek jsou Andyho šifrou, zrovna tak jako mlékárny města Prahy rozvážejí v dvacetilitro- vých krychlích mléko... A pan Hulata, když viděl tu krychli, tak něžně ublíval do růžového bakelitového kbelíčku, a těch dvacet litrů mléka dál stálo U tygra na stole... A já najednou v srdci té krychle mléka uzřel Dubenku, vznášela se tam jako zlatá rybička v aspiku, jako v želé... byla tam, jako když přijela do Prahy poprvně, s modrým ruksáčkem na zádech, u tohohle stolu stála přede mnou a optala se mě a hned si odpověděla... Jste pan Hrabal? Jste! A já se jmenuju April Clifford a jdu vás pozvat do Spokojených států... Jeden z hostů, aby přerušil trapné ticho zírání na krychli mléka, řekl... To je zajímavý, v Kalifornii krávy raději chcípnou žízní, než aby se napily mlíka... A já jsem seděl a zíral jsem do samotného ticha neprůhledného mléka, tam v průsečíku se vznášela Dubenka, která mne na neviditelném lasu přitáhla americkými univerzitami až do Kalifornie, až do San Francisca, a teď se vznášela v mléce U tygra jako Sibyla kumská, která se vznášela pro Eliota ve sklenici od okurek a když na ni kluci křičeli: Co chceš, Sibylo?, tak Sibyla řekla... Umřít... Ale Dubenka ze srdce mléčné krychle se na mne usmála a řekla... Jak se máte, pane Hrabale? Kdybyste někdy jel na univerzitu v Bostonu, kupte si deštník, protože v Bostonu pořád prší, jak říkají pěkně v Praze, pořád chčije... A tak Olda a Bohouš nosili sklenice, opatrně je zasunovali před hosty Zlaté Prahy, výtvarník znovu vyprávěl, jak jeho játra jsou v čudu a profesor jak se těší, až jej bude pitvat, že si na to obleče frak i s řádem Klementa Gottwalda a titulem laureáta Státní ceny... a rozhrnuli se hosté a vešel ve fraku elegantní vysoký vrchní od Sedmi andělů, Olda mu podal hladinku, ten parádní frakmen stál u krychle plnotučného mléka, zavřel oči a zvolna a obřadně pil půllitr... hosté se báli na něj promluvit, že by mohl roztrhnout ten igelitový obal... a vedoucí Tygra si klekl, sepjal ruce a modlil se... Karle, proboha, dostaneš ode mě metr piv, ale vodnes to, proboha, Karle, dostaneš vodě mě další metr piv, jenom to vodnes... A vrchní Karel od Sedmi andělů řekl... Když jinak nedáte... a sklonil se 5 [pageend5]a lehce ten obr ve fraku zdvihnul těch bajvočko dvacet kilogramů mléka, vedoucí Hulata odhrnoval hosty, kopal do nich, jen aby už ta krychle byla venku, a ani tam si neoddychnul... razil cestu a vrchní ve fraku nesl těch dvacet litrů, prolamovaly se mu kolena, ale za údivu a aparátů cizinců donesl těch dvacet litrů až k Sedmi andělům, a uložil mléko do chladírenského boxu. I s Dubenkou, na kterou U tygra teď myslím... Protože jsem kůň truhláře Bárty... P. S. Miss April, dvacet poslanců opustilo odpolední schůzi Federálního shromáždění a v Realistickém divadle si vyzvedli dvacet kbelíků s růžovou barvou, dvacet štětek, natáhli si připravené montérky, na zádech měli velké FS, jako na každé Velké ceně formule 1 mechanici mají nápisy své firmy... Tak dvacet poslanců se vydalo k už zase zelenému tanku a znovu natírali tank tak dlouho, až byl zase růžový, až zase ta růžová barva zářila v zeleni sadů... a ty dvě barvy, ta zelená stromoví a keřů a ta růžová, se doplňovaly tak, že já jsem měl, miss April, dojem, že nikdo jiný by nedovedl tak namíchat tu svoji akrylovou barvu, jako Andy Warhol, který právě tuhle růžovou miloval a vždycky ji používal jako doplňující barvy Liz Taylorové a paní Kennedyové a Marilyn Monroe... Tenhle růžový tank teprve ukázal, jak krásné mohou být sady, když barvy ladí... A tak dvacet poslanců, aniž by chtělo, pokračovalo v pop-artu Andy Warhola, zrovna tak, jako místo Stalina pražský výtvarník postavil gigantický metronom, kinetické umění Caldera jako by vrtulníkem bylo přeneseno nad Vltavu, kde na červené krychli se pohybuje v rytmu pérující rafije, jako gigantický stírač Stalinova kultu... Napřed zelené, potom růžové, pak zase zelené... a nakonec zase růžové... Co to je, Dubenko? Růžový palouček naproti smíchovským kasárnám, podle Hege- la... Je to růže - Není to růže - - - je to tedy růže... Růžový palouček. Kersko, mourovatá kočka Schmouly mi položila před branku tři mourovatá koťátka. Sobota, 19. května 91. 6 [pageend6]Bohumil Hrabal: PRAHA, MĚSTO UTAJENÝCH INFARKTŮ Victorovi Hadwigewvi Miss April, V letech mladosti jsem dosyta četl Paměti bláznovy od Gustava Flauberta... dnes už vím, že to byla chyba, ne Flaubertova ale moje... Léta už vím, že Flaubert trpěl hysterickou epilepsií, že předznamenal Paní Bovaryovou, že ona je on... tedy že Paměti bláznovy jsou Paměti Flauberta... vlastně teď začínám taky spíš psát Paměti bláznovy, tedy Paměti moje... Nejdřív jsem si hrál na blázna, obdivoval jsem pomateného strýce Pepina, tak dlouho jsem se od něj nehnul, od jeho hovoru a jeho gest, až po jeho smrti jsem pokračoval dál strýcem Pepinem, všude jsem převypravovával jeho hovory a tak jsem se stal mladým mužem, který si o to koledoval, když jsem napsal Bez trhliny v mozku nelze mi žít... a to mi zůstalo a nejdřív řadou matematickou jsem hrál pomateného, až jsem vnesl do svého psaní nejdříve tu chtěnou diskordanci a dnes už tělem i duší jsem strýcem Pepinem, už to nemohu vygumovat z mozku, už dokonce křičím a řvu urážky svým bližním a ti se mi odměňují, že vědí, jak mne přivedou k infarktové situaci, přesně vědí, že když mi nosejí knihy k podpisu, tácky, sešitky, že nejdříve jsem se bránil křikem proti podepisování se, dneska ale už se mi zatmí nejen před očima, ale i v mozku, a lidi, mí čtenáři, to vědí a uvádějí mne k šílenství jak býky třídenním hladem a žízní na koridě a nakonec oslnivé slunce a červený šátek mne jako před koridou nevinného býka nakonec přivádějí k zuřivosti, bolestem hlavy a ztrátou kontroly morálky téměř až k bezvědomí... Tak pan Hrabal, larvatus prodeo... tak kráčí zakuklen vpřed a ukazuje na sebe prstem, to jsem já s růžovou šálou, s kšiltem nazad obrácenou čepicí... Larvatus prodeo... Dostávám se do situace, kdy, jsa pomatený a bláznivý, předstírám, že jsem normální a záměrný recesista, ač opak je pravdou, jsem kandidát toho, na co jsem si hrál: deliria tremens... Juj! Z tak krásných začátků tak smutný počátek konce... Jakpak dopadl Salvátor Dali se svou slavnou metodou paranoia kritickou? Was du verlachst, wirďs du noch dienen... Mladý lékař má spotřebu tří hřbitovů... a já už jsem dávno spotřeboval 7 [pageend7]všechny tři... A teď sám sebe pochovávám jako sebevrah, na místě zvláště odlehlém, v noci a ve vší tichosti, jak se pochovávali za Rakouska sebevrazi. Larvatus prodeo, progressus ad originem do grechtu ve vší tichosti. Ve stínu přítulných studentek... Kde už mi nikdo neočekává. Miss April, dostávám z té mé popularity řeznický psotníček, křičím už nejen U tygra i v Zelené laboratoři na novináře, ale i na dobráky, kteří mi přicházejí pozdravit, nebo mi přijdou sdělit, že bych jim měl dát třicet tisíc dolarů, nebo abych je adoptoval, jiný na mně chce patnáct tisíc marek, že chce dětem založit podniček na výrobu smyčců a žíně jsou pouze ze Západního Německa a tedy že bych se jejich podnikání mohl zúčastnit jako tichý společník, jistá žena dobrácky o sobě tvrdí, že je ještě mladá, že je pouze tři roky v důchodu a že bych u ní mohl spát na kanapíčku, že by si mne vysvlíkla do naha sama a pak mi masírovala Pain Expelerem s kotvou, který se jako mazání vyrábí už od minulého století v Prostějově. Polák Franciszek se svojí milou mi přišli říct, že o mně napsali putovní přednášku a projeli by se mnou několika městy v Polsku a já jsem z té zprávy o literárním turné nejdřív dostal psotníček a potom opravdu infarkt, avšak to milé duo přišlo za mnou do nemocnice i s polským kulturním atašé... a řekli mi, že já do Polska musím, že přednášky a sály jsou připraveny, že dole pod Bulovkou čeká vládní auto, hlavně že musím jet na to turné, stačí jen podepsat prohlášení k propuštění z infarktového oddělení, protože nakonec ve Varšavě na nás bude čekat vojenská hudba. Jiná paní mi poštou v dopise poslala svoje klíče od domu a radila mi, abych přijel, abych si odemkl a v ledničce že je pivo, a že u ní bych mohl být v emigraci jak slavný kocour Cassius. Miss April, a já chodím dál k Tygrovi, protože jsem zvrhlý a už bez stressu nemohu žít... Jindy divadelní hasič, kterého jsem pozval ke stolu, mi přinesl básně, které psal jeho kamarád, taky hasič... musel jsem je přečíst, vrátil jsem je i s recenzí, vydat že to nejde, povídám. A to jsem si dal, protože ten první hasič, který chodil už k našemu stolu samozřejmě, mě pak prosil, že ten jeho přítel, že tedy nebude psát básně, ale že chce fotografovat... Zdali bych mu nedal nějaké marky na aparát... Povídám: Kolik? Pět tisíc? Ale to bylo prý málo. Povídám: Tedy šest tisíc, sedům? Ale i to 8 [pageend8]prý je málo. Tak jsem řekl ustrašeně... Tak víte hoši co? Jděte do prdele oba, nedostanete nic! A po třech letech, miss April, kdy jsme založili Pražskou imaginaci, ten hasič z divadla mezi hovorem u stolu a piva řekl mi s velkým smíchem... Byl jsem tam v tom vašem krámku a vynašel jsem pro něj název... Klub zbohatlých povalečů! A já jsem ho poslal definitivně do prdele... avšak, larvatus prodeo, protože jsem zvrhlý a bez stressu už nemohu žít. Jindy mne navštíví můj bývalý překladatel, Ital, a vážně mi navrhne, že když skoro celý týden jsem v Kersku, že jeho přítel, taky Ital, by si rád ode mne pronajal můj stůl v So- kolníkách, kde by si kreslil... a hned za ním vejde k Tygrovi Heini z Vídně a oznámí mi, že má Wohnungsprobleme... ale já oběma řekl, ať jdou do prdele, že dokud jsem na světě, tak ten byt je jen a jen můj... A ten Ital mi řekl nevinně, že jim bude stačit, když jim dám moje reservní klíče od bytu... A ránu mezi rohy mi dala Jiřinka, mlíkařka, Molkerei, která mne před lety vyznamenala a proslavila, že přišla k Tygrovi a řekla před lokálem, že se mnou chce mít dítě... a zvedla mne lehce a nosila mne lokálem a já jsem čáral botama po stropě a tak v kouři a křiku jsem trnul u stropu, aby mne Jiřinka neupustila... a ona mne položila něžně na podlahu politou pivem a zařvala... A to dítě chci mít hned a tady... Před několika dny zase vešla, nachcaná jak sněhulák, a prosila mne u záchodu, že jí přijede jeden fotograf z Colorada, abych mu věnoval deset minut a já řekl, že mu dám minut dvacet... A tak Jiřinka přišla za tři dny i s fotografem a přítelkyněmi na těch dvacet minut, a rozložila koše zeleniny a sýrů a dalamánků, krabice a kufříky, co potřeboval fotograf z Colorada, a pak strašlivě ta mlíkařka pila a řičela nadšením, i když už přišel Robert, který ten stůl měl zadaný pro sebe a své přátele, mlíkařka a její přítelkyně pily jedno pivo za druhým a křičely euforií... a tak ne jen dvacet minut, ale hodina a dvě hodiny byly v čudu, a Robert položil na stůl to, co přinesl ze zabíjačky, a i to mu mlíkařka a její přítelkyně schlamstly, dokonce i ten fotograf z Colorada si liboval a ptal se, zdali Robert nemá v kufříčku další jitrnice a jelítko, že mu to chutná... Ale při tom mne postřikoval oslnivými blesky svých vzácných kamer, z těch světelných tiků jsem dostával tik... a psotníček. A tak jsem poslal Jiřinku do prdele, ale to jsem si dal, ona to považovala za vyznamenání 9 [pageend9]a dávala mi mokré prasácké hubičky a já jí vynadal a nazval ji... Močůvkou... a ona to považovala za doktorát sub auspicíís a já musel utýct... Druhý den mi říkal Olda, že Jiřinka, kterou jsem správně nazval Močůvkou, dostala od něj červenou kartu a zákaz vstupu k Tygrovi na půl roku, protože vožralá tančila ještě v půl deváté, aby tomu americkému fotografovi a svým třem přítelkyním ukázala, jak krásný a holubiččí je život U zlatého tygra... Ani tři prášky Aspirine-C avec vitamine C mi dneska nepomohly, řekl výčepní Olda a viklal si hlavou... a já jsem spolykal taky tři Aspirine UPSA vitamine C a Nitro Mack Retard a každou hodinu jeden ataralgin a acylpiriny k tomu, pod jazyk už ráno jsem si stříkal Nitrolex spray... to všecko jen protože ta mlí- kařka, ta Jiřinka, si vyprosila dvacet minut pro fotografa z Colorada a že budu odměněn, že budu na titulních stránkách slavného amerického tisku... A já jsem litoval, že jsem neležel tam někde na kanapi a důchodkyně by si mi vysvlílda a masírovala by mi záda a údy Pain Expelerem s kotvou, který se vyrábí už od minulého století v Prostějově, litoval jsem, že jsem nejel vládním polským autem, limuzínou do Varšavy na přednášku o Bohumilu Hrabalovi, do Varšavy, kde by mi nakonec vyhrávala vojenská hudba... Ale, miss Aprii, já larvatus prodeo kráčím pražskými ulicemi * a hospodami a prstem ukazuji na sebe sama, protože se rád předvádím a místo abych tlumil svůj lesk a rovnal se svému prášku, připravuji se zvolna na delirium tremens, protože bez močůvky slávy mi nelze už žít. Ta mlíkařka, ta devadesátikilová Jiřinka, včera nejedla, ale žrala s třetihorní chutí i ty jitrnice, které přinesl Robert tak, jak vždycky to nosívá, pro celý stůl svých hostí, když všecko snědla pak Jiřinka lokálem tančila a porážela cizince a upíjela štamgastům ze sklenic, pak tančila na stole, utrhla lustřík a kopla do hlavy starostu amerického města Baltimore, pak strašlivě jí zaskočilo a tak krchtala a dávila se a pěstí se bušila do prsou a křičela lidičky, bude ze mně další Violeta, další Dáma s kaméliemi... a s vyvalenýma očima a roz- paženýma rukama se drala skrz hosty až k toiletě, tam se opírala o stěnu a škytala a zasnila se něžně... Ach, asi můj miláček někde na mne vzpomíná... A číšník Olda si ohmatával tep a po chvíli 10 [pageend10]řekl... A je to tady, i když dneska jsem si ráno mazal spánky čínskou mastí, pokouší se o mne infarkt... Miss April, Praha je město utajených infarktů a přítulných švadlenek... Jak píše prokletý německý pražský básník a bohém aus Böhmen Victor Hadwiger, který také larvatus procházel zcela neznámou Prahou minulého století... Chudý jak žebrák, ale pyšný jak král... P.S. Miss April! Jsem v Kersku, je horko, kočenky když se najedly leží rozházené ve vysoké trávě, černý Cassius se na mne po návratu z emigrace poprvé usmál, právě jsem zděšen dočetl... Pátrání po troskách letadla Lauda-Air... Jedna z domorodek, co našla na svém pozemku, to si ponechala, drobné cennosti... A řekla: Bylo těžké dostati se do hor. Zasloužíme si to, co jsme získali, proč bychom to měli odevzdat policii, která nedělá nic? Tohle místo patří nám, letadlo spadlo na naši půdu... Miss April, podle římského práva věci nalezené na pobřeží při naufragii, ztroskotání lodi, taky patřívaly tomu, kdo je nalezl. Myslím, že i tak jednali husité při spanilých jízdách, zrovna tak, podle římského válečného práva, capere, quid capiat... legiím patřilo to, co jim při dobytí města padlo do rukou. Když římský šlechtic rozhazoval hrsti mincí, když projížděl městem, ten, kdo první vzal z kočáru spadlou minci, byla jeho. Já jen lituji, že jsem nebyl v tom boeingu taky, přál bych si, aby ta mladá žena, která na svém pozemku našla ruku spadlou z nebe, aby to byla moje ruka i s na- prasklým snubním prstýnkem. Miss April, je-li Bůh, tak jistě i v tomto leteckém neštěstí měl svoje prsty. Já ale mám nejen právo, ale i povinnost litovat každý lidský život, i když by z nebe spadl kamkoliv. Miss April, vyřiďte Dubence, že český kubistický malíř Bohumil Kubišta, rakouský důstojník, si poznamenal kdysi do svého deníčku... Smrt je zelená... A že tedy český student sochařství David Černý, Růžový kavalír, tím, že přebarvil zelený smíchovský tank na růžovo, ukostřil nejen sametovou revoluci, ale o celou dimenzi oživil postmoderní výtvarné umění... 11 [pageend11]Miss April, já jsem neviděl nic krásnějšího než růžový tank, který jako by do smíchovských sadů spadl z nebe, růžový tank ve slunci, mezi ve větru se pohybujícími větvemi keřů a stromů, ve svěžím listoví. Alétheia... Odkrývání, ne-skrývání, a tedy také skrývání - takové je krásno... pravila Dubenka. V Kersku 29. až 31. května 1991 A já mám migrénu a polesím táhne fén. * * * Jednotlivé texty cyklu Dopisy Dubence vyšly ve svazcích LISTOPADOVÝ URAGÁN (Tvorba, 1990 - prvních 8 dopisů) a PONORNÉ ŘÍČKY (Pražská imaginace, 1991 - 9. -19. dopis). V roce 1991 napsal Bohumil Hrabal zatím dalších 8 dopisů: 20. ŠTĚDRÝ DEN 21. VĚŽE ZASAŽENÉ BLESKEM 22. VESELÉ VELIKONOCE 23. POHÁDKA O ZLATÉ PRAZE 24. TOŤ SCHIZOFRENICKÉ 25. RŮŽOVÝ KAVALÍR 26. KŮŇ TRUHLÁŘE BÁRTY 27. PRAHA, MĚSTO UTAJENÝCH INFARKTŮ Tyto texty, stejně jako další publikace PRAŽSKÉ IMAGINACE obdržíte v naší prodejně v Betlémské ulici 14 (vedle Náprstkova muzea) 12 [pageend12]Ivan Dubský: TICHÉ LÁKÁNÍ SMRTI Dne 25. února 1980 vychází Roland Barthes po vydatném obědě s přáteli z jednoho pařížského restaurantu, přechází ulici, je zachycen autem: o měsíc později je mrtvý. O dvou posledních knížkách Barthesových, o dramatu tohoto stárnoucího homosexuála, který ztratil sílu svádět, a jenž ve své osamělé a sobě unikající existenci se musí utíkat k prostitutům a gigolům, píše Walter von Rossum v Die Zeit (7. 4. 1989). Krátce před svou smrtí vydává Roland Barthes ještě svou poslední knihu: Světlou komoru, zdánlivě věcnou reflexi o fotografii. Kniha je však dokumentem propastného smutku, oznámením jeho umírání, které se tak rychle a jistě náhodně naplnilo. V první části této knihy poznáváme ještě Barthese, i když zdrženlivějšího, tak, jak formoval jednu generaci. V druhé části "zapomíná" na svou hravou, svádějící řeč, oddanou lesku okamžiku. Vyhýbá se takřka nevlídně každému teoretickému, abstraktnímu nároku a jeho úvahy se stávají blouznivým, takřka manickým zaklínáním hloubky, kterou hladké povrchy fotografií ukazují, kterou však nikdy nevydají. A je to zvláště jedna fotografie, kolem níž Barthes krouží, jež za svým matným třpytem skrývá jeho vlastní neutěšitelnost: obraz jeho matky jako mladého děvčete. Matka zemřela v roce 1979. Byla centrem jeho života, tuto ztrátu nemohl Barthes překonat. O tom svědčí Pařížské večery, druhý díl knihy Incidents, jež vyšla po Barthesově smrti (první díl tvoří imprese z cest do Maroka v letech 1968 a 69). Pařížské večery, zápisky z deníků ze srpna a září 1979, tedy několik měsíců před jeho smrtí, jsou plny pochybností ("A co když moderna nemá pravdu? Co když moderní nemají talent?") a temného smutku. Úděsnost jeho ustrnulé osamělosti se zdá být v tom, že ji nemůže pojmenovat, že na ni naráží vyzbrojen hrubými, starými a odloženými slovy, že naráží na zed’ mlčení a do krve se o ni drásá. Nikoli náhodou jedna z jeho posledních statí pojednává o Stendhalově větě, že ztroskotáváme vždy tam, kde máme mluvit o tom, co milujeme. Ve své takřka neomezené schopnosti hrát si se znaky, v přebujelé žádostivosti hrát si s tajemstvím nevyslovitelného s rozkoší a uměním, nenachází slova pro smutek, útěchu a hřejivou řeč. Je to ztrnulý pohled na sebe samého v předvečer své smrti. "Cesta domů v taxi, bouře a silný déšť. Bloumám doma (jím restované plátky veky se sýrem), říkám si, že musím odložit své zvyklosti, zúčtovat s potěšeními (nebo úchylkami), znovu vycházím ven, abych se podíval na nový pornofilm v Dragonu: jako vždy žalostný - a tentokrát snad ještě víc. Nemohu nabalit svého souseda, i když je to nepochybně možné (idiotský strach, že budu odmítnut) ..." atd. Zápisky prolíná pocit naprosté opuštěnosti, zcela starý smutek podaný prastarými slovy, která lze nalézt pravděpodobně v zásuvkách tolika nemluvných lidí. Barthes ovšem nebyl nikdy žádný nemluvný autor. Ještě více než za jeho života zveřejněná kniha o fotografii, uchylují se Incidents a Pařížské večery zvláště ku zpěvu umírajícího hlasu. Tento matný skluz mohl mu znít jako tiché lákání smrti. Roland Barthes umírá necelý rok po smrti své matky. 13 [pageend13]Zbyněk Fišer: POZNÁMKY K SITUACI UMĚNÍ 1948 1) Již 150 let se umění až na výtvory vyslovených úpadkařů, mezi něž bych řadil i takové "nezadatelné veličiny" jako Claudela, Paula Valéryho a Rilkeho, situuje výhradně na basi materialismu. Je nasnadě, že materialismus všech forem je vždy nej výraznějším realismem. Tanto "realistický" pohled umění se póze během vývoje rozšiřuje na další a další oblasti duševna. Nejvědečtější metodou materialismu je marxismus. Proto umění, jež se nechce spoléhat na "inspiraci" a Ducha svátého je marxistické. 2) Moderní "zvrhlé" umění se od kubismu dotvářelo někde záměrně, někde neuvědoměle formy adekvátní svobodnému spořádání společenských vztahů v komunistické společnosti. Adekvátní člověku, jehož život ztratil svou utilitaristickou funkci, jež je jediným jeho smyslem ve společnosti buržovasní. Době, kdy se život sám sobě bude moci státi účelem (srov.: Marx: Theorien iiber den Mehrwert). Této (výrazové) formy se dotvořilo. Experimentace na tomto poli je zbytečná a nadále neplodná. Základní rysy nové umělecké formy jsou již opět dány pro celou vývojovou epochu. Zde je semeniště medrního formalismu a později úplného akademismu, jenž v průběhu několika desítiletí bude vyrůstat jako houby po dešti (francouzští neokubisté a "postpicassovci" - ať jsou to Manessier, Desnoyer nebo Fougeron, ať je to Pierre Emanuel, Patrice de La Tour du Pin nebo někteří "takésurrealisté" v Americe). 3) Forma vůbec nemůže být primérní záležitostí - zvláště dnes. Nejdůležitější je obsah, t.j. manifestační vyjádření a přímo konkretisace našich pocitů, a to obsah, jejž si tato forma sama podmiňuje a vymezuje, stejně jako svůj sujet, obsah adekvátní svobodnému člověku ve svobodné společnosti. 4) Nejsou žádné rozličné druhy umění - je pouze poesie. A ta má nepřetržitou vývojovou linku určitě již od romantismu. Žádnou lyriku! Lyrika unavuje. A pak, vystříhati se v lyrice citů je velmi obtížné a city jsou idealistický balast, zavánějící na hony nesvobodou, řetězem k povinnosti, morálkou a literaturou. Jen vnitřní model, vnitřní objekt ve všech uměleckých disciplinách! Naším materiálem je jedině život. Jediné co můžeme sdělovati a čím se můžeme vyjádřiti jsou naše pocty. Ano, veliký krok byl učiněn v předválečné poesii surrealistické. Není však myslitelno, aby se myšlenka poesie vázala pouze na psychický automatismus. Největší díla surrealistického umění (neboť máme již právo mluvit o letech po 1924 jako o epoše surrealismu) překračovala kardinálně tento rámec (jako Dante popřel celou "dolce stil nuovistickou" teorii svou Komedií). Automatismus stejně jako pohlavní styk může být pouze katalysátorem našeho dalšího snění. (Bude nutno vrátiti se jindy k otázce principielní, že totiž každé snění je mastrubací. A odtud ten nikdy v historii nevykořeněný smutek z touhy 14 [pageend14]neuskutečnitelné ve dvou, aniv kolektivismu. Dosavadní omyl při překonávání smutku, tohoto základního lidského postoje ke skutečnosti, byl dvojí. Jednak odpor - přirozený jistě, ale zajisté rovněž nic neřešící - přiznati si tuto základní a zakládající substanci, jednak, výlučná v moderní době, snaha, konkretisovati svou touhu pouze v milostném poměru, v milostném uskutečnění se toliko dvou osob. I zde ta obrodná životní síla, tato předpověď budoucího společenského stylu v surrealistickém přátelství. V této lásce padají všechny existencialismy. Poesie všech předpokládá lásku ne ke všem, ale se všemi - a to co nej konkrétněji *) 5) Nejobsahovějším, a to obsahovým programově, byl ze všech moderních směrů surrealismus (vedle expresionismu a néoramantismu, které však jen zřídka dosahovaly vnitřního objektu. (Kdo by jej dnes rádi prohlásili za výraz a směr destrukce zapomínají, že právě naopak vždy usiloval o postulování nových hodnot, snu, touhy a svobody, jež mu nebyly žádným, jak se dnes řádo říká, útěkem ze skutečnosti) z níž surrealistické aktivity umělecké (a skoro všechna veřejná) musela být ovšem destruktivní, neboť za stávajících historických podmínek byla to cesta ke svobodě jak psychické, tak i politické. Nikdy však nebyl surrealismus destruktivní pouze formálně jako např. začátky kubismu a dada. Přesto čtvrtstoletý vývoj surrealismu přinesl nejvíce objevů, co do formy a do výrazu, nový obsah spíše jen programově naznačuje. Otázka nového obsahu, adekvátního komunistické společnosti, může býti a bude - není-li již - jejidným programem poválečného surrealismu. (Tím se také řídí naše stanovisko k "Surréalistes revolutionaieres", kteří z odporu k bur- žoasii si pod patronátem svých komunistických stran udělali alfu omegu své činnosti. Poesie může záležet jen v splňování principu slasti, t.j. prakticky jen v naplňování, připravování a uskutečňování svobody stále vyšší, jejíž kvalitě roste úměrně i kvantita konkretisovatelné slasti. V poválečném zmatení pojmů se objevuje několik kategorií svobody, z nichž nejzajímavější je paradoxní svoboda existencialistická, svoboda úplně trpná, do níž jsme (proti své vůli) vrozeni, a jež je i podle Sartra jen povinností rozhodovati se. Naopak je svoboda stav chtěný, dosahovaný a dosažený, stav dokonce určitého omezení, kdy nemá svobody dopouštěti se anarchie. Úplné osvobození naší touhy je pak jedinou myslitelnou mravností a současně jedinou vědeckou hygienou. A sen a umění nás nutí vyrovnati se se svou touhou. Ti kdož se ke své touze staví zády, přehlížejí a zastírají si ji, jedině ti se dopouštějí zločinu. Pouze to, jak čistě a bezprostředně se k ní staví, může být nerelativním "ethickým" sudidlem. Základem moderního životního pocitu a základem moderní estetiky (bude-li jí vůbec ještě třeba) je bez*) V originále podtrhl tuto větu K. Teige červeně a opatřil otazníkem. 15 [pageend15]prostřednost: sen, touha a její konkretisace, šílenství, láska, sexualita ve všech svých aspektech a se všemu svými bezprostředními úchylkami - poesie. A rozrušování nervů a všech smyslů zámérně a čímkoli jako předstupeň. Lidé jsou nešťastní, t.j. nemohou souhlasit se svým zjevným životem, protože urážejí svou touhu. Nesmíme pasivně přihlížet ke svým snům, jestliže to snad stačilo dosud! Naše umění není pro umění a dokonce není ani naše snění pro snění a "dobrodružství v zemi divů" (Teige) a ani naše touha pro ni samu, protože chce býti splněna. Vyjadřovali-li surrealisté dosud v nej lepším případě svou touhu, nahradíme ji dnes splněným obsahem. Bude doba, kdy se budou uveřejňovati jen deníky a biografie, neboť nebude potřeba jiných příkladů pro poesii. Roku 1950 musíme už svým životem demonstrovati život v komunistické společnosti. 6) Nezávisle na materielních nebo společenských (dosud neukončené potření buržoasie, teprve vyrůstající socialistická společnost) dochází surrealismus stadia konstruktivního, konstruktivního ovšem ve smyslu komunistické společnosti. (POZNÁMKA: Zde je na místě uvědomiti si dialekticky příčiny vzniku moderního umění a vlastní zákonitosti uměleckého vývoje vůbec. Nedospějeme nikam zvulgarisováním poučky o sekudérním a "odvozeném" vývoji nadstavby, jíž se podle toho "dovoluje" pouze určité zpětné působení na základnu, nadstavba se může říditi vlastními vývojovými zákony, vyvíjeti se kupředu prakticky nezávisle a také to již dokázala. Engels: "Kde je dělba práce ve společenském měřítku, tam nastává i vzájemné osamostatňování dílčích prací. Konec konců rozhoduje výroba, jakmile se však (např.) obchod osamostatní proti vlastní výrobě, sleduje sice vlastní dráhu, v které konec konců rozhoduje výroba, nicméně jednotlivě a v rámci všeobecné závislosti se řídí vlastními zákony, které jsou v podstatě jeho, jako nové činitele, který má i vlastní údobí a sám zase působí na výrobní proces." V umění nastala kvalitativní přeměna již 10 let před kvalitativní proměnou hospodářské base. Proto také dnes nelze ze země vydupat žádné nové socialistické umění jiné než západní. Tak zvaný socialistický realismus je posledním, zcela organickým, ale zbytečným výhonkem přední arxistické kultury. 7) Poválečná přeměna společenského řádu u nás a v polovině Evropy samozřejmě ovliňuje nejen náš každodenní život, ale i naši celou psychickou aktivitu (sen, touhu, myšlení, umění). Ale jen ovlivňuje, nikoli mění. Umění opustilo barikádu odporu ke společnosti, ale kolisa umění, jakožto principu svobody a slasti, se společností řízenou státem se všemi atributy normálních omezovačích prostředků trvá i nadále. Ale v roce 1948 zůstali jedni o deset let opožděni a druzí se nám snaží sugerováti vidiny XXI. století, kdy tento rozpor bude komunistickou společností překonán. Umění má právo překračovati hranice, vymezené uspořádáním 16 [pageend16]hospodářských poměrů ve společnosti (což není žádný "mravní" postulát nebo idealistický "kategorický imperativ", nýbrž konstatování vnitřní vývojové zákonitosti) a dožadovati se volnosti pro člověka stále kvalitativně i kvantitativně plnější. Umění neexistuje ani jedno srozumitelné - "pro lid", jemuž má prospěti k zvýšení pracovní morálky, k snížení fluktuace a jeho brannému uvědomění - a druhé, "nesrozumitelné", pro budoucnost a beztřídní společnost. Je jen jediné, manifestující Marxovu "říši svobody". A že je toto umění třídně bojující, vyplývá snad už z cílů, jež si před sebe staví. Tak a právě tak o tom píší na mnohých místech všichni klasikové marxismu. Ovšem zdá se, že v oficiálních očích bude naše umění opět černým. A to černým svou revoluční a nekompromisní čistotou, jež je novému obsahu podmínkou sine qua non. 8) Čistá revoluční a přitom svým dojmovým účinkem černá instalace pařížské Surrealistické výstavy 47, nej čistší umění posledního období Toyen, magie a mythus zaklínadel Victora Braunera, pátý pohlavní rozměr surrealistických básní, poprvné sjednocení naší touhy u Salvatora Daliho a nekompromisnost čistoty v osobě André Bretona, jsou základní příklady, jež nám poskytuje dnešní stav ŽIVOTA - POESIE! U nás nepotřebujeme nic dohánět. (1948) 17 Vladimír Boudník, 1953 (zleva Sochor, Bortdy, Dočekal) [pageend17]Z ARCHÍVU SBH [...] Začali jsme se Společností přátel starého Nymburka vloni s velkým elánem, s řadou plánů na vydávání regionálních tisků, průvodců a tak dále. Chtěli jsme za čestného člena i našeho milovaného pana Hrabala, ale nijak ho to asi nezaujalo. Na náš návrh dostal od Městského zasupitelstva Nymburk čestné občanství (letos v březnu k narozeninám). Když jsme mu to pak přijeli do Kerska sdělit, naprosto nás nepustil ke slovu a křičel: "Děte do prdele!" Což jsme neprodleně učinili. Já jsem něco takového čekal, ostatní zástupci města byli zaraženi. Lepší vitální Spisovatel než vděčný senilní stařík. [...] Z dopisu Ing. Jiřího Černého Jeremy Adler: BUDHISTA PIVNIC Začátkem loňského roku navštívil Londýn zvědavý turista. Opálený, ve střehu, s vystupující bradou a očima upnutýma do dálky, oblečen v džínsové soupravě. Mohli byste si ho snadno splést s krotitelem mustangů v důchodu, který je na dovolené, nebýt jeho zvláštního průvodce: Pusté země od T. S. Eliota. Tímto literárním turistou, bývalým právníkem a kdysi ocelářským dělníkem byl nej lepší žijící československý spisovatel Bohumil Hrabal. Hrabal si náhodně vybral autobus, kterým odjel na konečnou a pak pátral po cestě zpět do středu Londýna. Takto vykalkulované náhodné objevy jsou odrazovým’ můstkem pro Hrabalovy příběhy, které vypadají náhodně, ale přesto jsou pevně soudržné. S typickou absurditou byl Hrabal v Československu jak zakazován tak publikován. Jako spisovatel největší zodpovědnost cítil vůči svým čtenářům. Jelikož v padesátých a šedesátých letech odmítal kompromisy, nebyl oficiálně publikován v období 1969-1975. Poté učinil určitou všeobecnou omluvu, kterou si znepřátelil oponenty režimu. Jeho knihy se začaly objevovat v cenzurované formy a současně odlišné verze vycházely v samizdatu nebo byly publikovány v cizině "bez autorova souhlasu". Nyní je jeho život přitažlivě dokumentován knihou "Pocta Hrabalovi" (Hommage a Hrabal), kterou předloni sestavil jeho německý nakladatel na oslavu spisovatelových 75. narozenin. Obsahuje vzpomínky a články Hrabala i jeho přátel a více než 40 fotografií z jeho života, rodiny a oblíbených míst. Spisovatelovy nevšední vize ilustrují v této publikaci tři surrealistické koláže jeho krajana Jiřího Koláře. Vřelost a humanita Hrabalových prací probouzí city, ochotně podléháme kouzlu jeho 18 [pageend18]představivosti, která je bohatě komická, ale uvědomuje si životní tragédii a přijímá lidský úděl Jak Hrabal říká: Milujeme život a tolik chceme žít, že z pouhé životní lásky náš hlas selhává. Hrabal je budhista pivnic. Místa, v kterých popíjí, nazývá "obrovské pivnice světa" a várce, kterou připravuje, dodává zvláštní říz jeho směsice duchovna, zemitosti a jemné obscénity. V Praze není vzdálenost mezi intelektuály a obyčejnými lidmi delší než do nejbližší hospody. Česká literatura je založena na této samozřejmosti a to nejlepší v ní má vždy místní přídech. Hrabal není spisovatel zahálejících tříd, své hrdiny zobrazuje při práci: řezník s nožem v ruce, uklizečka s koštětem. Každý je génius, tvrdí Hrabal a rozpaluje virtuozitu všednosti. Jako Hašek v Osudech dobrého vojáka Švejka, tak i Hrabal reprodukuje klevetění a hospodské povídačky, ovšem povyšuje tuto hantýrku na své vlastní lyrické idiomy - hrabaliády. Výsledkem je styl, který Hrabal nazývá směšné automatické psaní, psychické asembláže a koláže. Zápletka není důležitá, jako by vládla náhoda. Přesto hudební styl kompozice dává jeho práčem vlastní lyrickou hutnost. Hudebně každý text začíná určitými pravidly jako je počet hlasů, jejich povaha a profese a pak se organicky rozvíjí střídavě provázený hlavními motivy a vracejícími se frázemi. Například "Taneční hodiny pro starší a pokročilé" jsou napsány jedinou větou. Postavy, představy a fráze se nekonečně ženou vpřed, prostupují skrze své texty, aby se opět objevily v jiných. Vznikají tak větší celky, jako jeho autobiografická trilogie a "Městečko u vody", které láskyplně oživuje bláhovosti Hrabalových rodičů a strýce Pepina v městečku, kde se zastavil čas. Hrabal podrobně zkoumá celou historii moderního Československa, vrací se ke vzpomínkám na Rakousko-Uhersko i na dobu postalinského útlaku. Antihrdinou knihy "Obsluhoval jsem anglického krále" je prosťáček, v jehož životě se odráží historie tohoto státu - začíná stejně jako mladá republika, v učení na hlavního vrchního se přidá k nacistům, stává se milionářem, za komunismu je poslán do vězeňského tábora pro bohaté kapitalisty a končí jako opravář lesních cest. Jeho naivita propůjčuje půvab všemu co vidí a nezapomenutelné detaily, jako květiny, kterými zdobí nahotu své milé, dodávají vyprávění magickou atmosféru, která přesahuje historii a setrvává v mysli, jako by měla prokázat platnost leitmotivu, že neuvěřitelné se stalo skutkem. Text "Bambini di Praga 1947" připomíná krátkou Druhou republiku zobrazením hrstky penzionovaných obchodních cestujících hledajících v Čechách oběti po Druhé světové válce. Tato povídka drží pohromadě jakoby dostředivou silou. Obchodníci se přesouvají z oběda s řezníkovou ženou, zatímco řezník nadšeně rozsekává prasečí hlavy a vydlabává mozky. Pokračují pak na večírek a taneční hodiny pro dospělé, aby skončili v pražském útulku pro duševně choré. A na závěr, když čtenář 19 [pageend19]očekává pouze další mnohomluvná dobrodružství, Hrabal vše korunuje rozuzlením jako v detektivce. Každá práce má vlastní klíč a kolorit. Zde krvavost zvířecích mrtvol spojená s řezníkem a bláznivý stahovač kůží, jehož morbidní malby pokrývají každý předmět v domé, kontrastují s temnými nočními scénami (Hrabalova specialita, kde se postavy objevují osvětlené jako magické siluety). Morbidní splývá s magickým, okouzlení je stejně skutečné jako groteskní. V "Příliš hlučné samotě", kterou Hrabal označil za své nej lepší dílo, se soustřeďuje hlavně na první léta komunistického režimu. Haňťa, který zde vede monology, lisuje papír ve sběrně. Jeho ničení knih je ničením paměti za komunismu, ale mysticky se stává symbolem rovnosti veškerého tvorstva. Třicet pět let lisuji starý papír a knihy, třicet pět let se umazávám literami, takže se podobám naučným slovníkům, kterých jsme za tu dobu vylisoval jistě třicet metráků, jsem džbán plný živé a mrtvé vody, stačí se maličko naklonit a tečou ze mne samé pěkné myšlenky... Tento moderní Sisyfos nabízí motto pro sílu tištěného slova: Koniášové celého světa mamě pálejí knihy, a zdali ty knihy zaznamenaly něco, co platí, je slyšet jen tichý smích pálených knih, protože pořádná knížka vždycky ukazuje jinam a ven. K tragédii dochází, když je starý stroj nahrazen automatem a Haňťa je poslán aby balil bílé listy papíru - což je jeho smrt. Hrabalovo tvrzení má také své problémy. Život je nádherný, říká, tak nádherný že by se z toho člověk zbláznil. Ne že by tomu tak bylo, ale já to tak vidím." Tímto ústupkem Hrabal riskuje vytváření iluzí. Problémy narůstají když se zabývá svým vlastním životem V knize "Kdo jsem" (1985) přitakání znamená potvrzení status quo: ... na jakoukoliv změnu politických událostí nemám čas, dokonce ani nevím, o čem to hovoří ti, kteří si změnu přejí, protože já bych chtěl pouze změnit sám sebe, sám sobě bych přál dosáhnout k nebesům, ve kterých bych mohl říci o sobě jsem ten, který jsem... Jsem pouze špatným svědomím sebe sama... V politických záležitostech se dovolává víry, která zde nemůže zvítězit. Apelováním na soukromou etiku ignoruje všeobecnou morálku. Tento plus byl za totality pochopitelný, ale vedl do slepé uličky. Hrabalova odpověď před pěti lety na husitský ideál Václava Havla "života v pravdě" zní neupřímně. Velmi pochybuji o tom, že pravda zvítězí. Žiji v rámci omezené svrchovanosti, kterou nám Brežněv vyjevil jako naši pravdu a netrápím se tímto heslem. Potom je ovšem triumfem, když to Hrabal ve věku 75 let veřejně zavrhne v "Kouzelné flétně" a obhajuje politickou angažovanost. Odmítá svůj orientální mysticismus, svou "hlučnou samotu". Vidí nyní, jak plameny, kterými se v roce 1969 upálil Jan Palach, aby protestoval proti sovětské invazu, zapalují oheň jako sirka ve všem v lidstvu, co bylo v Pra20 [pageend20]ze smrtelné, a zůctává pouze paméť, která rozpaluje každého, kdo protestuje proti tomu, že zahraniční armády okupují tuto zem. Přesto je pouze několik Hrabalových knih dostupných v angličtině a kolem půl tuctu v němčině, francouzštině a italštině. Ale brzy budou určitě následovat další. Protože Hrabal vnesl do Čech rozmanitou tradici z východu i západu, rozvinul linii Rabelaise, Sterna a Becketta a nyní vládne v "magické Praze" jakožto král moderní evropské beletrie. Z článku Buddhist ofthe beer-halls, THE EUROPEAN, 5. 10. 1990, s. 3 Pro HAŇŤA PRESS přeložil Michael S. Bořek * * * Věra Kopecká Všechvaty Uspěchaný čas nás zotvíral Jako padající hvězda mou noc jsi prosvětlil aby ses do půdy mé kůže vryl Uspěchaný čas nás zotvíral ✓ Okna zapomněním utěsni v krbu si zatop mými básněmi Uspěchaný čas nás zotvíral udělal průvan a šel dál Ze sbírky KOLUMBUS V POSÁZAVÍ, kterou autorka nákladem 20 xýtisků vydala v roce 1990. 21 [pageend21]Svatava Šlajchrtová První sníh Tisíce stříbrných hvězd se srazilo ve spěchu slyšíce náš pokorný hlas jak hledá útěchu nevěda kudy kam Tisíce bezvěrců vzývajíce nebesa shořelo úlekem procitnutí 1. 12. 1990 Lhostejnost Ani za tisíc let neujdeme cestu jež nás dělí A přitom se naše ruce dotýkají Každý máme svůj svět Neslyšíme ústa nevidíme oči jak nesměle prosí A přitom se-naše těla dotýkají Jsme lhostejní Stačilo by málo - jenom chtít Jsme bezohledně lhostejní A přitom se naše rty dotýkají 25. 4. 1989 Ze sbírky CHVÍLI PEKLO, CHVÍLI RÁJ, kterou si autorka vydala nákladem 7 výtisků v dubnu 1991 Obě dívky středních let, jejichž texty jsme zde zveřejnili, pochopily celkem přesně, že vydávat dnes poezii lze jedině svépomocí. O poezii není zájem - to je ostatně hlavní příčina konce edice NULTÉ KNÍŽKY. Mladí básníci - zpět k samizdatu! 22 [pageend22]Dagmar SEBRANÉ SPISY PRA H A 1991 [pageend23]© Dagmar, 1991 [pageend24]D agm ar /k o lem 1948/ [pageend25]P R Š Í ŠIKOVNĚ [pageend26]L Í Ž U ŽUPAN [pageend27]D A G M A R (vlastním jménem Dana Prchlíková, nar. 1931) patřila v letech 1948 - 55 neodmyslitelně ke skupině kolem samizdatové edice Půlnoc. Vyhledávána přáteli (Vodseďálek, Bondy, Žák, Hynek, Medek) byla účastníkem všech akcí Půlnoci. Roku 1951 jí Egon Bondy věnoval sbírku básní DAGMAR aneb NADEMOCIONALITA, v rozmezí let 1952 - 55 Ivo Vodseďálek manželství. Její jediné dva texty "gramatického automatismu" pocházejí pravděpodobně z roku 1949. T. M. [pageend28]Z příbuzného autorského, časového či názorového okruhu vydává PRAŽSKÁ IMAGINACE mnoho dalších titulů. Získat je, spolu s dalšími informacemi, můžete v naší prodejně (Betlémská 14). 053 T. R. Field: MORODOCHIUM 059 Bohumil Hrabal: KDO JSEM 076 Karel Marysko: PROČ VŽDY BÁSNÍK CHYTÁ SE HVĚZD 089 Egon Bondy: BÁSNICKÉ DÍLO I. 090 Egon Bondy: BÁSNICKÉ DÍLO II. 107 Vladimír Boudník: CORPUS DELICTI 109 Egon Bondy: BÁSNICKÉ DÍLO III. 111 Bohumil Hrabal: BÁSNĚNÍ (Dílo B.H., svazek 1) 112 Bohumil Hrabal: ŽIDOVSKÝ SVÍCEN (Dílo B.H., svazek 2) 115 Bohumil Hrabal: JARMILKA (Dílo B.H., svazek 3) 125 Egon Bondy: BÁSNICKÉ DÍLO IV. 126 Egon Bondy: BÁSNICKÉ DÍLO V. 127 Egon Bondy: BÁSNICKÉ DÍLO VI. 129 Vladimír Boudník: PROPAGACE V PRAXI 137 Karel Marysko: A VŠE JDE DÁL... 139 DÍLO IVO VODSEĎÁLKA I. 145 DÍLO IVO VODSEĎÁLKA II. 146 LITERÁRNÍ POZŮSTALOST VLADIMÍRA BOUDNÍKA 148 DÍLO IVO VODSEĎÁLKA V. Tučně vytištěné svazky již vyšly. [pageend29]PRAŽSKÁ IMAGINACE svazek 168 Dagmar SEBRANÉ SPISY Vydala PRAŽSKÁ IMAGINACE, Nechvílova 1832, Praha 4 Vyšlo jako příloha revue HAŇŤA PRESS 10 1. vydání, náklad 199 výtisků [pageend30]DOPIS 25 KNIHCTTVÁM (a spřízněným čtenářům) Soudruzi! Zákon ČNR 106/1991 Sb. ukládá mi v příkaznickém § 3 povinnost'posílati Vám povinné rozmnoženiny. Ve své nebetyčné zhovadilosti pak přikazuje mi tak činiti do 20 dnů ode dne vydání. Dobrá. Byl jsem jeden čas přizván na schizoidní sešlost, kde jistý výbor jedinců nepostižených znalostí problematiky rozhodoval o znění tohoto zákona, i vysvětloval jsem hledisko malých nakladatelů, i kývali ti jedinci, i odhlasovali rozumné znění - a ejhle, na sobolí trus byla snaha moje, zákon stejně vyšel ve znění návrhu ministerstva z nejzbytečnějších. Dobrá. Co si o tom všem (a induktivně i o Vás) myslím, vyjádřil jsem již oslovením. Přesto, protože stále ještě věřím v sílu misijní činnosti, popíšu znovu svou situaci: Jsem samojediný pracovník svého nakladatelství; v sestavě 1 + 0 vydávám ročně cca 20 titulů. Nemaje sekretářky, vyřizuji vše (tedy i agendu povinných rozmnoženin dd silážních fondů) sám a vlastní rukou. Zabalení a rozeslání 25 doporučených zásilek mi trvá 4 hodiny - celkem tedy 10 pracovních dnů, pomineme-li stressové stavy z marného boje s tupostí. Shora citovaný zákon mi takto odcizuje cca 4% pracovní doby ročně!!! Dále však, při průměrné ceně publikace 20 Kčs, při poštovném 6 Kčs a materiálových nákladech dejme tomu 1 Kčs na zásilku, vydám pro plezír zákonníků 13000 Kčs ročně! (Maličkost: jeden poslanecký plat!!!) To je při předpokládaném ročním zisku 60000 (a víc dnes sotva vydělám) další 22% daň!!! Nu, dobrá, co naděláme. Sítí 25 literárních silážních archívů dosáhneme nejvyšší hustoty těchto zařízení na zeměkouli i v přilehlém vesmíru. To naše chronické velikášství! Ale což, kdyby to byl jediný vadný zákon, to by se nám ulevilo... Rozesílám tento list institucím, uvedeným v příloze nedobrého zákona, s pevnou vírou, že mi sdělí, zda skutečně trvají na jeho liteře. Pokud ano, pak sděluji předem: - ustanovení povinných rozmnoženin respektuji ve znění zákona, nebudu tedy posílat malotirážní publikace (většina mé produkce) - publikace, které vydám, budu zasílat, ale rozhodně ne do 20 dnů; předpokládám tak dvě až tři zásilky ročně, až se sejde několik titulů, abych minimalizoval náklady - nebudu chodit mlčky světem a tupě souhlasit, naopak, kudy budu chodit, tudy budu hlásat zvěsti o slabosti ducha mocných nemocných; také tento list považuji proto za otevřený - při obdržení první pokuty jménem tohoto zákona přejdu do ilegality, kde jsem léta byl... Václav Kadlec PRAŽSKÁ IMAGINACE 23 [pageend31]POKUSY O HRABALA Zveřejňujeme další dvě práce z hrabalovského semináře FF UK, který na jaře 1990 vedl Milan Jankovic Zdeňka Jiranová: Hrabalova "Akumulace lidského hovoru" v textu Obsluhoval jsem anglického krále Motto: "... tam je akumulován lidský hovor, který jsem já vždycky m iloval a m iluju dodnes, takže dá se říct, že prostě ten proud toho m ého hovoru a m ého psan í úzce souvisí i s hospodou, restauracema, ale vždycky tedy spíš s hospodou ." /Boh. Hrabal, z besedy na Stanfordské universitě, 25.4.1989/(1) Román "Obsluhoval jsem anglického krále" patří bezesporu k vrcholům celé Hrabalovy tvorby. Byl napsán v létě roku 1971 za zvláštních okolností. Jak sám autor napsal v krátkém vysvětlujícím "Slově na závěr": "... Texty jsou psány v prudkém letním slunci, které rozpalovalo psací stroj tak, až se několikrát za minutu zakusoval a koktal. Nemoha hleděti na oslnivě bílé čtvrtky papíru, neměl jsem kontrolu toho, co jsem psal, psal jsem tedy ve světelném opojení automatickou metodou, světlo slunce mne tak oslepovalo, že jsem viděl jen obrysy třpytícího se stroje, plechová střecha byla tak rozpálená na několik hodin, že napsané stránky se stáčely horkem do válců." (str. 320) Rozhodneme-li se analyzovat výsledek této horečné práce, rozebírat strukturu věty a tematickou výstavbu, ocitneme se před úkolem nesnadným. Hrabalňv způsob psaní je totiž natolik svérázný a specifický, že na něj stěží můžeme aplikovat obvyklé metody rozboru. Při rozboru stavby větného celku musíme brát v úvahu dvě různá pojetí termínu "věta" - jednak věta jako stavba formálně mluvnická, tedy věta jako jednotka jazykového systému, a jednak věta jako materiál výstavby významové, tzn. věta ze stanoviska kontextu, ze stanoviska situační a promluvové souvislosti. (2) V jakémkoliv rozboru nelze většinou bez zkreslení tyto dva aspekty oddělovat, ovšem v případě B. Hrabala je oddělení těchto dvou pohledů zhola nemožné, neboť právě forma se u něho často stává nositelem velmi důležitého sémantického dosahu. O to nesnadnějším úkolem se však rozbor jeho textu stává. Začnu z nej širšího pohledu, celkovým rozvržením románu. Text se skládá z 5 částí - úmyslně zde používám výrazu "skládá", protože celkový obraz, celý smysl díla se nám skutečně teprve postupně tvoří spojováním jednotlivých částí. Jednotlivé kapitoly jsou obdivuhodně vyváženy už co se týká formální stránky. Stačí porovnat rozsah textu a počet vět /skutečných formálních vět - od velkého písmene po koncové interpunkční znaménko/ tvořících tu kterou část. (3) 24 [pageend32]1. SKLENICE GRENADÝNY - 31 stran, 99 vět + 3 rámcové věty 2. HOTEL TICHOTA - 31 stran, 107 vět + 3 rámcové 3. OBSLUHOVAL JSEM ANGLICKÉHO KRÁLE - 39 s., 110 + 2 4. A HLAVU JSEM UŽ NENAŠEL - 34 s., 99 + 3 5. KTERAK JSEM SE STAL MILIONÁŘEM - 52 s., 185 + 3 Jak je zřejmé, první čtyři úseky jsou kvantitativně téměř stejné, pouze závěrečná část je odlišná - což souvisí s celkovou odlišností této kapitoly, s jejím existenciálně medidativním vyzněním a klíčovou úlohou, kterou v celém textu má, ovšem nezabývám se zde interpretací smyslu díla, takže přistupme blíže k výstavbě textu. Už při prvním pohledu na text "Angl. krále" nás zaujme zvláštní způsob jeho utváření. Hrabal sám tento způsob psaní označil termínem "větný proud", nebo "proud hovoru" (viz citát). V další části se pokusím tuto stylovou tendenci blíže popsat. Pro čtenáře při prvním setkání s tímto způsobem psaní není jednoduché se v textu orientovat. Musí si nejdříve zvyknout přijímat text tak, jak je napsán - jako proud informací, myšlenek a asociativně se rozrůstajících obrazů, plynule ubíhajících a navazujících na sebe. Je třeba vnímat tento psaný text způsobem, obvyklým spíše při naslouchání mluvenému slovu. Hrabalův text lze totiž skutečně charakterizovat jako "akumulovaný hovor", má znaky mluveného projevu. Pokusím se rozebrat prostředky, které k tomuto dojmu přispívají. SOUŘADNOST SLOV A VĚT /které odpovídá souřadnost motivů ve fabulační rovině/. Stavba jednotlivých vět je jednoduchá, nevyskytují se zde žádná složitá a neprůhledná souvětí. Převažuje souřadné spojování /což se týká i napojování různých větných celků/ a volné přiřazování výpovědí i samostatných větných členů, které má obvykle v češtině hovorovou platnost, ráz expresívní a je prostředkem sdělení citového zaujetí. Rozbor vět podle uvozovacího slova ukazuje naprostou převahu vět, které začínají spojkou /souřadící i podřadící/, ze spojek se nejvíce vyskytuje "a" a "ale". V jednotlivých kapitolách se procentuální zastoupení vět začínajících spojkou pohybuje od 59% /5. část/ do 72% /3. část/. JEDNOTA OSOBY VYPRAVĚČE. Celý román je psán ich-formou, jde o jakousi zpověď bývalého číšníka, kterou nemohl dosud nikomu vypovědět. Čtenář se dozvídá pouze jeden subjektivní pohled na vyprávění události, bez možnosti konfrontace s jiným názorem. Dojem vyprávění potvrzují i odkazy ke čtenářům - posluchačům. Jedná se především o rámcové věty každé kapitoly /uvozující "Dávejte pozor, co vám teďka řeknu." a finální "Stačí vám to? Tím dneska končím."/ a dále o další aktualizační prvky v textu. DÉLKA VĚTNÝCH CELKŮ, jak už jsem se zmínila, je velmi rozdílná. V textu se objevují jak nevětné výpovědi a osamostatnělé větné členy, tak "standardní věty" obvyklé délky, a především typické dlouhé větné celky /až 3 stránky/. Jejich střídání není náhodné. Zdá se, že se stává prostředkem rytmizace textu. Zejména v dějově významných místech se často objevuje podobné schéma - úderná krátká věta, která uvozuje dlouhý větný celek nebo v jiných případech jedna nebo více krátkých vět, které slouží jako jakýsi předěl mezi dvěma 25 [pageend33]dlouhými větnými celky. Uvedený jev se ovšem projevuje jen v některých částech textu, většinou zcela mizí v místech s oslabenou epickou složkou. Co se týká dlouhých větných celků, jsou používány především tam, kde je vypravěč citově zaujat /tak jako hovořící člověk vytvoří v takové situaci nepřetržitou dlouhou větu/, ve vyprávění vzpomínek, asociativních představ anebo při lyrickém popisu /zachycení myšlenkového proudu při pozorování okolí/. Tímto způsobem autor sugeruje čtenáři /posluchači/ stejné zaujetí. ZVLÁŠTNÍ INTERPUNKCE. Čárka plní v dlouhých celcích funkci tečky - odděluje výpovědi připojené sice souřadící spojkou "a", ale nesouvisející přímo s předchozí výpovědí /např. vyjadřuje časový odstup/. Příklad str. 149 - "... Všichni se na sebe podívali, a pak obstoupili ten zázračný stroječek a všem bylo jasné, že tenhle strojek přináší výdělek, a když jsme se rozestoupili, ten agent vzal plnou hrst mincí a hodil je do truhlíku na uhlí a zatleskal, a ten jeho trégr přinesl ještě jeden balík,..." V textu je kladen velký důraz na otazníky, vyskytují se často i tam, kde podle normy být nemají - např. v nepřímé otázce, kde zdůrazňují smysl a vyznění věty. Často je otazníkem ukončen dlouhý větný celek. Příklady: str. 224 -"... a vrátil se do hotelu a ptal se číšníků, kdo by se to z nich mohl chtít oběsit?" str. 244 -"... a dokonce i ženské se na mne dívaly tak, že zkoumaly, co bych asi tak mohl vyvádět v posteli a s nima?" Také vykřičník slouží ke zdůraznění, dotvrzení výpovědi. Příklady: str. 149 - "... obě ty mašinky já označuju jako spořič daní, tak je to!" str. 210 -" ... a viděl jsem se, jak jdu Václavským náměstím a Národní třídou, a najednou jsem se polekal!" Velmi výjimečně jsou v textu použity uvozovky. Na první straně je přímá řeč šéfa zapisována podle normy. Těžko posoudit, z jakého důvodu. Zda jde o snahu uvést čtenáře do zvláštního způsobu čtení postupně, bez šoku, nebo zda jde o experimentování s různým zápisem přímé řeči nebo dokonce o výraz jakési "dobré vůle" autora psát podle normy, která jej však záhy opustila. Faktem je, že zápis přímé řeči bez použití uvozovek daleko lépe odpovídá záměru "větného proudu", protože uvozovky způsobují jeho porušení. Jediným případem dalšího použití uvozovek je zápis věty "Potomstvo zlé, blbé a zločinné ..." na str. 157. Zde zřejmě autor pocítil potřebu zdůraznit klíčovou výpověď, která se v dalším textu opakuje ještě několikrát, vždy již bez využití uvozovek. Typickým Hrabalovým znaménkem jsou tři tečky, které využívá jak uvnitř souvětí, tak mezi jednotlivými větnými celky. Jejich význam je těžko určitelný, někdy mají funkci členící, jindy vyjadřují pauzu typickou pro vyprávění nebo pomáhají oddělit různé dějové motivy. V podstatě se mohou ocitnout téměř v každé pozici. Je zřejmé, že Hrabal zachází s interpunkčními znaménky velmi volně, jejich funkce je značně oslabena a tím přispívá k dojmu nepřetržitého toku neuzavřených sdělení a myšlenek. 26 [pageend34]OMEZENÉ UŽÍVÁNÍ ODSTAVCŮ. Tradiční úloha odstavců - členění textu - odpadá a tím je opět posílen dojem souvislosti, jednolitého vyprávění, které působí i na koherentní stmelování textu ve vědomí čtenáře. To je ještě posíleno používáním dlouhých větných spojení. Často tam, kde by jiný spisovatel použil jednoho odstavce, použije Hrabal jedné dlouhé věty - řady výpovědí spojených většinou souřadně nebo jen volně přiřazených. LEXIKÁLNÍ ROVINA. Po stránce lexikální je důležité využití obecné češtiny - např. diftongizace ý>ej, úžení é>í /halíř, podvlíkačky, oblíknout/, protetické "v" před o jen výjimečně jako charakteristika některých osob/, instrumentál všech skloňovaných typů zakončený "-ma", gen., dat., lok. sg. fem. tvrdého skloňování přídavných jmen a rodových zájmem zakončený "-ý" /u tý lávky/, chybné příčestí minulé sloves, typu spadne - spadnout /žasnul, vzpomenul/ atd. Zajímavé je nerovnoměrné využití obecné češtiny. Někdy je text psaný obecnou češtinou, jindy spisovně. Projevuje se tendence ke zvyšování spisovnosti v průběhu textu. Na prvních stranách jsou téměř všechny tvary psány obecnou češtinou, naproti tomu v poslední kapitole je používána čeština spisovná. Časté využití slangových slov a odborných termínů pomáhá navodit pocit důvěryhodnosti a skutečné znalosti prostředí, přičemž většinou nevadí, že čtenář smysl slov někdy pouze přibližně odhadne. Značné citové zaujetí pojmenovávanou skutečností je vyjádřeno používáním expresívních výrazů. PROBLÉM UTKVĚLOSTI V ROVINĚ POJMENOVÁNÍ. Klíčové slovo se často opakuje několikrát za sebou, přesná a názorná představa se před čtenářem pomalu vynořuje pomocí korigování výpovědi, postupného zkonkrétňování a často pomocí obrazného pojmenování. Příklady: str. 150 - "... abych přivezl hřebeny, kostěný krásný hřebeny, osm set korun stály ty hřebeny a já ..." str. 226 - "... tak, jak jsem to měl od dětství rád, v takový zelený kamizole, vlastně šedivý kamizolce se zeleným límcem/..." str. 158 -"... nesl svoje srdce, lidské srdce v dršťkové polévce, nebo svoje srdce rozkrájené a udělané na cibulce s paprikou ..." Tímto způsobem opět autor sugeruje čtenáři určitou představu, nutí ho, aby se u ní blíže zastavil a pohrál si s ní. S tím souvisí i spojování výrazů podobného významu /obraz - obrazce, str. 157, zvolna a pomalu, str. 270, usmíval a smál jsem se, str. 260, atd./ a také používání téhož slovesa, označujícího důležitý děj nebo stav, v obou videch. Příklady: str. 273 - "... ten, kdo ničemu nerozuměl, uznal a uznával mne, jako bych byl nějaký umělec ..." str. 260 -"... těm bych nepotřeboval něco dokazovat nebo dokázat..." str. 304 -"... a zničehonic jsem si zazpíval, zpíval jsem ..." atd. OTÁZKA POJMENOVACÍCH ŘETĚZCŮ /v různých pojmenováních téhož předmětu řeči/ by si u B. Hrabala zasluhovala samostatnou studii. Je velmi důležitá pro zachování souvislosti textu a také vývoj pojmenování téhož předmětu řeči /především osoby/ může být signálem například vývoje citovaného vztahu 27 [pageend35]vypravěče nebo jiných mimojazykových skutečností. V textu "Anglického krále" je zajímavá otázka pronominalizace některých podstatných jmen. Tak například ve vzpomínkové pasáži o babičce je tato žena nazývána vždy jako babička, nikdy není použito zástupného zájmena. Zřejmě je tím vyjádřena úcta a citový vztah. Podobně by se dalo rozebrat i pojmenování jiných osob /zajímavý je např. vývoj pojmenování nadřízeného: 1. část: šéf nebo pan šéf, 2. část: šéf, 3. část: šéf nebo náš šéf/. ČASTÉ POUŽÍVÁNÍ UKAZOVACÍCH ZÁJMEN, což je opět hovorový prvek, který odkazuje k dané situaci a na dané místo. Příklad: str. 271 -"..., ale tím spisovatelem byla najednou ta krajina tak krásná, a tak ty stroje výtvarné, že ten spisovatel mi řekl, že tohle ještě neviděl, v takovém hotelu se ještě neubytoval,..." POUŽÍVÁNÍ NEPŘESNOSTÍ HOVOROVÉ VĚTNÉ STAVBY. Jedná se zejména o aposiopesi /nedokončená výpověď/ a anakolut /změna větného schématu/ - je používán i zvláštní typ anakolutu, nevčlenění přístavku do větného schématu. Příklady: str. 156 -"... Tak jsem jednou k půlnoci nesl minerálku tomu zástupci firmy Berkel, ten kterej nám dodal váhy skoro lékárnický ..." str. 150 - "... já jsem začínal jako ty, taky docela malinkej, u firmy koreff, galanterka,..." Dále se v textu objevuje elipsa, jak slovní, tak větná. Příklady: str. 272 - "... mohl jsem se, a cítil jsem se vítězem, protože jsem viděl,..." str. 272 - "... protože takových hotelů, jako má pan Brandejs, jako má pan Šroubek, tak takových hotelů jsou na světě stovky a tisíce, ale jako mám já, nemá žádný." PARENTEZE. Někdy autor využívá i vsouvání. Vypráví určitou skutečnost, u některého motivu cítí potřebu vysvětlit nějakou okolnost blíže, a tak přeruší větný tok poznámkou, která se k vyprávěnému ději přímo nevztahuje. Příklady: str. 271 - "... všichni hosté vykřikli zděšením a vstali nebo se zvrátili nazpátek do křesílek, všechna křesílka byla v ludvíkovském stylu, pikolík se narovnal, pak ve vzduchu vzal převahu,..." str. 151 - "... a odjeli jsme s bicyklama do lesíka, a selka mi zase sáhla do kalhot, no, byl jsem mladší, než jsem dnes, a zase jsem na ní ležel, jako když jsme položili bicykly do křoví..." ZDÁNLIVĚ ZBYTEČNÉ OPAKOVÁNÍ INFORMACÍ JIŽ ZNÁMÝCH je dalším důležitým znakem hovorové syntaxe. Zprostředkovává lepší srozumitelnost vyprávěného děje. Čtenář by se mohl vrátit v textu zpět a vyhledat si údaj, který zapomněl, ale to právě B. Hrabal nechce, jeho záměrem je, aby čtenář vnímal text souvisle, a proto některou okolnost, o které předpokládá, že ji čtenář mohl přehlédnout, raději znovu opakuje. Příklady: str. 271 /uprostřed/ -"... že přijel a ubytoval se tady spisovatel, který se jmenoval Steinbeck ... vypadal jako námořní kapitán nebo lupič,..." 28 [pageend36]/dole/ -"... a taky ten spisovatel, Steinbeck se jmenoval, ten si nechal sem dát ten bílý stolek,..." OPAKOVÁNÍ MOTIVŮ. Velmi působivým prostředkem propojování různých částí textu je opakování některých motivů, v průběhu textu různě pozměněných. Jako příklad mohu uvést motiv hřebíků, který se opakuje téměř ve všech částech textu. Tak na straně 144 hlavní hrdina obkládá břicho krásné blondýny květinami a nakonec je v představách přibíjí hřebíčkem, na str. 165 hrozí muž padající se stromu dvěma ženám, že je zabije do země jako hřebík, na str. 168 aranžérky v květinářství přibíjejí hřebíčky látku a mají hřebíčky v ústech, na str. 254 se postižení syna Siegfrieda projevuje bláznivým zatloukáním hřebíků do podlahy, na str. 269 se motiv Siegfrieda zatloukajícího hřebíky stupňuje až do absurdity, naposled se motiv hřebu objevuje na str. 311 jako měřítko množství železa obsaženého v lidském těle a na str. 312 jako pozměněné opakování téhož motivu. Podobně by se dalo vysledovat např. opakované používání motivu květin atd. V této souvislosti je zajímavá také fixace na určité číslovky, např. na str. 214- 218 je to aslovka tři a čísla z ní složená /tři sta hostů, 3 vozy dříví, tři sta hostí, tři sta zlatých vidliček, tři květináče bramboříků, tři černí kuchaři/, na str. 268 - 269 číslovka čtyři /čtyřicet podlah, hotel se čtyřiceti pokoji, ve čtyřicátém pokoji, leze po čtyřech synáček, čtyřicet synáčků, denně až do čísla čtyřicet, čtyřicátý den, příbory pro čtyři sta hostů, čtyři kovadliny/, opět se číslovka čtyři objevuje v pasáži o milionářích a konečně i holubů, které bývalý pikolík krmil, bylo čtyři sta. Nejprůkaznější je opakování celých vět, nejvýraznější je to u jakýchsi refrénů celého textu - věty "Potomstvo zlé, blbé a zločinné ...", která charakterizuje v 1. kapitole básníka Tondu Jódla a v poslední části profesora fracouzštiny /na lesní brigádě/, dále různých variant věty "Kterak neuvěřitelné se stalo skutkem". Nejdůležitější refrénovitý motiv nastupuje ve 3. kapitole na str. 204 zajímavou slovní hříčkou: "... Protože jsem obsluhoval anglického krále. Krále? spráskl jsem rukama, pro pána krále, vy jste obsluhoval ... anglickýho krále? ..." K tomuto motivu se pak přidává ještě charakteristika hlavní postavy jako člověka "který obsluhoval habešského císaře". Jako v mnoha jiných případech, i v tomto opakování motivů a vět se projevuje Hrabalova hravost a touha nacházet ve slovech stále nové významy. ZÁVĚR V textu "Obsluhoval jsem anglického krále" se výrazně projevuje Hrabalovo "psaní proudem". Nejdůležitějším znakem tohoto zvláštního stylu je tendence smazávat zřetelné členění na jednotlivé věcně propojené celky, čemuž napomáhá zvláštní užívání interpunkčních znamének, omezený výskyt odstavců a spojování vět do dlouhých celků. Věty často nekončí tam, kde jsou pro to logické a syntaktické důvody. Výsledkem je téměř dokonalá iluze skutečného vyprávění, která je ještě podtržena využitím znaků hovorové syntaxe a samozřejmě používáním obecné češtiny, slangových a expresívních výrazů. Spojování zdánlivě nesouvisejících motivů umožňuje autorovi a zprostředkovaně i čtenáři nalézat nové významy a souvislosti mezi různými skutečnostmi. 29 [pageend37]Lze jen konstatovat, že spontánní, bezprostřední přijetí Anglického krále čtenáři u nás i v zahraničí dokazuje, že čtenáře Hrabalův experiment nadchl. POZNÁMKY: (1) citováno podle Hrabal Boh., Amerika začala U zlatýho tygra, str. 15 (2) viz Daneš Fr., Věta a text, ČSAV, Pha 1985 (3) Uvedené rozsahy textu, stejně jako dále používané doklady a citace jsou zpracovány podle souborného vydání tří Hrabalových textů - Tři novely, Československý spisovatel, Praha 1989 POUŽITÁ LITERATURA: Blažíček, Přemysl, Hrabalovy konfrontace, in: Příběhy pod mikroskopem, Praha 1966 Daneš, František, Věta a text, ČSAV, Praha 1985 Jankovič, Milan, Text jako proud, in: Hanťa press, č. 5, 3.3.1990, str. 14-22 Štorcová, Ilona, K problematice koherence jednoho Hrabalova textu, Slovo a slovesnost, č. 4, 1989 Vladimír Ševela: Epické prvky v próze Obsluhoval jsem anglického krále Text Obsluhoval jsem anglického krále bývá označován za první "opravdový" Hrabalův román. Skutečně tu máme historickou situaci a konkrétní prostor, bohatou fabuli se zápletkou a propracovanou hlavní postavu /která je zároveň vypravěčem/. Čtenář od prvních stran tuší, že se děj začíná odvíjet v období do roku 1948, protože je řeč o soukromém hotelu a jeho návštěvnících, kterými jsou "bohatý lidi". Potvrzením pro pamětníka mohou být třeba i uváděné cenové relace horkých párků, které pikolík roznáší na nádraží. Atmosféra bezstarostnosti nechává i nepamětníky usuzovat na první republiku. První, i když nepřímá a přibližná datace je až na str. 52 /resp. 185 in B. H. Tři novely, Praha 1989/: "a zase se bavili o smrti poetismu a o novém směru surrealismu, který jde do druhé fáze." To už se vypravěč zabydlel v exkluzivním hotelu Tichota ve Stránčicích u Prahy. Předtím strávil tři učňovská léta v hotelu U zlatého města Prahy /často zkracuje jako Praha a jednou dokonce modifikuje na Krásná Praha/. Příchodem sem začíná i jeho vyprávění, nejpravděpodobněji tedy v roce 1933, nepočítáme-li retrospektivy do dětství. Hotel Praha se nachází v nejmenovaném "městečku", ale spíš to bude město, poněvadž tam mají mj. soud a bordel. Leží někde na východ od Prahy, o jejíž blízkosti se zmiňuje, stejně jako o silnici mezi Čáslaví a Heřmanovým Městcem a o Pardubicích, kam si zajíždí pro číšnický frak. Může a nemusí to být autorův skoro rodný Nymburk. Po půlroce u Tichoty přichází do známého pražského hotelu Paříž. A když o kus dál vypráví o tom, že s německými hosty se zásadně nemluvilo německy, čtenář jistě nepochybuje, o jaký rok jde. O záboru Sudet se přímo zmiňuje vlastně jen později v stručné retrospektivě. Další vývoj svého příběhu už opatřuje historickou informací. Jednou větou vzpomene obsazení republiky - to už se chystá do "šlechtické stanice" na blíže neurčené místo u Děčína, dobytí Varšavy a Paříže - žení se v Chebu, vypuknutí války s 30 [pageend38]Ruskem - je přeložen do restaurace Košíček v Českém ráji. Obrat ve válce není dokládán historickými událostmi /až na konci 4. kapitoly je popsán nálet na Cheb/, ale je zahycen sugestivněji ve vylíčení atmosféry /např. chomutovského lazaretu/. Vyvázne z pankrácké věznice a ocitá se na místě vyhlazených Lidic a v Kročehlavech u Kladna. Jen krátce se zmíní, že po válce strávil půl roku v neurčené věznici, a o dvou hotelech, kterých je několik týdnů majitelem, prozradí pouze, že stály na periférii Prahy. Velké sucho čtyřicátého sedmého roku i Veliký Únor jej zastihnou v hotelu V lomu kdesi u Velkých Popovic. Projde internačním táborem ve Svatém Janu pod Skalou, nucenou brigádou v lesích u Kraslic a končí jako cestář někde v pohraničí u vesnice Srní. Dvouletý poúnorový trest mu vyprší na brigádě. Podle všeho by se měl příběh uzavřít o vánocích 1950. Je samozřejmé, že se vypravěč pohyboval převážně v prostředích vyjmenových hotelů. Popsal je se znalostí a radostí profesionála. Delší pasáž věnuje pobytu ve sběrném táboře milionářů a v závěru prodlívá nejčastěji v opuštěných staveních a v lese. Fabulí je tedy příběh pikolíka, později číšníka, hoteliéra a cestáře-poustevníka, zasazený do zmíněných míst a období. Snaha ukojit ctižádost bičovanou komplexy z malého vzrůstu a nemajetnosti, která jej žene do neustále ztrácených prestižních bitev, je tím, čemu se říká zápletka. V 1. kapitole /Sklenice grenadýny/ se rodí zápletka nová /slečna Jaruška nechce pikolíkovy peníze, ale jenom jeho, protože se zamilovala do něj takového, jaký je/, avšak nestačí se rozvinout /šéf svým opatřením "vyřeší" učňovy zmatky/. Syžet odpovídá syžetu skazové formy. Děj se rozvíjí v přirozené časové následnosti, ovšem je tu množství retrospektiv, odboček a opakování, což je příznačné právě pro mluvený projev./Jazykem tohoto textu se zabýval předchozí referát./ Retrospektivy mohou být vklíněné do líčení přítomnosti /nazýváme obvykle přítomností to, co vypravěč předkládá v minulém čase, jak je tomu i zde s výjimkou krátkého úseku v 2. kapitole, pojmenované Hotel Tichota, v prézentu/, a to retrospektivy do minulosti blízké, ale i do minulosti vzdálené /dětství/. Na začátku 2. a 3. kapitoly líčí cestu do dalšího působiště, záhy se však vrací k tomu, co bezprostředně předcházelo a zůstalo na konci předešlé kajfitoly nedořečeno, a opět pokračuje v popisu cesty. Často se vyskytuje retrospektiva do blízké, leč neurčité, časově těžko zařaditelné epizodické situace /např. vzpomínání na Zlatou Prahu v hotelu Tichota a Paříž/. Jindy vypravěč vkládá do líčení přítomnosti epický motiv z dětství: "to jsme mu /šéfovi/ museli uvázat kolem břicha takový pás, jako mají hasiči, pás s karabinkou, tak jako to měly dvě děti pana Radimského, mlynáře, ty dvě děti si hrály na náhonu" atd. a zase přítomnost:" tak zrovna tak jsme zahákli za tu kramli a kladkou vytáhli šéfa". Jiné retrospektivy jsou samostatné, po nich se odvíjí nový děj /vzpomínka na život u babičky v Praze na konci 1. kapitoly/. Objeví se i krátký exkurs do budoucnosti, např. do vypravování o umírajícím vlčákovi je vložena scéna pozdějšího vyrovnávání se s tím. Na popis děje mnohdy naváže nebo jej přeruší odbočení v představě, snu nebo reflexi. Nejnápadnčji se opakuje líčení ohromení až úleku vždy po příchodu do nového působiště - na začátku 2. /"A najednou jsem dostal strach" - z hotelu Tichota/, 3. /"Hotel Paříž 31 [pageend39]byl tak krásný, že jsem se skoro svalil"/ a 4. kapitoly A hlavu jsem už nenašel /"Když jsem do hotelu přišel, skoro jsem se polekal"/. V literárním díle se zobrazený svět prezentuje pochopitelně ve výřezech. Vypravěč exponuje v první části románu /do okamžiku "obrácení"/ děje, kterých se nemůže účastnit jako rovnocenný aktér /podrobná líčení marnotratných hostin, orgií, soužití s Němci/, kdy je většinou podezříván z vedlejších úmyslů. Mnohé situace často přecházejí v grotesky, jež jsou výraznou součástí textu. Některé patří do oblasti černého humoru, konfrontujeme-li si je se skutečností /tábor ve Sv. Janu/, jiné vyvolávají čistý, nekřečovitý smích /zmatky s Pražským Jezulátkem, extáze jedlíků při hostině habešského císaře/. Takto líčené situace jsou neuvěřitelné, ale tím právě připravují půdu pro to, aby se "neuvěřitelné stalo skutkem." Hlavní postava má všechny předpoklady bloudit věčně v uzavřeném kruhu. Je tu takřka zolovské předurčení přírodou i původem /vypravěč pochází odněkud z tmavé komůrky, kam nikdy nesvítilo slunce/. Téměř jako personifikovaný osud zasahuje v 1. kapitole šéf proti vznikající lásce. Dvakrát se zjevuje jako deus ex machina pan Walden, aby věčného pikolíka vyslal do dalšího bitevního pole jeho zoufalé války. Co si ale počít s "neadekvátním" vypravěčovým podáním? Determinace, osud nebo jak to nazveme jsou podkopávány smíchem, dětským viděním světa, vypravěč se odpoutává od svého závaží. Až ve 3. kapitole nám prozradí své jméno. Symbolické příjmení Dítě nás překvapí tím, že nás vlastně vůbec nepřekvapuje. Jak jinak se může jmenovat člověk na jedné straně s takhle bláhovými přáními, s touhle tvrdohlavostí, a na druhé straně člověk, který si neustále hraje, který žasne a je ohromen, když se dívá kolem sebe a vidí to, pro co jiní nemají oči, člověk, který je takhle upřímný? "Fakta" v textu říkají, že je to chorobný ctižádostivec a kolaborant. Čtenář nevnímá ale jen holé informace, ocitá se chtě nechtě v důvěrném kontaktu s vypravěčem, sdílí s ním okamžiky smíchu a okouzlení. Hlavní postávaje /jako každý z nás/ obrazem obou tendencí člověka, jeho determinace i možnosti osvobození. Po posledním v nekonečné řadě ponížení nastává probuzení: "teďka se stalo to, co se stalo Saulovi, když spadl z koně a zjevil se mu Bůh." Ježíš řekl Saulovi: Proč mě pronásleduješ? Vrať se do města a tam se dovíš, co máš dělat. Vypravěč po propuštění z tábora odjíždí do Prahy, kde ho posílají na brigádu do pohraničí. Postava, která se snad vzpírá tradičnímu pojetí hrdiny tzv. moderního románu, navazuje svým obrácením na protagonisty biblických příběhů. Z ostatních postav má největší význam číšník Zdeněk. Nejprve je vypravěčovi protipólem, aby se sám později ocitl v bludném kruhu, když se jeho úsilí zkrášlit svět stane v činnosti funkcionáře něčím úplně jiným. Text je založen na monologičnosti, dramatičnost dialogů je v ní rozpuštěna. Lyrický prvek dominuje v kapitole, v níž se fabule téměř zastavuje. Vypravěč medituje nad základní filozofickou otázkou, která pro něj zní: proč píšu, proč vyprávím? Zdržování expozice při vykreslování zvláštností a bizarností, časté užívání přirovnání a metafor zvolňuje a uklidňuje epický spád. 32 [pageend40]✓ Úsloví "kterak se neuvěřitelné stalo skutkem" se stává leitmotivem románu. "Neuvěřitelné" nejdříve hlavní postavu přímo nezasahuje /přeměna násilníka na spravedlivého v postavě podomka/. Dále se "neuvěřitelné" děje v rámci původní zápletky, v rámci tradičního pojímání postavy /za heydrichiády se číšník nechá vyšetřit, zda je schopen obcování s Němkou/. A nakonec dojde k "neuvěřitelnému" přerodu vypravěče. Druhý leitmotiv zní "obsluhoval jsem anglického krále" resp. "obsluhoval jsem habešského císaře". Na první pohled každý leitmotiv charakterizuje jinou část románu, ale oba prolínají z jedné do druhé, postaveny vždy do poněkud odlišného světla. Dalším významným motivem, který však nemá epickou formu, je motiv zrcadla, motiv přibližování a vzdalování jako metafory uměleckého zobrazení. V Rukověti pábitelského učně (napadá mě, že analyzovaná próza je vlastně příběhem věčného učně, který se snad stane spisovatelem) Hrabal přiznává, že jeho "církevním otcem je ironický Sokrates, který trpělivě se dává do rozhovoru s každým, aby jej jazykem a za jazyk přivedl až na samý práh nevědění". Nacházíme-li u tohoto románu paralely s biblickými příběhy, můžeme jít ještě dál a srovnat jej s žánrem antického Řecka - tzv. sokratovskými dialogy. Jejich základní rysy shrnul M. Bachtin ve stati Epos a román /Román jako dialog, Praha 1980/. Hlavní znak tohoto útvaru - dialogičnost zdánlivě v románu chybí. Ústředním obrazem žánru sokratovských dialogů je promlouvající a polemizující člověk. U Hrabala polemizuje vypravěč v závěru sám se sebou /"ale pak tak jako já začít sám sebe oslovovat, radit si, vyptávat se, sám sobě si dávat otázky, vyslýchat se a chtít se sám na sobě dozvědět to nejtajnější, podávat na sebe jako prokurátor žalobu, a hájit se ..."/ a v celém textu se čtenářem a jeho mnohdy zjednodušeným pohledem na člověka. Sokratovské dialogy jsou žánrem memoárového typu. Pro náš román to platí z hlediska vypravěče, autor prozrazuje princip umělé vzpomínky S. Daliho. Ale i vypravěč líčí věci, které neodpovídají "realitě" /grotesky/. Neustále se vrací k portrétu Zdeňka, aby jej domyslel, dotvořil. Vypadá to, jako kdyby se soustředil na jeden důležitý den, na "ten náš volný den" /s. 186, 257, 286/, pro který hledá vhodný příběh. Člověk ke své zkušenosti shání příběh, zkouší si příběhy jako šaty - které mu nejlépe padnou. Vypravěči si představují, fabulují i neuvěřitelné děje, ale "dejte komukoli šanci fabulovat: čím déle však mu budeme naslouchat, tím více budeme rozeznávat základní požitkový model" /srv. M. Frisch, Mé jméno budiž Gantenbin/. Kolem obrazu Sokrata se šíří karnevalizované legendy. U Hrabala se s tímhle setkáváme od začátku až do konce. Legendy zde vznikají i kolem jiných postav, vzpomeňme třeba líčení avantýry pana prezidenta. V sokratovských dialozích se hrdina mění v šaška. Náš vypravěč se ocitá především za okupace bezpočtukrát v roli kašpara. "Sokratovský smích ztlumený do ironie a sokratovská snižování /systém metafor a příměrů čerpaných z nízkých životních sfér - řemesel, všedního živobytí apod./ přibližují a zdůvěrňují svět, aby jej bylo možno směle a svobodně zkoumat" /Bachtin/. To najdeme i u Hrabala, někdy poetizuje "nepoetické", jindy 33 [pageend41]snižuje podle Sokrata /"poprsí (figurín) se pohybovala jako obláčky, jako beránci na nebi", a naopak "Viděl jsem ho (šéfa) za ty tři roky v takovém protlaku, takový vývar se mi z něj a z jeho paní objevil"/ aj. Pro Sokrata je příznačná ambivalentnost, ambivalentní obraz vědoucí nevědomosti, ambivalentní sebechvála - já jsem ze všech nejmoudřejší, protože vím, že nic nevím. A jaká jsou poslední slova Hrabalova vypravěče potom, co pozná, že "pravý a světový člověk je ten, kdo umí přejít do anonymity, kdo se dovede oprostit od falešného já?" Jedním dechem dodává, že přece jen musí být něco vzácného, protože obsluhoval habešského císaře. Podobně je už dříve sražen patos obrácení podomka, když se ukáže, že byl vlastně šéfovým donašečem. "Jediná pravda je umět se osvobodit od chorobné vášně k pravdě ... smát se pravdě", napsal U. Eco. * * * Stanislav Vávra: Záběhlická skupina surrealistů - libeňští psychici Kdy, v který den a hodinu, vznikla Záběhlická skupina surrealistů, se neví a pokud bychom chtěli jít po jejích kořenech, dostali bychom se až někam do roku čtyřičet čtyři. Nevznikla totiž programově a nikdo ji nezakládal. O tom, že byla, jsme se dozvěděli, nebo si uvědomili, až jaksi ex post. Prostě byla. Její činnost se dá sledovat někdy od roku 1950. Jádro skupiny tvořili, podle abecedy: Zdeněk Buřil, Jiří Šmoranc a Vladimír Vávra. K nim se na delší či kratší čas přidružovali i jiní. Někteří přicházeli, odcházeli a zase přicházeli. Skupina se scházela v Záběhlicích, na Spořilově, v kavárně Boulevard (Bulvárce) na Václavském náměstí (dnes je tam kavárna Alfa, ale i jinde se psaly automatické texty, verše, vedly se nekonečné debaty o psychoanalýze a také hádky o tom co je "Surrealismus". První společný automatický text byl napsaný v kajutě jakéhosi hausbótu. Skupina neměla s jinými podobnými skupinami prakticky žádné kontakty a neměla žádný zdroj informací. Nevěděla o nikom - nikdo nevěděl o ní. Snad jenom Zdeněk Buřil díky tomu, že bydlel na Spořilově, věděl o skupině Spořilovských surrealistů a s některými z nich se znal. Jenomže době Spořilovských surrealistů už byla pryč. Jediné prameny, ze kterých se dalo čerpat byly antikvariáty (kde se tehdy dalo ještě leccos koupit) a knihovny. Zejména knihovna UM PRUM , kam se dalo chodit i v neděli dopoledne. 34 [pageend42]Později se těžiště činnosti skupiny začalo přenášet do Libně a jejím členem jsem se stal i já. Četl se Breton, Eluard, Tzara, Rachilde a mnoho jiných. Hledalo se všechno o Sálvátoru Dalim. Hledalo se všechno o českém surrealismu a poetismu. A znovu jsme se vraceli k Freudovi. Ani teď nikdo z nás nepřemítal o tom, jsme-li či nejsme-li skupina. Až teprve mnohem později jsme se dostali do povědomí některých lidí (mimo jiné i zásluhou zmínek v některých knížkách B. Hrabala) jako Libeňští psychi- ci. Chtěli jsme psát, chtěli jsme se vyjadřovat a to, že nás nikdo neposlouchá, nám vůbec nevadilo. I v této době se k nám přidružovali a zase odpa- dávali hledači snů. Z nich za zmínku stojí zejména Poup, který po letech vytvářel pozoruhodná grafická díla. Bohužel zemřel příliš brzy. Proč psát o skupině mladých lidí, z nichž žádný se nikdy jak básník neprosadil, žednému dokonce ani žádná báseň nebyla uveřejněna. Na první pohled jsou zcela nezajímaví. Kdyby. Poezie byla vždycky spíše záležitostí intelektuálů. Zejména pak surrealismus, k jehož pochopení a proniknutí do něho, je třeba mít jistou dávku znalostí. A teď porovnávejme: Zdeněk Buřil - knihovník Jiří Šmoranc - lakýrník Vladimír Vávra - radiomechanik Stanislav Vávra - knihař Je na místě položit si otázku, jak to, že tito mladí lidé, kteří by se v nejlepším případě měli stát jen nepříliš zasvěcenými čtenáři, se zabývají poezií, píší verše a jsou okouzleni tajemnou krásou surrealismu? Odpovědi jsou dvě. První vychází z doby. Druhá ze samotné podstaty surrealismu. Všichni jsme prožili válku a dobu po ní. Rok čtyřicet osm a žili jsme padesátá léta. Jenom jsme jim tenkrát ještě tak neříkali. Byly to podivné roky plné otázek na které jsme hledali odpovědi. Na mnohé jsme je nedostali dodnes a asi už nedostaneme. Jaký tedy div, že jsme se začali uchylovat do světa imaginace ve kterém není místo pro lež a přetvářku. Surrealismus před námi otevřel svět s nekonečným prostorem plným barev, prostorem, jímž se dá kráčet celé hodiny a dny, prožívat neuvěřitelné příběhy, potkávat štěstí i smutek, potkávat osoby a věci vlastností i tvarů podivuhodných. Stačilo jen do toho světa vkročit. A my to učinili. Někdo se může zeptat, proč jsme se nesnažili svoji poezii uplatnit. Jednak nás to nenapadlo a jednak to nebyl hlavní smysl našeho 35 [pageend43]ponořování do veršů. Mimo to nikdo o naší tvorbu zájem neměl a my neměli zájem stát se básníky "Mladé fronty". (Ani jsme se o to nepokoušeli - taky proč? - pro peníze? - to jsme přenechali jiným.) Nám stačilo opíjet se verši, které za námi zůstávaly roztroušeny jako rosa v trávě. Začátkem roku 1952 byl Vladimír Vávra zatčen a později souzen podle známého paragrafu 231. Skupina se začala rozpadávat. Jiří Šmoranc se stal "Bílým tichem", jak se sám nazval, Zdeněk Buřil a já jsme udržovali život skupiny až do konce října 1953, kdy jsme byl povolán k 61. PTP. Současně jsem již od roku 1952 spolupracoval s Vladimírem Boudníkem. Ale to patří do jiné historie. Uvěznění Vladimíra Vávry v nás poprvé vyvolalo jakési uvědomění a pocit, že by z toho, co jsme dělali mělo být něco zachováno. Někdy ve druhé polovině třiapadesátého roku vznikla myšlenka uspořádat z našich textů sborník. Po pravdě řečeno, inicátorem této myšlenky byl B. Hrabal. Uspořádání sborníku jsme se ujali spolu se Zdeňkem Buřilem. Vladimír Boudník přislíbit, že ho vybaví ilustracemi. Bohužel sborník nikdy světlo světa nespatřil. Jeho dokončení spadalo do doby, kdy jsem už "sloužil u PTP". Nemám proto přesné informace, co se s ním stalo. Jisté je jen to, že všechny texty pro sborník připravené, se ztratily. A tam končí historie Záběhlických surrealistů i Libeňských psychiků. Pozdější pokusy, již zcela uvědoměle a programově obnovit činnosti skupiny, zcela selhaly. Záměrem těchto řádků nebylo nic jiného, než podat stručnou informaci o skupině surrealistů, o jejích existenci vědělo jen několik lidí. (převzato z bulletinu Společnosti K. Teiga "Jarmark umění" č. 2/1991) SPOLEČNÝ AUTOM ATICKÝ TEXT ZDEŇKA BUŘILA, JIŘÍHO ŠMORANCE A VLADIMÍRA VÁVRY Karneval života jak se jeví v dálce v horách upadla lampa a vystoupilo psýché. Tak záhadné a tak záhadné a tak krásné kdy nemůže být bez prodlení a pak dál. Co znamená všechna slova která byla řečena kdekoliv a musí být nějaká síla, která překonává prázdnotu a láska která dává obal všemu co musí žít. Vy všichni stáhněte masky a buďme dětmi za porodních bolestí bude vše světlé a nebude víry v život zatuchlých krčmách jen prostitutky musí být nahé a lákavé ke všemu co kvete stromy v životě. Mám představu prázdna mého několikátého textu a vidím hudbu na papíře to je vše v srdci a v mysli lidí vezoucích pomeje. O život v zatáčkách kouzlo tmy a světlé dívky přecházející ulici a myslící na jídlo. Zdeněk Buřil 36 [pageend44]eSÇ*, « S. Vávra a E. Hrabalovd 37 [pageend45]Měsíc v poezii Vše vnímat a pít kalich všeho to znamená báseň. Báseň se tvoří ve víru dne a noc je kouzlo básníků. Pozdravme noc která přinese ráno které končí jitrem. Vnímání noci dávající možnost žít. Chrobák vlekoucí noc jsme my kteří vnímáme. (Ukázky jsou z let 1950-1952) PRAŽSKÁ NĚMECKÁ LITERATURA PŘELOMU STOLETÍ Paul Leppin (1878-1945) Jedním ze zapomenutých autorů pražské-německé literatury první poloviny dvacátého století je i spisovatel, básník a dramatik Paul Leppin. Setkáme se s ním pouze tu a tam ve výčtu jmen autorů tehdejšího období i když Lepinův literární odkaz díky svému dekadentnímu či novo- romantickému pojetí zaujímá skutečné ojedinělé místo. Do jisté míry je to zapříčiněno tím, že ve své době Leppinova tvorba vycházela v malých nákladech a do češtiny doposud nebyla přeložena. Pro českého čtenáře tak po dlouhá desetiletí zůstávala utajena bizarní a svérázná výpověď "posledního pražského novoromantika", pěvce bolestně mizející staré Prahy, kdy "po přečtení zůstává v paměti pach ztuchliny, polosvětlo Dämmerung, které svírá srdce, kmitání svící na oltáři, které pohasínají, vlna smutné hudby, kráčející poranění jakéhosi dětinského sbohem a cu- kernatá lepkavá sladnost" erotického poblouznění... Paul Leppin se narodil v Praze 27. 11. 1878 v německé (nikoliv židovské) rodině. Po složení maturity na gymnáziu ve Štěpánské ulici nastupuje r. 1897 do státní služby a stává se zaměstnancem poštovního a telegrafního úřadu. (Obdobně viz. F. Kafka, M. Brod - v zaměstnání vidí pouze pravidelný zdroj peněz, vlastní úřednická práce je neláká a naopak vyčerpává, zápasí s nejistotou a nedostatkem odvahy stát se spisovatelem.) Těsně před rokem 1900 začal Paul vydávat sérii lyrických 38 [pageend46]letáků Frühling. V nich poprvé vystoupila generace pražských-německých básníků, spojených stejnými tvůrčími ideami. Autoři jsou většinou mladí lidé, začínající se teprve orientovat ve zmatcích století. Byli to např. C. Hoffman, O. Winicky, O. Wiener, P. Leppin, mladý R. M. Rilke a řada dalších. Starší německá básnická generace (F. Adler, H. Salus, A. Klaar...) měla svůj spolek zvaný "Concordia". Konkurenci však měli v mladším uměleckém středisku pražských-německých bohémů tzv. "Vereindeutscher bildender Künstler", který byl sice již založen r. 1895, ale kolem r. 1900 začíná teprve vzkvétat. Tento okruh mladých bohémů tvořili zejména malíř a grafik R. Teschner, herec A. Moissi, sochař Wilfert, básník V. Hadwiger, spisovatel G. Meyrink (tehdy ovšem ještě bankéř Mayer), grafik H. Steiner, ale středem spolkového života se skvěli dva básníci - O. Wiener a P. Leppin. V měšťanské "Concordii" nazývali mladé umělce ze "Spolku" dekadenty a dívali se na ně s patřičným odstupem. Mnohdy šlo jen o přirozenou revoltu proti starším a sešit Die Kralle, který vyšel v roce 1902 redigován P. Leppinem, byl jakýmsi manifestem spolku. A tak mladá umělecká generace s vědomím společenského rozvratu a pocitu společenské izolovanosti vysedává v kavárně "Areo", schází se v kavárně "Continental", ale i ve vinárně u "Dalügeho" na Václavském náměstí (kam, jak vzpomíná Leppin, chodívali i čeští literáti, lidé od divadla a z kabaretů a kde docházelo po půlnoci k národnímu sbratření) a i jiných krčmách a vinárnách straré Prahy (bordely nevyjímaje) utráceli své "úřednické" peníze (v případě Leppina), pili, diskutovali a i jinak hýřili ve společnosti mladých dívek. V nočních toulkách Prahou poznávali její krásu i bizarnost starých čtvrtí, odsouzených k zániku, bloumali zbytky ghetta a jejich fantazie pracovala na plné obrátky... V roce 1901 vychází třiadvacetiletému Leppinovi první knižně vydaná povídka Die Türe des Lehens (Prag, 1901) ponurého děje kolem mladé ženy v nevěstinci. V roce 1903 vychází první Leppinova básnická sbírka plná novoromantické poezie vlastních pocitů a nálad Glocken, die im Dunkel mfen (München, 1903). Max Brod tehdejšího Leppina charakterizuje výstižně: "Je to básník věčného zklamání, hříchu, vzdorné zarputilosti a křesťanské pokory, hned sluha ďáblův, hned zase zbožňovatel Madony a adept čistoty, jemuž často chybí jen poslední zřetelná obrysová linie, aby definitivně dokreslila jeho vizi, aby dotvořila svět jeho vlastního čistého nitra. 39 [pageend47]Paul Lepin (kolem roku 1900) 40 [pageend48]kaz - vedou z i ' v. bohatého ¿^m et "m avšak -nadále je jeho vniUm í;v nálad. Severins Gang in die Finsternis, Ein Fraget Ges;pensterroman (München, 1914) je román, jenž u Leppina zahajuje pražskou tématiku reálného města, která se pak opakuje ve velké většině jeho prózy a poezie. (Jméno Severina, snílka a rozet vance, je vypůjčeno od protagonisty z románu "Venus in Pelz" od Leopolda von Sachet Masocha.) Hlavní náplní tohto nejznámějšflio Leppinova románu je opět erotika, rozporuplné nálady duše, tajné záhady. V postavě Mikuláše ztvárnil dokonce Leppin Gustava Mcyrinka, s nímž se často stýkal. Proč "gespensterromarí"? Severin ]& hnán běsy, těmi, které má v sobě. A temnota, do níž potuje, to není jen temnota nočních ulic, ale temnota v něm samém, stavy bezmocnosti, neurčitých nálad a vědomí. Což je vlastně část Leppinovy autobiografie. Pocity mladé sžírané novoromantické duše v Praze. Další próza Hüter der Freude (Wien, 1918) je jakási paradoxní kronika pražských lokálů s jejich návštěvníky, veřejných domů a bordelů, prostitutek. Autor zjevně sympatizuje s těmi, kteří se nezařadili do života měšťácké společnosti. V roce 1920 vychází v Hamburku zajímavá knížka Leppinových esejů Venus auf Abwegen jako příspěvek k dějinám erotiky. Z hlediska historie [pageend49]a vývoje se zde zabývá například směšným v erotice, erotikou oblékání, vztahem tance a erotiky, hysterií, satanismem, krutostí v umění atd. Naprosto apolitický, píšící neustále jen neměcky, vydává Leppin u Harris Verlag v roce 1922 knížku povídek, jež vznikaly v průběhu let, Das Paradies der Anderen. Leppin však píše i dramatickou tvorbu. Der blaue Zirkus byl poprvé uveden v roce 1924 v Praze (knižně vydán r. 1928), následuje Rhabarber (napsáno 1930 - pozůstalost), dále Der Enkel des Golem (1934 - pozůstalost), hra jež byla uvedena v Praze a Brně téhož roku a konečně Bunterbart verkauft Gespenster, rovněž z pozůstalosti. Leppinova dramata však nedosahují ani průměrného úspěchu. Po převratu roku 1918 nic nezapůsobilo na Leppinovu existenci a vztah k Praze. Roku 1919 se stává dokonce účetním radou. Česky sice uměl a s Čechy česky hovořil, ale nadále zůstal Němcem, také jeho rodina byla německá. (K padesátinám dostal Leppin uznání a odměny z oficiálních míst ČSR, dokonce i z kanceláře presidenta republiky.) Roku 1928 vychází Leppinovi v Praze sbírka poezie Die bunte Lampe obsahující výběr ranných i pozdějších básní. Jsou již zcela vzdálené atmosféře přelomu století. Poezie je to však neobyčejně čistá, plná lásky ke Praze a jejím lidem. Téhož roku vychází bibliofilie Rede der Kindes- morderin, kde zaznívá nový Leppinův námět - kritika sociálních poměrů. V roce 1936 vydává Leppin svazek próz Friihling um 1900, melancholické vzpomínky na mládí. Dvoj svazek Prager Rhapsodie z roku 1938 s úvodem S. Zweiga a druhý svazek Das Antlitz der Muller obsahující autobiografickou prózu, patří mezi poslední Leppinovy skutečně vyzrálé a čisté knihy. Leppinův svět se však začíná pozvolna hroutit. Nejen úmrtím jediného syna, ale i událostmi let 1938-39. Jeho tvorba začíná stagnovat, jeho milované město - Praha - bylo poníženo lidmi, k jejichž národnosti se sám hlásil (ačkoliv nepatřil k německým nacionalistůrn). České okolí však v něm přese všechno vidělo jen Němce, tedy nepřítele. Básník, který přežil svou dobu, žijící už jen v ústraní se svými představami, umírá 10. 4. 1945 na následky mrtvice a syíilidy, pozůstatku svého bohémského období. Leppinova velká knihovna byla zničena při květnové revoluci a jeho žena odsunuta do Německa, kde záhy zemřela. "Jistě, Leppinovy nyvé kantilény, jeho churavé písmo, mrazící a potřísněné nordickým Zwielicht, jehož tahy vzplanou v náhlé ďábelské výhni, jsou dnes ve své novoromantické formě s příměsí pozdějšího expresionismu a ironie zastaralé. Přesto jeho oddanost vltavskému městu, 42 [pageend50]té křižovatce přízraků, není o nic méně vroucí, než v Nezvalově sbírce "Praha s prsty deště", či v Seifertově "Světlem oděná"..." "...Leppin byl vpravdě vyvolený pěvec bolestně mizející staré Prahy, vykřičených uliček, prohýřených nocí a marné touhy věřit tváří v tvář nádherným barokním sochám světců." Tomáš Mazal Použito citace M. Broda, A. M. Ripellina a H. Steinera. Bohumil Hrabal (zcela vlevo) & S. K. POLABAN 43 [pageend51]SPORT. KLUBU „POLABAN“ V NYMBURCE. [pageend52]