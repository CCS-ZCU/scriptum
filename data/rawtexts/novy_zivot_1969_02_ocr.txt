to rn WÂSHïlRfc [pageend1]MEsICn IK. cyrilom etodějské lig y pro k u ltu ru a život z v ír y • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMI. NISTRACE: NOVÝ ŽIVOT, VIA DELLA CONCILIAZIONE, 1. 00193 ROMA-ITALIA- • Řídí redakční kruh. • Předplatné na rok 1969 : V Itálii 1800 lir (podpůrné 2500 lir). Pro ostatní země 3 dol. (podpůrné 5 dol.) nebo stejná hodnota v jiné měně. Zasíláni letecky účtujeme zvlálí a třeba je platit předem. Předplácí se v Itálii : polt. slož.: C. c. post. 1-33428 ACCADEMIA CRISTIANA - Via della Conciliazione, 1. Roma (617) s pozn. NŽ 1969. • Z jiných evropských zemí (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na post. úřadě 1800 lir n a : NOVÝ ŽIVOT - ACCADEMIA CRISTIANA, 00193 Roma, Via della Condliazione 1. - Italia. • Z ostatních zemi mezinár. polt. poukázkou, šekem, peněžním dopisem římské administraci (na jméno Mons. Francesco Planner), nebo nalim zástupcům v jednotlivých zemích : Anglie: CML (P, Jan Tjing S. J.), 114, Mount Street, LONDON, W. 1. — Francie: zasláním 15, — NF poltovní složenkou na adresu: Jaroslav Jáchym, 4, rue General Chappuis, Belfort — Německo: zasláním 12 DM poltovní složenkou n a : Karl Fořt, Konto München (8000), Nr. 151283. — Kanada: Zemská CML (Václav Vostřez), Box 541 Main P. O., Hamilton, Ont., nebo Czech Jesuit Fathers (Rev. B. Janíček, S. J.), 4605 West Broadway, Montréal 28, P. Qué. — U S A : Rev, Jaroslav Tománek, Veseleyville, P. O. Grafton, No. Dakota. Vita Noova. - Mensile. • Con approvazione ecclesiastica. • Autorizzazione Tribunale Roma N. 3779 del 16-3-54. • Direttore respon- sabile: P. Vincenzo Insolera S. J. živo t CHVALOUEČ KLIHESTA OCHRIDSKÉHO 0 SVATÉM CYRILU Požehnej, otče! Milovníci Kristovi, hle, zasvitl nám zářivý svátek přeblaženého otce našeho Cyrila, nového apoštola a učitele všech krajů, který se zaskvěl zbožností a krásou na zemi jako slupce osvěcující záblesky trojosobního božství cjelý svět. V jeho srdci si moudrost Boží zbudovala chrám a na jazyku jeho jako na cherubovi spočíval ustavičně Duch svátý1, rozdílející dary podle stupně víry, jak dí apoštol Pavel: »jednom u každému z nás dána je milost podle jníry darování Kristova. Neboť, kdo tě miluje, řekl Pán, i já si ho zamiluji a sám se mrj zjevím, a příbytek si v něm učiním, i bude mi synem a já budu jemu otcem .« Toto otcovství hledal přeblažený nájš otec a učitel Cyril. Opustil všecku nádheru tbhoto života, dům i bohatství, otce i matku, bratry i sestry. Od mládí žil v čistotě jako anděl, vyhý- 1 Je nepochybné, že tato Chvalořeč o sv. Cyrilu, učiteli slovanského národa, byla známa i v Čechách v X. století, kde bylo sestaveno zvláštní officium o sv. Cyrilu a Metoději, zachované v hlaholském rukopise lublaňském z XV. století. Uvádí a komentuje je R. Večerka (Velkomoravská literatura v přemyslovských Čechách. Slavia 32, 1963, 407). V jeho hymnech na třech místech nalézáme citace z Chvalořeči. První v hymnu k nešporám aplikuje na sv. Cyrila slova: na ezicS tvoem' lěki na cherofimě duch’ sveti prebi. Srov. P. Lavrov, Materiály 128. Srov. též dále pozn. 5 a 7. Kliment Ochridský patří k předním učedníkům slovanských apoštolů; byl biskupem v OchridS, blízko hranic Albánie, kde se vytvořilo vynikající středisko literární. bal se pozemským rozkošem a prchal před nimi, setrvával ustavičně v pění žalmů a písní a duchovní naukou sledoval jedinou cestu, kterou by mohl vystoupit na nebesa. Proto též oplývala jeho ústa milostí Boží, jak praví moudrý Šalomoun: » Na rtech moudrého se zrcadlí cit, zákon pak a milosrdenství nosí na jazyku, jímž spoutal zlolajná ústa kacířů.« Neboť za obrazoborce Theofila2 vznikl blud, jímž posvátné obrazy byly po mnoho let pronásledovány, ničeny a zneuctívány. Za zbožného císaře Michaela však pravověmí svolali sněm a vyslali Cyrila na ony kacíře, a ten všechnu jejich zlobu sežehl silou ducha. Kdekoli slyšel o nějakém rouhání proti božskému obrazu, tu jako okřídlený přelétal všechny kraje, jasnými podobenstvími mařil všechny svody, a tím že učil pravé víře, doplňoval zbytky Pavlovy. Jako orel přeletoval na všechny strany, od východu na západ a od severu na jih. U Cha- zarů a Saracénů3, kde šlo o svátou víru, vystu- (pokračuje na sír. 28) 2 Blud obrazoborecký vznikl mnohem dříve za Lva III. Isaurského (726). Císař Theofil (829-842), který učinil svého učitele Jana Grammatika patriarchou, byl odpůrcem úcty obrazů, a teprve po jeho smrti (20. ledna 842) vdova po něm Theodora, která se ujala vlády místo nezletilého Michala III., sesadila patriarchu Jana, ustanovila na jeho místě Metoděje, a ten na synodě 842 dal ikonoklasty do klatby. O boji sv. Cyrila proti tomuto kacířství srov. ŽK kap. 5, str. 18618?, 214-215. 3 O misii Cyrilově u Chazarů a Saracénů srov. jeho Život (kap. 6-11, str. 187-201). 26 [pageend2]SV. OTEC BLAHOPŘEJE KARD. BERANOVI Milovaném Našemu synovi Josefu Beranovi, kardinálovi svaté římské církve a arcibiskupovi pražskému. Milovaný náš synu, slavíš své osmdesátiny; jistě si na tebe při této příležitosti vzpomenou a budou ti na Pánu vyprošovat hojnost blaha, spokojenosti a štěstí mnozí, blízcí i vzdálení, s kterými tě pojí přátelství, s kterými jsi žil a žiješ, nebo kterým jsi prokázal dobrodiní nejrůznějšího druhu. Rádi bychom nějakým způsobem předešli zástup všech těch, kdo ti budou blahopřát k tvým narozeninám, a proto už nyní ti projevujeme svá přání, plná lásky a oddanosti; působí Nám velkou radost, že při této pro tebe slavné příležitosti můžeme ti podat důkaz své velké úcty k tobě a veřejně tě upřímně pochválit. Když přehlížíme tvou uplynulou životní cestu a uvažujeme pozorně o nejrůznějších těžkých protivenstvích, kterými jsi prošel až do dnešního dne, vidíme, že opravdu máme důvod, abychom ti ze srdce blahopřáli k tak šlechetným činům, které jsi za svého života vykonal, a k příkladu, který jsi dal druhým. Při plnění svého úřadu, jak se to jasně ukázalo, počínal sis s přesnou poslušností, ve vykonávání úkolů kněžství byl jsi vytrvale věrný, statečně jsi zachovával zákon nejvyššího Boha, a přitom ses opíral především o spojení s Petrovým stolcem, byl jsi laskavý a vlídný v řeči i jednání, zvlášť milý ve svém způsobu života; s těmito dary mysli byla spojena nezdolná statečnost, která se nebála pozemských hrozeb, protože veškerá její důvěra byla v tom, že tvé svědomí ti dávalo jasné svědectví, že jednáš správně. Aby tvoje ctnost byla úplná, Bůh ti dal výsadu, kterou dává silným: bylo ti dopřáno, abys dlouhou dobu a s nezlomenou myslí trpěl četná protivenství pro svatosvatá práva Kristovy církve. Všecko to ti vždycky bude ke cti. Dej Bůh — a k tvým osmdesátinám si to ze srdce přejeme — aby ona protivenství byla nejen k větší oslavě svaté církve, pro niž jsi žil a žiješ, ale též k dobru tvé milované vlasti; nechť naše i tvoje modlitby urychlí pro ni příchod klidného, spravedlivého, svorného a pokojného zítřku. A Bůh, dárce naděje, ať naplní tebe a všechny, kdo se podílejí na tvých přáních a starostech, veškerou radostí a vším možným pokojem, jak je dává víra, abyste prospívali Kardinál BERAN se sv. Otcem při audienci k osmdesátinám. v naději a mocnou pomocí Ducha svátého (viz Řím 15,13). To jsme ti chtěli napsat s největší blahovůlí v srdci k tvým osmdesátinám; domníváme se, že ti to způsobí radost a že to nadlouho prospěje věcem, do nichž skládáš své štěstí. Nakonec ti udělujeme, milovaný náš synu, s velkou láskou a z plna srdce své apoštolské požehnání. Nechť je ti zárukou nebeských darů, kterých se ti dostává, a důkazem naší zvláštní otcovské lásky. Dáno ve Vatikáně 12. prosince roku 1968, šestého Našeho pontifikátu. 27 [pageend3]Své osmdesátiny KARD. BERAN oslavil v den svých narozenin 29. prosince v rodinném kruhu svých českých římských přátel v koleji Nepomucenu, Ráno sloužil soukromou mši svátou ve své kapli za asistence svého někdejšího sekretáře mons. dr. Jana Boukala, který právě dlel v Římě, a nynějšího sekretáře mons. dr. Jaroslava Škarvady. V dopoledních hodinách byla v kolejní kapli děkovná mše svátá, kterou koncelebrovalo devět kněží, pan kardinál ji sledoval z klekátka. Hlavním celebrantem byl rektor koleje mons. František Planner, který též kázal. — Odpoledne zase v kolejní kapli slavnostním Te Deum kardinál Beran a my s ním jsme děkovali Pánu Bohu za všechny milosti, které mu Pán za jeho požehnaný věk udělil, a za vše, co mohl vykonat pro církev i vlast. Při krátké srdečné akademii v kolejním sále mu přítomní Čechové, Slováci i Italové mohli osobně blahopřát; jejich jménem promluvil P. Václav Feřt: krátce prošel život pana kardinála až po jeho nucený odjezd za hranice, kde jde ve šlépějích svých předchůdců svátého Vojtěcha a Jana z Jenštejna jako arcibiskup exulant. I tuto jeho velkou oběť Pán hojně požehnal. Za Slováky promluvil krátce, ale výstižně biskup mons. Pavel Hnilica. Hluboce dojatým hlasem děkoval potom všem za jejich blahopřání, modlitby a účast sám pan kardinál. Smetanovo » Věno « a naše vřelé » Živijó« bylo závěrem krátké srdečné blahopřejné akademie. Otec kardinál se sám ujal vozíčku s občerstvením a pobízel všechny, aby si vzali... A 30. prosince čekalo pana kardinála velké radostné překvapení: soukromá audience u svátého Otce. Zůstali spolu v srdečném rozhovoru déle, než je čas vyměřený pro jednu audienci. Pavel VI. daroval našemu kardinálovi velký biskupský prsten s reliéfem Panny Marie a velmi srdečně ho objal. Přál si, aby spolu s ním udělil požehnání oběma sekretářům, kteří mu byli po audienci představeni. Vatikánský deník uveřejnil hned večer latinský blahopřejný list svátého Otce, velkou fotografii z audience a doprovodil ji vlastním blahopřáním a krátkým článkem, v němž mj. čteme: »Třebas žije v ústraní a mlčení, kardinál Beran je stále pro všechny katolíky zosobněním síly evangelia, před kterou se třesou mocní. Dvakrát byl odloučen od svých věřících, za nacistů a komunistů; snášel těžkou zkoušku vězení a internace jako málokdo; podal tak svědectví o své věrnosti Kristu a církvi. — Ony časy minuly. Kardinál Beran je hostem papeže, společného Otce všech, podobně jako další, které stihl stejný osud. Zůstává však bolest odloučení od věřících; je to denní oběť, aby jejich vlast byla osvobozena od náboženského útlaku, který stále snáší. Pokoncilová církev nemůže zapomenout na tyto minulé i nynější oběti. A nezapomíná na ně. Právě o kardinálu Beranovi kdosi nedávno poznamenal, jak velká je síla jeho ducha, třebas je postavou malý, hledí nikde nebýt nápadný a ztratit se mezi druhými; a před takovým mužem se třásli » mocní« tohoto světa. V tomto roce 1968 se láska katolického světa ke kardinálu Beranovi projevila znovu, a to v daleko větší míře: na jeho milovanou vlast, Československo, se sneslo nové utrpení. Kardinál Beran je sdílí, žil přece a pracoval jako kněz dlouhá léta mezi českým a slovenským lidem; utrpení kardinála Berana mírní jen jistota, že věčné hodnoty, posilované příkladem, nehynou. V těchto posledních letech kardinál Beran mohl mluvit v přeplněných sálech o hodnotách, jako jsou svoboda a víra, které svět musí bránit; jeho slova byla poznamenána vlastní tragickou bolestnou zkušeností. V něm tedy symbolicky žije obrana oněch ideálů: je posilována trpělivostí, s níž po celý svůj život dovedl trpět a čekat v pokorné, vznešené a mlčící odevzdanosti do vůle Boží. Vážíme si tohoto příkladu, který kardinál Beran nám dal; a o jeho osmdesátinách ho chceme prosit o modlitbu na úmysl, aby v církvi vždycky žily a kvetly: věrnost, trpělivost a pokorná služba, a to i za tak velkou cenu, jakou on platil za svého dlouhého požehnaného života.« Na kard. Berana a jeho osmdesátiny nezapomněli ani v ČSSR: v den jeho narozenin LD přinesla vzpomínkový článek litoměřického biskupa mons. Štěpána Trochty, kardinálova druha v utrpení za nacistů i komunistů; vzpomínku s fotografiemi měly Obroda, Katolické noviny, tisk a dokonce i rozhlas referoval o audienci u sv. Otce (už se nemluvilo o » bývalém« pražském arcibiskupovi), a v LD se objevily otevřené dopisy čtenářů adresované ministru kultury Mir. Ga- luškovi, aby dovolil kardinálovi se vrátit — jako by to bylo jen v jeho m oci... A soukromých blahopřejných dopisů z vlasti podle slov kardinálových bylo na tisíce. Není tedy a nebude zapomenut! (pokračuje ze str. 26) poval ye shromážděních a jako slunce se zaskví- vaje trojsvitnými třpyty všechny jejich bludy potíral. Ve fulském národě4 zničil bezbožný klam a osvítil jej záblesky trojvěčného světla. Slovanskému pak národu, pohříženému v nevědomosti a temnotě hříchu, milosrdenstvím a láskou Pána našeho Ježíše Krista byl určen za pastýře a učitele. I zacpal ústa vlkům, trojjazyčným kacířům, zjasnil podle proroka jazyk zajíkavý a Písmem vedl všechny na cestu spásy. V Římě pak podle vůle Boží odpočinulo jeho ctné tělo. Chceme-li uctít jeho práci a putování, není komu bychom mohli vzdát podobnou chválu. 1 O episodě fulské srov. ŽK kap. 12, str. 201-202. Neboť ačkoli se zaskvěl později, překonal všechny. Jako denice 5, jež vzchází naposled, svým jasem ozařuje všecek hvězdný sbor a přes sluneční červánky své světlo projevuje, tak i tento blažený otec a učitel našeho národa víc než slunce zářil jasem Trojice a osvítil nesčíslný lid, ležící ve tmě nevědomosti. Které místo se utajilo, aby je nebyl posvětil svými stopami? Nebo která dovednost zůstala tajná jeho blažené duši? Neboť všem národům odhalil skrytá tajemství ve svých výmluvných řečech tím, že je hlásal s porozuměním, tomu písmem, onomu učením. Milost Boží se rozlila na jeho rtech, a proto mu Bůh požehnal na věky. 3 V hymnu k matutinu v officiu lublaňském praví se o sv. Cyrilu: iie v’ miré sem’ prosié aki dan’nica. Srov. pozn. 1. 28 [pageend4]Jaká tedy ústa vypovědí tu sladkost jeho nauky? Který jazyk dovede vylíčit skutky a námahy a dobrotu jeho života? Vždyť ústa tato, osvěcující lidi zatemnělé klamem hříchu, jak ukázal Pán, jsou světlejší nad světlo. Z jeho jazyka prýštila se sladká a živá slova. Ty vzácné rty rozkvetly moudrostí. Jeho vzácné prsty zo- snovaly duchovní nástroje a ozdobily je zlatě zářícími písmeny. Těmi ústy Boha hlásajícími byli napojeni ti, kdo žíznili po poznání Božím. Jimi okoušeli mnozí pokrmu života. Jimi obohatil Bůh mnohé národy božskou naukou, zvláště veleplodný národ slovanský. K němu byl poslán tento nový apoštol. Vždyť z těchto úst vytryskl pramen živých slov zavlažující naši vyprahlou suchost. A jimi byl svázán rouhavý jazyk kacířský. Tato ctná ústa oslavující Boha zdála se zajisté jakoby jedním ze Serafů, a jimi jsme poznali trojosobné božství zahrnuté v jediné podstatě, avšak rozdělené vlastnostmi a jmény a stejně velebené: souvěčného Otce i Syna i svátého Ducha. Proto žehnám tvým rtům, ó přeblažený otče Cyrile, jimiž mé rty byly zaplaveny duchovní sladkostí. Žehnám výmluvnému tvému jazyku, jímž mému jazyku vysvitla záře trojvěčného božství a zapudila temnotu hříchu. Žehnám přesvětlé tvé tváří, prozářené Duchem svátým, z níž mé tváři vzešlo světlo poznání Božího a vykořeněn byl klam mnohobožství. Žehnám zlatotřpytným tvým očím, jimiž mým očím byla odňata bláznivá slepota a vzešlo světlo Božího poznání. Žehnám tvým andělsky pronikavým zornicím, ozářeným božskou slávou, jež zaplašily slepotu z mého srdce a osvítily je slovy Bohem vnuknutými; jimi jsi spatřil padesát dní před svým skonem den svého odpočinutí6. Žehnám tvým převzácným rukám, z nichž na můj národ spadl déšť poznání Božího a rosou z Boha prýštící zavlažil naše srdce, vyprahlá suchopárem hříchů. Žehnám tvým prstům od Boha vedeným, jimiž byla sepsána mému národu mnohým utajená Boží moudrost, odhalující tajemství poznání Božího a osvobozující od jha hříchu. Žehnám zlatozářným tvým útrobám, z nichž vytryskla mému národu živá voda, z výše se řinoucí tvými modlitbami. Žehnám světle zářícím tvým nohám, jimiž jsi oběhl jako slunce okrsek zemský7 a osvítil jej naukou vdechnutou Bohem, žehnám zlatětřpyt- ným tvým šlépějím, jimiž jsi uvedl pobloudilé naše stopy na cestu pravou. Žehnám přesvaté 6 Srov. zmínku o této předpovědi v ŽK kap. 18. str. 209. 7 V hymnu k matutinu praví se o sv. Cyrilu: éko sťnce opteče vselenuju, Srov. pozn. 1. duši tvé, která zhojila vředy hříchů v mé duši a duchovními promluvami zaštěpila rozum do našich srdcí. Žehnám tomu přeslavnému chrám u 8, v němž leží veleučený, o Bohu mluvící tvůj orgán9 * li * *. Požehnané to město, které podle úradku Božího přijalo třetího dovršitele, neboť tento světec zřejmě doplňuje zbytek16 oněch dvou vznešených světel. Proto Pán Bůh ustanovil, aby s nimi přijal důstojné odpočinutí. Zesnul pokojně v Pánu v roce od stvoření světa 6377, měsíce února 14. dne, a byl uveden k ostatním svátým otcům, když v sobě dovršil hodnosti a práce všech. I stal se s anděly andělem a s apoštoly apoštolem a s proroky prorokem, se všemi svátými účastníkem slávy Boží. S nimi, svátý učiteli, modli se za nás, kteří uctíváme tvé přeslavné zesnutí ke slávě přesvaté Trojice, Otce i Syna i přesvatého Ducha, nyní i vždycky i na věky věků. Amen. Z knihy: Prof. dr. J. Vašica, Literární památky epochy velkomoravské. s Myslí se tím chrám sv. Klimenta v Římě, kde sv. Cyril byl pohřben. Srov. ŽK kap. 18, str. 210. 9 Tímto orgánem neboli údem se myslí jazyk, Srov. např. Sermo S. Joannis Chrysostomi (apud Metaphra- sten), v římském breviáři v oktáv svátku sv. Petra a Pavla (6. Julii): » ... quomodo praedicatione ecclesiam aedificastis! Šunt benedicta vestrae linguae instrumenta ...« 79 Sv. Cyril naplňuje zbytek sv. Petra a Pavla tím, že se k nim přidružuje jako třetí svou smrtí a svým pohřbením v Římě. O tomto » zbytku« je zde již jednou zmínka na konci třetího odstavce v jiné souvislosti se sv. Pavlem. ^VWWWWVWWVWWWSi/WWS/WN NAŠE LETOŠNÍ OBÁLKA je věnována cyrilometodějskému jubileu. Její podklad tvoří dřevoryt »Slovanští apoštolově « od českého úspěšného umělce grafika Štěpána Zavřela. V umělecké úpravě vydala dřevoryt edice českých benediktinů v Itálii, kterým děkujeme za zapůjčení štočku. Mají velký výběr uměleckých svátých obrázků, blahopřejných pohlednic, jednoduchých i dvojitých, a dalších uměleckých maleb, křížů, dřevorytů aj. Vyžádejte si seznam. Zakoupením jejich tiskovin jim pomůžete udržet český benediktinský klášter, který chce pokračovat v tradici pražských Emauz v rodišti sv. Benedikta Nursii. Jejich adresa: Benedet- tini, Madonna delle Grazie, 60630 Norcia (Spoleto) Italia. ČTENÁŘI Z ITÁLIE A NÉMECKA najdou v tomto čísle poštovní složenku. Mohou jí použít k zaplacení předplatného na rok 1969. — čtenáři a odběratelé z jiných zemí najdou návod, jak zaplatit předplatné, na druhé stránce každého čísla. Ani letos jsme je nezvýšili: podpůrné 3000 lir (pět dolarů), obyčejné 1800 lir (tři dolary), protože spoléháme, že každý pošle tolik, kolik jen může. Děkujeme všem, kdo si vzpomněli dárkem Novému životu pod stromeček a kdo už předplatné zaplatili. Pomáhají nám klidně pokračovat v našem tiskovém apoštolátě. 29 [pageend5]TOMAS MERTON M E D I T A C E 10. prosince zemřel v Bankoku v Tájsku přední konvertita a náboženský spisovatel naší doby Tomáš Mertou, člen trapistického kláštera P. Marie z Getseman ve státě Kentucky v USA. Zemřel tragickou, řekli bychom banální náhodou: zabil ho elektrický proud, když čistil ventilátor. Bylo mu 53 let. Pocházel z rodiny umělců a sám též téměř 25 let žil bohémským životem v Římě, Paříži, Londýně, Cambridgi a Novém Yorku. Právem o něm můžeme říci slova svátého Augustina, že nepokojné je srdce člověka, dokud nespočine v Bohu. 16. listopadu 1938 Merton přijal křest a tři roky potom, 13. prosince 1941, jen několik dnů po vstupu Ameriky do války, klepal na bránu trapistického kláštera. Osm let později byl vysvěcen na kněze. Své autobiografii »Hora o sedmi stupních« Tomáš Merton dal motto: »Vpravdě pravím vám, Bůh si může vzbudit své dítky z těchto kamenů«. Za takový kámen považoval sebe před konverzí. Autobiografie vyjde také česky péčí římské Křesťanské akademie. Merton milerád dal k překladu svolení a vydání a sledoval postup práce. Uveřejňujeme z ní závěrečnou meditaci. — Red. Než jsme se narodili, Bůh o nás věděl. Věděl, že někteří z nás se budou bouřit proti jeho lásce a jeho milosrdenství, a že jiní ho budou milovat od okamžiku, kdy budou schopni něco milovat a nikdy svou lásku nezmění. Věděl, že mezi anděly v nebi bude radost v jeho domě nad obrácením kohokoliv z nás, věděl, že nás všechny shromáždí tu v Gethsemani jednoho dne pro sebe samého, pro chválu své lásky. Život každého jednotlivce v tomto opatství je kus tajemství. My všichni přidáváme něco k něčemu, co je vysoko nad námi. Nemůžeme si ještě uvědomit, co to je. Ale víme, v jazyku naší teologie, že jsme všichni členy tajemného Krista, a že my všichni vyrůstáme spolu v něm, pro něhož všechny věci byly stvořeny. V určitém smyslu stále putujeme a putujeme, jako bychom nevěděli, kam jdeme. V jiném smyslu jsme už došli. Nemůžeme dojít k tomu, abychom se v tomto životě Boha dokonale zmocnili, a proto vlastně putujeme temnotou. Ale my jsme se ho už zmocnili milostí, a proto v tomto smyslu jsme už došli a přebýváme ve světle. Ale jak daleko ještě musím jiti, abych tě nalezl, tebe, ke kterému jsem už došel! Vždyť nyní, můj Bože, jsi to jedině ty, s kým mohu hovořit, protože mě nikdo jiný nepochopí. Nemohu přivést žádného druhého člověka na zemi do oblaku, kde přebývám v tvém světle, to znamená, v tvé temnotě, kde jsem ztracen a v rozpacích. Nemohu nikomu druhému vysvětli úzkost, již působí tvá radost, ani ztrátu, jež záleží tom, že člověk má tebe, ani vzdálenost od všech věcí, jež je příchod k tobě, ani smrt, jež je zrození v tobě, protože já sám o tom nic nevím, a všechno, co vím, je, že si přeji, aby to bylo za mnou — že si přeji, aby začátek byl za mnou. Ty si ve všem odporuješ. Tys mě nechal v zemi nikoho. Ty jsi způsobil, že kráčím sem a tam pod těmito stromy a stále a stále si opakuji: » Samota, samota.« Obrátils a strhl jsi celý svět do mého klína. Řekls mi: » Opusť všechno a následuj m ě,« a potom jsi připoutal polovinu New Yorku k mým nohám jako kouli na řetězu. Tobě patří pokleknutí za tímto těžkým pilířem s myslí naplněnou hlukem jako v bankovní hale. Je tohle rozjímání? Tak mi to připadalo, než jsem minulé jaro složil své věčné sliby, na svátek sv. Josefa, ve třicátém třetím roce svého života, kdy jsem byl klerik s nižším svěcením. Zdálo se mi, že mě patrně žádáš, abych se vzdal svých nároků na samotu a na rozjímavý život. Žádal jsi mě, abych poslouchal své nadřízené, a ti — o tom jsem v duchu přesvědčen — budou chtít, abych buď psal nebo učil filosofii nebo si vzal na starost tucet hmotných odpovědností v klášteře, a tak mohu skončit dokonce jako představený pro hosty a kázat čtyřikrát za den pro světské lidi, kteří přijdou do domu. A i kdybych vůbec neměl žádné zvláštní zaměstnání, budu stále v jednom kole od dvou ráno do sedmi hodin večer. Nestrávil jsem snad celý rok psaním životopisu matky Berchmansové, kterou poslali do nového trapistického kláštera v Japonsku a která chtěla žít rozjímavým životem? A co se jí stalo? Musela býti vrátnou a představenou pro hosty, kostelnicí, správkyní klášterních sklepů, představenou laických sester, vše současně. A když ji zprostili jedné nebo dvou z těchto funkcí, bylo to jedině proto, aby dostala obtížnější, jako např. být představenou novicek. Martha, Martha, sollicita es et turbaris erga plurima... Když jsem začal duchovní cvičení před svými slavnými sliby, položil jsem si jednu chvíli otázku, zdali tyto sliby mají nějakou podmínku, na kterou jsou vázány. Jestliže jsem byl povolán k tomu, abych vedl rozjímavý život, a ony mi k tomu nenapomáhají, ale ztěžují mi to, co potom? 30 [pageend6]Ale než jsem se vůbec mohl začít modlit, musel jsem se zbavit tohoto způsobu myšlení. Když jsem složil sliby, uvědomil jsem si, že si nejsem už jist, co je rozjímavý člověk, nebo co je rozjímavé povolání, nebo co mé a co naše cisterciácké povolání vůbec je. Vskutku, nebyl jsem si jist, zda o tom něco vím a zda tomu všemu rozumím. Ale věřím, že tys chtěl, abych vzal na sebe tyto zvláštní sliby v tomto zvláštním domě v ten podivný den, a to z důvodů, jež nejlépe znáš ty, a že to, co se po těchto slibech ode mne očekává, je, že přijdu s ostatními a budu dělat, co se mi řekne, a věci se samy vyjasní. Tehdy ráno, když jsem ležel tváří na zemi uprostřed kostela a otec opat se nade mnou modlil, začal jsem se smát, ústy v prachu, protože, aniž jsem věděl jak a proč, konečně jsem dělal správnou věc a dokonce ohromující věc. Co bylo však ohromujícího, nebyla ani má práce, ale dílo, které ty jsi se mnou vykonal. Měsíce ubíhají a tys nezmímil žádnou z těch tužeb, ale udělil jsi mi mír, a začínám vidět, oč jde. Začínám chápat. Tys mě sem totiž povolal ne proto, abych nosil nálepku, podle níž se poznávám a zařazuji do určité kategorie. Tys nechtěl, abych uvažoval o tom, co jsem, ale o tom, co jsi ty. Nebo spíše: ty ani nechceš, abych o něčem příliš přemýšlel, protože mě pozdvihneš nad úroveň všeho, co člověk může myslit. A když se stále pokouším zjistit, co jsem, kde jsem a proč jsem,, jak k tomu dojdu? Nedělám si z toho velký problém. Neříkám: » Žádal jsi mě o vše a já jsem se všeho vzdal.« Já si totiž už nepřeji vidět, co mě vzdaluje od tebe; a stojím-li vzadu a uvažuji o sobě a o tobě, jako kdyby se něco událo mezi námi, z mé strany vůči tobě, nevyhnutelně spatřím propast, jež je mezi námi, a vzpomenu si i na vzdálenost, jež je mezi námi. Můj Bože, to je ta propast, ta vzdálenost, která mě zabíjí. . To je jediný důvod, proč si přeji samotu — být ztracen pro všechny stvořené věci, zemřít jim i znalosti jich, protože mi připomínají mou vzdálenost od tebe. Stvořené věci mi říkají něco o tobě, že jsi od nich daleko, i když jsi v nich. Ty jsi je stvořil a tvá přítomnost udržuje jejich existenci, a ony tě skrývají přede mnou. A já budu žít sám mimo ně. O beata solitudo! Poznal jsem totiž, že jedině tehdy, když je opustím, mohu přijít k tobě, a proto jsem tak nešťasten, připadá-li mi, že jsi mě odsoudil k tomu, abych zůstal v nich. Teď je můj zár- Řím. — Bazilika sv. Klimenta; v její dnešní kryptě, která dnes leží asi pět metrů pod zemí a v ranném středověku byla kostelem, byl r. 869 pochován svaty Cyril. Jeho ostatky zmizely za napoleonských válek. Část nalezená r. 1963 je uložena v kapli sv. Cyrila a Metoděje. mutek u konce a má radost má začít: radost, jež se raduje uprostřed nejhlubšího zármutku. Začínám totiž chápat. Poučil jsi mě a potěšil jsi mě, a znovu jsem začal doufat a učit se. Slyším, jak mi říkáš: » Dám ti, co chceš. Zavedu tě do samoty. Povedu tě cestou, kterou ani nemůžeš chápat, poněvadž chci, aby to byla cesta nejrychlejší. Proto všechny věci kolem tebe budou ozbrojeny proti tobě, aby tě odmítaly, zraňovaly, vystavovaly tě námaze a tím tě vháněly do samoty. Pro jejich nepřátelství brzy zůstaneš sám. Vyvrhnou tě, vzdají se tě, odmítnou tě, a budeš sám. Všechno, čeho se dotkneš, bude tě pálit, a s bolestí odtáhneš svou ruku a budeš odtahovat, až se odtáhneš od všech věcí. Pak budeš naprosto sám. Vše, co je předmětem touhy, bude tě vypalovat a vyleptávat, a ty od toho s bolestí utečeš, abys byl sám. Každá stvořená radost přijde 31 [pageend7]k tobě pouze jako bolest, a zemřeš pro všechny radosti a budeš ponechán o samotě. Všechny dobré věci, jež ostatní lidé milují, touží po nich a vyhledávají je, přijdou k tobě, ale pouze jako vrahové, aby tě oddělily od světa a jeho zaměstnání. Budeš chválen, a bude to jako plamen na hranici. Budeš milován, a bude to zabíjet tvé srdce a požene tě to do pouště. Dostaneš dary, a budou tě ničit svou tíží. Budeš mít radost Z modlitby, a ta tě zeslabí, že od ní utečeš. A až budeš nějaký čas chválen a milován, vezmu všechny tvé dary, lásku a chválu, a budeš zcela zapomenut a opuštěn a nebudeš docela nic, jako mrtvá, odhozená věc. A tehdy se zmocníš samoty, po níž jsi tak dlouho toužil. A tvá samota přinese úžasné plody v duších lidí, které na zemi nikdy neuvidíš. Neptej se, kdy k tomu dojde nebo kde to bude nebo jak to bude: na hoře nebo ve vězení, na poušti nebo v koncentračním táboře, v nemocnici nebo v Gethsemani. Na tom nezáleží. Proto se neptej, poněvadž to ti neřeknu. Nedozvíš se o tom, dokud v tom nebudeš. Ale ochutnáš skutečnou samotu mé úzkosti, mé bídy, a povedu tě na vysoká místa své radosti, a ty zemřeš ve mně a najdeš všechny věci v mém milosrdenství, které tě stvořilo za tím cílem a přivedlo tě z Prades na Bermudy, do St. Antonín, do Oakhamu, Londýna, Cambridge, do Říma, New Yorku, Columbie, ke Corpus Christi, k Sv. Bonaventurovi, do cisterciáckého opatství chudých mužů, kteří pracují v Gethsemani: Aby ses mohl stát bratrem Božím a poznat Krista spálených lidí. « VÁNOCE - POSELSTVÍ NADĚJE Z vánočního proslovu sv. Otce Pavla VI. (20. prosince 1968) Není těžké vypozorovat, do jaké míry žije naděje v naší době, že se až stává výraznou známkou jejich hlavních projevů. Všecko se dnes hýbe a mění ve znamení naděje a její silou, člověk dnes myslí, pracuje a žije díky naději. Naděje dává vnitřní podněty modernímu dynamismu. Je jako skrytý kořen, který živí nesmírnou námahu světa usilujícího o svou přeměnu a pokrok. Je onou apokalyptickou přitažlivou silou, která žene člověka vstříc budoucnosti, jíž si má vydobýt, a vstříc novému humanismu; ten prý má vyrazit z krunýře tradičních názorů a společenských zvyků. Nikdo už není spokojen s tím, co nyní existuje. Zkušenost starší generace byla kdysi zárukou zřízení, která měla svou platnost nebo po nichž lidé toužili; dnes se útočí právě na tato zřízení, a to proto, že jsou dědictvím minulosti; lidé dnes usilují spíše o to, aby je změnili, než aby je uchovali a obnovili; slepě důvěřují, že nové už samo sebou přinese lidský pokrok. Dvě okolnosti přispěly k tomu, že se uvnitř naděje zrodilo toto napětí: lidé odhalili, že je možné dělat stále nové a nové nepředvídané objevy prostřednictvím vědeckého bádání a technického zvládnutí přírody; a za druhé, lidé si uvědomili, že velké části lidstva se stále mnohého nedostává po tolika stránkách. Tento dvojí objev probudil nové nesmírné touhy v srdci lidí; totiž naději, že bohatství vydobytých prostředků se použije k tomu, aby se odstranil hlad, bída, analfabetismus, nejistota a nedostatek, jimiž stále trpí člověk tohoto našeho století. — Žijeme v době naděje. Avšak to vše je naděje pozemská, naděje, že si člověk dostačí. Právě v naší době tato pozemská naděje prochází velmi vážnou krizí. Dnešní člověk poznal, že celá budova hospodářského a sociálního systému, kterou si s námahou buduje a v níž dochází úžasných praktických výsledků, hrozí nakonec stát se jeho vězením a zbavit ho jeho osobnosti; dělá z něho mechanický nástroj ve velké produktivní mašinérii. Jistě, poskytuje člověku mnoho podivuhodných zevnějších lepších věcí, ale dělá Z něho otroka obrovského aparátu, jenž se stává jeho pánem. Rodí se tak společnost, která oplývá hmotným blahobytem, je spokojena sama se sebou a plná radosti, ale nemá vyšší ideály, které jedině dávají smysl a hodnotu životu; je téměř hluchá vůči úzkostlivému volání chudých, blízkých i vzdálených, kteří též jsou lidé a bratři. Snad nikdy jako za našich dnů literatura, divadlo, umění a filosofické myšlení nepodávaly tolik výmluvného svědectví o nedostatečnosti člověka; líčí jeho myšlenkovou slabost, smyslnost, která ho ovládá, jeho mravní pokrytectví, jeho lehkovážnou zločinnost, jeho rostoucí krutost, jeho malomyslnost a nestálou 32 [pageend8]osobnost; a veškerá tato obžaloba, v níž si člověk jako by liboval, se vysvětluje strašným a zdánlivě nepopiratelným důvodem: že takový už je člověk, to vznešené a ubohé dítě našeho století. Tak prý vypadá pravá skutečnost života. Lidstvo v hloubi svého srdce nosí v rozdílných formách a stupních nepotlačitelnou touhu a potřebu; lidstvo musí být vykoupeno. Ano, všichni musíme být vykoupeni. Pouhými svými silami se nám to nepodaří (viz Řím 7,15 n.). Naše domýšlivá námaha spasit se nakonec jen upevňuje poznání naší absolutní neschopnosti pomoci si sami. Řekněme ještě víc, opravňuje nás k tomu znalost člověka a dějin: potřebujeme Spasitele, Mesiáše. Jméno Ježíš znamená Spasitel. A Kristus znamená Mesiáš, Pomazaný. Toto jméno »Ježíš Kristus« znamená, že jsme byli spaseni; je to příslib, na němž stojí naše naděje. Potřebujeme Krista. Proto naše vánoční poselství uchovává svou aktuálnost i po dvaceti staletích. A vírou, kterou v ně máme, dodáváme: uchovává i svou platnost. Hlásat toto poselství má smysl, protože má smysl naděje, kterou v ně skládáme. Stále žije Kristus, který se oné blažené noci prostřednictvím panenského mateřství Mariina zapojil do dějin a do osudů lidstva. Žije v nebi, v plné slávě, pro kterou nemáme jméno ani příslušný pojem; ale kromě toho žije stále také zde, mezi námi, jako potůček ve svém prameni. Kristus se neustále rodí znovu ve svém tajemném těle, jímž je církev, a šíří do světa svou pravdu a milost. Je to pozvolné, ale bezpečné znovuzrození; namáhavé, ale končící vítězstvím; dávné, ale nečekaně aktuální. Uskutečňuje ho křesťanství, které má sílu vlévat naději a dávat život; a to nejen v oblasti, která je mu vlastní, to je v oblasti náboženské a nadpřirozené, ale vlévat ji rovněž i v oblasti profánní a přirozené; když totiž oblast přirozená spojí své pozemské a tedy pomíjející naděje s nadějí, která se nemůže zhroutit, protože pochází z nebe, pak už oblast přirozená nepochybuje o tom, že její práce není nadarmo. Je to křesťanství, žijící v tom, co Kristus působí mezi námi: v čisté a zbožné nevinnosti dětí, v bolesti, kterou nemocní dovedou přijmout a obětovat, v zdravé a hluboké lásce v rodinách, v nezištné velkomyslnosti mládeže, v pokorné a prosící trpělivosti chudých, v námaze dělníků, kteří touží po větší spravedlnosti, v tiché, ale účinné lásce dobrých, v neustálé modlitbě společenství věřících. Takové je křesťanství, které žije v katolické církvi: vede k věčné naději, ale posiluje i naději pozemskou, každou naději opravdu lidskou (viz »Radost a naděje«). KAREL VRÁNA EXPERIMENT S BOHEM (Pokračování) Filosofie v dýmu svých trosek Franz Werfel považuje za přímého předka soudobého ateismu materialistického volnomyš- lenkáře ze začátku století. Jeho dalším rodokmenem se už nezabývá. Vypočítává však pečlivě články jeho názorů. Tento materialista a pozitivista věřil, že skutečnost je totéž co jeho smyslová skutečnost. Svět jeho smyslové zkušenosti je ovšem čistě hmotný a sám ze sebe a od sebe vzniklý. Duchovní síly, které ani on nemůže popřít, jsou prý v této jediné hmotné skutečnosti jen vedlejšími výsledky vnitřní látkové výměny. Pro celek hmotné soustavy mají asi tu úlohu jako mazací olej ve stroji. Volnomyšlenkář ovšem cítí potřebu své názory nějak podepřít. Bere si na pomoc vhodně upravenou přírodní vědu, aby pro sebe a své druhy nějak zdůvodnil svůj mravní relativismus. Tyto vědy ho poučují o směšně řídkém závoji, kterým je hmota v prázdném prostoru. Devětadevadesát setin vesmírné hmoty tvoří úžasné milióny mléčných drah a slunečních soustav. Pomyslíte-li si — pokračuje ve svém ponaučování přírodní věda — že všechny hvězdy jsou většinou » běložhavá, plynná tělesa ne- pomyslitelných stupňů teploty, a představíte-li si dále, že se ve všech mléčných drahách a vel- komlhovinách jenom mizivě zřídka mohou tvořit planety podobné zemi, jež umožňují organický život, pak je nabíledni, že tento organický život i se svými dávnými lidstvy naprosto není nejvyšším účelem vesmíru, nýbrž právě naopak, náhodnou odnoží, ukázkou stárnoucí hmoty, bezvýznamným postřikem, jakousi parazitní nemocí nebo svrabem souhvězdí. « (16-7) V těchto materialistických perspektivách lidský individuální život nedělá ovšem žádnou výjimku. Co je vlastně člověk podle materialistického učení, ne-li náhodný výplod dvou ná33 [pageend9]hodných rodičů. Najednou a náhodně bez osobní žádosti se octl v tomto světě. Jeho život je ze čtyř pětin strádání a nechuť: nouze doma, v práci otročina, války, nemoci, úmrtí příbuzných a přátel. Jedna pětina by se snad mohla nazvat mírným uspokojením při jídle a pití, v nějaké zábavě u karet či na kopané, občas vydařená dovolená. Je toho tuze málo — přiznává si střízlivý vyznavač hmoty — ale lepší něco nežli nic. A tak se člověk do tohoto něčeho, jež má a jímž je, tak zamiloval, nezřízeně, jako by bylo věčné. Ale ono mu hned bude zase vzato, a to nikoliv v klidném spánku, nýbrž v příšerné křeči. » Jak obludný rozsudek bez odvolání — poznamenává Werfel. Napřed jsem nebyl nic; pak jsem obdržel žádostivé a bolavé něco, jen aby mi bylo zase vzato. Nakonec budu opět netoliko nic, nýbrž zostřené nic, nic zostřené o mé já .« (19) Příroda je tedy podle tohoto materialistického nihilistického názoru bezduchý, tupý mechanismus sil, které se navzájem vyvažují nebo ničí v jakési trvalé hrozící katastrofě. Osobní život je libé nebo nelibé, dočasné přerušení nicoty. Lidský úděl se pak podobá osudu » muže v zemi syrské «, jak nám vypráví Rucker- tova bajka. Tento muž vede velblouda na konopném provaze. Velbloud se však rozzuří a zažene muže do studny, na jejímž dně čeká drak. Pronásledovaný muž, shora ohrožovaný velbloudem, zezdola drakem, se zachytí v zoufalém posledním pokusu o záchranu trnitého keře vyrostlého náhodou na okraji studně. Kořeny keře jsou nahlodá vány střídavě bílou a černou myší. » Kultura — komentuje Werfel — je trvalá zákopová válka proti syrovým silám přírodním vně i uvnitř člověka.« (22-1) Je to ovšem válka marná a předem prohraná, i když si sem tam člověk myslí, že vyhrává její jednotlivé bitvy. Spoléhá se předně na techniku jako na svou nejúčinnější zbraň. Ale neproklestí se jí skrze čas a smrt. Technické vědy, na nichž si tolik zakládá, neumožní člověku poznat ani procítit vyšší smysl života a světa. Moderní, zmaterializovaný člověk se spoléhá už jen na své ruce, na svůj technický mozek, na své stroje, na svou výhradně k zemi obrácenou vědu. Jeho smysl pro vyšší, nadempirickou, duchovní a transcendentní skutečnost skoro odumřel. Svou občas — třeba o vánocích nebo při úmrtí přítele — se objevivší touhu po absolutnu a po Bohu, po věčnosti, si vykládá jako psychické zauzlení vědomí s podvědomím nebo jako konfliktový náraz pudů a společenských tradic. Má-li tedy zcela otevřeně a upřímně vyložit výsledky své mravní a intelektuál- PAVEL VI, jede k oltáři halou tarantské ocelárny (viz str. 42). ní bilance, musí se přiznat, že nakonec mu nezbylo než velké, děsivé, naflouklé NIC. To je poněkud chabý úspěch té svaté, vlastenecké války za svobodu, emancipaci a autonomii člověka, za jeho absolutní panství nad zemí a nad svým osudem. Werfel poukazuje na to (22-3), že k dovršení této nihilistické situace vedla cesta s mnoha zastávkami. » Každá z těchto stanic znamenala nové odpoutání člověka od jeho metafysické vázanosti.« V přírodních vědách si moderní člověk vytvořil nůž, jímž více než po tři století přeřezával tajemná vlákna mezi svým srdcem a Bohem. Výkony vědy byly opravdu nesmírné a opojné. Stále s většími úspěchy otvírala nové výhledy slabým očím smrtelníků. To působilo na člověka takovým otřesným dojmem, že se ve svém prometeovském opojení začal pokládat za svrchovaného pána světa, počítaje v to i svůj vlastní život. Ve své starosti po rozšíření moci nad přírodou, zapomněl na nejhlubší tajemství stvoření a své existence. Bůh zmizel pomalu z jeho obzorů. Nastala eklipse, zatemnění. Lidský duch, oslněný teleskopem a mikroskopem, oslepl pro Boha. Válka se svou bestialitou dovršila pocit absurdity. (Pokračuje) RAKOUSKO. — Neklid v církvi je znamením její životnosti, řekl kard. König ve svém projevu k Novému roku. Zval k vnitrocírkevní snášenlivosti, ta že chybí jak »pokrokovým«, tak i » konservativním« . V církvi třeba rozlišovat prvek lidský a božský: v lidském lze měnit, božský je neměnný. Ve své pozemské a lidské tvářnosti je církev podřízena dějinám a času. Není proto divu, že je plna neklidu a zapojena do změn, jimiž svět prochází, a že revolta mládeže má své odrazy i v církvi. 34 [pageend10]Naše povídka TOMÁŠ BOŘIL KAMENI TO VYSVĚTLÍM, KÁMEN TO CHÁPE Řeknu-li Kampa i před svými nej lepšími přáteli, jsem vždycky pohoršen. S nimi to nepohne, neotřese, nepohladí je to. Zní jim to třeba jako Smíchov, Pankrác nebo Hrdlořezy. V té chvíli na mne chodí pokušení v masce otázky — jsou to vůbec moji přátelé, když necítí to, co já cítím, když měděnka mého stesku nebo i smutku jde kolem jejich očí jako kterýkoliv kolemjdoucí, když na mou radost dělají — pssst! — aby počkala až do masopustu, pak že nebude nápadná. Já když vyslovím Kampa, to neviditelný knihovník vytahuje z regálů Vltavy staré v slzách vázané tragédie a listuje a vypráví m i... — a královský varhaník z jejího velechrámu vytahuje rejstříky — neslyšíte? — teď! — Dolce a Stříbrná flétna ... no bodejť, vrby chtějí tremolo, takové uplakané báby. Pořád by jen brečely, a když je to pořád... Víte, nemají trochu vychování. No, pro jejich stáří se jim leccos promine. Já řeknu Kampa a nemusím ani přivírat oči a vidím nádhernou sametovou — a ne — brokátovou — a ne — hermelínovou — a néééé! Nej raděj i bych řekl něco tak velkolepého jako je Kampa, když ji slunce ráno vybaluje z říčních mlh — tedy takovou vidím podušku a na ní — já to řeknu, jak to říkají lidé — královskou korunu pro královnu ze všech královen nejkrá- lovnovatější — pro Vltavu. Král Karel ji dal vytesat do kamene, aby synům všech staletí říkala, co já vám říkám lehce zanikajícími slovy. Také jí někteří slepí říkají most a někteří hluší mé — ne, to bych byl sobec — naší královně říkají: řeka. Kdyby se mnou chodili každé ráno na půdu k vikýři — někdy také ne, když zaspím, ale to se mi pak jistě o ní zdá a slyším její ukolébávání a není ve mně síly, která by chtěla pryč, když zní a zpívá. Jo, kdyby si našli večer chvilku a měli odvahu jí hledět do očí, když má korunu na hlavě a všechna světla města jí přicházejí skládat hold, pak by nemohli říci jen — Karlův most a řeka — pak by jim koruna, a to královská, byla chatrčí pro tak úchvatné vidění. Já to znám, já to mám rodem. Všechny babiččiny pohádky začínaly na Kampě a vítězství dobrých bylo vtesáno do kamenné koruny Vltavy. A dědoušek? Tak často babička hubovala — ale vždycky se přitom na půl oka usmívala — že má raději kámen než ji. Byl prostým kameníkem s očima sochaře. Ať jsme šli na nedělní vycházku kamkoliv, na Barrandov, na Strahov nebo do Šárky, končili jsme na Karlově mostě u » Turka « — a pak jsem i já, jinak hrozně štěbetavé pachole a pak rozjí- vený pořízek, musel zmlknout. Došli jsme ke »Snu sv. Luitgardy«, dědoušek zpomaloval kroky, zdálo se mi, že z něho vyprchávají všechna slova a že kdybych se ho zeptal, co bude k večeři, že by neuměl odpovědět anebo že by se stalo něco tak hrozného, jako když si odřu koleno nebo celé čelo. Pak se zastavil, nevnímal kolemjdoucí, smích ani hádky, nevnímal déšť ani mráz, a já věděl, že jeho ruka umí vyprávět. Já toho slyšel! Tisíckrát ze všech stran prohlížená, tisíckrát obdarovávající vůní extáze, tisíckrát srážející na kolena k adoraci krásy, která nedokázala být přibita a žízni dala pít z pramene bolesti. Až řekl: » Sv. Luitgardo, oroduj za mne! « — a to byl jen šepot tak na půl úst, který jen mé cvičené ucho rozeznalo od normálního hlubokého vzdechu — začal se dědoušek opět usmívat a udělal první krůček. Ač říkal skoro vždycky totéž: » To je poklad, hošku, vzácný, nevídaný. Až ho uvidíš vlastníma očima, bude dobře. Pro tebe — v íš?« — a já přikývl, přestože jsem cítil, že říká něco pro mne dnes nepochopitelného, nikdy mi to nepřipadalo všední nebo dokonce otravné. A pak jsem se jednou na jmeniny dověděl od maminky, jak si hrozně přál, aby se jeho dcera, jako maminka, jmenovala Luitgarda. Ale babička je rozený vladař: » První musí být Marie.« Dědoušek ustoupil a pak už žádnou dceru neměli. Nachomýtl se k tomu, když mi to maminka vyprávěla, povytáhl fajfku z úst a za obláčkem dýmu poslal na mou adresu životní radu: » Hošku, neber si ženu, která dokáže žárlit i na kámen! « » Ale, tatínku! « usmála se na něho maminka. » Já vím, ty ne, ty jsi po mně, Miriam,« a to vím, že byl dědoušek vždycky na měkko, když říkal mamince Miriam místo v celém příbuzenstvu používaného Maru, Marunko. A na maminčin sotva znatelný mráček smutku někde v koutku očí konejšivě odpověděl: » Ty za to nemůžeš. Já vím, že bys pokřtila dceru na Luitgardu.« 35 [pageend11]Nás bylo, nás je osm kluků. A když jsme chodili dědouškovi přát a stáli pěkně vyřízeni v řadě, každý s malou dušičkou, aby nespletl slavnostní říkanku, a já nejmenší s kyticí, zase se opakovalo to tajemné úsloví, tentokrát z úst maminky: » Dědoušku, tak ti vedu k tvému svátku svou Luitgardu.« Bádal jsem pořád, co to je to »lu it«. Garda — to jsme byli my. Kam jsme přišli, tam bylo poznat a slyšet, že se odehrává něco jako vpád nepřátelských vojsk. Ale to nešťastné »lu it«. Ničemu ze známých slov se to nepodobalo. Ať jsem se vyptával kohokoliv, nikdo nevěděl. Až jednou — byl nádherný červnový den. Já měl v kapse krásné výroční vysvědčení, v očích obdivný úsměv Helenky z vedlejší třídy, a tak jsem měl velikou touhu to všechno vychutnat a sám. Byl to poslední den školního roku, mne hřál pocit ohromného množství volného času. šel jsem velikou oklikou přes Strahov. Kolik já potkal opilých včel, jak šněrují své vzdušné silnice. Ani jsem se nedivil. Lípy nešetřily. Připomínalo to jarní povodeň; hučelo to, vřelo to, vybuchovaly nové a nové vůně, nové a nové paprsky skákaly po hlavě do zlatých vodopádů lip, a já šel; znáte to, když kroky nejsou obyčejnými kroky a mezi písní a krásou a srdcem nastane ten náhlý zkrat. Přišel jsem ke » Snu sv. Luitgardy « — lomoz v ulicích a vtíravé plakáty a špína nedosahovaly mi ani po kotníky ... A tehdy jsem ji uviděl, těmahle očima, a bylo to jako poprvé, a bylo mi jako Adamovi, když se probral k životu pod dechem Krásy. Tisíckrát bych chtěl dát za pravdu dědouškovi, ale ten před rokem zemřel. Musel jsem to někomu říci, někomu se vypovídat. Maminka! Ještě na schodech našeho domu se mi zdálo, že mám tolik slov co všichni lidé dohromady a že mám moc vykreslit všechno, všechno — od kamene ještě jako tekoucího ohně až po vidění jako hořící krev. Schody, Dobrý den, skleněné létací dveře, ahoj, zábradlí, klapající podpatky, ruka se mi potí, III. poschodí, tužkou poškrábaná zeď, tabulka se jménem Crrrrn.... Maminka. » Mami, uviděl jsem Luitgardu. « A to nádherné mlčení ve dvou. Čtyři slova mi stačila, a maminka ví všechno. Zavěšeni jako dva milenci jsme došli do nóbl pokoje a tam jsme si povídali beze slov. Po chvíli se ale mamka vrátila na zem a říká: »M ohu vidět tvé vysvědčení, ani se nepochlu- b íš.« To si nechávám pro sebe, jak to maminka prožívala, jak ji zkrásněly oči jak se jí chvěla ruka, jak omládla, jak ... Ale pak zčista jasna, no, to je celá mamka: » Za takové vysvědčení bych ti měla splnit nějaké zvlášní přání. Máš? « » Mám, m a m i--------------- co je to " luit ” ? « To zklamání, černější než nej černější noc, se nedá popsat. Nechápavě se na mne podívala a představte si — nedůvěřivě! Maminka, a nedůvěřivě a v tak nádherný den. Začal jsem blednout, začal jsem koktat a v půli mé třetí zajíkavé věty se nádherně rozesmála. Jako malá holčička si poskočila, šla k tatínkovu psacímu stolu, vytáhla tvrdý bílý papír jeho navštívenky, vzala zlaté pero — já vím, že nebylo z pravého zlata, ale to nevadí; pro mne to bylo v té chvíli to nejzlatovatější pero, a začala psát jména nás kluků pod sebe: Ludvík Urban Ivan Tomáš Gabriel Alois Robert Daniel Pak řekla s potutelným úsměvem: » Rozumíš? « Mé zavrtění hlavou ji vehnalo dovádivost do celého těla. Udělala několik tanečních kroků k oknu a poodhrnula záclonu. » Podívej se. Mám ji celý život na očích .« Vidím celou tu kamennou vizi » Snu sv. Luitgardy « ve svatozáři červnového slunce, ale nechápu, jakou to má souvislost. » Ach ty můj hlupáčku, čti přece, č t i... odshora dolů! Vy všichni jste byli mou Luitgardou, když jsem neměla dceru.« Nevím, neměl jsem mnoho krásných dní, ale tento má tolik mízy být stále svěží, že si k němu často přivoním, když některý ze smutků zasedne k mému stolu. * * * První charakteristika mé manželky, kterou jsem zaslechl z úst její spolužačky, byla otřesná. Ne, to ještě ne! ... jdu z práce. Dělám v Kol- bence na frézách. Seřizuji. Na Akademii výtvarných umění jsem se nedostal, na » pajdák« jsem byl neúnosný kádrově, na filosofickou fakultu taktéž. Černé řemeslo se snažilo začemit mé sněžné sny, zatím jen ruce a za ušima. 36 [pageend12]Jdu z práce a zapomněl jsem si vzít aktovku na modráky a tak je nesu pod paží jako balíček v novinovém papíře. Pod Mosteckou věží slyším: » Marunóóóóóó! « — Jak může někdo tak řvát! Pak to přišlo: » Blbec, kouká jak praštěná.« To mě pohnalo k rychlosti. Uviděl jsem ji a nebyla vůbec praštěná... tak jsme se seznámili. Stála šikmo od sousoší a clonila si rukou oči. Co chvíli jí ruka sjela po nádherně dlouhých vlasech. Má je hnědavé, ale tehdy bych byl ochoten odpřisáhnout, že má vlasy barvy slunce. Měla zelenkavé šaty — to si musím pamatovat, protože jsem na to byl už mnohokrát tázán a jedině správná odpověď zachraňuje mou reputaci a snad i před výčitkami — a pak nepřítomný pohled. Já se zastavil opodál a čekal. Já vím, že byste chtěli vědět, jak dlouho. Nepovím; jen to, že od té chvíle vím, že věčnost se nepočítá na hodiny a krása že nesmí mít hranice. » Jak se jmenuje ta pohádka? « — zeptala se mě s tím neodolatelně nepřítomným pohledem. » Sen sv. Luitgardy.« — Za záda jsem schovával ten balíček v novinovém papíře, a kdyby se jen chvilku nedívala, hodil bych ho dolů s mostu. Pak jsme se vzali. Nebylo to hned. To bylo nutno ještě popsat stohy dopisního papíru, vykrást všechny tóny srdcí a květů a pohádek a snění. Vyslechnout desatera vyznání a unést smutky, hořkosti a roztržky a stokrát nádherně tát při smiřování. Když já ale správnost své volby viděl v tom, že jsme se poznali před tou kamennou vidinou, v magickém kruhu » Snu sv. Luitgardy «. A jak uměla Maruna ztichnout a jak ráda poslouchala mé chvalozpěvy a ozvuky. Ráda? Ne! Nebo možná zpočátku. Nebo — ale ne, to bych jí asi křivdil. Vzali jsme se. Maminka nám přenechala pokoj s oknem ke Karlovu mostu a - a - a - pak to přišlo. 21. srpen. Rusi obsadili Prahu, stovky tanků v ulicích, strach, úzkost, železo duní, střílí se, Maruna čeká dítě... Měla to vypočítané na začátek září, ale musel jsem ji odvézt hned ten den. A jména jsme měli dopředu vybraná. Dal jsem návrh a byl přijat. Zas jednou po delší době! Já budu vybírat jméno pro děvče a Maruna pro chlapce. Chtěla mít strašně kluka a Marka. Dobrá — schválil jsem, ale já budu mít Luitgardu. Až teď si uvědomuji, jak zhasla její radost z Marka, ale já troup, u vědomí svého chytrého vítězství, jsem nijak zvlášť ne- zaznamenával, co se odehrává na tváři mé milované, ač jinak jsem byl už vytrénován na obstojnou pozornost vůči jejím proměnám. Až dnes. Co všechno nám ti zatracení Rusi nadrobili. Do naší čtvrti nešel telefon. Spojaři měli pochopitelně jiné starosti než aby dbali na prosby přecházející brzy ve spílání, a tak mě ukolébalo to několikrát opakované: »Vaše paní je v pořádku, ještě nic nemáte.« A pak jít každou hodinu k nejbližší fungující budce se mi opravdu nechtělo. Ráno volám z práce. Nic. Vše v pořádku. Se mnou to ale nebylo v pořádku! Pak ta ulomená fréza a zranění. I když malé, přece jen ty strachy. Holka jistě najela rychle s kusem, ale dokazujte jí to! Bylo najednou deset minut po poledni. Telefon. Hrklo ve mně. Ano, byla to dcera....! Pak se mi zatmělo v očích, když stěbetavý hlásek ošetřovatelky sladce dodal: » váží 3,85 kg a jmenuje se Daniela.« Dávný sne, sluncem a větry a mrazem a bouřemi tesaný a extází teplé tvořivé ruky do mého času vdechnutý, vidino genia, mystické spojení přeložené kladivem a dlátem do velepísně krásy, je možné, že zůstaneš mezi bratřími, abys za noci i za dne znepokojoval hlavy, jako je má, abys vynášel až ke kříži Boha, ke kříži spásy, a zase dával dopadat tvrdě na kamennou realitu člověka? Jak tě může, sv, Luitgardo, duše, která se ti obdivovala a jak jsem myslil, která tě viděla očima obdivu a lásky, jak tě může nechápat, jak tě může urážet svou žárlivostí žena? Copak nechápe, že jí dáváš? Copak nevěří, že nemůžeš brát, když ti Kristus dal svou ruku. Kameni to vysvětlím, kámen to chápe, až to mile voní ozvěnou. Má žena ne! Mám tedy dceru Danielu. Má žena také. Sám pak mám »Sen sv. Luitgardy«. Hořce — a ne — sladce sám. JUGOSLÁVIE. — Záhřebské komunistické nakladatelství vydalo chorvatský překlad Písma svátého. První vydám o 60 000 výtisků bylo rozebráno v několika dnech. V redakčním kruhu, které měl na starosti vydání, bylo i několik komunistů. Rozhlas, televize a tisk přivítaly vydání bible jako významnou kulturní událost. * Minulý rok bylo vyloučeno ze strany 267 komunistů, protože se hlásili ke katolické církvi a pravidelně v neděli navštěvovali bohoslužby. ★ Předseda jugoslávské biskupské konference arcibiskup Po- glačnik z Lublaně protestoval u vlády proti chystanému rozšíření případů, kdy by bylo zákonně dovoleno přerušit těhotenství. Jeho zásah zdá se měl úspěch. 37 [pageend13]rozhledy CSSR DO FEDERÁLNÍHO USPOŘÁDÁNI Zákon o federálním uspořádání vstoupil v platnost 1. ledna. Na Slovensku ho přivítali s radostí; v Bratislavě pozdravili o půlnoci vznik Slovenské socialistické republiky ranami z děl a slovenskou hymnou. Tam už měli svůj parlament — Slovenskou národní radu — a také sestavení vlastní vlády nedělalo těžkosti; ministrem vnitra je např. generál Egyd Peppich a ministrem obchodu František Barbírek ze » staré gardy « ; jejím předsedou je Štefan Sadovský, hlavním pánem je však první tajemník KSS dr. Gustav Husák. V České socialistické republice bylo sestavení vlády těžší: Předsedou je inž. Stanislav Rázl, vláda má 21 členů, většinou lidí »polednových«, ale mírného zaměření. Najdeme mezi nimi i Miroslava Galušku jako ministra kultury, ale ne dr. Vladimíra Kadlece, který zůstal při svém rozhodnutí a do nové vlády nevstoupil; v ministerstvu školství ho vystřídal 631etý rektor techniky z Brna Vilibald Bezdí- ček; na místo Josefa Borůvky jako ministra zemědělství přišel 471etý Josef Černý z Plzně. ČSL má ministra zdravotnictví (Vladimíra Vlčka) a ministra práce a sociální péče, 451etého rodáka z Ratiškovic na Moravě Františka Tomana; také národní socialisté mají dva ministry; dr. Václava Hrabala v ministerstvu spravedlnosti a Karla Lobla jako ministra výstavby a techniky. Průměrný věk ministrů v české vládě je 48 let, ve slovenské 45 let. Hned 1. ledna president Svoboda jmenoval novou federální vládu, jejím předsedou zůstal inž. Oldřich Černík; vláda má čtyři místopředsedy — dva Slováky a dva Čechy — a 7 vlastních ministrů: 4 Slováky a 3 Čechy. Je tedy ve federální vládě naprostá parita. Do vlády patří ještě dalších 14 ministrů, kteří jsou pověřeni vedením federálních výborů, orgánů a komisí, které už byly nebo ještě budou zřízeny; dvě takové komise povedou jediní dva nekomunističtí ministři: Jan Pauly z ČSL a národní socialista dr. Bohumil Kučera, bývalý ministr spravedlnosti. Jedinou význačnější změnou proti předcházející vládě je nový ministr zahraničí inž. Jan Marko, Slovák. Slovenské neko- munistické strany jsou zastoupeny jen Gajdoší- kem, generálním sekretářem strany obrody. CSSR má celkem 68 ministrů. Federativní zřízení je teprve » v záběhu«; na svém posledním zasedání, které skončilo 21. prosince, Národní shromáždění narychlo připravilo a schválilo zákony, které s federací souvisí, např. o zřízení federálních ministerstev a výborů, o nabývání a pozbývání státního občanství v České a Slovenské republice — toto občanství existuje spolu s československým státním občanstvím —, o pojišťování, byl ustaven výbor federální pro tisk, ale ne pro zdravotnictví atd. Policie je pod pravomocí jednotlivých vlád; federální úřady budou dohlížet jen na úseky, kde jde o bezpečnost státu. Dále byl přijat zákon o městě Brně, o převedení Sboru nápravné výchovy a celého vězeňství pod pravomoc ministerstva spravedlnosti, o Kanceláři presidenta republiky a byla přijata smlouva o přátelství s Rumunskem (jednomyslně), s Maďarskem (18 poslanců se zdrželo hlasování) a s Bulharskem (14 poslanců nehlasovalo). V Brně a Košicích budou založeny Vysoké školy veterinární a definitivně budou místo dvanáctiletek čtyřletá gymnasia. V dosavadním složení Národní shromáždění se stane Sněmovnou lidu až do příštích voleb, řekl závěrem Smrkovský. Co chce Husák? S federativním uspořádáním těsně souvisí otázka, která udržovala v napětí po celé týdny československou i zahraniční veřejnost. Na zasedání DV KSS před vánocemi Husák oficiálně žádal, aby předsedou Federálního shromáždění byl Slovák. Nikdo nepochyboval, že je to požadavek spravedlivý: mezi čtyřmi nejvyššími osobnostmi federa- tivního Československa jsou tři Češi a jen jeden Slovák; na Bratislavském hradě podepsali 30. října zákon o federalizaci tři češi — Svoboda, Černík a Smrkovský — ale žádný Slovák. Je však vhodné za » složité« situace naléhat na tuto paritu, zvláště když by to znamenalo odsunutí Smr- kovského, jednoho s předních osobností polednového kursu a naprostého nepřítele » kabinetní« politiky? Také na Slovensku si kladli tuto otázku, a tak na adresu Husákovu a na ÚV KSČ šly tisíce dopisů, protestů a rezolucí od nejrůznějších organizací, které žádaly, aby Smrkovský byl zvolen předsedou Federálního shromáždění, a s požadavkem Husákovým nesouhlasily. 900 000 dělníků z kovoprůmyslu stejně jako pracovníci ze zemědělství byli připraveni vstoupit do stávky, kdyby Smrkovský byl odsunut. Požadavek Husákův odmítl populární komentátor Jeroným Janíček (»... dnes Smrkovský, zítra bude muset odejít další osobnost...«), Pavel Kohout napsal Husákovi otevřený dopis v Práci a za Smrkovského se postavil i místopředseda ČNR dr. Zdeněk Jičínský: žádost Husákovu nelze ospravedlnit, píše; k demokracii patří jistý nátlak, právě upřít mu právo na existenci je důkazem kabinetní politiky; neohlížet se na hlas 900 000 lidí je jednání protidemokratické. U paty sochy sv. Václava se objevil velký obraz Smrkovského s nápisem: »Slováci jsou s vám i« a pod ním sbírali podpisy, které měly být odevzdány Dubčekovi. K akci dělníků se připojili, vlastně ji ještě předešli, studenti, spisovatelé a umělci. Za něco zcela nového v socialistickém Československu můžeme považovat pozdrav spisovatelů a osobní zdravici Jaroslava Seiferta účastníkům sjezdu Českého odborového svazu pracovníků v kovoprůmyslu. Že stávka je možná i v CSSR, ukázaly poslední události: federace lokomotivních čet např. si chtěla vynutit své potvrzení přesným uplatňováním pracovních hodin 38 [pageend14]KARD. BERAN K ČINU JANA PALACHA Synové a dcery, bratři a sestry církve pražské, drahý lide československý! V této pro naši vlast smutné, zároveň však i veliké hodině, poslyšte i máj hlas, pokorný a slabý, ale přitom plný bolesti a lásky. Je to hlas vašeho starého arcibiskupa pražského, kardinála Josefa Berana, který k vám mluví z Říma. Zatím mi, bohužel, není možno přijít k vám a po tolika letech odloučení se s vámi opět setkat osobně, jak by bylo mým přáním. Svým srdcem jsem však u vás. A cítím spolu s vámi jako otec a jako občan naší krásné a požehnané vlasti utrpení, které ji skličuje a které ji v bolu a naději tříbí k velikosti a jednotě. Spolu s vámi truchlím nad tragickou smrtí Jana Palacha a ostatních, kteří zemřeli podobnou smrtí jako on. Skláním se před jejich hrdinstvím, i když nemohu schválit jejich zoufalý čin. Zabít se není nikdy lidské. To ať nikdo neopakuje. Zato však ať mají všichni před očima velký ideál, pro který oni obětovali svůj mladý život. Tento jejich ideál je v jádru dobrý a šlechetný: dát život jednoho za blaho všech; byla to láska k naší vlasti, touha po její svobodě, byl to úmysl vyburcovat její mravní síly, byla to věrnost k dějinám našeho ušlechtilého a statečného lidu, byla to snaha zajistit mu pokrok a mír. Tento zářný ideál je jako prapor, který se předává z ruky do ruky. Ten si musí přivlastnit každý z vás, pro ten musíme všichni žít, společně, v klidu a s důvěrou. Mám za to, že tu začíná nové období našeho národního života. Vy dobře víte, že já, který k vám mluvím, jsem prožil také své utrpení. Ale dnes není čas na to, abychom myslili na minulost. Nemařme své duchovní síly nevražením, nýbrž soustřeďujme je ve vzájemné svornosti k práci, k službě bratřím, k rozkvětu naší vlasti. Buďme národ dobrý a statečný. Otevřme mladým cestu k naději! Snad se zeptáte, jakým právem mohu takto mluvit já, který žiji daleko od vás. Odpovídám vám: mohu tak mluvit, protože je to moje povinnost. Jsem přece z Kristova pověření váš učitel, váš vůdce, váš přítel, váš otec. Musím tak mluvit, protože věřím. Má víra je mé světlo. Mé ruce zvedají toto světlo před vaše oči, aby vás volalo, aby vás vedlo, aby vás pozdravovalo. Kdybych snad už nemohl víc tak mluvit, kdyby tato slova byla posledním projevem mé věrnosti a mé lásky k vám, kdyby mi nebylo dopřáno, jak stále doufám, ještě vás uvidět, považujte je za můj odkaz. Neodmítejte ho, nezapomínejte na něj! Vzhůru srdce, synové a dcery, bratři a sestry! Vzhůru srdce! In silentio et spe erit fortitudo vestra — v tichosti a naději bude vaše síla. Ze srdce vám všem otcovsky žehnám ve jménu Otce i Syna i Ducha svátého. Amen. a státu z toho vznikla velká škoda; v Mostě už opravdu za Smrkovského stávkovali jednu hodinu. Smrkovský prohrál Nakonec to Smrkovský přece jen prohrál: 5. ledna řekli z presidia ÚV KSC, že navrhují za přededu FS dosavadního místopředsedu vlády dr. Petra Colotku. Sám Smrkovský ve svém rozhlasovém projevu řekl, že bude pro Colotku hlasovat a že své jméno nespojí s žádnou akcí, která by rozdělila stranu nebo národ. Smrkovský prý bude místopředsedou FS a předsedou Sněmovny lidu; za předsedu Sněmovny národů, v níž bude 75 Čechů a 75 Slováků, byl určen Slovák dr. Dalibor Hanes. Podle západního tisku sám Smrkovský přemluvil Colotku, aby nominaci přijal; ostatně Colotka prý bylo až druhé řešení: Husák chtěl mít na jeho místě předsedu Slovenské národní fronty dr. Ondřeje Klokoče. A na začátku celé dlouhé a pro vedení státu velmi trapné diskuse — Černík 15. ledna přiznal, že se celá věc straně vymkla poněkud z rukou — prý dokonce Svoboda i Černík nabídli své funkce některému Slovákovi, jen aby Smrkovského zachránili. Proč se Husák tolik exponoval v akci proti Smrkovskému? Bylo to už podruhé, že na sebe vzal úkol prorazit s opatřením, zvláště na české straně velmi nepopulárním; první byla akce, aby XIV. mimořádný sjezd KSČ byl prohlášen za neplatný. Snad až další vývoj v ČSSR dá odpověď na tuto otázku; není pochyby, že si tím znepřátelil většinu obyvatelstva v českých zemích — kteří v jeho akci viděli probouzející se nacionální šovinismus — a také mnoho lidí na Slovensku. Těžko říci, že by chtěl návrat k situaci před Lednem a k letům padesátým — on, který jen taktak unikl tehdy šibenici. Možná si byl velmi dobře vědom hrozících opatření ze strany Sovětů, 39 [pageend15]pro které situace v ČSSR stále ještě nebyla » normalizována « a kteří Smrkovskému nemohli zapomenout jeho otevřený a statečný postoj loňského jara, léta i podzimu. Nezapomeňme, že ve dnech nejohnivější diskuse o Smrkovského bylo v Praze více vysokých sovětských funkcionářů: Nikolaj Balbakov, náměstek předsedy rady ministrů a předseda státního plánovacího úřadu, náměstek ministra zahraničí Kuzněcov a jeden z tajemníků ÚV KSSS Konstantin Katušev. Prosincové zasedání ÚV Vůbec byla politická hladina kolem vánoc velmi neklidná. Neutišilo ji ani prosincové zasedání ÚV KSČ. Černík řekl, že hospodářská situace je horší než v r. 1967; připisoval to ekonomické nerovnováze mezi vysokými mzdami v průmyslu, spotřeba že je rychlejší než růst produktivity, zvýšily se devizové dluhy vůči kapitalistickým zemím; podniky a struktura produkce nemá dost pružnosti, není uhlí a ostatních pohonných látek, takže ČKD v Praze musely na den přerušit práci. Hospodářská situace má své důsledky politické; proto je třeba jít cestou, kterou započal loňský leden, neznamená to však návrat ke kapitalismu — tu zřejmě bránil návrhy Oty Šiká, k nimž se v ČSSR stále hlásí. Černík volal po jednotě strany, jedině tak že překonáme » složitou« situaci. — Podle západních pozorovatelů bylo prosincové zasedání dalším střetnutím »realistů« (Černík, Husák, Štrougal — Štrougalovi vytýkal Reportér, že schválil sovětskou, invazi) s »progresisty«, jako jsou Smrkovský, Špaček — podle nich lze zachránit situaci po všech stránkách, ale je nutné, aby se celý národ vzchopil a aby strana ho pro sebe získala; strana nemá za sebou lid, nedůvěra a » kabinetní« politika způsobila, že dost členů ze strany vystoupilo. — Za dnů prosincového zasedání bylo rozšířeno byro pro stranickou práci v českých zemích z devíti na 13 členů, mezi novými členy je dr. Čestmír Císař. — Při rozdělování odpovědnosti, kterou na sebe vzali tajemníci ÚV KSČ, dostal starosta Ostravy inž. Kempný oblast sdělovacích prostředků, školství, vědy a kultury; on tedy asi bude mít ve své pravomoci věci týkající se náboženství. Můžeme tu dodat, že i v nové české vládě při ministerstvu kultury je Úřad pro církevní záležitosti. Dost chladné byly oslavy 25. výročí podepsání spojenecké smlouvy mezi ČSSR a Sovětským svazem, které připadalo na 11. prosinec. V RP neopominuli poznamenat, že výročí slavíme v údobí polednovém a posrpnovém, v údobí, v němž dramatický vývoj věcí vystavil vzájemné vztahy zkoušce nej těžší, není možné slavit výročí jako by se nic nestalo. V rozhlase vysílali ukázky z projevu velvyslance Červoněnka — byl to první ruský projev, který byl vysílán po 21. srpnu. Naproti tomu Vltava řekla, že to »jménem lidských práv, jménem práva na život, svobodu a bezpečnost musely bratrské socialistické země podniknout těžký krok ozbrojené pomoci československým národům. « Tisk a rozhlas Velkým problémem zůstávaly sdělovací prostředky, které se nechtěly dát zvládnout. Několikrát, zvláště proti tisku, rozhlasu a televizi, především v českých zemích, se přímo obrátil Husák ve svých projevech; prý vyvolávají chaos, slouží extrémním pravicovým živlům atd. Naštěstí také druhá strana měla možnost se ozvat a bránit. Spisovatelé Václav Havel a Jan Němec v listě zvali presidenta Svobodu, aby zaujal stanovisko k tvrzením Husákovým, která dávají najevo arogantní nesnášenlivost a uvádějí v nebezpčí bezpečnost a legalitu v zemi. Všeobecné rozhořčení vyvolal rozhovor Vasila Bilaka v deníku KS USA Daily Worker; Bilak opakoval své teze, že před listopadovým zasedáním ÚV KSČ byla v ČSR pro- tisocialistická reakce, že listopadové zasedání asi způsobí odchod některých komunistů, kteří mají chabé marxistické vzdělání, ale nebude to žádné neštěstí; mluvil proti novinářům, spisovatelům a studentům, kteří překrucují situaci, dělnická třída prý už není jednotná. V čs. tisku se Bilak hájil, že jeho slova nebyla přesně přeložena a vykládána — proti této výtce se zase ohradila ČTK. Bojovný Reportér v posledním čísle m. r. ujišťuje své čtenáře, že jeho redaktoři budou dělat časopis jako doposud, že nenapíšou vědomě ani slovo nepravdy, a že to myslí opravdově, dokázali některými články, kterými vážně i nevážně kritizují nynější stav; zmínky zasluhuje alespoň žertovný silvestrovský fejeton o přípravách na zápas o Mettemichův memoriál; střetnou se tradiční soupeři B.C. Cenzura a Novinářský S.K.B.C. Cenzura má sestavu: Auersperg; Kohler, Urválek; Hoffman, Chňoupek, Nový; Barák, Bacílek, Štrougal, šalgovič, Kudrna. Samá známá jména... Jak vypadá situace v oblasti tisku, ukáže také epizoda s prvním číslem časopisu pro ideologické otázky Tribuna, jehož redaktorem je Miroslav Švestka, do 21. srpna redaktor RP. číslo vyšlo s víc než týdením zpožděním a zdá se bylo vytištěno v Drážďanech, protože v Praze odmítli »podílet se na výrobě publikací a tiskovin, jejichž celkový obsah či některé články by odporovaly zásadám polednové politiky a usnesením listopadového a prosincového piána ÚV KSČ«. český odborový svaz pracovníků v tisku si zvolil Smrkovského svým čestným předsedou. 27. prosince Svobodné slovo přineslo úvahu: »Nač by se dal mnohem lépe zužitkovat kvalitní papír časopisu Zprávy «. A při bilanci Valného shromáždění OSN se čs. posluchači rozhlasu dověděli, že »76 zástupců jednotlivých zemí hovořilo o Československu, a s výjimkou čtyř zemí Varšavské smlouvy, NDR není členem OSN, šlo vesměs o kritické stanovisko ke vstupu cizích vojsk na naše území«; čs. otázka byla jedním z důvodů, proč práce Valného shromáždění byla jako ochromena. Čs. delegace prý šla svou cestou; poděkovala všem přátelům za jejich iniciativy a projevy sympatie. Pro » známé předpisy« se to čs. veřejnost nemohla dovědět dříve. S odvoláním na zprávu ze západ40 [pageend16]ního Berlína řekl rozhlas, že v NDR bylo odsouzeno do vězení nejméně 22 osob, pro sympatie s CSSR. Političtí vedoucí chtěli odstranit neklid a obavy svým veřejným vystoupením v rozhlase a televizi. Už na Štědrý den mluvil Černík, na Nový rok president Svoboda a v prvních dnech lednových se měli vystřídat všichni členové výkonného výboru presidia ÚV KSČ. Černík se zabýval hlavně neutěšenou situací hospodářskou; řekl, že v Kyjevě nebylo nic ujednáno ani podepsáno, že to byla jen výměna pohledů na situaci v ČSSR, a dovedně odpověděl na polemiku stran Smrkovského: »Není tak starý, aby už měl nárok na odpočinek, ještě může vykonat mnoho pro stranu a stát.« Husák i Sadovský sáhli na tvrdé struny, Dubček i Svoboda hleděli veřejnost uklidnit, nabádali k rozvaze, abychom neupadli do věcí horších, než byly před lednem, bude to v zájmu demokracie, i kdyby strana musela sáhnout k opatřením navenek nedemokratickým. Také Smrkovský varoval přede vším, co by mohlo situaci ještě zhoršit; on, improvizátor, pro mnohé monotonně četl, co měl napsáno; jako komunista uposlechne strany i v tom, co se týká jeho. J. H. UČEBNICE MODLITBY V KAMENI Vzpomeňme si na průčelí gotických katedrál, která jsou zdobena reliefy znázorňujícími výjevy z bible. Ne nadarmo se říkalo těmto reliéfům »lidová bible «, neboť lid, který neuměl číst, poznával bibli z těchto sochařských výtvorů. Nuže, tuto lidovou bibli mi připomněla nezvyklá knížečka, na jejímž obsahu spolupracovali sochařka a teolog. Knížka nazvaná Sculptured Prayer obsahuje dvanáct fotografií sochařských prací Heleny železné (viz Nový život, 1968, str. 24), interpretovaných Tomášem špidlíkem, teologem. Již to je samo o sobě nebývalé, protože obvyklé popisy a interpretace uměleckých děl provádí umělecký kritik a nikoliv teolog. Avšak dílo Heleny Železné, nebo alespoň jedna jeho část, si tuto teologickou interpretaci vyžaduje. Teprve ona nám ujasní, co méně vnímavý divák přehlédne a co vnímavější pozorovatel jen matně tuší. Je pozoruhodné, jak často se v díle Heleny Železné vrací v nej různějších obměnách téma modlitby — od sepjatých rukou až po extatická sousoší modlících se postav. V každé soše se zvýrazňuje určitý charakteristický rys modlitby, která je tak různorodá, že kdyby někdo chtěl tuto její bohatou členitost popsat a zachytit v nějaké »příručce modlitby «, musel by napsat — jak o takovém pokusu případně poznamenává ruský mnich a asketa Teofan Zatvornik — knihu o celém duchovním životě (str. 8). Tyto sochy mají v sobě jakousi ro- zevlátost barokní extatičnosti, která je však v nich jakoby obrovským úsilím vůle spoutána a ukázněna do vážného, střízlivého, ba až strohého tvaru, kterým ztlumeně ale vytrvale sálá jako žár plamene prostou kameninou starých kachlových kamen. V tom smyslu jsou tato díla opravdu posvátným uměním jako románské basiliky nebo jako gregoriánský chorál. Nesmírný vzlet modlící se duše bere na sebe v sochách Heleny železné tvar, který tíhne k největší prostotě, elementárno- sti a esenciálnosti, ba téměř ke geometričnosti. Myslím, že ne náhodou většina soch a sousoší se blíží tvaru kužele. Zdá se, že podobně jako nejlepší Rodinova díla byla komponována v kubických prostorech, tak i u Železné její nej lepší kusy se podobají prostorovým krystalům (srv. str. 7,17,29). Člověku připadá, jako by Železná usilovala o to, aby co nejjednodušší tvarová linie byla nositelem největšího duchovního vzepětí. Tímto uměním jednoduché typické linie a řekl bych skoro až zkratky se blíží její dílo jakési prapůvodnosti primitivního umění řeckého nebo egyptského. Kouzlo této knížečky však není jenom v sochařských výtvorech zobrazených v zdařilých fotografických reprodukcích. Snad ještě podivuhodnější je onen výklad, který otec špidlík ke každému dílu připojil, výklad svým způsobem opravdu nebývalý, špidlík není umělecký kritik, je teolog. Jeho oborem je asketická a mystická teologie křesťanského Východu, neboli jinými slovy, způsob duchovního života, a tedy modlitby, východních Otců a východní církve vůbec. Po léta se tímto námětem zabývá ex professo, neboť musí tento předmět vyučovat jako profesor východní spirituality na Papežském ústavě pro východní teologii. A přece se mu tento předmět nestal jen školním oborem, jen učební látkou, jen vědní disciplínou, ale životem; a proto může jeho nej různější záhyby a zvrstvení odkrývat netoliko ve spisech a traktátech východních teologů, ale i v sochařském díle moderní západní umělkyně. Téměř na každé stránce této knížečky jsem nevycházel z údivu, jak otec Špidlík dovede v různých sochách a sousoších odkrýt nej různější stránky, charakteristiky, vlastnosti a způsoby modlitby, které, setkáváš-li se s jejich výčtem na stránkách teologických manuálů, ti mohou připadat tak trochu jako bezkrevná schémata a školometské distinkce. Tato podivuhodná shoda uměleckého díla a teologické nauky, kterou otec Špidlík dovede velmi bystře vystihnout (sr. na př. str. 8,14,22,24,26), je vskutku překvapivá a nutila mne ptát se: je možné, žc by byla zcela náhodná? To nelze tak snadno připustit. Nebo snad Špidlík nachází v těchto dílech jen to, co sám v nich chce vidět, aniž to v nich opravdu je? Ani toto vysvětlení však není uspokojivé, protože to, co v těchto dílech chce vidět, tam skutečně je nějak obsaženo. Jaké je tedy vysvětlení této — mluveno s Leibnitzem — » předzjednané harmonie«? Myslím, že vysvětlení je prosté a přece tajuplné zároveň, a je jím prostě hluboká osobní zkušenost modlitby v její veliké rozmanitosti, zkušenost, která se pak objektivizuje dvěma různými způsoby: prostřednictvím rozumové reflexe v teologickou nauku a prostřednictvím básnické intuice v umělecké dílo. Většině lidí hlu- 41 [pageend17]stalo se doma , v exilu a jinde ve svété VE VATIKÁNE A V ITALU V měsíci prosinci papež Pavel přijal v audiencích mj. řeckokatolického biskupa Basila Hopku, který r. 1950 jako světící biskup prešovský byl odsouzen na 25 let do vězení, r. 1963 byl propuštěn, ale musí žít v Oseku v Čechách; dona Andreje Dermeka, inspektora slovenských saleziánů, spolu s dvěma dalšími slovenskými kněžími; předsedu Světové židovské konference dr. Nahuma Goldmanna a několik členů jejího ústředního výboru — Pavel VI. ho ujistil svou úctou k židovskému národu a přáním další vzájemné spolupráce mezi církví a židy; vyslovil svou bolest nad jednostranným výkladem svého prohlášení k událostem na Blízkém východě, šlo tu o telegram presidentovi Libanonské republiky Charles Helouovi, v němž papež odsoudil útok na bejrútském letiště; zamítl v něm násilnosti, aťsi pocházejí z kterékoliv strany. Jordánské komisi pro pomoc palestinským uprchlíkům sv. Otec daroval 15 stavebních prefabrikátů, kterých bude použito za školy pro děti uprchlíků. * Vysokému komisariátu SN pro uprchlíky a Agenci na pomoc uprchlíkům v Palestině Svatá stolice poslala jako svůj řádný příspěvek 5000 dolarů; není vyloučeno, že pošle i druhý mimořádný příspěvek na podporu jejich záslužné činnosti. * V Římě byla vydána ve dvou svazcích soukromá korespondence papeže Jana XXIII. Připravil je k tisku mons. Capovilla, jeho někdejší sekretář. Je uveřejněno celkem 727 dopisů, od ledna 1901, kdy bohoslovec Angelo Giuseppe Roncalli začal psát ze semináře svým rodičům, až po poslední dopis před samou smrtí, odeslaný neteři Marii Letizii. * Vatikánský L'Osservatore Romano vychází od nového roku také španélsky jako týdeník. Týdně vychází už anglicky a francouzský. Německé vydání je vydáváno v NSR jako týdenní příloha wiirzburského katolického Die Tagespost. * Při poledním Anděl Páně v neděli 22. prosince Pavel VI. požehnal sošky Jezu- látka, které římské děti přinesly na náměstí sv. Petra a které potom vložily do svých betlémů doma. * K zakončení jubilejního roku k 1900. výročí mučednické smrti sv. Petra a Pavla svátý Otec pověřil svůj úřad pro udělování almužen, aby u zastavárny Římské spořitelny vyplatil částku nutnou k vykoupení všech zastavených oděvů, pokrývek a obuvi, které tam byly uloženy během roku 1968. VÁNOCE PRO SV. OTCE začaly už 20. prosince večer, kdy pronesl své rozhlasové poselství; rozvedl v něm výzvu k naději, k naději nadpřirozené, jejímž základem je vstup Bohočlověka, Spasitele, Mesiáše na zem; tato nadpřirozená naděje posiluje též naše naděje přirozené, protože lidskému životu dává plný smysl, význam a cíl (viz .str. 32). 23. prosince přijal kardinály a preláty římské kurie, kteří mu přišli blahopřát k vánocům a novému roku. Delší řeč tvořila jakousi bilanci církevního života za uplynulý rok; je to bilance pozitivní, opravňuje k tomu věrnost biskupů a velké většiny kněží i věřících, a to především v zemích, s nimiž Svatá stolice pro vnější překážky dlouhou dobu neměla pravidelné styky a v nichž se víra v Boha a svoboda církve stále setkávají s těžkostmi a překážkami. Zmínil se též o rozdílných reakcích na encykliku Humanae vitae, o regulaci porodnosti: ve vhodný okamžik podá odpověď, kterou považuje za nutnou; doufá, že ji všichni přijmou s náležitou úctou a v duchu víry. Aby upevnil spolupráci biskupů při řízeni církve, svolává na 11. říjen mimořádné zasedání biskupského synodu. Také letos byla otázka míru předním tématem jeho řečí a činnosti. S uspokojením přijal Dohodu o nešíření atomových zbraní, Svatá stolice se zapojila do oslav 20. výročí schválení Deklarace lidských práv a ze všech sil podporovala mírovou práci SN. Na 1. leden vyhlásil Den míru, aby se katolíci a všichni lidé dobré vůle zamyslili nad tím, jak velký statek mír je a aby za jeho upevnění ze všech sil pracovali. Zmínku věnoval zemím, v kterých se bojuje: Vietnam, Palestina a Nigérie, a vyslovil přání, aby byla úspěšná vyjednávání, k nimž došlo, a aby se i pro ostatní konflikty našlo pokojné řešení. Na let tří Američanů k měsíci svolával Boží ochranu a končil slovy naděje, že kvas, který se projevuje i v církvi, je znamením její životnosti. Půlnoční mši svátou sloužil ve velké hale válcovny jihoitalského ocelárenského závodu v Tarantě, mezi dělníky a za dělníky celého světa. Z letiště jel nejdříve do katedrály a tam pozdravil kněžstvo a nemocné. Oltářní menza stála na ocelových trubkách, také betlém nad oltářem byl z ocelového plechu. V kázání mluvil o poměru církve k dělníkům. Při obětování přinesl k oltáři jeden dělník ve schránce boká spřízněnost těchto dvou objektivací uniká. Kdo však ji postihne a dovede na ni poukázat, ten nám připravil chvilky, odvažuji se říci, velikého vytržení nad tajemnou zákonitostí tvůrčích procesů, které vynášejí různým způsobem a v různých zpředmětněních tutéž pravdu hlubokého duchovního prožitku modlitby. Takové chvilky nám připravil otec špidlík svým ostrozrace a hlubokozomě provedeným srovnáním dvou různých objektivací života modlitby. My se můžeme jen obdivovat oné podivuhodné shodě teologické nauky a uměleckého díla, shodě, která, jakmile je objevena, činí z této knížečky jakýsi plastický manuál modlitby, jakousi učebnici modlitby v kameni, jež mi tak neodbytně připomíná lidovou bibli středověkých katedrál. Jen dvou věcí třeba litovat: za prvé, že překladatel, který původní text, psaný italsky, překládal do angličtiny, si při tomto překladu počínal někde více než volně, a za druhé, že kniha nevyjde také česky, neboť mnohému synovi praotce Čecha by mohla usnadnit přístup k temnotě božského tajemství, jež osvěcuje každého člověka, který odvážně a bez výhrad do něho vstoupil. Karel Skalický 42 [pageend18]z bílého olivového dřeva kus ocele, která, byla ulita za doby jeho návštěvy v ocelárnách — ty, kdo při vysokých pecích pracovali, Pavel VI. šel ještě přede mší svátou pozdravit; druhý, venkovan, nesl konvičku s vínem a rybář konvičku s vodou. Při přijímání podal tělo Páně asi stovce dělníků. Po mši svaté kleče zdravil ty, kdo stáli okolo vyvýšeného pódia. Okolo třetí hodiny se vrátil do Říma. Druhou mši svátou sloužil ve své soukromé kapli a třeti u oltáře nad hrobem sv. Petra ve Vatikánské bazilice. Po ní z vnějšího balkónu udělil požehnání věřícím a turistům na náměstí a všem, kdo ho sledovali v rozhlase a televizi. Vánoce nejsou jen vzpomínáním na historickou událost, která se stala, ale mají se stát pobídkou k duchovnímu zrození, řekl předtím v krátkém projevu. — Na svátek sv. Štěpána si Pavel VI. dopřál odpočinku po únavné cestě do Taranta; celý den strávil v kruhu svých nejbližších spolupracovníků a přijal své oba bratry a ostatní příbuzné s jejich dětmi. Na Nový rok se zapojil do podniků konaných v rámci Dne míru; sloužil mši svátou v bazilice Panny Marie in Araceli na Kapitolu, kde podle římské mytologie Sibyla předpověděla císaři Augustovi, že se za jeho vlády narodí prvorozený boží, kníže míru. Kázání po evangeliu mělo za téma mír. Ještě před odchodem z baziliky udělil věřícím požehnání soškou Jezulátka, která je v ní uctívána. Modlitbu za mír, kterou loni složil, sv. Otec recitoval s věřícími na náměstí sv. Petra v poledne po obvyklém Anděl Páně. — 6. ledna udělil biskupské svěcení dvanácti nově jmenovaným biskupům z různých zemí. K vánoční činnosti papežů patří ještě oficiální audience clená vatikánského diplomatického sboru; došlo k ní 11. ledna. Francouzský projev sv. Otce byla nová výzva k představitelům národů, aby dali světu mír. Také Svatá stolice je ochotna tu dát svou pomoc. Když se Pavel zmiňoval o místech, v nichž v uplynulém roce mír a lidská práva nejvíce trpěla, uvedl slova, která se vztahovala na Československo; » Nikdo se nesmí jen tak lehce smířit s útokem proti svobodě jednoho hrdinného státu ve střední Evropě, který od té doby zůstal středem pozornosti. Ale i zde každého potěšilo, že obdiv a sympatie světového mínění téměř jednomyslně se postavily na obranu hodnot, které jsou společným dědictvím lidstva.« — Jménem diplomatického sboru blahopřál papeži doyen velvyslanec Kuby. Při Svaté stolice má své zastoupení 71 států: 50 je velvyslanectví, 5 vyslanectví, Jugoslávie má svého » mimořádného vyslance«, Polsko a Litva mají správce zastupitelství, které pochází ještě z doby před 1938, a 13 zastupitelství není obsazeno; mezi ně patří též vyslanectví československé, jehož správce r. 1949 odjel z Říma, aniž je zrušil. — Svatá stolice má zastoupení v 69 zemích; 33 jejích zástupců má hodnost nuncia, 25 pronuncia, jeden je správce záležitostí a v Jugoslávii je mimořádný vyslanec; devět nunciatur — také pražská — není obsazeno. V ČESKOSLOVENSKU NÁBOŽENSKÉ ZPRÁVY V ČSSR se chystají oslavit důstojně 1100. výročí smrti sv. Cyrila. Brněnský biskup mons. Karel Skoupý vyhlásil ve své diecézi Cyrilometodějský rok víry; jeho program nastínil takto: Odstranit deformace ve znalosti víry u dětí, u mládeže i dospělých. Postarat se, aby se liturgická obnova stala záležitostí všech věřících. Zavést křesťanské zásady do rodin i společnosti. Následkem této výzvy se v diecézi zvýšil PAVEL VI. v tarantské ocelárně při půlnoční mši. V pozadí vidíme jesličky z ocelového plechu. počet dětí přihlášených do náboženství z 33 257 na 55 880. Soutěže » Znáš svou farnost« se zúčastnilo 666 skupin. V soutěži » Krásný rok« je 1400 družinek. Pro dospělou mládež bylo uspořádáno 12 základních kursů křesťanské nauky. Jubilejní rok vyhlásili také v olomoucké arcidiecézi: ostatky sv. Cyrila budou putovat arcidiecézí a budou uspořádány pouti z jednotlivých děkanátů na Velehrad. Ve výroční den smrti budou ostatky sv. Konstantina-Cyrila vystaveny v metropolitním chrámu sv. Václava v Olomouci a ve velehradské bazilice. — Na 14. únor je ohlášena pouť z celé republiky do Říma; organizuje ji Čedok. A jestliže se podaří a okolnosti to dovolí, nebude to pouť první a poslední. Generální prokuratura sdělila sekretariátu řeholních společností, který má své středisko ve Slatiňanech u Chrudimě, že zákroky proti řeholníkům z r. 1950 byly ilegální, že tedy řády a společnosti existují právně dále a není překážky, aby — v mezích platného právního řádu — řádový život obnovily nebo v něm pokračovaly. Otázku vrácení majetku, který byl převeden na stát, řeší ministerstvo kultury a informací. V ČSSR je letos celkem 412 bohoslovců; v litoměřickém semináři i s olomouckou odbočkou je bohoslovců 230, z nich 38 skončí studia a nebudou-li povoláni na vojnu, budou vysvěceni na kněze; z dlouhého referátu ve vánočním čísle KN se dovídáme, že si bohoslovci obnovili svůj Spolek, který je členem Svazu vysokoškolského studentstva Čech a Moravy; 43 [pageend19]19.10. měli rekviem za P. Švédu; 25.10. pomáhali při sklizni brambor na státním statku a čistý výtěžek dali na Fond republiky; 5.11. měli rekviem za olomouckého arcibiskupa Josefa Karla Matochu a 14.11. řeckokatolickou mši svátou ke cti sv, Josafata. Ještě před svým odletem do Říma jmenoval litoměřický biskup dr. Štěpán Trochta generálním vikářem diecéze dp. Tomáše Holoubka, faráře v Teplicích- Trnovanech. * Požehnaného věku 95 let se dožila 6. ledna matka pražského apoštolského administrátora paní Zdeňka Tomášková. Fotografii matky se synem přinesla LD. * V Domě kazatelů na Betlémském náměstí vystavovaly tři mladé umělkyně svá keramická díla; je vystaven též reliéf » Svatý Václav« : »v ušlechtile členěné struktuře povrchu vystupuje mírná tvář knížete, má náznak úsměvu na rtech, ale i tušení bratrovraždy ve velkých očích. Reliéf má datum vzniku: srpen 1968« (rozhlas). * Renova je nově vzniklé družstvo, které si klade za cíl stavební obnovu a údržbu památkových objektů, zvláště kostelů apod. V roce 1969 bude pracovat mj. na kostele sv. Václava ve Vršovicích, sv. Václava na Smíchově, v Loretě, na Malostranské mostecké věži, na zámku v Jezeří a na kostele v Benešově. * LD přinesla 19. prosince rozhovor s biskupem Skoupým, který se právě vrátil z Říma; sv. Otci odevzdal album fotografií ze svého návratu do diecéze, Pavel VI. mu slíbil vydat apoštolský list k výročí smrti sv. Cyrila. * 15. prosince se konaly poprvé po 18 letech řeckokatolické bohoslužby v kostele sv. Klimenta v Karlově ulici v Praze; tento někdejší farní chrám byl řeckým katolíkům vrácen metropolitou pravoslavné církve Dorotejem. Bohoslužby jsou tam každou neděli. * Vydavatelství České katolické charity hodlá vydat v tomto roce mj.: přetisk Nového zákona v překladu dr. Rudolfa Cola, Následování Krista od Tomáše Kempenského, Officium pro sestry, Quoistovo Mezi člověkem a Bohem a Sokolovo Poselství Ježíšovo. Vánoce v ČSSR byly podle některých západních časopisů smutné; snad proto, že lidé okusili, jak chutná svoboda, a viděli, jak by to mohlo vypadat, kdyby nebylo 21. srpna... Už před vánocemi srpen vyvolal trochu paniky v obchodech, lidé houfně kupovali, protože se báli zdražení a inflace, a tak před vánocemi bylo některého zboží nedostatek. Po stránce duchovní a náboženské byly to svátky naprosto klidné. Velké sympatii se těšily Stromy republiky, v kasičkách na dětské obce SOS se sešly statisíce. Prostřednictvím junáků poslala svůj dar též paní Hana Benešová. V Praze — a pravděpodobně i jinde — byl pod Stromem republiky betlém. Tisk měl vesměs zvláštní vánoční úvahu, až na trochu ironie — zvláště při narážkách na nynější situaci — bylo křesťanské vánoční tajemství líčeno kladně; jako příklad uvádíme úvahu Milana Jungmanna v Listech »Naše hvězda existuje«. Do LD napsal vánoční úvodník biskup Tomášek, dále tam čteme dvě básně od Františka Lazeckého, článek o cestě Pavla VI. do Taranta a líčení F. C. Štěrby, jak vypadají vánoce v Rio de Janeiro. Obroda vydala zvláštní vánoční rozšířené vydání s úvahou Jana Čepa z roku 1956, básní Jakuba Demla, s tiskovou konferencí s Ježíšem Nazaretským od Fanyna Krši z jeho sešitu básni Domine non sum dignus, vzpomínkou osmdesátin kard. Berana atd. Z rozhovoru s biskupem Tomáškem o náboženské situaci v ČSSR se dovídáme, že řeholním sestrám bylo dovoleno obnovit noviciát, zatím jen pro ty kandidátky, které na vstup do řádu čekaly delší dobu; že je stále na 1000 kněží ve výrobě a že perspektivy pro jejich návrat do duchovní správy nejsou zatím velké: jednak musí být rehabilitováni, jednak chybějí fondy, z kterých by byli placeni — režim neuznává kněze, kterého by prostě živili věřící. — Televize vysílala půlnoční s Rybovou mší; vše bylo natočeno předem v kostele sv. Jakuba a bylo to důstojné. V rozhlase vysílali Čepovu úvahu Cesta na jitřní a ve vysílaní pro vojáky tři úryvky zase z Čepový knížky » Děravý plášť«. Pražské Realistické divadlo hrálo od středy do soboty lidovou vánoční hru Komedie o hvězdi a na scéně ostravského divadla Petra Bezruce uvedli premiéru hry Milana Ca- lábka Česká mše vánoční: základní biblické téma je obohaceno a oživeno řadou vedlejších motivů a reálií z českého prostředí. Hudbu složil mladý úspěšný skladatel Zdeněk Pololáník. Divadlo E. F. Buriána v Praze připravilo pro vánoce dramatické mystérium Paula Claudela » Zvěstování Panně Marii«. — Západní tisk psal o nepokojích před půlnoční u Svatého Jakuba; věřící prý vypudili rozjařené výrostky ven, ti před branou pokřikovali: » Ivani ven! « Půlnoční začala až o půl jedné a věřící se tlačili i před vchodem. Týnský kostel byl pro věřící otevřen nějakou dobu před začátkem mše svaté a pak zavřen. Na Strahově kněz zval všechny, aby jedni respektovali druhé: ti, kdo se přišli pomodlit, kdo si chtějí poslechnout vánoční hudbu, i ti, kdo přišli ze zvědavosti nebo z prostestu: že se jdou modlit za Dubčeka... RŮZNÉ ZPRÁVY 20. prosince přestal existovat ČSM, protože už neodpovídá dnešním podmínkám; na jeho místě vzniklo Sdružení organizací dětí a mládeže České socialistické republiky, jejímž vrcholným koordinačním a reprezentačním orgánem je Rada sdružení; předsedou byl zvolen bývalý předseda ČSM dr. Zbyněk Vokrouhlický a jedním z místopředsedů populární novinář Jiří Hochman. Mezi sedmi zakládajícími organizacemi je též Junák. * Letu tří amerických kosmonautů kolem měsíce věnovali v ČSSR velkou, sympatickou pozornost; rozhlas vysílal přímým přenosem start kosmické lodi Apollo 8 a přímé přenosy z lodi přebírala 24., 25. a 27. prosince i televize; 25. prosince to bylo vánoční poselství tří věřících mužů. President Svoboda poslal Johnsonovi blahopřejný telegram k úspěšnému letu. V pořadu » Svět u mikrofonu« redaktor Jan Petránek v komentáři neopominul poznamenat, že socialističtí vědci a celá kulturní fronta musí mít podmínky k duševnímu rozletu nestísněnému žádnými omezeními, cenzurou nebo autocenzurou. Dvakrát vysílali rozhovor s plzeňským primářem dr. Františkem Maškem, bratrancem manželky kosmonauta Lovella. * Brněnská turistická kancelář pro mládež měla v dvaceti minutách vyprodána svá místa na zájezdy do Itálie, Švýcarska a Francie; po dva dny bylo možné kupovat místech do Jugoslávie, Rakouska, Rumunska, Tunisu a RAU, jen 30 zájemců bylo o Sovětský svaz a NDR; nikdo se neucházel o Polsko a Maďarsko. * Generál Martin Korbela byl jmenován vládním zmocněncem pro pobyt sovětských vojsk; jeho úkolem je řešit sporné otázky při případech porušování smlouvy. Hned když se ujal úřadu řekl, že v roce 1969 dojde k cvičením sovětských vojsk — neužil slova » manévry«. Kolem vánočních svátků došlo na několika místech k potyčkám mezi sovětskými vojáky a čs. občany; na veřejnost se dostala zpráva o nepokojích v Ústí n. L. a v Mladé Boleslavi, kde došlo i ke zraněním a hrozili stanným právem. * 44 [pageend20]Byl zostřen dozor na hranicích mezi CSSR a západními státy a poprvé po delší době můžeme číst v novinách, že byli dopadeni na hranicích osoby, které se pokoušely je nedovoleně překročit; na začátku ledna čs. pohraničníci vstoupili až na bavorskou půdu, když pronásledovali dva prý východoněmecké občany. * Pro sovětské vojáky, kteří konají službu v ČSSR, je vydáván deník » Sovětský voják«. * Prozatímním vedením Československého rozhlasu v českých zemích a prací na jeho konstituování byl pověřen dr. Rostislav Běhal. ★ Oborový podnik Škoda má od 16. prosince nového generálního ředitele ing. Jana Martiňá- ka, který byl doposud zastupujícím ředitelem. Byl zvolen v tajné volbě; po schválení ministrem těžkého průmyslu rada pracujících s ním uzavře smlouvu na šest let; volbě předcházelo konkursní řízení, do něhož se přihlásilo deset zájemců a do užšího výběru bylo přijato pět, kteří vyhověli všem náročným požadavkům. 7. října podepsal zastupující ministr vnitra Václav Pleskot mezinárodní dohody o lidských právech, z pověření presidenta Svobody. V Praze se volá, aby je parlament co nejdříve ratifikoval a aby též byla podniknuta potřebná opatření k jejich důslednému zajištění. * Na ustavující konferenci ÚV české národní tělovýchovné organizace bylo 17 zasloužilých tělovýchovných pracovníků vyznamenáno nově zavedenou medailí dr. Miroslava Tyrše. Následující potlesk prý platil i slovům uspokojení nad rehabilitací Tyršova učení a zdůraznění stálé platnosti jeho odkazu, * Od 3. ledna Státní spořitelna zavádí kontokorentní účty, které jsou v západních státech běžnou věcí. * 13. prosince vynesl Vyšší vojenský soud osvobozující rozsudek nad generálem Heliodorem Pikou, který byl za druhé světové války šéfem čs. vojenské mise v Moskvě a v r. 1945 zástupcem náčelníka hlavního štábu MNO. V únoru 1948 byl zatčen a r. 1949 odsouzen k smrti a popraven, ★ Do 13. prosince bylo podáno 9000 žádostí o soudní rehabilitaci; očekává se, že jich bude ještě víc. Celý rehabilitační proces má být ukončen nejpozději do dvou tří let. * Od 1. ledna se zlepší důchodové zabezpečení odbojářů; diferenciace nároků se už nebude řídit politickými hledisky, ale pouze druhem odbojové činnosti, řekli v rozhlase. * Podle průzkumu krajského výboru KSČ v Ostí n. L. 91% dotázaných se domnívá, že polednový vývoj nebyl ústupkem od socialistických cílů; souhlas s posrpnovou politikou vyslovilo 54%, s federalizací státu 80% a se závěry listopadového pléna 40% dotázaných. * Byl rehabilitován Slovák dr. Ivan Dérer, přední politik za první republiky, v letech 1946 1948 první president Nejvyššího soudu; r. 1955 byl odsouzen na tři a půl roku do vězení, protože neoznámil trestný čin velezrady, o němž prý věděl. * Velký rozruch vyvolal proces proti sedmi bývalým příslušníkům StB — jeden z nich, plukovník J. Čech, byl velitelem osobní stráže bývalého presidenta Novotného — kteří zastřelili funkcionáře Čs. nár. soc. strany ing. Petra Konečného a důstojníka SNB Františka Novotného; obžalovaní se bránili tím, že o vraždě věděl Slánský, Šváb, Závodský i Nosek. * Rehabilitační komise při ministerstvu školství uspokojivě vyřídila k 19. prosinci 78% žádostí vysokoškoláků a polovinu všech žádostí o zpětné přijetí do učitelské služby. * 21. prosince se přimlouvá v dopisech čtenářů LD praneteř Antonína Dvořáka za návrh, aby z Fondu republiky byla postavena koncertní síň, která by hlásala příštím generacím, že ji postavilo jaro 1968, jaro svobodné, plné zpěvu a nadšení. Ať tento Stánek hudby a zpěvu volá: »Také mne si národ ČESKÝ DůM V ŘÍME pro naše krajany poutníky. Stojí v blízkosti baziliky sv. Petra, jejíž kupole se rýsuje na pozadí fotografie. Rozhodný krok k jeho zakoupení byl učiněn při osmdesátinách njd. Otce kardinála. Závisí však na zdaru sbírky » Krajané svému kardinálovi«, kdy se dočkáme jeho otevření. Příspěvky lze poslat — s patřičnou poznámkou — i na adresu Nového života. postavil sobě!« K 31. prosinci bylo na jeho kontě přes 266 a půl milionu Kčs. KULTURNÍ ZPRÁVY Slovenští spisovatelé jsou stále bez svého svazového časopisu. O registrování svého Literárního života požádali už dávno a dosud nedostali od Slovenského úřadu pro tisk a informaci odpověď; státní a stranické orgány prý žádají kádrové změny v obsazení redakce. Nedostanou-Ii do 1. ledna registraci, budou pokračovat ve vydávání Kultumého života, který dobrovolně zastavili začátkem září. Na zasedání aktivu spisovatelů se většina členů předsednictva Svazu své funkce vzdala, např. Miroslav Válek, Laco Novomeský, VI. Mináč, Št. Žáry; zůstali jen Karvaš, Tatarka a Ťaž- ký. * V Praze byl založen Kubelíkův komorní orchestr; proti tomuto pojmenování protestoval Rafael Kube- lík. * Listy se dotázaly i tento rok spisovateků a umělců, kterou knížku četli loni s největším zájmem. Několikrát se mezi nimi objevila Bílá kniha (viz. str. 48), Kunderův Žert a Vaculíkova Sekyra. * Do ČSSR se dováží přes 15 000 titulů zahraničního tisku, 900 je ze Západu; soukromník může z nich získat jen kolem 550, ze západních států jsou to jen módy a tisk po45 [pageend21]dobného rázu, z politických periodik jen ty, které vydávají komunistické strany. Týdeníku Aktuality, který vydává sovětská publicistická agentura Novosti, se dováží 100 000, v Praze je stálých jeho odběratelů 33, z toho jen tři soukromníci. * Ve Vídni zemřel 2. prosince Hugo Haas, přední filmový režisér v Čechách před druhou světovou válkou. Uma s popelem byla uložena v rodinné hrobce na brněnském hřbitově. * 29. prosince zemřel vědec-orientalista Jan Rypka. * Koncem tohoto roku vyjde jednosvazkový slovník » A - Z «, připravený encyklopedickým institutem ČSAV; bude mít 1200 stran. V EXILU A JINDE VE SVÉTĚ ANGLIE. — O »čtvrté kategorii Čechoslováků« NŽ už psal (1969, str. 19). Její prozatímní vedení organizuje na 28. březen do Naardenu sjezd; u hrobu prvního velkého exulanta Jan Amose Komenského chce položit základy celosvětové organizace všech Čechů a Slováků na pomoc své vlasti. Vedení zve příslušníky už existujících skupin, organizací a spolků, aby se na svých schůzkách radili o podnětu, který předkládá, tak aby naardenský sjezd zahrnoval všechny představitele našeho kulturního a veřejného života. Pište na adresu: The Forth Category of Czecoslovakia, 22, Ladbroke Square, London IV. 11, England. Děti z londýnské české doplňovací školy měli už 15. prosince svou vánoční besídku. Všichni byli spokojeni. Nakonec přišel Mikuláš a podaroval všechny přítomné děti. Nescházel ani tradiční pár obuvi od Baťů z Tilbury. SOV. SVAZ. — K vánočním svátkům vydal pravoslavný patriarcha moskevský Alexij provolání ke svým věřícím; vyzývá je k modlitbě za mír. — Všem představitelům náboženských společností patriarcha poslal pozvání na konferenci, jejímž cílem by bylo posílit vědomí odpovědnosti věřících lidí celého světa za mír mezi národy. Pozvání bylo vydáno nedlouho po skončení zasedání všech představitelů náboženských společností, které mají své věřící v Sov. svazu; konalo se v Zagorsku u Moskvy. Byli přítomni georgijský patriarcha Efrém, arménský Vasgen, arcibiskup evangelické církve luterské Estonska, římskokatolický biskup z Litvy mons. Matulaitis, předseda mohamedánů ze Střední Asie a Kazachstánu a hlava sovětských buddhistů. — Věstník moskevského patriarchátu uveřejnil list sekretáři Světové radě církví, v kterém vyslovuje souhlas s invazí Československa; zákrok sovětských vojsk prý zabránil zabránil zbytečnému prolévání krve a předešel propuknutí mezinárodního konfliktu. JUGOSLÁVIE. — Světící biskup ze Záhřebu mons. Franjo Kuharič dostal » soudní důtku«, protože v časopise pro mládež » Mali koncil« byl uveřejněm článek odsuzující invazi do Československa. Prý tím překročil hranice oblasti náboženské do oblasti sociálněpoli- tické. Mons. Kuharič, vydavatel časopisu, se bránil, že článek posuzoval události z čistě etického hlediska, které tvoří část náboženské výchovy. — Ani loni nebyl Hod Boží vánoční svátečním dnem, třebas o to biskupové Slovinska a Charvátska žádali. FRANCIE. — 5. ledna sloužil mši Svatou před televizními kamerami dominikán P. Boulogne, který se loni v červnu podrobil transplantaci srdce. RAKOUSKO. — V rámci oslav 150. výročí písně » Tichá noc« se konala v Salcburku mezinárodní mírová manifestace; byl jí přítomen též filosof Milan Macho- vec z Prahy, jeden jihovietnamský katolický kněz, spolkový kancléř Klaus, řeckopravoslavný biskup Mel- chisedech aj. Pozdravný list poslal papež Pavel VI. V městečku Oberndorfu, kde vánoční píseň byla poprvé provedena, odhalili pomník autorům: učiteli Františku Xav. Grubrovi a kaplanovi Františku Mohrovi. Byla též uspořádána výstava připomínající 150 let písně, která se dnes zpívá ve víc jak 60 řečech. Rakouské pošty vydaly k výročí pamětní známku. NSR. — 30. prosince zemřel někdejší kielský probošt Hans Asmussen; byla to jedna z předních postav německé evangelické církve a velký průkopník ekumenického hnutí. Od něho pochází tzv. Stuttgartské vyznání, jímž evangelíci vyznali svou spoluvinu na zločinech nacismu. Za nacismu byl Asmussen členem vyznavačské církve; proto ho policie zatkla a odsoudila. % Na letišti ve Frankfurtu nad Mohanem bude postavena kaple, která má sloužit k pobožnostem a bohoslužbám katolíkům i evangelíkům. V evangelických kostelích celého Německa byl o první neděli adventní zaveden nový text moďitby Otčenáše, který se v katolických kostelích modlí už od velikonoc. Nyní pracuje zvláštní smíšená komise, aby sestavila nový společný text též pro Vyznání víry. USA. — V auditoriu školy K. Havlíček v Berwynu u Chicaga byla 17. listopadu společná manifestace solidarity s čs. lidem. Pořádaly ji Masarykův klub při Chicagské universitě a Klub svobodné kultury. Promluvili inž. Karel Kříž za Klub svobodné kultury, dr. Ladislav Radimský jménem Československé společnosti pro vědy a umění a za Masarykův klub dr. Václav Laška. Jménem účastníků manifestace byly poslány květiny k pomníku sv. Václava a na hrob Jana Opletala. V nové Nixonově vládě budou tři katolíci: ministr vnitra Walter Hickel, ministr dopravy John Volpe a ministr obchodu Maurice Satans. — Katolíci tvoří nejpočetnější náboženskou skupinu v 91. Kongresu USA. Z 535 senátorů a poslanců je 111 katolíků, 100 metodistů; žádný se senátorů a jen tři poslanci uvedli, že jsou bez vyznání. Všech katolíků v USA je 46,3 milionů. Známý americký spisovatel Tennessee Williams se stal katolíkem. Byl pokřtěn ve farnosti Panny Marie Hvězdy mořské v Palm Beach na Floridě. Jak sám řekl, jeho konverze je výsledek dlouhých úvah, které dozrály za nedávného těžkého onemocnění. Konverze vyvolala v amerických a světových uměleckých kruzích velký ohlas; jeho novely, romány a především dramata — jako Vytetovaná růže, Skleněný zvěřinec, Tramvaj do stanice Touha — pronikla i do ČSSR a za poslední dvě léta bylo dovoleno je uvést i na scény; vyznačovala se agnosticismem a zoufalým bojem o odpověď na základní lidské problémy: smysl života, láska. V noci na 3. leden byl vykonán tisící let z ostrova Sao Torné do BIAFRY: tyto lety organizuje spolu s pomocnými organizacemi protestantskými především z NSR, skandinávských zemí a USA ústředí mezinárodních katolických charitních organizací Caritas in- temationalis. Lety začaly 8. března m. r. Mají k dispozici celkem 15 letounů: proti zakoupení posledních pěti v USA ostře protestovala niverská vláda; prý je to zasahování do vnitřních záležitostí její země a podporování povstalců. Vánoční bohoslužby a setkání krajanů se konalo ve všech větších čs. skupinách po celém ŠVÝCARSKU. Přičinili se o to především dpp. Bemáček, Vrážel, Mazák a dr. Hlinka. Zmínky zasluhují schůzky v Thunu, Wattwilu, Curychu, Solothumu a Lucernu. 46 [pageend22]p o z n á m k y Ignác Weirich, umělec života a smrti Byli jsme přitom, když na svátek svátého Václava r. 1958 odhaloval kardinál Ottaviani v římském Palazzo Venezia pamětní desku na českého výtvarníka, který tu před čtyřiceti lety působil, Ignáce Wei- richa (1856-1916). Slyšeli jsme tehdy procítěný proslov profesora Remigia Strinatiho. Mnoho smyslu nám však uniklo pro roztržitost veřejné události a pro nemožnost ověřovat si pronesená slova pohledem. Byla proto šťastná idea synů Weiricho- vých vydat ve zvláštní knize pěkné reprodukce hlavních otcových děl, uvedených odbornými slovy Strinatiho (Remigio Strinati, L’arte di Ignazio Weirich, vyd. Fratelli Palom- bi, Řím 1968, cena 1400 it. lir, 2,5 dol.). Publikace by neměla uniknout pozornosti krajanů. Seznamuje nás s umělcem, jehož jméno nesmí upadnout v zapomenutí, a nutí nás k reflexi. Vtisknout mrtvé hmotě známky života je opravdová vášeň každého výtvarníka. Primitivní umělci to nedovedou vyjádřit jinak než symbolem pohybu, rozpřaženými pažemi, klátícími se postavami. Archaické sochy nehybných řeckých efébů si vypomáhají půlměsíčkovým »přihlouplým « úsměvem (blödes Lächeln), staré křesťanské ikony velkýma výraznýma očima. Michelan- gelův Mojžíš nemá nic z toho. Stačí si však stoupnout v uctivé vzdálenosti před něj, a zamrazí nás ti- tánská síla, která vyzařuje z tohoto sedícího kolosu (takovým se totiž zdá, i když je jen v lidské velikosti). Nehýbe ani brvou, ani svalem, jen čeká, aby povstal a zaburácel. Skrytá, nabitá energie sálá i z polo- sedících, polostojících postav Mysl- bekových, připomínající zápasníky před prvním utkáním. I Weirich se dokázal inspirovat touto dynamikou nabitých svalů. Jeho » Fronto! « (» Připraven! «) by se dalo postavit vedle Donatellova Svatého Jiří: meč je u nohy, a nikdo si není jist v jeho dosahu. A přece autoři této antologie právem umístili na prvním místě sousoší rázu docela odlišného: V Abele Morto, Mrtvý Ábel. Adam, první živoucí člověk, se snaží celou svou mužnou silou podepřít to, co padá. Eva, matka všech živých, se tiskne k tváři, která tuhne, jako by jí chtěla vrátit znovu cit, který odletěl. Z bílého, jemňoučkého těla lidského syna poprvé v dějinách světa mizí život. A přece se to tělo nestává neživou masou, nevrací se do hlíny, nezkameňuje, ale stává se symbolem něčeho nevýslovně tragického. Proti tomuto němému pláči mrtvého těla Ábelova je kamenný pláč Evy jen banálním pozadím. Weirichův Zabitý není necitelná mrtvola, je to živý syn člověka, kterému zabránili žít. S jemnou intuicí umístili vydavatelé knihy na vedlejší stránce scénu, která je protiváha první: Ježíš se Samaritánkou. Oba jsou v dantov- ském » medio della vita«, plni zdraví, svěžesti, ale už klidné a naprosto nevýbojné. Jejich životní síla nekypí zevnitř, nenapíná svaly, ale pochází kdesi z tajemné hloubky pod zemí. Žena se opírá celou svou vahou 0 příkrov studně, na jejíž rampě sedí Spasitel a ukazuje do hloubky : » Voda, kterou mu dám já, stane se v něm pramenem vody výtrysku jící do věčného života (Jan 4,14).« Život je tu něco přesažného, odlišného od osoby jednotlivce, něco, co přichází a odchází jako závan větru, který rozvlní lidské tělo, jeho svaly, rysy tváře, a pak odchází. Kam? Není to bolest, je to spíše tato otázka, která je vyjádřena v postavě Marie, klonící se nad mrtvým, tentokrát opravdu nehybným tělem Kristovým (La Pieta, č. 19: jiné podobné gesso je dnes v kapli římské koleje Nepomucena). Weirichova Bolestná Matka netruchlí, ale ustrnula před nevysvětlitelným tajemstvím. Zdá se však, že ani betlémská Madona se neraduje, » Vánoční mír« (č. 4) nás zarmrazí svou pomíjejícností a chvilkovým světlem. Maria napjatě pozoruje novorozeně, jako by se úzkostlivě ptala, odkud ten život přišel a kam půjde. Prolistujme celou publikaci! Záhadu života dokázal Weirich vepsat 1 do očí maličkého Marka, vlastního syna (č. 15), do donatellovsky vyhublého mladíčka Jana Křtitele (č. 13), do prchavého a jakoby roztržitého objetí Ježíška se svátým Antonínem (č. 7), do prorockého stínu postavy Davida (č. 22). Dogmaticky nejhlouběji se však idea vyjádřila v soše Božského Srdce (č. 20, dnes v kapli Biblického ústavu v Římě). Skoro zaráží svou jednoduchostí, a řeklo by se, konvenčností postoje. Nezdá se, že by tu Ježíš, v podobě mladého muže s obličejem výrazně upřeným, sledoval okem nějakou určitou osobu, která by stála před ním. Pohled je velmi ostrý, ale ztrácí se v neurčitosti, jako by mu neměl uniknout ani zlomek pásu dění běžícího mimo. A přitom pravice ukazuje na srdce posunkem nenápadným, který však nesnese odporu: »Já jsem život« (srov. Jan 14,6). T. Špidlík Poznámka. Některá díla Weirichova, rázu církevního i protáního, malého i většího formátu, se dosud uchovávají u rodiny v Římě. Bylo by žádoucí, aby našla kupce pro privátní domy, kostely, ústavy, galerie umění, zvláště tam, kde jméno Weirichovo dosud žije. Naše redakce by spojila zájemce s rodinou Weirichovou v Římě. Naším prostřednictvím je též možno objednat knihu, o níž se tu mluví. Zemřel kardinál Bea 17. listopadu zemřel v Římě kardinál Augustin Bea, jemuž vděčíme za rozvoj ekumenismu, který se někomu před deseti lety zdál snem. Patřil k řádu jezuitů, po přípravných studiích teologických a biblických nejdříve přednášel na řádovém učilišti ve Valkenburgu a r. 1924 se přestěhoval do Biblického ústavu v Římě; byl tam profesorem, po 19 let rektorem, a několik let zpovědníkem papeže Pia XII. R. 1959 ho papež Jan jmenoval kardinálem a rok potom předsedou nově založeného sekretariátu pro jednotu křesťanů. Mnohému se zdálo, že je to projev uznání 781etému starci za jeho celoživotní práci pro církev. Kard. Bea však rozvinul nečekanou činnost s čilostí mladíka. Činně se účastnil příprav II. vatikánského sněmu a jemu vděčíme za to, že byla připravena a schválena Prohlášení o náboženské svobodě a o poměru církve k mimokřesťanským náboženským společnostem a konstituce O Božím zjevení. Jeho přičiněním sněm po prvé nezavřel své brány před ostatními křesťany, ale pozval je na zasedání a dal jim aktivní účast při sestavování výnosů. Za vrchol této ekumenické činnosti kardinála Bey můžeme považovat návštěvy anglikánských primasů dr. Fischera a Ramseye ve Vatikáně, setkání Pavla VI. s pravoslavným patriarchou cařihradským Atenagorem v Jeruzalémě a Istanbulu a jeho cestu do Říma, účast tolika katolických pozorovatelů na nej různějších zasedáních křesťanů a návštěvu kard. Bey v sídle Světové rady církví. Řada čestných doktorátů 47 [pageend23]ťtopisy • dotazy • odpovědi Z dbpisů Letošní vánoce v rozhlase i v televizi se nedají srovnat s lety předešlými-. Hry, příhody, vzpomínky, koledy, vyprávění s náboženskými tématy — prožili jsme opravdu krásné vánoce. Na půlnoční bylo v našem kostele 600 až 700 lidí, ale v hlavním městském prý na dva tisíce. Před vánocemi bylo vydáno několik betlémů — myslím, že nebylo rodiny, která by neměla nějaký pod stromečkem. Vánoční lístky — a mnoho jich bylo důstojných, náboženských — byly úplně vyprodány. Také třicetihalé- řové známky. Dnes začala fungovat nová vláda; kéž jim Duch svátý pomáhá! Doufám, že vás to nepodívaje, že se za naše vedoucí, komunisty, i veřejně modlíme. Kdepak by nás to napadlo před nějakými dvěma, třemi roky! Z Moravy Olomouc se hemží ruským vojskem, mají tam hlavní stan, zabírají kasárny i vojenské byty. Jsou chudáci pořád stejně špinaví a duševně primitivní, ale peněz mají dost (už naše koruny), a tak kupují co se dá. Ale nemyslím, že jen jejich zásluhou není už skoro nic ve skladech, počínaje elektrickým zbožím a konče sirkami. — Listoval jsem v té jejich Bílé knize, ale je to hrozná lektura a naši novináři veřejně ji odsoudili. Ten plátek » Zprávy « se mi nepodařilo sehnat, abych Vám ho poslal. Myslím, Že naše prokuratura ho mohla klidně ignorovat a nešpinit se s ním. Vždyť už ta tajná a opatrná kol- portáž mluví sama za sebe. Naše evropských a amerických universit, členství v různých vědeckých akademiích, účast křesťanských zástupců církví na jeho pohřbu a velký počet soustrastných telegramů dosvědčuje, jak velké vážnosti kardinál Bea požíval na celém světě nejen u katolíků, nýbrž i u nekřesťanů. Časopis francouzských židů » Židovská tribuna« nazval kard. Beu jedním z největších mužů, našeho století, jedním ze spravedlivých, které nám svět dal. Tělesné pozůstatky byly pohřbeny v jeho rodné obci Riedbóhringen v NSR po boku rodičů. mládež si z nich stejně dělá legraci, někdy se utrhne a jde na sovětskou posádku s žádostí, aby jim dali celý náklad, že ho chtějí kol- portovat. Jenomže bratři jim nevěří a odmítají jim dát i jen jediné číslo, ba ještě jim vyhrožují. Ani Černou knihu jsem už pro Vás nesehnal. Vydala ji cyklostylem naše Akademie věd. Je to velmi dobře udělaná publikace s dokumenty vzácného obsahu. — Někteří ouřa- dové na policii jsou už zase dost komisní. Jeden můj známý má legálně povolen pobyt na několik měsíců v Rakousku, ale to nevadí naší policii: předvolává stále jeho rodiče a děla na ně nátlak, aby přiměli syna k okamžitému návratu. Bude-li to takhle pokračovat, upadneme de padesátých a ani nemrkneme. (Z Moravy) Nejzajímavější kniha r. 1968 Bílá kniha — protože jsem se při ní jednak strašně moc zasmál, jednak jsem s ní několikrát praštil o zem (vzteky pochopitelně). Doporučuji všem těm (coby učebnici), kdo si vzali za' svůj životní cíl: nepoctivost, neserióznost, podvod, klam a tmářství. Vydavatelům pak odkazuji onu slavnou repliku jejich slavného krajana Tarase Bulby: »0 , díky vám, volové.« Radoslav Brzobohatý, herec Edvard Beneš: Mnichovské dny. Obraz minulosti (kéž se nikdy nevrátí). Náš národ byl zrazen a opuštěn svými spojenci a »přáteli«. Vydržel, je tu — a zůstane i nadále! Čestmír Jeřábek, spisovatel Vrcholem sezóny byla science-fiction tiskové skupiny sovětských žurnalistů » K událostem v Československu «. Spisek upoutává silou fantazie, oproštěnou už zcela od přízemní návaznosti na cokoliv skutečného. Pozoruhodný je i prostý a všem srozumitelný jazyk dílka, sestávající celkem z třicetiosmi slov. Úsilí moskevských stylistů bude ovšem maličko komplikovat zatvrze- lost, s kterou národy tradičně odmítají dát se přesvědčit o nevěrohodnosti toho, co viděly na vlastní oči. Jan Procházka, spisovatel Dílo, které mne letos nejvíce zaujalo, nenapsal žádný básník ani spisovatel. Strhlo mne dílo, které od ledna do srpna tvořil sám lid této země. Přál bych sobě i nám všem, aby to, co usilujeme zachovat z tohoto díla v období posrpnovém, obstálo jednou před tváří dějin aspoň z poloviny tak, jako vše podstatné z polednového období. Možná, že žádná z knih, které vyšly v roce 1968, nepřetrvá svou dobu, jsem však přesvědčem, že československé jaro 1968 bude mít své trvalé místo v dějinách Československa, Evropy, socialismu. Milan Hubl, historik Apoštolát modlitby V měsíci únoru se modlíme na úmysl, aby úspěšně pokračovaly práce za uskutečnění plného společenství mezi římskou církví a církvemi východními; úmysl misijní: aby láskou k pravdě se překonaly těžkosti při rozhovoru s vyznavači mimokřesťanských vyznání. Redakci došlo Vojtěch N. Duben, České a slovenské časopisy mimo CSR. Stav k 1. září 1968. Připraveno k 4. sjezdu SVU. — Z anglicky psané publikace vysvítá, že nyní vychází mimo CSR na 220 nej různějších časopisů v češtině a slovenštině, popřípadě částečně i v jiných jazycích. Z toho je asi 110 českých, případně československých, a 65 čistě slovenských. Je v tom započtena též řada spolkových věstníků, které sice vycházejí pravidelně, ale mají jen místní význam. V USA vychází 54 českých (česko-slovenských) a 38 slovenských časopisů; mimo USA a východoevropské socialistické státy je tištěno 47 českých (česko-slovenských) a 30 slovenských časopisů. V socialistických zemích východních (včetně Jugoslávie) vychází osm českých a sedm slovenských časopisů, určených vesměs pro tamní české a slovenské menšiny. — Seznam časopisů možno objednat na adrese: Czechoslovak Society of Arts and Sciences in America, lne., 381 Park Ave. South, Room 1121, New York, N. Y. 10016, USA. 2. číslo Nového života vyšlo v Římě 1. února 1969. — Vytiskla P.U.G. Roma, Piazza della Pilotta 4, - Italia [pageend24]