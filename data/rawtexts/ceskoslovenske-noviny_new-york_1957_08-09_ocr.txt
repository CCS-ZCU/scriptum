ČESKOSLOVENSKÉ LIST ČECHŮ, SLOVÁKŮ A PODKARPATSKÝCH RUSÍNŮ NOVINY ROČNÍK III. SRPEN-ZÁŘÍ 1957 ČÍSLO 8 - 9. ÚNOROVÝ PUČ PŘED SOUD NÁRODŮ! Píše čsl. legionář T. G. Masaryk nás opustil před dvaceti lety. Ve vzpomínce na milovaného vůdce a učitele, ujímáme se ve svobodném světě jeho díla a nezadatelného dědictví. V jeho jménu dál až do konce povedeme boj za svobodu svého lidu. Když v Maďarsku na podzim minulého roku došlo k ozbrojené intervenci Sovětského svazu, usneslo se Generální shromáždění Spojených Národů na vyšetření tohoto mezinárodně zločinného zásahu Sovětů. Proto zvolilo pětičlenou komisi, sestávající ze zástupců Austrálie, Ceylonu, Dánska, Tunisu a Ura- guaye. Komise, jíž odepřen loutkovou vládou Kádá- rovou přístup do Maďarska vyslechla přes sto účastníků maďarského povstání a v červnu t. r. předložila svůj objemný elaborát tohoto šetření Spojeným Národům. Komise konstatovala, že Sověty svojí intervencí porušily základní lidská práva maďarského národa. Zakončila zprávu tímto závěrem: “masová vojenská intervence jedné mocnosti na teritoritu druhé, s doznanou intencí ve vnitřních záležitostech státu, musí podle vlastní sovětské definice o agresi býti předmětem mezinárodního jednání.” Avšak intervence Sovětů ve vnitřních poměrech Maďarska nebyla prvou intervencí Sovětů. Předcházela jí v r. 1948 jejich intervence v Československu a v r. 1953 vojenská intervence ve Východním Německu. Pokud se týká sovětské účasti v únorovém puči v Československu, připravily jej a dirigoval býv. sovětský vyslanec Valerian Zorin, representující dnes Sověty na odzbrojovací konferenci v Londýně. Jest všeobecně známo, že v době chystaného puče přijel z Moskvy do Prahy Zorin, jako zástupce sovětského ministerstva zahraničí aby puč dirigoval a také zdůraznil, že na hranicích ČSR stojí sovětské pluky, připravené vtrhnout v případě potřeby do země na pomoc komunistické páté koloně. Toto opodstatněné obvinění Sovětů bylo po puči v r. 1948 předmětem podání býv. československého diplomatického zástupce u Spojených Národů, podanného tehdy Radě Spojených Národů, kde se též projednávalo. K nějakému výsledku však při tom nedošlo a projednání záležitosti tehdejší sovětské intervence v Československu odloženo na neurčito. A tak do dnešního dne zůstává otázka sovětského zásahu do vnitřních poměrů v Československu u Spojených Národů v klidu, nevyřízena, zatím co Sověty povzbuzeny touto slabostí a neschopností svobodných národů se odvážily po pěti letech beztrestně druhého ozbrojeného zásahu ve Východním Německu a loňského roku masového útoku svých tanků na maďarský národ. Je-li zločinem proti základním právům lidským intervence Sovětů v Maďarsku, jak to zcela správně definuje komise Spojených Národů, zůstává zločinem i předcházející intervence Sovětů v Československu i ve Východním Německu. Bude-li proto Generální Shromáždění Spojených Národů ve svém podzimním zasedání soudit zločin sovětské intervence v Maďarsku, jest ono při této příležitosti též mravně zavázáno soudit a odsoudit i předchozí zločiny, spáchané na Československu i na Východním Německu! [pageend1]2 ČESKOSLOVENSKÉ NOVINY Avšak bez velkého a jednotného úsilí všeho československého lidu v zahraničí to nepůjde! Proto třeba mobilisovati činorodé síly a skončiti rychle se všemi stranickými a osobními půtkami. Stranické a osobní zájmy musí umlknouti tam, kde se jedná o boj a zájmy celého národa. Jen v akci a v boji za společný cil lze sjednotit celý československý, demokratický exil! Při tom jistě můžeme počítati s účinnou podporou široké krajanské veřejnosti. Nemám nejmenších pochyb o tom, že její vrcholné organisace na americkém kontinentě: Národní Rada Americká i Národní Rada v Kanadě zapojí se do této akce s právě takovou obětavostí a politickou energií, jakou tyto projevily v době prvého i druhého odboje. Podle mého názoru jest nutno neprodleně organi- sovati uvedenou akci, tak, aby u příležitosti projednávání otázky sovětské intervence v Maďarsku, byl Spojeným Národům současně předložen požadavek vyšetření intervence Sovětů v československém puči r. 1948. Za tím účelem bude třeba: 1 .) vyzvali všechny čsl. spolky a organisace, aby učinily příslušné projevy a zaslaly tyto Spojeným Národům, 2 .) organisovati veřejné projevy, na nichž by byly přijaty příslušné resoluce, adresované Spojeným Národům, 3 .) obrátit se na všechny organisace satelitních národů v zahraničí se žádostí za podporu našeho požadavku, 4 .) intervenovali u zástupců svobodných států při Spojených Národech a žádati je, aby svým vlivem působili k tomu, aby otázka sovětské intervence při převratu v Československu, nevyřešená Bezpečnostní Radou, byla předána k vyšetření komisi Generálního Shromáždění Spojených Národů. 5 .) Informovali světový tisk o celé akci. K provedení těchto úkolů jest sice krátká doba, ale při dobré vůli a obětavosti lze tuto práci vykonali. Podle mého přesvědčení naskytá se tu pro nás, exulanty, poslední a jedinečná šance, jíž možno částečně napravit chyby, jichž jsme se dopouštěli v exilu od svého odchodu z vlasti. Kdybychom i tuto poslední příležitost lehkomyslně zahodili, prokázali bychom tím, že jsme ztratili již zájem o osud svého národa, zájem o jeho osvobození. Pevně věřím a doufám, že heslem exilové i krajanské veřejnosti, celé větve národa v zahraničí pro nejbližší dobu bude: Sovětský Svaz před soud Spojených Národů pro jeho účast na převratu v Československu! TO KALNÉ RÁNO Jaroslav Seifert Za sto let možná děti našich dětí svým dětem budou teskně vyprávěli o šedém ránu čtrnáctého září, na věky označeném v kalendáři. To kalné ráno, to si pamatuj, mé dítě. Až ze všech nás už budou jenom stíny či prach, jejž čas klást bude na hodiny života příštích, v ranním šeru chvíle se ozve bez úderu. To kalné ráno, to si pamatuj, mé dítě. Tu chvíli před půl čtvrtou ranní, ten okamžik a konec umírání, když smrt se dotkla vrásek čela a ranní mlhou odcházela. To kalné ráno, to si pamatuj, mé dítě. Evropo, Evropo, až zvony rozhoupají, měla bys první být mezi těmi, kdož lkají, Evropo hrozná nad meči a děly, ve světle svící, jež se rozhořely. To kalné ráno, to si pamatuj, mé dítě. 14. 9. 1937 [pageend2]ČESKOSLOVENSKÉ NOVINY 3 VZPOURA JEDNÉ TŘÍSKY Ferdinand Peroutka V Československu byl také vydán překlad “Deníku Anny Frankové” a také předvedena hra, napsaná podle této knihy. Pokud jsme mohli sledovat, hra měla v Praze stejný a výrazem podobný úspěch jako všude na světových jevištích, ten největší úspěch, který se jeví v tom, že publikum přestane být zdvořilé k autorovi a hercům, zapomene na ně, netleská jim, tiše zůstává sedět, když opona spadne, a bez pohybu zažívá, co vidělo. Je to ono ochromení, jaké přinášejí velké city. V době, kdy tolik autorů se honí za úspěchem nestoudně jako Don Juan za ženou, tento denník židovského děvčete, vůbec nepsaný pro veřejnost a náhodou na podlaze nalezený, sklidil největší mezinárodní úspěch. Dotkl se nějaké struny, která je napjata přes celý svět. Jak někdy se stává, kdo hledají nenajdou, kdo nehledá, najde. Jméno Anny Frankové skoro se stalo jedním z hesel této doby. A přece toto čtrnáctileté děvče nebylo více než drobtem, který spadl s Hitlerova stolu při jeho bujné hostině násilí, ne více než jedním z milionů navzájem si podobných osudů. Mnohé jiné konce života byly dokonce dramatičtější než dlouhé, trpné čekání Anny Frankové v tajném přístěnku amsterodamského domu, až spadne meč, zavěšený nad její hlavou, čili až ji a její rodinu najde Hitlerova policie. Hra, která byla podle jejího deníku napsána, snad ani není dobrá. Před myšlenkami, které si Anna zapsala do deníku, jistě nepadneme na kolena a nebudeme se učit od ní moudrosti. Bylo to, jak musilo být, teprve hledající bytost, bez určitých odpovědí. Často její myšlenky se mění podle nálady, mrzutost nebo radost vede intelekt, dnešek myslí jinak, než včerejšek. V oblasti myšlení to nebylo zázračné dítě. Odkud tedy vychází ona moc nad lidmi, které nabyl její deník? Tam, kde stával koncentrační tábor Bergen-Bel- sen, na jednom místě je nyní nápis: “Zde leží pohřbeno tisíc těl”. Ale návštěvníci jdou skoro nevšímavě kolem tohoto nápisu a mamě hledají, kde je pohřbena jediná Anna Franková. Toto putování zahájila německá mládež, studenti hamburské university, ale pak začaly přijíždět hromadně také sportovní kluby a objevila se tu i skupina, která před sebou našla standartu s nápisem: “Klub hamburských jazzových nadšenců”. Také chtěla položit květiny na Annin hrob. Jak se to stane, že lidé dosti chvatně přejdou kolem hromadného hrobu a snaží se nalézt hrob jedince? Jak to, že jedna smrt více dojímá než tisíce smrtí? Patrně je tu skryto tajemství zákonů citlivosti. Hle, zde, u této zdi, je pohřbeno tisíc lidí, kteří nezanechali památku na své city, kteří byli vyhlazeni i se svým duševním životem a odešli jako stíny. Nebo-li, jak nadpis skoro právem praví, zde u zdi je pohřbeno tisíc těl. Ale tam někde jinde je pohřbena čtrnáctiletá dívka, jejíž city byly pro nás zachovány se všemi podrobnostmi, čili tam je pohřbena jedna duše. Zde jeden duševní život, zachován na pošlapaném papíře, se vzepřel anonymitě a zapomnění. Tisíc lidí může být abstraktum, ale Anna Franková, jak vyvstala ze svého deníku, je konkrétum. Patrně působí dva zákony citlivosti: osud jedince, který je důvěrně znám, dotýká se nás více než tisíc osudů, které kolem rychle přeletěly jako kusy papíru ve větru. A druhý zákon: množství podobných si jevů otupuje citlivost; původní hrůzu je třeba obnovit si na jednom případě; smrt jedincova někdy žaluje více než smrt hromady. Deník Anny Frankové má výbušnou sílu, protože ze skoro jednotvárného toku hromadných obětí se tu vymanila jedna oběť a zanechala vzkaz: takoví jsme byli, toto jsme cítili, takto pro nás vycházelo a zapadalo slunce — a hle, co jste s námi udělali! Deník Anny Frankové dal světu příležitost, aby opět jednou intensivně cítil nad ztracenou duší, jejíž vnitřní hnutí spatřuje zalito živým teplem, které její myšlenky měly, když se rodily, váhaly a přecházely. Když čteme Annin deník — saháme na živého člověka. Jeden bývalý nacista, když se vrátil ze hry o Anně Frankové, napsal redakci německého časopisu: “Byl jsem dobrý nacista; nikdy jsem nevěděl, co to znamená, až teď.” Když byla před ním z intimní blízkosti odhalena jedna jediná duše, více ho to vzrušilo, než když vídal, jak byly odváděny celé davy s neznámým duševním životem. Ano, člověče, je snadnější být krutým nebo lhostejným k tomu, co není známo, než k tomu, co je známo. Deník Anny Frankové, jako každý deník, není ovšem psán podle uměleckého plánu. Nikdy nevědě- [pageend3]4 ČESKOSLOVENSKÉ NOVINY la dnes, co bude psát zítra. Nevybírala si po spisovatelském způsobu. Zaznamenávala drobnosti, jak přicházely — tato tragická kniha je sbírka výrazných drobností. Jsou tu zaznamenány malé události mezi osmi lidmi, jak se přihodily v tajných pokojích amsterodamského domu, spravedlivé a nespravedlivé city, jak přicházely a odcházely, nestyliso- vaná nečistota a nedůslednost života, malichernost, jak se vtírala, nuda, jak přikrývala nebezpečí. Víme, jak skřípaly schody, jak kocour zapáchal, jak paní Van Daanová byla pitomá. Víme, jak to vypadalo, když v osm hodin ráno sluneční paprsky začaly padat na prkna podlahy, a jak — když přicházela tma. Někdy z venku dolehla vůně deště. Známe podrobně malo-velké události tohoto prostředí. Zamrzlo vodní potrubí, v noci se dole ozvaly neznámé kroky, Anna ztratila plnící pero. Známe důvěrně běh všedního dne, i historie záchoda má svou kapitolu. Skutečnost života těch ukrývajících se osmi židů má všechny rozměry, dolů i nahoru, nalevo i napravo. Ani nevíme, jak to přijde, ale za chvíli tato neupravená, neumytá, neučesaná fakta začnou působit strašnou silou. Je to, jako kdyby sedm mrtvých vstalo z hrobu, posadilo se mezi nás a natáhlo nohy tak, že se nás až dotýkají. Každý cítí, že tu bylo zabito sedm živých lidí, ne sedm literárních výmyslů. Nepřestáváme se mučit nad jednou z hlavních otázek této podivné moderní doby, nad tou otázkou, jak je možno trýznit a zabíjet tolik lidí, jak se děje. Zdá se, že je to možno pod tou podmínkou, že jsou pozorováni polozavřenýma očima, že jsou zbaveni životních obrysů a jsou pokládáni za politická abstrakta, tu za nic víc než za člena nepřátelské strany, tu za nic víc, než za příslušníka prokleté rasy nebo třídy, která se přežila. Ale žádná abstraktnost se nedostala do deníku Anny Frankové. Ztracený malý svět ztracených osmi lidí byl vzkříšen se znepokojující a rozčilující životností, když listy deníku byly sebrány s podlahy. Snad, snad je možno zabít člověka, na kterého se díváme abstraktně. Ale to Anna Franková znemožnila. O těchto jejích osmi lidech víme přesně, jakobychom to byli sami zažili, co cítili, co viděli a čichali třeba v půl jedenácté dopoledne. Proto vstali z hrobu a straší. Onen nacista, který napsal redakci německého časopisu, že teprve nyní ví, co to byl nacismus, vídal dříve v židovi abstraktum, které mu bylo podáno vládní propagandou. Nyní, v posmrtném setkání, poprvé spatřil, co bylo skryto za abstraktem. Zbledl, když se setkal se stínem židovského dítěte, které si lepilo obrázky filmových hvězd na zeď a po které ztráta plnícího pera byla pohromou. Zdá se, že bývalý nacista se hroutí, jako kdyby na chodbě přízrak chrastil řetězy. Nález deníku Anny Frankové obnovil hodnotu a skutečnost jedné duše — to je ta velká událost, která přechází po světových jevištích. V této době různé vlády organisují veřejné průvody a každému určí, kde má stát a co má volat. Působí jako úleva, když jednou zase vidíme průvody, které neorganisovala vládní strategie, nýbrž cit. Návštěvy u neznámého hrobu Anny Frankové jsou výpravy za duší, která byla postavena na kraj velké tmy a zahynula, která potom byla vyhrabána z hromady abstraktností a o níž přesně vyšlo najevo, co cítila v půl jedenácté dopoledne. To se ukázalo neodolatelným. Obmyslnými debatami, které některé systémy organisují, už se podařilo mnohé učinit nejasným. Prý starý humanismus zašel a nový prý se narodil. Tento nový humanismus má však ošklivou tvář; rýsují se s ním šedivé obrysy vysokých vězeňských budov, malé kopečky předčasných hrobů, a míhají se stíny vlaků, které ovážejí deportované. Někdy se nám praví, že je to chladně a vědecky rozmyšlený humanismus, který směřuje k blahu budoucích generací a proto nemůže zcela pečovat o blaho dnes žijícího jedince. Už Dostojevský mluvil o onom nepravém humanismu, který prý celé lidstvo miluje, ale jednotlivého člověka nesnáší. Ať je nazýván starým nebo novým, humanismus, nemá-li přestat být humanismem, nemůže se zakládat na ničem jiném, než na sympatiích ke konkrétnímu živému člověku, na soucítění s jeho konkrétním životem v půl jedenácté dopoledne. Bez toho humanismu je “to, co se nic nazývá”. Deník Anny Frankové více než cokoli jiného obnovil humánní cítění, poněvadž vyvolal intimní znalost života několika obětí této prý velké doby. Kdo nezná, může být lhostejný, kdo zná, sotva. V této době bylo řečeno, že, když se kácí les, lítají třísky, a když se hobluje, padají piliny. Deník Anny Frankové je posmrtná, nevědomá vzpoura jedné třísky, jedné piliny. Tato kniha obrátila knihu dějin o několik listů zpátky. Lidé znovu promýšlejí a prociťují, co se tedy stalo. Výsledek je ten, že proti novým theoriím znovu byl postaven starý slušný cit, který prostě praví: to se přece nedělá . . . Humanismus se obrací ke konkrétnímu člověku, teror pronásleduje abstrakta. Není žádné pochyby o tom, že do plynových komor bylo posláno několik milionů abstraktních před- [pageend4]ČESKOSLOVENSKÉ NOVINY 5 S MASARYKEM DO BUDOUCNOSTI F. Klátil Tehdy se do Prahy sjeli velcí zástupové a smutek zalehl zemi. V Masarykově smrti byl symbol: jakoby jeho odchodem na dlouho končila šťastná letá nejšťastnější generace. Duše národa se zachvěla pod doteky neviditelných, temných sil. Ty stály již zlověstně na hranicích ohroženého státu a prodloužená jejich ruka osnovala dílo zrady a zkázy v krajinách pod věncem českých hor. Básník ze všech nejvíc český, mluvil nad mrtvým jménem živých ve dnech žalu. Téměř do roka a do dne bylo rozmetáno Masarykovo dílo politické. Později jeho jméno bývalo vyslovováno v bolestných rekriminacích: co by tomu říkal, jak by se choval, co by učinil být živ? Mnichovská tragedie obracela mysle k lánskému hrobu. Nebyla nouze o názory a všeliká pozdní přemítání: mnozí usuzovali, že stařec by se nesklonil, že by vyjel na koni v čele svých vojsk, nepochybně strašných a silných když na jejich straně bylo právo a pravda. Pozdější pochod dějů a drtivých fakt ospravedlňoval zahořklá a uražená vojska, pohněvaná kapitulací: krása Prahy mohla být zničena, leckterá drahocennost mohla být obrácena v sutiny a pole orná byla by svlažena krví. Avšak matka historie psala by neodvolatelná slova: Čechové, jako ti hoši Leonidasovi! Takto v žalostiplném putování, kámen na kameni zůstal, avšak krev česká stejně tekla proudem na Pankráci jako v Ruzyni, jako v Kobylisích, jako v Berlíně, stav o židovi. Nikdo by nebyl tak silný v necitelnosti, aby tam poslal několik milionů lidí, jejichž existence by byla tak důvěrně se všech stran známa, jako je nyní existence Anny Frankové. V Annině deníku je věta: “Věřím v dobro v člověku”. V divadelní hře otec Annin, když se vrátil z koncentračního tábora, čte tuto větu nahlas. Režisér židovského divadla v Israeli dovolil si k tomu připojit své vlastní myšlenky. V jeho podání otec, když přečetl tuto větu, praví s pochybnostmi: “Nevím, nevím . . .” Patrně mají oba pravdu, i Anna i režisér. Člověk je dobrý, ale zlá ideologie ho může učinit zlým. Snad není oprávněná nenávist k lidem, ale jistě je oprávněna nenávist k některým ideologiím. Když lidé budou dosti odvážní, aby opět našli své skutečné city, i mnoho politických problémů bude rozřešeno. jako v Brně, jako v Osvědčimi a počet zničených životů v táborech předčil očekávané oběti bitevního pole. Po staletích jinak a lépe jsme mohli rozhodnout svůj i evropský osud, kdyby byl Masaryk fysický přítomen mezi námi — to je přesvědčení mnohých, kdož marně zkoumají a hodnotí zašlé ty děje. Ani úzkostná tři letá lstivé a mstivé svobody nedala pohasnout myšlenkám na Masaryka; bylť on příliš blízský a příliš živý — stopy jeho bytosti a jejího díla nezarostly trávou a nespálil je oheň. Masaryk nebyl mythus jako kníže Václav a Hus — jeho štíhlý zjev občané ještě nosili v paměti, chystající se obnovit stát a zákon v něm v jeho jménu a duchu. I ti, kteří v pomýlenosti a z trapného českého oportunismu volili pomocníky velkého kata za své vládce — sotva chtěli opustit Masaryka.. Však také v těch dobách Gottwald ještě v Lánech kladl věnce a bílý náš pán líčen jako přítel dělnictva. Neboť se ho báli. Když pak komunisté dovršili své pekelné dílo, tu opět Masaryk se vracel v myšlence zoufalých tím naléhavěji: byl prý by povolal velitele vojska, bez ohledu na ústavní předpis proti těm, kteří ústavu zabili, nepodepsal by před ozbrojenou luzou i za cenu krve a prohry. Se zrádnými generály by nevyjednával, ale věrné povolal. Tam, kde se lámou dějiny, přestává subordinace, nečeká se na rozkaz, ani na to, kdo ho vydá a pode píše! To však jsou všechno úvahy pozdní, pohodlný hněv na Beneše přináší své polínko. Také v exilu jeho vůdcové, pokud se nekompromitovali sami, mají být shledáni lehčí na váze opětovnými poukazy na Masaryka, jeho vliv a autoritu, povznešenost a neta- lent k pletichám. Nechť nám ve zpytu vlastních zásluh a vin aspoň to neunikne, že Masaryk žil v jiné době, že jeho panování bylo pokojné, že jeho [pageend5]6 ČESKOSLOVENSKÉ NOVINY hvězda byla šťastná a svítí i nad jeho hrobem. Tak žil, tak neplňuje historii, zatím co Beneš dnešku i všechněm časům budoucím zůstane postavou mezi všemi dějinnými bytostmi ze všech nejtragičtější. Žijeme v období, kdy sama naše historie přešlapuje na jednom místě, jakoby v poušti, jakoby v močálu a dusí se blátem. Není kam ustoupit a výhledy končí u Černé zdi. Mezi národy zmizela i malá konvenience — je to čas v němž se ještě voli královny krásy a usnášejí květnaté resoluce. Exil vadne jako haluz, již urazil blesk a odnáší voda. Údové umírají, leč pokřik trvá a do zmoudření se nikomu nechce. Tu pak v ústech řečníků se převaluje jméno Tomáše Masaryka. Tamti ho už mnohokrát potupili a sotva tomu bude jinak, pokud Chriíščev neopraví dějiny a nenařídí veškeré české poslušnosti, aby uznala, že “nějaký Masaryk” přece jen byl na světě. Ta odporná služebnost ráda tak učiní, učiní tak s úlevou. Masaryk je zde — milion knih Marxových a Leninových nepřemůže růžičku vždy znova a znova a stále a stále pokládanou na hrob národem vyvoleného presidenta. Nemluvme více již o odkazu, držme se spíše živého díla, jež samo je příkazem. V obnově státu je historická fabule říše Velkomoravské i pozdějšího Království byť jen s části Slezska bez Kladska a Lužice. Masarykův stát prokázal životaschopnost a prosperitu a demokratický systém byl dvakrát zničen vnějšími silami. Dalekosáhlé správní politické i ekonomické evoluce a reformy, které budou zavedeny, mohou být jen výrazem ještě širší a modernější demokratisace života i institucí v linii a duchu zakladatele. Když hrabě Coundenhove — Calegri přišel s federalistickými plány, Masaryk snad byl jediný, kdo mu naslouchal. Idea byla vyslovena zčasna, osvobozené národy vrchol národních aspirací spatřily v existenci vlastních států a etatistické cítění bylo valné. Proto málokdo se odvážil myslet siřeji a pomyšlení na větší evropskou koncepci i nám bylo vzdáleno. — Maje skutečně nekonečnou znalost ustálených již demokracií a čerpaje z bouřlivých variaci demokracie americké — Masaryk nás učil, kterak vládnout sami sobě a přikazoval, jak vládnout. Sám velký bouřlivák v politice české, filosoficky i politicky odmítl stavy deliriální; tak mluvil o komunismu i když neužil slov Palackého, že je to hovadství; a v dobách kdy Hindenburg se skláněl před Hitlerem, Masaryk uměl povědět svému lidu i světu celému — že fašismus je patholo- gická ssedlina. Bránil, aby žravost, plynoucí z moci, pohlcovala vše vůkol. Protože byl silnější než parlament a všechny vlády, dovedl krotit ambice a odkazovat do povzdálí všelijaké nezřízenosti. Respek- tovav moc silných stran trval, že všeobecná národní vůle je teprve v součtu, v němž i menší a slabší be- řou svůj podíl. Vedl-li nás takto politicky, sledoval nepřetržité vyrovnávání mezi velkými silami hospodářskými a sociálními uvnitř státu. Kapitalismus v moderní společnosti nutně přestává být nesentimentálním vykořisťovatelem a bezuzdným hltavcem, soukromý nebo družstevní, nebo státní má se vyvíjet v službu společenskou, na místě někdejší samouúčelnosti a monopolismu. Práva chudých neobhájí tyranie a kumulace moci v rukou chátry, měnící se ve vulgární nevzdělanou buržoasii a v nadřízenost byrokratických kreatúr. Tomuto stavu oni podvodně říkají socialismus hřešíce na bezmocnost a smyslové otupení davů. Svět spějící k jakési třetí dimensi a synthése prospěchu dobra a spravedlivé úměrnosti vznikne tam, kde včerejšek umřel a zítřek se chystá k rozkvětu. Skutečný národní vůdce nemůže být představitelem jen někoho nebo něčeho pokud mravní zákon je mu východiskem i naplněním poslání, pokud moudrost místo vášně vede jeho kroky. To dokázal Masaryk dávno dřív, než byl uveden v nejvyšší úřad. I tehdy, kdy nevykonával přímý vtiv na československou politiku, zůstával velkým inspirátorem a neotřesitelnou autoritou. Mnohá rozhádanost zml- kala před ním, jeho mravní vliv podmaňoval a okouzloval i tvrdé oponenty. Ukřivděný židáček z Polně stál mu za to, aby kdysi na sebe strhl hněv málem celého národa; uměl nepodat ruku ministrovi shle- dav, že není čistá; když měl podepsat rozsudek smrti nad loupežnými vrahy — prý nespal. Takový křesťan a takový president sotva by dopustil, aby obětovaný Hácha umřel na Pankráci. Byl spravedlivý i v hněvu — s ním umřel také poslední gentleman český. Národ překoná smutek těchto časů a živ bude ve své zemi. Osudová otázka je, aby také jeho duše zůstala naživu. S Masarykem do budoucnosti! S kým jiným? Víte, co Masaryk pravil o významu novin? A že jim obětoval všechno co měl? [pageend6]ČESKOSLOVENSKÉ NOVINY 7 T. G. Masaryk v sociálním hnutí Josef Macek Bývaly u nás debaty, zvlášť v prvních letech jeho presidentství, zdali Masaryk je socialista či liberál (ř. j. politický a hospodářský individualista}. Rozumí se, že odpověď na tuto otázku závisí na tom, co kdo považuje za podstatu socialismu a individualismu v politice. Nepamatuji se, že by byl Masaryk sám se někdy nazval socialistou. Svoji sociální filosofii i svoje působení v politice nazýval humanismem. Tím, že kladl vždy zvláštní důraz na osobní mravnost (říkal: slušnost), distancoval se od těch sociálních reformátorů, kteří nápravu společenského zla očekávali od změny společenských institucí, zejména hospodářského a právního řádu, parlamentní soustavy a veřejné správy, a podceňovali osobní odpovědnost každého za osud jeho i druhých členů společenského celku. Kolikrát Masaryk citoval zásadu “men, not measures” — záleží na lidech, ne na zákonech ! Masaryk však neupadal do opačné krajnosti, aby podceňoval společenské instituce a potřebu organi- sovaného postupu k jejich zlepšování, protože osobní sebezdokonalování nestačí. To jej vedlo na příklad do řad demonstrantů o prvním “1. Máji” v Praze 1890. Tehdy sociální demokracie byla představitelkou hnutí za sociální reformu v českých zemích. Masaryk přispěl na založení jejího deníku Právo Lidu velikou částkou (myslím 1.000 zlatých) a účastnil se založení “Dělnické Akademie”, vzdělávací složky strany. Masaryk však nikdy nebyl členem strany sociálně demokratické, ačkoli paní Masaryková členkou byla. Slyšel jsem od pamětníka dobře informovaného o začátcích Práva Lidu, co asi bylo příčinou toho, že Masaryk do soc. - dem. strany nevstoupil. Poznal, že nebyl vítán tehdejšímu vedení strany. Masaryk očekával, že bude pozván k přípravě prvního čísla Práva Lidu a k spolupráci v tomto listě. Ale první číslo vyšlo bez jeho vědomí. V tehdejším vedení strany soc. dem. byl hlavním činitelem Antonín Němec, “skalní marxista”. Ten převzal od Dr. Karla Marxe a továrníka F. Engelse nejen jejich “historický materialismus”, ale také jejich výstrahu před inteligencí, která by se hlásila do strany. Antonín Němec zvulgarisoval tu výstrahu výrokem, který býval citován: “Každého doktora, který se přihlásí do strany, kopněte . . ., a vyhoďte třikrát. Teprv když se po třetím kopanci vrátí, můžete ho přijmout”. V případě Masarykově stačil jeden kopanec. Řadové členstvo strany, které “Marxismus” nepřijímalo, mělo k Masarykovi jiný poměr, a jen s podporou sociálních demokratů na Moravě se stal Masaryk poslancem říšské rady ve volbách r. 1911. Hlavním oborem Masarykovy politické činnosti byla t. zv. politika vysoká, tedy zvlášť zahraniční a ústavní. Ale není potřeba mnoha slov k tomu, aby se připomněla jeho podpora hnutí za osmihodinový den pracovní. Masaryk sledoval sociální hnutí i v jiných státech •— v Německu, Rusku, Anglii. Když vypukla revoluce v Rusku, Masaryk sympathisoval se směrem, který usiloval o demokratisaci. Jeho mínění o neudržitelnosti carismu vidět ze slov, že carská Sodoma a Gomorrha musila být zničena “ohněm a sírou”. Masaryk však nesympatisoval s Leninovou revolucí, a byl by se účastnil s legiemi intervence proti bolševismu, kdyby se Západ k ní opravdově byl odhodlal. Když viděl na západních demokraciích nechuť, rozhodl se pro odchod legií z Ruska. Není zde místo k úvaze, jaké poměry na straně pro- tibolševického Ruska a na straně válkou unavených demokratů západních i československých legionářů spolupůsobily k Masarykovu rozhodnutí. Fakt je, že Masaryk měl brzo co dělat s bolševismem na naší domácí půdě. Ani zde s ním nepaktoval, nekompro- misoval — příliš dobře znal “třídní morálku” marxistů, kteří věří, že v “třídním boji” je vše dovoleno, a že věrolomnost, nedodržování smluv a zákonů i ústavních patří k válečné lsti, “strategii a taktice” komunistů, ať se jmenují jakkoli. Sympathie Masarykovy patřily positivním sociálním reformám, a mezi nimi těm, které byly založeny na svépomoci ať odborové, ať družstevní. Profesor Oppenheimer jednou řekl svým studentům : “Důsledný socialismus a důsledný liberalismus jsou dvě jména pro tutéž věc.” Myslím, že měl pravdu. [pageend7]8 ČESKOSLOVENSKÉ NOVINY Kongres socialistické internacionály Dr. V. Bernard Na začátku července se konal ve Vídni kongres Socialistické Internacionály a při této příležitosti také konference Socialistické unie střední a východní Evropy. O mezinárodní situaci podal referát Oliver Benjamin , účastník maďarské národní revoluce a tajemník Maďarské revoluční rady." V diskusi se jednalo o námětech tra vytvoření pásma neutrálních států ve střední Evropě a projevily se různé názory, neboť tyto náměty nezahrnují všechny země východní Evropy. Stanovisko československé sociální demokracie v exilu přednesl Václav Holub; požadoval, aby do těchto plánů byly pojaty i baltské státy a aby byly provázeny požadavkem svobodných voleb pod mezinárodním dozorem. Neměly by sloužit k šíření ilusi o možnostech snadné dohody se Sovětským svazem, nýbrž měly by se stát součástí energické mezinárodní akce na podporu národů utlačených sovětským imperialismem. V resoluci, kterou konference schválila, se praví, že neutralisace zemí za železnou oponou by jim mohla přinést národní nezávislost kdyby byla provázena pevnými mezinárodními zárukami. Diskuse na konferenci Socialistické unie střední a východní Evropy se týkala především Sovětského svazu, Maďarska, Polska a Jugoslávie. O Československu, se mluvilo když se jednalo o politické persekuci která stále trvá v některých zemích, zatím co v ostatních polevila; k posledním obětem perseku- ce přistupují ti, kteří dali najevo své sympatie s maďarskými bojovníky za svobodu. O mezinárodní socialistické kampani za propuštění politických vězňů referoval Vilém Bernard ve zprávě o činnosti Unie za poslední období. Jménem Socialistické Internacionály pozdravil shromáždění socialistické emigrace za hranicemi Alfred Mozer, tajemník holandské Strany práce, jménem hostitelů uvítal delegáty Otto Probst, generálni tajemník rakouské socialistické strany. Vzpomněl, mezinárodní socialistické schůze, která se konala ve Vídni po únorových událostech v Československu v roce 1948, na které bylo usneseno odepřít uznání samozvanému vedení, které pomocí komunistické policie se zmocnilo vedeni československé sociální demokracie. Rakouští socialisté dnes působí v neutrální zemi — ale neutralitu považují jen za pojem vojenský; odmítají neutralitu tam, kde jde o spor mezi duchovní svobodou a diktaturou. Delegáti socialistické emigrace se zúčastnili také kongresu Socialistické Internacionály, na kterém východní Evropa byla jednou z hlavních otázek. V diskusi se mluvilo o ideovém zhroucení komunismu (Aneurin Bevan), byl oceněn přínos konference Socialistické unie (Fin Moe, Norsko), ozval se ostrý protest proti persekuci politických odpůrců (Oskar Pollak, šéfredaktor ústředního orgánu rakouské socialistické strany “Arbeiterzeitung” a nově také protest proti uvěznění Milana Džilase v Jugoslávii (Morgan Philips, dosavadní předseda Internacionály). Také mluvčí emigrace zasáhli do diskuse: o nutnosti mezinárodního řešení středoevropských problémů mluvil polský delegát Adam Ciolkosz; o zápase a novém utrpení maďarského lidu Anna Kethly a lotyšský delegát Bruno Kalnins; na smysl komunistického tažení proti “soeialde- mokratismu” poukázal československý delegát. Kongresu se nepodařilo vyhlásit společnou politiku pokud jde o postavení zemí střední a východní Evropy. Stalo se tak pro spor o německý návrh na uzavření bezpečnostního paktu mezi vel- mocemi, od něhož si němečtí sociální demokraté slibují, že by mohl přinést sjednocení Německa. Tento námět vyvolal však pochybnosti u mnoha delegátů ostatních stran a to zejména u delegátů holandských, dánských a norských. “Co to má být taková evropská bezpečnostní soustava?”, ptali se a nechtěli dát souhlas k usneseni, které by mohlo znamenat oslabení Atlantického obranného souručenství. Sporné body návrhu byly vynechány. Jestliže tedy Socialistická Internacionála nedospěla k vyhlášení společné politiky v těchto důležitých otázkách, ukázalo se na vídeňském kongresu, že v Internacionále se vytváří ovzduší — v němž členské strany — a to i ty největší — jsou stále ve větší míře nuceny přihlížet k tomu, jak jejich politická rozhodnutí se dotknou socialistického hnutí v zemích ostatních. Ukázalo se to na vystoupení Hugh Gaitskella, který se výslovně obrátil na soudruhy ze střední Evropy a ujišťoval je, že úsilí Západu o částečnou dohodu se Sovětským svazem — zejména pokud jde o odzbrojení — neznamená odsunutí politických problémů zemí střední a východní Evropy. Ukázalo se to ještě jasněji ve vzrušené debatě o Alžírsku, ve které mnozí delegáti a to hlavně švédští, norští a britští ostře kritisovali stanovisko francouzských socialistů. Na obranu francouzské socialistické strany vystoupil její tajemník Pierre Commin a dovolával se zvláštních rysů alžírského problému, které ztěžují jeho vyřešení. Na jeho návrh kongres se usnesl vyslat do Alžírska zvláštní delegaci Internacionály. S uspokojením vyslechl kongres zprávu německého delegáta Ehlera o úspěšném sjednocování západní Evropy v poslední době, které dnes plně podporují všechny socialistické strany. Předsedou Socialistické Internacionály na příští dvě léta byl zvolen místopředseda dánské sociální demokracia Aising Andersen, zastávající dnes také funkci předsedy podvýboru Spojených Národů, který vypracoval známou zprávu o sovětské agresi proti Maďarsku; místopředsedy byli zvoleni Hugh Gaitskell (Anglie), Guy Mollet (Francie) a Erich Ollenhauer (Německo); novým tajemníkem se stal Alfred Carthy. [pageend8]ČESKOSLOVENSKÉ NOVINY 9 Dr. Osuský v Evropě Československé noviny vyzvaly politiky, kteří prodlévali v Evropě, aby také exilu podali zprávu o tom, co tam dělali. Zatím jsme dostali zprávu o zá jezdu dra Š. Osuského. Na zasedání Shromáždění porobených evropských národů (ACEN) ve Straš- bourgu 29. dubna, kterému Dr. Osuský předsedal, promluvil Mr. Fernand De- housse, předseda Shromáždění Evropské Rady. Mimo něho pozdravil shromáždění také Dr. Kurt Kissinger, místopředseda Evropské Rady, německý křesťanský demokrat a předseda zahraničního výboru Bundestagu. Bylo to poprvé, že Evropská Rada vyslala své zástupce k činné účasti na schůzích ACEN. Dne 14. a 16. května měl Dr. Osuský v Londýně dvě přednášky a to, první v Csl. Klubu a druhou v Allied Circle — tuto za předsednictví Lorda Stranga, dřívějšího stálého podtajemníka ve Foreign Office; thema této přednášky bylo “Pátrání po nové světové rovnováze”. Mimo to měl ještě řadu schůzí s různými mezinárodními a čsl. or- ganisacemi, v Paříži měl tiskovou konferenci, o které byl podán referát našim doma rozhlasem, a v Haagu měl dvoudenní poradu s místopředsedou a gen. tajemníkem Mezinárodní komise právníků. K projevu F. Dehousse dr. Osuský prohlásil: “Revolúcia poľská a maďarská, boly pre mnohých ľudí veľkým prekvapením, keď počuli, že mládež, študovaná i neštudovaná, brala na revolúcii živú- ba priamo vedúcu účasť. Toto prekvapenie bolo ešte živšie, keď túto maďarskú mládež videli na vlastné oči, ktorá po neúspěchu revolúcie utiekla do cudziny. — Táto maďarská mládež je živým svedectvom toho, že žiadne utrpenie, žiadne marxistické učenie nevy- korení z duše človeka túžbu po slobode, národnú hrdosť lásku k svojmu národu a nenávisť proti cudziemu otro- čiteľovi. V komunistickom manifeste z roku 1848 Marx a Engels písali, že komunismus straší buržoáziu. Títo študenti sú živým svedectvom toho, že dnes sloboda straší komunistických vládcov. Pán Dehousse zmienil sa zvláště o tom, že maďarská revolúcia zničila bolševický mythus o konečnom a neodvratnom víťazstve Sovietskeho sväzu a ukázala, že desať rokov poroby a marxizmu nezmenili človeka stvoreného k slobode. V tomto vidí predseda Dehousse politický význam maďarskej revolúcie, v ktorej Maďari síce boli porazení, ale ne- prehráli. Moskva sama tiež dobre vie, že nastala nová doba pre postavenie a činnosť Shromaždenia ujarmených národov pre budúcnosť Európy. Moskevský rozhlas, ktorý až do nedávna o našom shromáždění mľčal, vzal ho konečne na vedomie, ovšem svojím vlastným spôsobom. Vyhlásil nás za bosorky, upírov, blúdiace duše, fantastické postavy, mŕtvoly, ktoré nemožno vzkriesiť. Keď- by toto bola pravda, Moskva by si nás vôbec nevšímala a nenadávala by nám”. V přednášce v londýnském Allied Circle o “zkoumání nové světové rovnováhy” Dr. Osuský řekl toto: “Ve svém interview s p. Turner Catledge Nikita S. Chruščev navrhl zřízení stálého tělesa, řízeného Spojenými Státy a Sovětskou Unií za účelem zkoumání a řešení budoucích problémů; ale jeho návrh předpokládal zrušení NATO a náhradou za to uzavření smluv o kolektivní bezpečnosti a neútočení mezi evropskými státy. Chruščev také doporučoval, aby vlády západního a východního Německa přímo spolu jednaly a se dohodly. Tento jeho plán má umožnit východo-ně- mecké komunistické straně vniknout do vlády západního Německa stejným způsobem jako to učinila komunistická strana v Československu v r. 1945 a pak ovládla poválečnou vládu v Praze. Komunisté ve východním Německu smě- řují k obsazení klíčových posic, z nichž by pak převzali celou vládu, podobně jako to učinili v ČSR v roce 1948”. Dr. Ž. Osuský se také zabýval návrhem předsedy britské Labour Party Mr. Gaitskella a jeho přátel na “uvolnění ve střední a východní Evropě” a pak se podrobně rozhovořil o návrhu, který podal jménem britské vlády státní ministr pro zahraniční věci Mr. Ormsby- Gore. “Návrh anglické vlády (The Grand Design) bere v úvahu různé již existující organisace evropských států a míní, aby se zřídilo pro celou Evropu jedno parlamentární shromáždění, pro něž navrhuje pět komisí. Návrh nebyl příznivě přijat ve Shromáždění Evropské Rady a kritisován s několika hledisk. Pro národy za Železnou oponou není však bez významu: skutečnost, že šest západoevropských států utvořilo Evropské Hospodářské Společenství a Euratom (Společenství atomické energie), jim dodává naději na jejich budoucí osvobození. Dále ta okolnost, že Anglie je ochotná se připojit k Evropskému hospodářskému společenství ve formě území svobodného obchodu je jim důkazem, že západní Evropa organisuje své členy, aby s úspěchem čelila sovětským pokusům o sjednocení Evropy pod totalitní diktaturou. Svobodná západní Evropa má pro podmaněné národy neodolatelně přitažlivou moc podporující stálou nespokojenost ve střední a východní Evropě. Za této situace návrh britské vlády, nehledě k některým jeho nedostatkům a nejasnostem, je velikým přínosem k unifikaci Evropy”. Dr. Osuský věří v úspěch návrhu Grand Design z dvou základních důvodů: jednak v něm vidí výraz přesvědčení —- k němuž Angličané neradi došli — že vývoj moderních zbraní nedovoluje jedné samotné zemi, Anglii nevyjímajíc, vybudovali a udržovali vyrovnané vojenské síly žádoucí dnes pro obranu. Za druhé vyplývá ze zkušeností a úvah o věci, že Evropa jako celek, Anglii v to počítajíc, musí mít nějakou organisaci pro formulaci evropské politiky, nechce-li zůstat pozadu ve světových událostech. Proto považuje Dr. Osuský britský návrh také za široký most na cestě k osvobození porobených národů a za vhodné opatření k záchraně ušlechtilého evropského dědictví v historii lidstva. [pageend9]10 ČESKOSLOVENSKÉ NOVINY Dnešní československé trestní právo, soudnictví a jejich reforma Dr. J. Jíra Dokončení z minulého čísla Podle par. 7 zákona č. 194/1949 Sb. ministerstvo vnitra může odníti čsl státní občanství osobám, které vyvíjely nebo vyvíjí činnost, jež porušila nebo může porušiti zájem státu, nebo které nezákonně opustily čsl. území, anebo které se do CSR nevrátí ve lhůtě uložené jim k tomu ministerstvem vnitra, anebo které mají jinou státní příslušnost. Tak jako před reformou může i nyní trestní soud uložiti trest smrti pro celou řadu deliktů, hlavně deliktů povahy politické a vojenské, a to nejen za války a v řízení stanném, ale i za dob normálních; v tomto směru nové čsl. zákonodárství místo humanity projevuje velikou tvrdost, ve které se ovšem zračí vnitřní nejistota komunistického režimu a jeho nedůvěra vůči čsl. lidu. Jest rovněž závažným nedostatkem, že rozhodnutí o vrcholné otázce trestního řízení, t. j. o tom, bude-li obžalovanému uložen trest smrti nebo trest na svobodě, není vázáno žádnými přesnými podmínkami, nýbrž je úplně ponecháno volnému uvážení soudu čl. II, IV č. 10, 11 zák. č. 63/1956 Sb. a par. 29, 30, 60 tr. zák. č. 86/1950 Sb. Tím jest otevřena brána omylu i libovůli, jejichž ná- sledky mohou býti neodčinitelné (justiční vražda). Zrušení ustanovení par. 278, 278a, 279 bývalého soud, trest, řádu č. 87/1950 Sb. znamená jenom to, že od 1. ledna 1957 není zákonného pod- kladu, aby do pracovních táborů (přejmenovaných v r. 1952 na “přechodné ústavy”) byli uvězňováni další odsouzenci. Příslušná ustanovení (sr. čl. IV č. 13 a par. 413 č. 1 zák. č. 64/1956 Sb) zák. č. 63/1956 však mlčí o osudu těch vězňů — kteří do těchto táborů byli umístěni podle nálezů, které nabyly mo- ci právní před 1. lednem 1957, a ani nenaznačují, že by tyto tábory (ústavy) byly zrušeny. Z toho nutno usuzovali, že pracovní tábory, byť i ve zmenšeném rozsahu, existují v CSR i nadále, a že jsou patrně zahrnuty pod novým společným názvem “ústavy ministerstva vnitra” (sr. par. 339 zák. č. 64/1956 Sb.) K reakčnm rysům, které byly do čsl. soudnictví transplantovány téměř beze změny ze sovětského práva, náleží též další rozšíření pravomoci generálního prokurátora a jeho podřízených, a zavedení instituce “vyšetřovatelů prokuratury” a “vyšetřovatelů ministerstva vnitra” (sr. par. 14, 24, 30 zák. č. 65/1956 Sb. a par. 172, 175 zák. č. 64/1956 Sb.; sr. též par. 1, 3, 11, 19, 20 sovětského zákona o prokuratorském dozoru v SSSR, Vedomosti, 1954, č. 9 (827) text 222). Min. předseda V. Široký ještě na jaře 1956 veřejně prohlásil, že odstranění neodvislých vyšetřujících soudců, přenesení vyšetřování do pravomoci policie a prokurátorů a některé další rysy soud, trest, řádu č. 87/1950 Sb. jsou “anomálií”, která bude napravena trestní reformou. Avšak zákony č. 64-66/1956 Sb. instituci vyšetřujících soudců neobnovily, ponechaly veřejnému žalobci rozhodující vliv nad vyšetřováním a vyšetřování všech důležitých případů dokonce bylo svěřeno vyšetřovatelům ministerstva vnitra, t. j. orgánům policejním a mimosoudním ísr. par. 12, 13, 172, 175 zák. č. 64/1956 Sb.) Tato od základů vadná úprava vyšetřováni nepochybně oslabuje praktický význam určitých zlepšení, která zák. č. 64/1956 Sb. zavedl tím, že reformoval přípravné řízení v jiných smě- rec a že rozšířil procesní práva obviněného a jeho obhájce. Totéž platí i o praktickém významu t. zv. občanské kontroly nad výkonem trestu odnětí svobody. Podle par. 353 zák. č. 64/1956 Sb. budou tuto kontrolu prováděli komise složené z poslanců Nár. shromáždění; zákon jim však nedává právo dozoru a účinné ochrany obviněného. Politicko - právní jádro reformy z r. 1956 spočívá hlavně v nových ustanoveních trest, zákona o deliktech povahy politické (t. z v. trestných činech proti republice) a hospodářské. — Zákon č. 63/1956 Sb. jednak nově formuloval některá ustanovení trest, zákona z r. 1950 (na př. par. 78 o velezradě, par. 85 o sabotáži), a jednak zavedl řadu nových deliktů politického rázu, na př. podvracení republiky (par. 79a), teror (par. 80a), záškodnictví (par. 84), vniknutí na území republiky (par. 95a), a poškozování majetku v socialistickém vlastnictví (par. 245a); z nových deliktů teror a záškodnictví podléhají trestu smrti nebo odnětí svobody na 25 let. Praktický význam každého zákona závisí nejen na obsahu, ale hlavně na způsobu, jakým jej soudy uplatňují. O politickém výběru a poslání soudců z lidu jsme se již zmínili; zbývá dodati, že ustanovení ústavy z r. 1948 (par. 141 č. 1, 2 a par 142) o soudcovské nese- saditelnosti a nepřesaditelnosti byla zrušena již ústavním zákonem č. 64/1952 Sb., jehož par. 5 stanoví, že soudci (z povolání) a soudci z lidu u obecných a vojenských soudů jsou “voleni”. Zákon o “volbě” soudců sice dosud nebyl vydán, avšak každému soudci musí býti jasno, že za vlády autorativního režimu soudcovský úřad podrží, resp. obdrží jen ti, kteří budou míti podporu KSC a vlády, a naopak, že ti, kdo se režimu znelíbí, mohou očekávali ztrátu úřadu, případně i zařazení “do výroby”, na př. do dolů a pod. Vzniká tu otázka: mohou, a budou dnešní zpo- litisované soudy — a existenčně odvislí soudcové vždy nalézali právo nestranně a spravedlivě, anebo o nich budou platili, alespoň pokud jde o posuzování případů politického rázu, slova M. Jana Hu s í, že “u súdci pravda nalézá pomoc jako Kristus u Piláta”? Odpověď na tuto otázku, spolu s rozborem ostatních hlavních rysů reformy z r. 1956 nás vede k závěru, že za komunistického režimu se celá čsl. správa spravedlnosti a soudnictví postupně sovětizují a degenerují v třídní formu kabinetní justice”. [pageend10]ČESKOSLOVENSKÉ NOVINY II KDO A CO V. Miniberger, komunistický agitátor z Chicaga navštívil Prahu, štval tam proti Čs. Národní Radě Americké, ale nezůstal tam. Socialistická internacionála měla kongres ve Vídni. Za Csl. sociální demokracii byli přítomni býv. poslanci Dr Bernard a V. Holub. Egon Hostovský odcestoval do Evropy Dr. R Vlach, vydavatel Sklizně ve Švédsku navštívil New York, Chicago a Washington Sokol v Casablance vydává sokolský oběžník. Ludvík Sláma, český básník z Chicaga dostal cenu křesťanské akademie v Římě za povídku. První cenu získaly povídky různě tištěné pod pseudonymem Alfa. Dr. Š. Osuský, byl zvolen členem evropské komise právníků, která má 16. členů. Moravský dům v Chicagu vydal majetkové certifikáty svým podílníkům. K. Dobeš český selfmademan v Brazílii na cestě do Japonska navštívil New York. V. Sedlák, moravský folklorista se dožil 75 let v Chicagu. Eva Liková, operní pěvkyně, uzavřela sňatek s arch. J. Bačou v Chicagu. Ivan Herben v nakladatelství Moravian Library vydal útlý sešit prózy Jana Her- hena s vlastním doslovem. Dr. A. Procházka na své evropské cestě se zastavil v Mnichově, odkud promluvil k domovu. E. Neuhauser, český emigrant v Chicagu, zemřel na rakovinu ve stáří 46 let. Ing. A. Pavel byl řečníkem na zborovské slavnosti v Paříži. Rovnost, starý socialistický spolek v Paříži, jehož členy bývali Dr. E. Beneš a Dr. G. Winter, obnovuje činnost. Rev. J. Svoboda, evangelický kazatel z Texasu, uspořádal 24. srpna v Husově domě v New Yorku přednášku o svém zájezdu do Československa. Účast byla mimořádná. Exulanti M. Pecka a K. Rada v New Yorku převzali české knihkupectví pí. Růže. Prof. K. B. Jirák složil trio pro hoboj klarinet a fagot. Skladbu jako premiéru v Melbourne uvedl prof. J. Tancibudek. Pomník Komenského bude odhalen v roce 1958 v Rockefellerově Parku v Clevelandu. Vazby je název tiskové služby, kterou založil O Zajíček v Chicagu. Vydavatel referuje o knižních novinkách v Československu. Kostel Sv. Antonína v Chathamu Ont. byl po vyhoření znovu vystaven a vysvěcen. Vlasta Vrázová navštívila krajanská centra v Owosso a Detroit. Pouť do Darney, kde před 39 lety president francouzské republiky odevzdal čsl. legionářům prapor města Paříže — uspořádala COL v Paříži. Výpravu vedli účastníci tehdejší přísahy a bojů inž. G. Kleinberg a J. Hladík. Láďa Kiml, známý krajanský pracovník v českém deníku Nový svět v Clevelandu uveřejnil své poznatky z Československa. J. Myslivec, žijící teprve 5 let ve Spojených státech, zemřel náhle v Chicagu. L. Sutnar, bývalý ředitel Státní Grafické Školy v Praze, byl členem tříčlenné poroty, která udělila cenu za nejlepší technickou úpravu amerických novin. Letos ní cena byla přisouzena malému listu “The Goshen News” ze státu Indiana. Lída Brodenová, sklidila uznání washingtonských listů za řízení operety “Cikánský Baron”. Cardašové solo tančila Milica Hasalová. Jan Vlach, český sochař v Paříži, po úspěšné výstavě, v nakladatelství Sokolo vá, vydal sešit reprodukcí svých prací. PO LETNÍCH SLAVNOSTECH Je po sletu Sokola amerického v Chicagu — co do počtu cvičenců a účasti obecenstva mohutnější než byl předchozí, byla slavnost Dělnického Sokola v Clevelandu s rozhodným politickým projevem red. Martínka, Kanaďané čsl. původu měli jubilejní v pořadí již desátý Československý Den, kterého se i tentokrát jak je již ustáleno — zúčastnili prominenti veřejného života kanadského. V Chicagu byl i letos rovněž Československý Den, Den Katolíků bude v září. Tyto manifestace, viděno očima domova, jednotlivě i v souhrnu připomenou snad krajská cvičení sokolská — dobře známé české zahradní výlety národních spol- ků a sdružených korporací, plny srdečné družnosti, folkloristické krásy, radosti a zábavy. Ale v době, kdy svět je rozdělen a kdy národ je umlčen, tyto slavnosti mají vážnou funkci zastupitelskou: pamíjí samoúčelnost a všechna tato shromáždění mají být a také jsou obrazem mínění a cítění amerického a kanadského lidu, jehož protikomunistický postoj je dobře sledován vládami i úřady. Etnické skupiny Američanů máji při tom příležitost upozorňovat své spoluobčany na to, co potkalo země jejich otců a matek. Tak vyznívají národopisné, kulturní a třeba jen společenské slavnosti Američanů polského, maďarského, jihoslovanského, lotyšského a li- tevského původu, v tom duchu jasnou řečí promlouvají také všechny Československé dny s výjimkou Moravského dne v Chicagu. Až náš lid opět bude uveden do rodiny svobodných národů, Ame- ričanům českého a slovenského původu bude vděčen za to, že jeho jménem mluví a jednají, když sám je odsouzen k mlčení. Bude vděčen víc než bývaly jeho vlády, než býval někdy sám. Toto číslo Československých novin vydáváme za měsíc srpen a září. Naši předplatitelé, jak jsme pevně přesvědčeni, nás jistě za toto naše mimořádné opatření omluví. [pageend11]12 ČESKOSLOVENSKÉ NOVINY ROZPRAVY Slovo politického abstinenta V mém okolí zde Se nechce moc o po. litice slyšet (anebo aspoň mluvit — já nevím, co kdo soukromně odbírá či čte, jestli vůbec něco), dokud se nestane zázrak a neutvoři se ústřední exilní těleso, zahrnující při pomyslném společném zasedání všechny politické složky (“státotvorné” i “státoborné”, jako parlament za první republiky). Tam by pak řešili representanti všech směrů, vy. skytající se mezi právními občany republiky, rozdílnost svých názorů demokraticky tváří v tvář namísto spílánim v novinách, jež neotisknou jiný názor a nepřipustí polemiku: a lidi doma pak rozhodnou, které z nich přijmou a které zavrhnou. Zatím však nám minulé zkušenosti uká. žaly, že dostala li se nějaká skupina k veslu, buďto se snažila vyřadit ostatní, nebo ti ostatní odešli sami do trucpod- niku, a to jak v jednotlivých stranách, tak i v RSČ, tak i mezi separatisty, Pr- chalovci, Sudetskými Němci, v RFE a prostě všude. Zde nezáleží na tom, na čí straně je v tom nebo onom případě větší pravda, nýbrž na tom, že taková to “řešeni” problémů se jeví exulantům v principu nesprávná, nesmyslná, nechut. ná a odpuzující od zájmu o exilní politiku i tisk. Uprchlíci se “neplatícími odběrateli” nenarodili, ty z nich udělali právě exilní noviny (neboť bez nich by se o uvedených zjevech málokdo dověděl — což ovšem neznamená, že by jim měly být zatajovány, nýbrž že se prostě neměly vůbec vyskytovat). Můj osobní názor je, že ať byly za po. sledních let postaveny překážky a vyryty průrvy jakkoliv nepřekonatelné, alespoň v jednom bodě by se mohli a měli sejít všichni k prodiskutování koordinace: Co dělat, kdyby u nás propuklo něco podobného jako loni v Maďarsku nebo i v Polsku. Neboť na barikádě bude jistě každému jedno, jestli vedle něho střílí socialista, liberál, separatista nebo i dosavadní komunista, hlavně, že střílí a ostatní si vyřešíme při volbách. Může se mezi námi v exilu vyskytnout různost názorů, máli se se nějakému převratu u nás nabádat nebo od něho zrazovat: ale nemůže býti popřeno, že je nutno se kooperativně dohodnout, co dělat, kdyby k němu přece jen došlo. Věřím, že tuto nutnost čití každý politik jakéhokoliv směru jako nejvyšší povinnost a zodpovědnost vůči národu, převyšující jeho sebevětší antipatie proti representantům odlišných politických ná zorů. S tím by pak souvisela i domluva, jaké kroky v takovém případě ta která skupina podnikne a s ní spřízněných kruhů v zahraničí — od USA přes Španělsko a Západní Německo až po Jugoslávii. Každý bude dobrý a nikdo se nesmí vynechat, kdo může jakkoliv po moci, půjdeli o existenci národa, bez níž se konečně nikdo z exulantů, ať je jak chce levý nebo pravý, domů nevrátí. I když se zdá naprosto nepravděpodobné, že by se v ČSR vyskytla obdoba maďarského případu, přece jen by se taková možnost neměla lehkovážně pus tit úplně se zřetele. V Maďarsku by to byl ještě před rokem také nikdo neoče. kával. A jednáni o tomto bodě by mohlo dáti celému exilu první styčný bod, prvního společného jmenovatele a snad i první základnu, z niž by se pak mohlo vyvinout třeba i delší koordinovaná aktivita (i když neříkám hned “spoluprá ce”), která by byla konečně po skoro deseti letech exilu i domovu ku pro. spěchu. Tak vidíš, příteli jak jsem se rozpovídal. Byl jsem asi za ta poslední léta své “politické abstinence” tak nadržen, že to teď ze mne najednou vybouchlo. Snad uznáš tuto polehčující okolnost, srdečně Tě zdraví Tvůj R. K. St Louis Jaké politické vedení? Myšlenky a náměty, které byly publi kovány v červencovém čísle Českoslo. venských novin, stoji za uvážení a studium, jednak proto, že jsou velmi realistické a celý duch úvahy Dr. J. Škvora není doprovázen zlostí, závistí či hoř. kostí ze zlé naší zahraniční situace, nýbrž naopak vůlí k dalšímu boji a dokončeni povinnosti, kterou všichni, kteří od 1948 opouštěli ČSR, na sebe vzali. Rada Svobodného Československa procházela těžkými údobími osobních bojů, to je pravda, ale našla východisko z té situace úpravou stanov a tím zároveň mizí stranicko.politické zastoupení v tom smyslu, jak bylo plánováno některými předsedy stran anebo “také předsedy stran.” Vrcholným orgánem Rady není Výbor (dle této úpravy) nýbrž Zastupitelstvo. To znamená, že členové Výboru nejsou odpovědni sami sobě, nebo stranické skupině, nýbrž Zastupitelstvu. Dalo se lehce manévrovat a intrikovat mezi 10 až 30 členy Výboru Rady, ale nedá se intrikovat dnes mezi 96 členy Zastupitel, štva. Tak jako jsou poctiví Čechoslováci v exilu bez funkcí a s funkcemi, tak jsou poctiví Čechoslováci v Radě a v Zastupitelstvu a jako je většina exilu oddána myšlence osvobozeni stejně dnes jako byla před 9 lety, tak se totéž ukázalo na posledním Zastupitelstvu. Tudíž bojové jádro politické mám na mysli celý exil i s jeho representací ■ Radou, je zdravé a bude pokračovat ve všech těch povinnostech ve svém ceL ku až do osvobození. Ideálu svobody — a reálné spravedlivé úpravy společenského řádu v Československu nebylo dosaženo a nemůže být dosaženo v komunistickém zřízení; musíme proto pokračovat v boji a splnit svoji povinnost, jako ji splnil exil legionářský, nebo exil druhý. Rada dnes stojí na zdravém základě or- ganisačním, má zvolený a pracující Výbor a nemá peníze. Co i dnešní výbor Rady nedělá dobře, lépe řečeno dělá nedostatečně je propagace vlastní práce. Jen zběžně nastíním, co projednal Výbor na posledním jednání: Rada oznámila ustavení Výboru americkým úřa. dům, Free Europe Committee, zastupitelským sborům svobodných zemí, ČS Nár. Radě v Chicagu atd. Návrh Rady, aby spisovatelé mohli vydávat svá díla [pageend12]ČESKOSLOVENSKÉ NOVINY 13 v mateřské řeči (otázka finanční) byl převzat členem Congressu H. S. Reusem a členem senátu P. Douglasem a publikován v Congressional Record. Rada rozvinula akci spolu s ústředím čs. svo. bodných odborů, aby Evžen Erban, vedoucí odborů v Protektoráte, dnes v komunistickém Československu se nedostal do vedení Mezinárodního ústavu práce v Ženevě — s úspěchem. Výbor Rady provedl podrobnou rozpravu o mezinárodní situaci o maďarském povstání s oddůvodněním jednáni Čechoslováků doma. Otázka proč nerevolto. válo Československo byla stylisována v širokém rozboru a rozeslána všem institucím, sborům, americkým a ostatním přátelům na západě. Toto není vše, uvedl jsem jen namátkou některé body. A nyní k otázce reorganisace, jak ji vidí Dr. Škvor. Cituji přímo program Rady. “Z právy-News” ... za obnovu slobody a nezávislosti jednotnej, nedelitelnej Československej republiky, vedenej v duchu T. G. Masaryka a tedy tiež do boja proti komunizmu, je treba zapojit v exile sa nachádzajúce všetky tomu programu verné, konstruktivné sily. Výkon, ný výbor bude usilovať o to, aby tieto najmä tiež z príslušníkov mladšej generácie pre spoluprácu získal.” A v tomto bode plně souhlasím s Radou i Dr. Škvorem, to znamená volbou. Vznikaly pracovní skupiny mimo Radu, jsou to skupiny, které usilovaly vlastními prostředky a vlastními stanovisky pomáhat osvobozeni ČSR, pracovaly bez finanční pomoci, dobrovolně, bez náro. ku na funkce a zaměstnání. Z těchto skupin nejenom by mělo být doplněno Zastupitelstvo, aby bylo houževnatější pro budoucnost, aby bylo mladší, aby překonalo finanční potíže Rady, aby doplnilo program Rady a aby osvobození se stalo skutkem v dohledné budoucnosti. Zbourat Radu by byla největší politická chyba jaké bychom se mohli dopustit, je ji třeba oživit novými silami, zdravými a bojovnými. Kdybychom zbourali Radu, sotva bychom za této mezinárodní situace mohli vytvořit nový, hodnotný politický orgán. Tonek Bartoš, New York Dopis básníkovi Milý příteli Javore! Pro přílišnou rozlohu Tvého diskusního příspěvku v mi. nulém čísle Č. N. nemohl jsem připojit okamžitě své poznámky k některým Tvým návrhům. Předkládáš je srdcem básníka. Bojím se bezozvěny a prázdna, v němž Tvá slova se rozplynou. Uvažuješ o některých způsobech, které by mohly obnovit autoritu vedení, respekt u přátel, důvěru exilu a koordinaci práce. Řeklo by se, že žádáš málo, jen to samozřejmé a základní. Po prav, dě žádáš nemožné. Ačkoli jednotlivci s velkou pílí, znalostmi, styky a praksí jsou schopni znamenitých výkonů — jako celek nechtějí, nemohou, nedovedou znamenat nic. Listopadový sjezd Zastupitelstva, na který se v počtu menším a menším scházejí skalní idealisté — se pokusil vy. tvořit zas nové vedení prý aktivní, pohotové, které by se dovedlo sejít, jednat, rozhodovat třeba prý bleskově. To jsme ještě stáli u spáleniště maďarské revoluce. Pomíjím kdo, koho a proč volil. Nepřehlížím však, že reformní elán sledující jednotu a pracovní erudici — ztroskotal hůř, než všechny pokusy před, chozí. Do výboru totiž většinou byli na vrženi všichni ti, jejichž podíl větší či menší na všech nezdarech, rozbrojích a trapných rozlukách je zcela evidentní. Zastupitelstvo chtělo vidět dvanáct apoštolů a přehlédlo zakopaného psa. Co očekáváš od lidí, kteří spolu navzájem nemluví nejsou schopni podat si ruku, navzájem osobně jsou si nesnesitelní ? Sám jsem očekával, že maďarské udá losti lidmi zatřesou, že uvidíme nějaká osobní gesta — zapomenuti, odpuštění, usmíření jak velká doba ukládala. Již nazítří, tedy mnohem dřív než bylo skončeno per roliam řízení vyšlo najevo, že tito navržení kandidáti — členy výkon, ného výboru nechtějí být- Ing. P. Blaho, dr. M. F. , Dr. J Lettrich, V. Majer, F. Peroutka a dr. §. Osuský. Z třinácti členného nominovaného výboru rázem zůstalo jen sedm člen a to: arch. J. Chomu. tovský, dr. A. Klimek, Dr. J. Klima, dr. J. Papánek, dr. H. Ripka, J. Ševčík a dr. Petr Zenkl. Poněvadž při ustavující schůzi dr. Ripka nebyl a poněvadž je třeba předpokládat, že funkcionáři neodevzdávali hlasy sami sobě, jasně vychází, že funkcionáři byli voleni pěti hlasy. Další schůze se prý zúčastnil také ing. Blaho. Pravíš, že měli by být voleni nejlepší bez ohledu atd. Tebe jako mne k těm třinácti váží sympatie velké, menší, či docela žádné. Uvedl jsem, jak to do. padlo. Při tom Zastupitelstvo hledalo nejlepší lidi. Táži se, kam jdou všechny zásluhy a schopnosti, chybili schopnost vydržet jeden vedle druhého! Je-li už toto těžké, jak chceme obstát ve zkouš. kách kdy půjde o víc než o to, kdo má dělat Kubelika, kdo má hrát první housle? Myšlenka, že exil by mohl provést písemné hlasováni o tom, kdo má dělat politickou práci, kdo má stanout v čele té práce — je víc zoufalá než nadějná. Už jen v diskusi by bylo žádoucí rozhodnout povahu, poslání, funkci exilu. Má exil charakter krajanských spolků, které mohou mít své ústřední vedení — nebo je exil stále ještě nositelem, mluv, čím, representantem politické vůle národa? Až dosud na všech kontinentech vzniklo několik desítek exulantských spolků, ale zcela nezávisle a také nezávislých na politických supremativních orgánech, vzniklých a zaniklých politic, kými dohodami a nedohodami manda- tářů z domova. Bylo nesnadné říci, kdo a jakým právem a do jaké míry kus národa v cizině může zastupovat — i mezi příslušníky stran byly o to spory — sociologicky zajímavé tím, že ve stranách druhdy nejmenších ty spory byly nejvášnivější a vedly k pidimužic. kým secesím v torsu. Pokud vše zůstalo na stranách a na osobnostech přes všech, ny nesnáze a posiční manipulace stále se vědělo kdo je kdo a stále bylo mož no ukázat aspoň na sto známých tváři. Ale exil v němž porůznu žije otráveno mnoho schopných lidí — je přece jen skupenství náhodné — do exilu se nešlo podle partajních kontingentů nebo církevního příslušenství. Pochybujú, že by “volby” vynesly na povrch dost spravedlivých mužů a že by i vyvoleným exil poskytl nebo aspoň vrátil dostatek ztra. [pageend13]14 ČESKOSLOVENSKÉ NOVINY cené autority. Kreace vedoucích orgánů politických podle stran — je nouze, která sotva byla menší kooperací nestranic- kých intelektuálů. 1 kdyby exil měl rozhodnout jsem skoro jist, že by v jisté obměně zvolil všechny, kteří vedle svých uznávaných schopností projevili neschop. nost a netalent k součinnosti a spolupráci. Naplno ale pravím to, co také Ty cítíš a čeho se obáváš: že totiž volby v exilu by pravděpodobně skončily ještě hůř než žalostně. Stále máme deset měsíčníků, Jostenúv týdeník a pak četné vést, niky, zpravodaje, nepravidelné tisky politických skupin a spolků. Čteš-li je nějak za sebou, máš dojem mnohosti, velkého zájmu a činulačnosti. Ale to je všechno klam a mámení. I zájmy tak diferencované se týkají jen nevelkých skupin soustředěných kolem těch časo- pejsků. Snad čtenáři sečtení všichni dohromady s koeficientem zřejmých duplicit představují desettisíc čtoucích —! ale chabě jen platících duší. Kolik z nich se bude obtěžovat, vyplní a pošle hlasovací lístek? Ještě jedna okolnost: Podobá se pravdě, že již polovina exu. lantů v různých zemích přijala během let již jiná státní občanství. Ti všichni právě z tohoto hlavního důvodu by těžko mohli volit prostě proto, že jsou natu- ralisovanými občany a né už exulanty, nebo uprchlíky. Připočteš-li pak ty, kte. ří politickými exulanty v pravém slova smyslu nejsou i když v exilu žijí a které snad proto zajímá vše kromě toho exilového — kdo bude na konec volit ■ a koho? A ještě ta lhostejnost o otrávené mysle zvlášť těch citlivějších: co Ti může vyjít na konci všech počtů a úvah? ‘ .Protože v doufání jsme nenapravitelní, budeme se pokoušet dále, aby exil měl hlavu, aby schopné síly se sdružily k politické práci. Ale kde začít a jak, když tolik pokusů tak bídně ztroskotá. Jo? Ani andělská dohoda mezi representanty, kteří se pro zásady nikdy nerozešli, neměla by jak říkáš, žádného vlivu na bídný běh světských věcí. Ale imponovali bychom aspoň svým přátelům tu i v Evropě jinak než dosud. A přátel se může odříkat jen hněv a ne. moudrost, anebo ten, kdo je ztratil. Kromě toho také exil byl by povzbuzen a znovu zainteresován viděl-li by něco jiného než kohoutí zápasy. V hovorech, dokud se nám ty poměry dočista nezprotivily — se vynořila myšlenka jen domněle spásná: Učinit z politiků a diplomatů Senát representantů s právem kontroly, iniciativy a třeba i aprobace, kdežto exekutiva byla by složena z politiků a intelektuálů mladší generace. Kdo však by byl v tom senátě? Nu jistě ti, kteří se vidět nemo, hou, čili prakticky by nebyli a když, tak zase jen jedna jejich část, čili fraška a bolest. Protože nevidím již žádné jiné možnosti — spoléhám naposled již jen na sbor mladých a mladších politiků a vzdělanců schopných jednání a práce. Zkušení experti političtí a diplomatičtí, mužové konciliantní i jen sólisté, mužové se znalostmi a styky mohli by individuelně být pověřováni speciálními úkoly i jed. natelskými mandáty. Osobně a od případu k případu proto, že v kolektivu nejsou schopni navzájem si říci ani do- brýtro, či máucta — a také proto, že intelektuální jejich schopnosti nemohou být opomenuty, nebo docela ztraceny. Co tu nakonec řečeno, rád odvolám a budu se bít za jiný šťastný návrh, který by skýtal náprstek naděje, že se dostaneme z té vůdcovské bídy. Tvůj oddaný k) Tak je to Českobratrský kazatel Svoboda, ve svém projevu po návratu z Československa mimo jiné také pravil: “Jeli pod mrakem a neví-li snad americký krajan, ve staré vlasti dlící, kde je východ a západ, dobře učiní, zaskočili na nádraží. Plné nákladní vlaky jedou na vý. chod, prázdné z východu! Tak vypadá “bratrská” pomoc, o které se tolik hovořilo, v praxi! Řečník uvedl také, že podle lidového vtipu, až spadne hlava Stalinova pomníku, budou tam rohy s nápisem: “Národ sobě” Účastník Intrikán Molotov Není novinkou, že to byl Molotov, kdo tak dlouho sabotoval sjednání státní smlouvy s Rakouskem, která této zemi konečně vrátila slíbenou samostatnost a státní nezávislost. Toho vzpomíná dnes rakouská veřejnost a nedivme se, že neroní slzy. Polský lid má ještě smutnější vzpomínky na Molotova. On to byl, kdo jménem Stalina sjednal s Hitlerem smlouvu o přepadení a novém rozdělení Pol. ska v srpnu 1939. A znovu se vrací na mysl jeden incident z počátku války proti Polsku, který byl odhalen teprve nedávno v archivech nacistické vlády. Hitler požádal moskevskou vládu, aby nařídila radiové stanici v Minsku, aby vysílala jistý signál, který by vedl nacistické letce při útoku na polská města. Molotov dal svolení a radiová stanice v Minsku vysílala sjednané znamení ve formě pomlček. Tak vedl Molotov, Stalinův nejbližší spolupracovník, Hitlerův útok na Polsko. Je snadné pochopit, s jakými pocity přijala nyní polská vláda a veřejnost odstranění tohoto nemilosrdného nejvyššího velitele sovětské zahraniční politiky. Jeho vliv zasahoval do události i když musel ustoupit své místo Andreji Višinskému v květnu 1949. Ale než odešel, vymyslel si Molotov bio. kádu Berlína, která sice skončila velmi neslavně, protože západní spojenci velmi rychle zřídili vzdušný dopravní most pro “politicky obležený” Berlín, ale celá věc se neobešla bez dočasného strádání obyvatelstva města. Molotov se stal pověstný svou sabotáží mírové smlouvy s Itálií. Západní mocnosti kladly váhu na rychlé vyřízení všech mírových smluv, protože jejich cílem byla rychlá obnova života evropských národů bez ohledu na to, na které straně jejich vlády stály ve válce. Tomu nemohl rozumět odchovanec Stalina, který viděl mír a smlouvy o míru jen jako odrazný můstek pro rozmnožení moci sovětského svazu a rozšíření jeho državy. Molotov dal povel ke komunistickému puči v Praze a tak ani náš lid nemá příčinu plakat nad jeho politickým hrobem. A konečně Jugoslávie ztratila jeho odstraněním jednoho ze svých největších nepřátel. an [pageend14]ČESKOSLOVENSKÉ NOVINY 15 POZNÁMKY PŘEDČASNÁ RADOST Pan dr. Josko ve Washingtoně a pan Josten, v Londýně s příkladnou pohotovostí a radostně naší veřejnosti oznámili, že Československé noviny zanikly. S radostí oznamujeme, že radost tato je předčasná. POUTNÍK SE VRACÍ Je to náš americký Cech a Slovák, který v plné turistické sezóně navštívil Československo “Kraj” jak oni pěkně sami říkají. Volání rodné země je mocné —• v cizině stárnoucí a sestárlý člověk — jak by nezatoužil aspoň se podívat tam, odkud vyšel? Vidět staré rodiče, sourozence, druhy z mládí, uspořádat leckterou majetkovou věc a potom přirozená zvědavost na ty velké proměny, které starý domov prodělal i zvědavost, jak se nyní v zemi žije — kdo by odolal, má-li na to a dostal-li visum? Dříve takovou příležitostí bývaly sokolské slety, ale od dob, kdy cizinci a služebnictvo cizinců vládne národu — závora spadla a hranice je obehnána drátem. Tyto návštěvy mají některé záporné stránky. Krajan nikdy nejede “s prázdnem” a za své zelené dolary ve městech i na vesnici může vystupovat jako baron. Není-li jeho vnímací schopnost dost značná, snadno může propadnout omylu, že tak jako on tam za výhodný kurs pár neděl žije, že žijí všichni celý rok — zvlášť vidí-li výklady plné a sne- sou-li mu, nač si vzpomene. Může utrácet, protože dolar je stále nejlepší měnou na světě a na tom světě všude se zaň koupí víc než doma v Americe. A protože se na takovém výletu na cent nehledí, lehce může vzniknout dojem, že v Americe dolary lidé sbírají na chodníku — a to není pravda — Amerika má dost jiných argumentů, kladů a krás, aby Evropané po ní toužili. Krajané, navštěvující rodiště třeba po čtyřiceti i více letech — ovšemže nevycházejí z údivu, jak pohádkový pokrok ta země udělala. Mysleli si, že ledničky, koupelny, splachovače, telefony, elektrika, školy, musea — že to vše je jen v Americe, protože tenkrát to u nás nebylo a oni sotva pomyslí, že v Americe to také nebylo! Nemá-li tedy výletnik dost znalosti a rozvážlivého úsudku, lehce si může dát agenty Čedoku a jinými namluvit, že toto všechno teprve komunisté vybudovali a zavedli, že za Masaryka lidé padali hladem na ulici, že nebylo svobody a že chudý neměl ochrany a dovolání. Avšak největší část krajanů, kteří sami byli dělníky a v dělnickém hnutí pracovali a sestárli — nedala si nasadit brýle mámení. Had se skrývá v trávě a oni ho uviděli. Život, který spatřili ve městech i na vsích je jiný než ten v novinách, radiu, na schůzích a v propagačních brožurách. Viděli, komu se vede dobře a kdo dře na tuto kastu. Občané se před nimi netajili a pni měli možnost na své oči vidět a na uši slyšet, zač pracuje dělník, jak dlouho a co si za to koupí. Viděli, jaké hřbitovy udělali z druhdy bohatých a kvetoucích obcí, jak zničili kdysi pověstná naše řemesla, jak naložili s neposlušnou inteligencí, jak rozkradli gruntovní a průmyslové majetky, jak nakládají s církví, jak rozbili rodinu, do jaké spustlosti ženou mládež, jak přeplnili trestnice, jak hlídají národ, jak vládnou olovem a všemi instrumenty tajné policie, jaká je svoboda tisku, slova a víry, jak jsou lidé blažení a šťastní. Poutník se vrací . . . Probuzen, poučen i vyléčen. Vrací se rád a šťasten —však ani jeden z amerických českých komunistů v tom ráji nezůstal a svůj americký pas si hlídal víc, než-li své dolary. Je-li zbožný, modlí se za ty duše, které si nezasloužily žít v pozemském pekle. Není-li zbožný, žehná aspoň Americe a spěchá mezi všechny, kdož boj proti zlotřilému komunismu považují za svou první občanskou a vlasteneckou povinnost kf POZDRAV DO CLEVELANDU Toto číslo Československých novin v Clevelandu dostanou krajané a exulanti, kteří se až dosud s naším listem neseznámili. Redaktor děkuje přátelům za další adresy a v kruh čtenářů vítá nové zájemce a předplatitele. MAROCCO Sokolský pracovník a neúnavný rozšiřovatel tisku R. Šafránek převzal zastoupení Československých novin v Maroccu a ve všech jiných státech světadílu. SPISOVATEL V EXILU Náhlá smrt Zdeňka Němečka vyvolává pomyšlení na kulturní dědictví národa tak, jak je exil zachránil, nese, opatruje a rozmnožuje. Připomínáme si, což často uniká — jak málo českých a slovenských spisovatelů odešlo do ciziny a jak mnoho se jich smířilo s obludnou ideologií a režimem násilí. K Němečkovi a Hostovskému, doma uznaným spisovatelům jedné generace, přidružuje se Štědrý a několik mladších básníků, kteří sotva stačili začít a teprve snad v exilu někteří z nich vyzrají. Exilová prosa je chudší než poesie a za deset let vyšla Němečkova Tvrdá země, dva romány Hostovského, slovenský román Vičanův Sme živi a tématicky dost odlehlý Svatošův — Mlha šatí strach. Politické literatury také není mnoho a ti, jejichž knihy vyšly anglicky nebo francouzský mohou mluvit o štěstí a úspěchu uvážíme-li, jak je obtížné sehnat nakladatele, zájem a publicitu pokud autor není zrovna respektovaným universitním profesorem, nebo pokud se netěší štědré přízni církevních institucí. Záhy budeme hodnotit první desetiletí nejposlednějšího exilu. Určitě shledáme dost kladů na nejrůznějším poli. Ale co se české knihy týče — konec všemu naparování o vysoké úrovni, vzdělanosti a kulturním hladu exilu. Ačkoli naši spisovatelé píší bez honoráře, náš exil se chová k jejich dílu daleko nejhůř mezi všemi jinými exily. Jistě ne z bídy. Jistě ne proto, že někteří dělají hurá Američany a hurá Kanaďany, od těch klobouků s bílou pentií až na ty děti, které nemají babičky. Příčina je jinde — básníci, spisovatelé a novináři za to nemohou. kf SDRUŽENÉ KRAJANSKÉ SPOLKY v New Yorku jednomyslně rozhodly, aby řečníkem na Masarykově večeru byl redaktor Československých novin. [pageend15]16 ČESKOSLOVENSKÉ NOVINY DŽILASOVA BOMBA Dlouho již nevyšla kniha, která je událostí a kolem níž bude všude plno rozruchu. Milovan Džilas, donedávna intimus jihoslovanské- ho diktátora Tita a dnes jeho vězeň, v kriminále napsal knihu “Nová třída” (The New Class). Analysa vládnoucí tenké vrstvy, která uchvátila moc nad národy, kritika method i cílů komunismu — v tom Džilas sotva přináší něco objevitelského. Význam spisu je však dán osobností autora — Džilas byl nejen teoretikem marxismu a katedrovým vykladačem ideologie, nýbrž také aktivním revolucionářem s velkými zásluhami osobními — za svou moc Tito musí mu být zavázán víc než komukoliv jinému. Rukopis byl tajně dopraven za hranice a přeložen do angličtiny. Ještě se nestalo, aby vězněný člověk s takovou odvahou a s takovým risikem ze žaláře poslal obžalobu zvráceného systému, kterému pomáhal k veslu a jehož je obětí. Je to v podstatě sensační aféra politická, ve které postavení Titovo v každém případě bude velmi delikátní. DUCHOVNÍ JEDNOTA Jistý pan Hašek v Hamiltonu tiskne zprávy jedné sku- ny živnostenské strany. Uvítal skandali- sační knihu J. Broučka a o známých lidech v exilu píše takto: ničitelé, spřa. ženci, nohsledi, sluhové, spiklenci, agenti sovětů, Zcnkl stařík, Hlavatý opičák, Lettrich fušer. Tento článek má titul “O duchovní jednotu exulantů”. Naštěstí je připojena modlitba k Panně Marii, v níž čteme “Stojíce před Tebou jako hříšníci”. KOEXISTENCE Část amerických studentů, zúčastněných na Festivalu komunistické mládeže v Moskvě, neodolala lákavé nabídce čínských komunistů. Cestují po Číně za ideálních podmínek jako hosté rudé vlády — mamičky z Ameriky poslaly telegraficky ještě kapesné. Americká úřední místa je důtklivě varovala — odejeli tedy do Číny s jasným porušením zákonných předpisů své země. Filosof praví, že svobody není nikdy dost. Ba je! Pro ty, kteří ji nerozumí, pokládají ji za samozřejmost, nemuseli o ni již bojovat a nedovedou si jí vážit —- je ji někdy až moc! KONEC RAKETÝRSTVÍ? Již několik týdnů zvláštní výbor amerického senátu vyšetřuje poměry v dělnických Uniích. Evropský člověk by si mohl myslet, že tyto kriminální aféry tvoří vlastně agendu řádného soudu, ale americká prakse je jiná. Po pravdě je zde dalekosáhlá akce od kořene zlikvidovat nejtemnější epochu dělnického hnutí amerického. V dobách ranného kapitalismu dělník byl vystaven zaměstnavatelské libovůli aniž požíval zákonné nebo solidarisující ochrany. Před půl stoletím mohl do Ameriky kdo chtěl, přicházeli sem občané pronásledovaní nebo jen svobodu milující, hlavně však bída doma a lepší vyhlídky zde vedly sem kroky vystěhovalců. Čeští nebo němečtí dělníci z Evropy měli již odborové vědomí i politické vzdělání, ayšak neznalost jazyka, poměrů a způsobů — to měli společné i s masami lidu, který neprošel průmyslovými městy evropskými. Po agentech, verbujícíchv Evropě, přišli raketýři američtí, ovládající odborové organisace a trh práce. Jejich krutá nadvláda dovedla teroriso- vat dělnictvo jako podnikatele, ale hlavně brát peníze z obou stran. Byly to hotové syndikáty bud’ ve zlu spolupracující, nebo se potírající — vraždy, vydírání, podvodné manipulace, daňové de- fraudace, rozkrádání dělnických i podnikatelských peněz — a ani sdružené síly dělníků i zaměstnavatelů dlouho a dlouho se nemohly osvobodit od těchto upírů z amerického podsvětí. Teprve nedávné sjednocení největších odborových centrál přineslo blahodárné výsledky i v boji proti gangsterství. Je to tažení v němž je celý národ zajedno. Vyslýchání předáků i svědků je vysíláno denně televisními stanicemi. Vy- šetřování hlavně vede mladý právník Kennedy, dnes velmi popidární člověk v zemi. Zájem Američanů je všeobecný — ve veřejných místnostech i domácnostech miliony a miliony sleduji ČESKOSLOVENSKÉ NOVINY — měsíčník Čechů, Slováků a Podkarpatských Ru- sínů. Vydavatel, odpovědný a vedoucí redaktor F. Klátil s redakční radou — Redakce, administrace, adresa: Československé noviny, 31 East 72nd Street, Apt. 14 B New York 21, N. Y. — Telefon LYceum 6-6621. Předplatné dol. 3.00 ročně, jednotlivá čísla 25 c. — Tiskem Universum Press Co., 15 Vandewater St., New York. průběh řízení, jehož výsledek dělníci, továrníci, bohatí i chudí přijmou s velkou úlevou. CESTOVATEL Podle očekávání — přijeti Chruščevovo v Československu mělo všechny atributy známé již režie — pracující dobrovolně nucené přišli z továren, a do velkých průmyslových středisek laskavě zavítal sám. První sekretář strany se s hostem objímal, kteréžto city by nepochybně pražští stalinští sirotci bez rozpaků prokázali i Molotovovi, kdyby se mu bývalo bylo podařilo zlikvidovat Chruščeva dřivé než on jeho. Ačkoli i zde opakoval od poraženého Malenkova populární thési o máslu a spotřebním zboží — docela nic nebylo změněno na plánech divoké, zmatené a překotné industrialisace. Režim, který kromě jiného zhyne jednou také na bezhlavé hospodářské experimenty, do nekonečna nemůže dumpingově zásobovat průmyslovými výrobky zaostalé země so. větské sféry, Sověty samy a zvyšovat při tom životni úroveň lidu. Národ nic nedá na řeči svých otrokářů o tom, že se mu vede lépe než nešťastníkům na Balkáně. Fakt je, že se mu vede hůř než kdykoli v uplynulých čtyřiceti letech — tato poselství dělníků, rolníků, živnostníků i stavu úřednického přinášejí bez výjimky naši, z návštěvy se vracející krajané, pokud nejsou komunisty. Záhy snad bude také víc jistoty, zda tyto Chruščevovy inspekce padají jen na vrub cestovatelské letory povídavého řez- nika z Maďarska, zda je to záměr hlučně se přiblížit ostatnímu světu, zajišťovat si jeho zájem a pozornost, anebo zda je prostě nevyhnutelné osobními zákroky stmelovat, dávat příkazy, chlácholit i hrozit, zajišťovat si věrnost a loyalitu. Kdyby tak tomu mělo být, pak do Československa věru jel zbytečně: ti nezmizí s každým kdo zmizí z Kremlu, ale půjdou s každým, kdo zadáví své soupeře a usedne za Stalinův stůl. [pageend16]