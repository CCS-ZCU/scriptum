Mukl Vydáva Svetové sdružení bývalých čs. politických vězňů Gustav Sýkora, Johan Amos Comenius Jan Amos Komenský Exulant, bratr Exilu, který v sobě spojuje cestu národního cítění bez hranic vc svě zemi i mimo ni tak, jak to bylo nutné. Získané zkušenosti, vzdělání, vědění a praxi dal svému národu, Evropě, světu. Odešel proto, že hájil svoje přesvědčení, miloval svou vlast a chtěl jí pomáhat. NENÍ TO DŮVOD K ZAMYŠLENÍ? Z obsahu: Naše interview, Jan Amos Komenský, Vzpomínka na Jana Masaryka, Úvahy k zákonu o lustracích, Z dopisů čtenářů. Spolkové informace květen - srpen 1992 - číslo 15 Ročník 5 My, určení k likvidaci [pageend1]Vzhůru již hlavu národe, k nebi své zdvihni oči! Viz: jsou tam i malé hvězdičky, kol nichž se velké točí! Toť proste tím: ty maličké z jadrného jsou kvádru, ale ty velké a poslušné jen z plynových jsou hadrů. Troufám, že při té myšlénce srdce ti povyskočí - nuž - buďme tou malou hvězdičkou, kol níž se velké točí! Jde to. ach jde? Jen každý hleď k vlastnímu dobře jádru: Bude-li každý z nás z křemene, je celý národ z kvádrů! Jan Neruda. Písně kosmické [pageend2]Jen několik slov ... Náš malý časopis, který vychází několikrát do roka, si sice činí nárok na aktuálnost problematiky, ne však na aktuálnost denníku či týdeníku. Některě věci, zvláště nyní po volbách a ve víru nynějších událostí, kterc překrývají vše ostatní, působí jako opakování: dalo by se říci: to všechno víme, to jsme už v různých obměnách četli. Pokud však v této "nové", nově se tvořící době našeho státu, v němž po vyřešení problému, který nám nyní bere dech, - začneme mít teprve naději, že parlament zemí českých a nová vláda lidí, kteří by pochopili pragmatismus jako převedení myšlenek do skutků pod zorným úhlem etiky, - vláda, která začne pracovat ve smyslu demokracie, morálky, práva spravedlnosti, ve smyslu několikrát podepsaných a nikdy nedodržených lidských práv, - v této době bude třeba tyto věci stále znovu opakovat, aby se dostaly do našeho podvědomí a jednání. Tolik úkolů je před námi, tolik věcí čekajících na objasnění za námi. Je třeba se učit orientovat se v nových podmínkách života. Bez berličky a bez karabáče. Naše články vyjadřují myšlenky, názory a zkušenosti pisatelů, které i když se někdy ve vydání opozdí, mají však ve své podstatě určitou platnost a nesou v sobě zárodky a vývoj myšlení, chápání a pozorováni situace z určité distance, která dává jasno a poskytuje čtenáři nový pohled a podnět k zamyšlení a doufejme i k jednání. Řídí redakční rada Adresa redakce MUKL Postfach 26 CH-8606 Nánikon Schweiz Suisse Switzerland Monika Kuříková - Pospíšilová 3 [pageend3]ROZHOVORY DNEŠNÍCH DNŮ Interview s panem JUDr. Jiřím KOVÁŘEM Šéf úřadu předsednictva české vlády přijal člena redakční rady MUKLA Karla Kukala a odpověděl mu na následující otázky: Pane ministře, premiér Václav Klaus seznámil dne 13.7. t.r. poslance českého sněmu s programovým prohlášením české vlády. Můžete se blíže vyjádřit k bodům, obsaženým v následujícím odstavci: "Obnova respektu k zákonům a lidským právům vyžaduje též čestné a otevřené vypořádání se s dědictvím minulého režimu, počínaje morálním odsouzením zločinů, spáchaných v období komunistické totality a konče trestně právním postihem těch jednotlivců, kteří jsou za ně zodpovědní Vláda rychle a důsledně dokončí rehabilitace obětí komunistického režimu." Jak si vláda toto vypořádání konkrétně představuje? Neměl by být vzorem například způsob našich německých sousedů? Exulanty tato otázka velmi zajímá, poněvadž mnozí z nich byli celou dobu svého pobytu v zahraničí velmi činní. "Já bych nerad vzhledem k poměru sil v parlamentě mluvil o konkrétních detailech, ale například. Víte dobře sám, že zákon č.119 o soudních rehabilitacích je dobrým předpisem, nicméně ještě stále jsou tisíce těch, kteří dosud nebyli uspokojeni. To znamená, že bude nutné, aby ministerstvo spravedlnosti teď po volbách vytvořilo trochu jinou situaci a jiné podmínky pro to, aby došlo k jejímu co nejrychlejšímu vyřešení. To je jedna rovina. Druhá rovina je spojena se zákonem č.87/91 o mimosoudních rehabilitacích. Samozřejmě, že bych teď nerad diskutoval o datu 25.února 1948 a o ustanovení o československém státním občanství. Domnívám se, že spoustu zlé krve způsobilo i to, že v době, kdy se tyto zákony projednávaly a byly přijaty, sdělovací prostředky asi zapomněly zdůraznit, že tyto zákony byly předmětem ostrého politického a parlamentního boje a že vůbec jsou na světě, to považuji za malý zázrak. Jsme rádi, že jsme vůbec dosáhli takovýchto zákonných norem. Jde o to, že se sváděl boj skutečně o každý paragraf. Tam byl ten tlak obrovský a samozřejmě se nepodařilo uspokojit všechny občany. Ve federálním shromáždění je nyní po volbách situace ještě horší. Pochopme, jaké je v něm složení. Nemůžeme počítat, že by se přijímaly jakékoliv zákony, které by souvisely s rehabilitací, protože opozice je schopna svým stavem, který ve shromáždění má, všechny předpisy zastavit." Takže myslíte, že jakákoliv novelizace tohoto zákona a také volebního zákona, který nás pochopitelně také velmi zajímá, nemá naději? "Volební zákon, to je stejná otázka. Já se spíše obávám, že my budeme v situaci, kdy ve federálním shromáždění budeme muset bránit tomu, aby tu novelizaci nenavrhoval v opačném smyslu někdo jiný. Ta situace je složitější." Složitější a jak vidět, neradostná. Vy jste se dotkl tématu odškodňování. Já sám jsem politický vězeň a máme styky s Konfederací bývalých vězňů a víme, jak strašně pomalu to odškodňování probíhá. Ti lidé mezitím umírají. Když Vaše strana má ministerstvo spravedlnosti, nelze třeba stanovit nějaký termín a zesílit stavy pracovníků, aby naši lidé 4 [pageend4]mohli být trochu rychleji odškodněni, protože někteří, se svými penzemi, jsou na tom dosti bezútěšně? "To je další problém. Když se podíváte na řadu institucí, tak vidíte, že je nemáte čím posilovat. Z řady důvodů. Vy, jako ministr, jako představitel státní správy nemáte možnost řadě lidí, řadě odborníků - řeknu to otevřeně - dobře zaplatit. Například jsou tady rozdíly mezi příjmy lidí, kteří soukromně podnikají nebo jsou u soukromého podnikatele a příjmy, které můžeme nabídnout my, i když je po druhé platové reformě ve státní správě. Za druhé: Dneska by to pro ně byla práce na půl roku nebo na rok. To Vám těžko kdo přijme, protože my těm lidem nemůžeme garantovat, že je potom někde zaměstnáme. To jsou všechno zdánlivě nepodstatné, ale, bohužel, velice pragmatické důvody, které celou situaci komplikují. Za hlavní důvod bych ale považoval to, že je katastrofální situace v soudnictví. Znám řadu okresních soudů, kde na civilním senátu je jeden nebo dva soudci, kteří mají neskutečně mnoho práce. V podstatě hrozí kolaps. Soudci odcházejí, jak již řečeno, do soukromých sektorů, kde advokát vydělá několikanásobek. To jsou všechno potíže, které řada lidí, kteří byli postiženi a do jejichž duše se dokážu vcítit, může brát jako náš problém, který my musíme vyřešit. Ale my nemůžeme někoho na paragraf, jak tomu bylo na příklad v padesátých letech, kdy se šlo "na paragraf' třeba do vojenské služby, někam nadirigovat." A nemyslíte, pane ministře, že jeden z těch důvodů - to je takové podezření v řadách politických vězňů - je v tom, že v těch soudcovských řadách jsou převážnou většinou staré struktury, které nemají snad dost dobré vůle věci nějak uspíšit? "Tento důvod já také v žádném případě nevylučuji a setkal jsem se s řadou dopisů bývalých politických vězňů, kteří si stěžovali na to, že byli rehabilitováni v řadě případů týmiž soudci, kteří je sami odsuzovali podle hlavy 1." To já znám přesně. Zrovna teď jsem se setkal s takovým kolegou. "To je schizofrenní situace. Řada těchto lidí sice už odešla, ale z technických důvodů to není prostě možné, aby pan ministr Novák všechny tyto soudce na hodinu propustil. Řada lidí opravdu odešla i z těch důvodů, že neměli morálně-občanský kredit v pořádku díky své činnosti v minulosti, nicméně řada jich tam stále zůstává a my jsme skutečně ve smutné situaci. Právnické fakulty nám sice dodávají nové lidi, ale zájem o tuto justici je nízký, většina odchází do soukromých sektorů." Když jsme na půdě toho práva, jedná se mi o pojem promlčení. Tady je také velice paradoxní situace, že třeba u těch lidí, kteří pozvali v roce 1968 "zpřátelené" mocnosti, což je, jak jako právník jistě uznáte, velezrada (spojení se s nepřítelem za účelem atd ) jsou tyto zločiny promlčeny a naopak lidem z našich řad, tedy vězňům z padesátých let, dávají dodatkové tresty, mohl bych Vám jmenovat mnoho konkrétních případů. Tam tresty promlčeny nejsou, přestože chronologicky se to stalo dávno před onou zemězradou. 'Tady se jedná o vyjádření generálního prokurátora federace pana Lauka, který bohužel, toto potvrdil a oznámil, že bylo zahájeno stíhání bývalého generálního prokurátora Piešťáka, který vlastně tím, že nic nečinil, nechal proběhnout lhůty, které zde jsou a nezahájil stíhání proti nikomu. Včerejší zpráva ČTK, kterou jsem dostal na stůl, hovoří o tom, že bylo zahájeno trestní stíhání." 5 [pageend5]Pak bych měl jednu otázku, která se dotýká přímo Švýcarska. Vy víte, že v diplomatických službách pracují vesměs staré kádry a nejen to, ale velkou většinou spolupracovníci Státní bezpečnosti, v našem případě ing. Kočárek, krycí jméno Karel. My jsme podnikali mnohé kroky a interpelace na ministerstvo zahraničí, že ten člověk je u nás nežádoucí, zda by mohl být odvolán. Myslíte, že nyní, kdy ministerstvo zahraničí bude obsazeno Vaší stranou, ODS, že by se dalo v této věci něco dělat? "Samozřejmě, že i tato věc je o něco složitěji. Ten velvyslanec je na federální úrovni. Rozhodující pro jmenování a odvolání velvyslanců je federální ministerstvo zahraničí. Záleží na novém ministru panu Moravčíkovi, zda podá či nepodá návrh na odvolání řádného a zplnomocněného velvyslance ve Švýcarsku." Dost krajanů by se třeba rádo vrátilo. Hlavní překážkou jsou byty. Já vím, jak to chodí, byty jsou přemrštěně drahé a je jich nedostatek. Nebylo by možné, aby úřady nějakým způsobem vymezily areál pro tyto repatrianty? "Já jsem se nikdy neskrýval s názory, jak tito lidé byli v řadě případů poškozeni. Pokud odmyslím, že odcházeli i mnozí dobrodruzi bez politických motivů. Ty stavím do jiného světla. Problém je v tom: do kteréhokoliv města přijdete, vidíte, že na magistrátu vedou stovky a tisíce žádostí o byt. Je sice pravda, že se vedou kontroly, že někdo vlastní dva tři byty. Nicméně, pokud chceme budovat svobodnou společnost jako třeba ve Švýcarsku, Německu a kdekoliv na světě, když budu mít finanční prostředky, tak klidně mohu vlastnit i pět bytů. To znamená, nemůžeme do budoucna toto brát jako důležitý protiargument. A jestliže my zatím tady nemáme trh s byty, jestliže tady neexistuje systém cen bytů třeba podle polohy, neexistuje tady zatím systém bytů sociální povahy pro lidi, kteří si nemohou dovolit bydlení za vysoké sumy, tak je ta situace velice složitá a nemyslím si, že by to přispělo k dobrému vztahu nově příchozích lidí ze zahraničí s těmi, kteří tady žijí a proto si myslím, že jediná možnost je postupovat normálně legální cestou a přihlásit se například u někoho z příbuzných, nebo si byt prostě zakoupit. Byl bych rád, kdyby krajané pochopili situaci, ve které teď jsme. Možná, že by se dalo uvažovat o výstavbě nějaké kolonie. Řeknu Vám třeba, že nemám byty ani pro ministry, kteří nejsou z Prahy. Vůbec se nedá mluvit o nějakých vládních vilách. Tím nechci tvrdit, že ministr je člověk jiného řádu, ale vykonává důležitou práci. Chtěl bych, aby to tak bylo chápáno. Třeba se časem najde nějaké řešení." Pane ministře, půlhodina Vašeho drahocenného času, kterou jste mi vymezil, končí, a já Vám děkuji za rozhovor. SAMETOVÝ ZÁZRAKU...! Připravils’ nás o vlast, upřels’ nám čest, uloupils’ nám majetek, odcizils’ nám Havla, avšak víru v konečné vítězství pravdy - za kterou jsme neváhali dát v sázku své životy i existenci svých rodin - nám vzít nemůžeš! V. Davydovski 6 [pageend6]NÁZORY, ARGUMENTY, DOKUMENTY PDS smí být nazývána "bandou vrahů" zpráva v "Neue Zurcher Zeitung" ze dne 19.6.1992,Berlín, 18.června (Reuter) PDS, následnice SED, smí být na základe usnesení Berlínské soudní komory veřejně nazývána "bandou zločinců a bandou vrahů”. Je přípustné činit PDS zodpovědnou za zločinné počínání diktatury SED, stálo ve čtvrtek zveřejněném rozhodnutí. Ten, kdo vstoupí do strany, která je pokračovatelkou nositelky zločinného režimu, musí počítat s tím, že bude posuzován podle skutků své předchůdkyně a tudíž postaven na pranýř. PDS reagovala pohoršené a označila rozhodnutí za "politicky skandální rozsudek". Pozadím tohoto právního sporu je komentář deníku "Die Welt", v němž mimo jiné stálo: "PDS je včerejší SED .... ona je bandou zločinců, zodpovědnou za vraždy tisíců, za mučení desetitisíců a za odnětí svobody a mnohonásobné oloupení miliónů". Soudní komora tento komentář nepovažuje za "tvrdé pohanění bez rozumného důvodu", nýbrž za ústavou zaručené vyjádření názoru. Politická strana se musí podrobit spíše přísnějším měřítkům než jakékoli civilní seskupení. (Pozn. SED: Sozialistische Partei Deutschlands, předseda Erich Honecker; PDS: Partei des demokratischen Sozialismus, předseda Hr. Gysi). Při této příležitosti je nutno si položit několik otázek k aktuální politické situaci v Československu. 1. Jaký by byl v ČSFR výsledek voleb, kdyby byli bývali současní vládní představitelé měli odvahu veřejně prohlásit KSČ za zločineckou organisaci a na tomto základě alespoň zastavit její činnost, jak se stalo v Rusku, nebojí přímo zakázat jako v pobaltských státech a v Bulharsku? To by si ovšem vyžádalo jiné satisfakce pro všechny oběti více než čtyřicetiletého komunistického běsnění, než laciné omluvy a směšné "rehabilitace" s výhradami! 2. Mohla by taková strana získat ve volbách více než 14% voličů? 3. Bylo by možné, aby čelní představitelé takového zločineckého hnutí zastávali i nadále vůdčí postavení v "osvobozené" republice? 4. Nebyla by odsouzením a případně zákazem této zločinecké organisace vyřešena otázka slovenského separatismu? 5. Jaké prominentní výnosné státní úřady budou narychlo přidělovány odvolaným komunistům, kteří dodnes zastávají vysoké vládní funkce? 6. Jak lze přirovnat rozsudek berlínské právní komory s výroky naší současné vládní elity o těch, kteří vstoupili do KSČ, z nichž prý někteří byli vynikající jednotlivci a vstoupili tam jen proto, aby mohli dělat něco smysluplného? Sledujme tedy ostře činnost našich nově zvolených politických představitelů, jimiž jsme projevili důvěru. Důvěra je dobrá, kontrola lepší (říká staré švýcarské přísloví). E. Hoffmann 7 [pageend7]Neue Zürcher Zeitung Freitag, 19.Juni 1992 Nr. 140 7 Die PDS darf "Mörderbande’' genannt werden Berlin, 18.Juni. (Reuter) Die Nachfolgepartei der SED, PDS, darf nach einem Beschluss des Berliner Kammergerichts öffentlich ’'Verbrecherbande und Mörderbande" gcnnant werden. Es sei zulässig, die PDS für die verbrecherischen Handlungen der SED-Diktatur verantwortlich zu machen, hiess es in dem am Donnerstag veröffentlichten Beschluss. Wer die Nachfolge einer in einem verbrecherischen Regime staatstragend gewesenen Partei antrete, müsse damit rechnen, "an den Taten seiner Vorgängerin gemessen und deswegen an den Pranger gestellt zu werden". Die PDS reagierte empört und sprach von einem "politischen Skandelurteil". Hitergrund des Rechtsstreits ist ein Kommentar in der Tageszeitung "Die Welt", in dem es unter anderem geheissen hatte: "Die PDS ist die SED von gestern ... Sie ist die Verbrecherbande, die für den Mord an Tausenden, die Folter an Zehntausenden und die Freiheits- und vielfache sonstige Beraubung von Millionen die Schuld trägt". Das Kammergericht hielt den Kommentar für "keine harte Schmähung ohne vernünftigen Grund", sondern eine durch das Grundgesetz gedeckte Meinungsäusserung. Eine politische Partei müsse sich eher strengeren Massstäben unterwerfen als eine zivile Gruppierung, hiess es. Matení pojmů. 42 let komunistické diktatury nám přineslo nejen zničení přírody a národního hospodářství, ale i postavení na hlavu všech všeobecných morálních pojmů. Konfucius popisuje tuto situaci následovně: Tam, kde se pojem a k němu patřící slovo svým smyslem nekryjí, není možné dorozumění, kde není dorozumění, není možná dohoda o všeobecné morálce, bez dohody o morálce nejsou možné spravedlivé zákony a bez spravedlnosti neexistují svobodní občané. Významem slov se zabývá věda s názvem sémantika. Připouštěním pouze jediné svatosvaté filozofie marxismu-leninismu zřejmě zmizela i sémantika jako taková a byla nahrazena komunistickou bombastikou propagandou, specializovanou právě na překrucování pojmů. Vedle celkem nevinných "plamenných pozdravů" atd., docházelo úmyslně, někdy na pohled k nedůležitým, označením jako je "bitva o zrno", místo normálního slova "žně". Stále se o něco bojovalo, "o splnění plánu", "proti reakci", pro "združstevnění zemědělství". Zdůrazňováním bitvy, boje atp. se úmyslně vytvářela nálada "válečné situace", která tak ospravedlňovala mimořádná opatření jako bylo přesídlování zemědělců, neochotných vstoupit do JZD, konfiskování jejich zemědělských strojů či celého majetku, či jejich poslání do táborů nucených prací, jakoby tito, mnohdy do úmoru pracujících na svých usedlostech, neuměli pracovat. Totéž se dělo se samostatnými řemeslníky a obchodníky, protože jejich úspěšná činnost jim dávala možnost nezávislosti na straně a naopak demonstrovala nerentabilitu mamutích státních či tzv. družstevních podniků. Tyto sloužily umístňování 8 [pageend8]věrných členů strany, vědomých si toho, že by taková místa v životě neměli, a proto byli ochotni dělat vše, co strana nařídila. Druhá skupina, kterou, dle výše zmíněného výroku Konfucia bylo nutno zlikvidovat, byli právníci. Podařilo se to velmi rychle tím, že byli buď zavřeni, propuštěni ze soudních služeb nebo zbaveni oprávnění vykonávat svá povolání a byli přeřazeni na "politické přeškolení" do výroby. Jejich nahrazení u soudů bylo provedeno rychlým 6-ti měsíčním vyškolením věrných straníků a na právnických fakultách po vyloučení všech nekomunistických profesorů, zavedením marxismu-leninismu, jakožto jediné přípustné filozofie. Tím prakticky, nejpozději od r. 1950, právnický stav zmizel, protože noví právníci byli vychováváni dle zásady, že právo je to, co slouží straně a ne to, co jí škodí, zcela totožně s výkladem práva nacistického. Tím, hlavně v politických procesech, byli právníci jako soudci degradováni na pouhé vyvolávače rozsudků, které pro jistotu, aby se nespletli, dostali napsané z ústředního výboru a jako obhájci pak měli za úkol přesvědčit obžalované, že nejlepší obhajoba je přiznání viny, což se může projevit kladně ve snížení trestu. I v bagatelních případech, jako byl ukradený pytel cementu, mohl dostat pachatel stranickou důtku, nebo 500,- Kčs pokuty, či dva roky kriminálu, čistě dle toho, jak dobře či špatně byl u strany zapsán. Tento postup, se skutečným právním stavem nic nemající, se promítal do všech oblastí života, ať to byly rozvody či přístup ke studiu. Tragédií je, že po listopadu 1989, toto absolutní neprávo, včetně komunistické ústavy zůstává v platnosti a čsl. federální parlament se po celou dobu své činnosti snaží novými zákony toto neprávo modifikovat na právo, což je věc nemožná a protismyslná. Lež nelze modifikovat na pravdu, stejně tak neprávo na právo. Nejjednodušší možnost byla převzít poslední demokratické právo z první republiky s datem ku příkladu k 25.9.38. (před Mnichovem) a toto modifikovat tam, kde to bylo vhodné, na nové poměry, s kterými se v té době nedalo počítat. Tím by byl dán právní základ pro zásadní řešení, včetně současné situace Slovenska. Ty dopady jdou ale dále. Soudci rehabilitují případy, které možná sami soudili, nikdo z nich není hnán k zodpovědnosti, proč také, vždyť soudili dle tehdejší praxe, tak jako nyní rehabilitují. Přitom dochází k paradoxním situacím, že odsouzený na 15 let pro rozšiřování protistátních letáků, z kterých si 13 let plně odseděl, dostává z těchto rehabilitovaných 13 let srážku 2,5 roku, protože u něho byla nalezena při domovní prohlídce střelná zbraň, což bylo započteno do výměry trestu. Užívají si podobní soudci, hlavně z padesátých let, za tyto rozsudky spokojeně své vysoké penze? Nemusíme chodit tak daleko do minulosti. Co se stalo se soudci v případech p. prezidenta Havla, p. Augustina, p. Wonky? V případě pana Vonky nebyli příslušníci vězeňské stráže ani odsouzeni za to, že ho mlátili pendreky přes nohy ještě na nosítkách, na kterých byl transportován do nemocnice, ve které zemřel. Nebyli totiž obžalováni dle norem pro nelidské zacházení, ani pro zneužití úřední moci, ale pouze pro ublížení na těle a to spadalo pod amnestii pana prezidenta Havla po jeho zvolení. Jsou tedy nevinní jako novorozeňata, protože vrána vráně oči nevyklove. Ta tragedie jde dále v tom směru, že nejen tito soudci dále úřadují, ale že lidé, kteří toto komunistické právo tvořili, stále sedí povětšině na svých místech nebo v parlamentě či dokonce ve vládě. Jestliže nebude mírný lustrační zákon důsledně uskutečněn, v jeho oprávněné zostření v současnosti nedoufám, budeme se s podobnými "brzdaři" zabývat ještě dlouho. Nad touto skutečností by se měl jeden každý občan zamyslet. 9 [pageend9]Leč vraťme se ke Konfuciovu požadavku o smyslu pojmu a slova. Komunisté vždy psali o zrádných emigrantech a jen o jednotlivých exulantech, to je těch, jež výjimečně úředně vyhnali, protože to pro ně bylo výhodnější řešení. Byli to obvykle jimi kdysi vypiplaní komunisté, kteří se v 68 roce přidali k Dubčekovu socialismu ■s lidskou tváří, ač až do té doby byli oporou strany hlavně v kulturní oblasti. Ti mohli dobře sloužit na západě hlavně u idealistické levice, která na socialismus s lidskou tváří věřila, a někteří, přes trpké zkušenosti poslední doby, věří na tuto chiméru dodnes. Ostatní byli jen zrádní emigranti. Emigrant je někdo, kdo z vlastního rozhodnutí a osobních důvodů opustí svoji rodnou zem, ať z touhy po poznání světa či dobrodružství, či ve snaze pomoci nevyvinutým zemím, či hospodářských důvodů. Exulant je naproti tomu občan, který uprchne ze své země před protiprávním pronásledováním, odporujícím normálním lidským právům. Z minulosti našich dějin je jedním z nejvýznamnějších Jan Ámos Komenský. Uprchlíci po roce 48 byli všichni exulanti, ti po roce 68 ze zdrcující většiny. Protože se jedná o statisíce lidí, nemohli to komunisté nikdy připustit a i po listopadu 89 šířili svoji zaběhnutou propagandou proti těmto lidem nepřátelské nálady, zakládající se hlavně na neoprávněné závisti, kterážto vlastnost jim i v minulosti úspěšně pomáhala udržovat moc. Pod heslem "my jsme tady trpěli a oni si tam užívali" se skutečně podařilo vytvořit vynikající náladu proti exilu. Přitom exil opět po celou dobu v obrovské většině pracoval politicky za osobních finančních obětí ve prospěch obnovení svobodného státu a po listopadovém převratu zahájil okamžitě účinnou pomoc, kterou poněkud omezil po negativním ohlasu doma a vyčkával další vývoj. Uprchnout z republiky znamenalo všechno nechat stát a ležet, odejít do neznámé země a začít s holýma rukama zcela ze začátku, což udělá skutečně jen člověk, který je ohrožen. Díky politické situaci to mohl od 21.8.68 až do září 69 udělat každý. Jedno z posledních matení pojmů je úmyslně mylně vykládané heslo "nejsme jako oni" s odvoláváním se na křesťanskou morálku, hlásající odpuštění. Dík protináboženské výchově vyhodili tímto způsobem svůj poslední trumf. Opět to nesouhlasí. To křesťanské odpuštění má totiž tři fáze. Jestliže zloděj něco ukradne a chce se zařadit opět mezi poctivé občany, musí projevit účinnou lítost, to jest úplné doznání činu se žádostí o odpuštění, v druhé fázi dojde k navrácení ukradené věci a případné náhradě vzniklé škody a ve třetí fázi dojde k pokání, to jest odpykání přiměřeného trestu, jehož výměra se mírní dle výsledku prvních dvou fází. Teprve po odpykání trestu se stane zase normálním plnoprávním občanem a nikdo mu nesmí jeho bývalý čin předhazovat. Uvědomme si celý výše zmíněný Konfuciův výrok. Ať každý dbá, aby jeho slova se kryla s pojmem a jeho významem, všeobecně chápaným, abychom tak dosáhli dohody nejen se svým okolím, ale i v parlamentě a ve vládě a tak dosáhli jednoty v náhledu na morálku a spravedlnost, neboť bez těchto všeobecně uznávaných a chápaných pojmů, nemůže existovat spravedlivý stát, řídící svobodné občany ku prospěchu všech. Stanislav Koutek 10 [pageend10]Úvahy k zákonu o lustracích. Je obecně známo, že se KSČ po vítězném únoru 1948 zmocnila veškeré moci ve státě, čímž nastal stav násilí a právní zvůle v takovém rozsahu, že jejich hmotné a hlavně morální následky ponesou občané ještě po velmi dlouhá léta. Výsledky tohoto po 42 roky prozatím beztrestně prováděného násilí a právní zvůle jsou následující: Zničení existencí statisíců živnostníků, obchodníků a podnikatelů, z nichž mnozí kromě ztráty existence a majetku ztrávili léta v TNP, táborech nucených prací, aby prý se tam "naučili pracovat"! Zničení existencí statisíců rolníků, kteří byli vždy nositeli a udržovateli ideí a tradic českého národa. Otrocké práce desetitisíců komunistům nepohodlných lidí v dolech a táborech PTP, "Černých baronů", jakož i přes 250.000 politických vězňů, kteří i po případném propuštění zůstali bezprávnými otroky státu a z nichž více než 40.000 bylo odsouzeno k trestům delším než 10 roků. To znamená nepředstavitelně hrůzné číslo více než milión roků zničených lidských životů, nehledě na osudy jejich rodin, ani těch desetitisíců bestiálně umučených a popravených, z nichž jména Dr. Milady Horákové, gen. Heliodora Piky a Pavla Wonky zůstanou za všechny tyto oběti v trvalé paměti všech národů. Zničení nebo poškození kulturní podstaty stavebních památek. Zničení a rozkradení nenahraditelných knihoven a obrovského množství starých vzácných tisků a rukopisných knih z českých klášterů a zámků. Zničení celého národního hospodářství, jehož důsledkem je současná nízká životní úroveň. Konečně takové zdevastování přírody a životního prostředí, že je ku příkladu zakázáno připravovat kojencům jídlo s vodou z vodovodu a občané v ČSFR mají v průměru jeden z nejnižších věků z 31 vybraných průmyslových národů světa. Nelze přitom opomenout také negativní vliv 42-leté izolace celého národa, tedy více, než dvou generací od západního a demokratického světa na jeho politické uvědomění, které se projevuje neúnosnou roztříštěností celého politického života. V důsledku uplatnění jediné filozofie marxismu-leninismu na vysokých školách jsme za uplynulých 42 let nemohli, a proto i nedokázali vyškolit všeobecně vzdělané filozofy a právníky a občanská morálka se změnila pod tlakem nemožnosti svobodného vlivu na veřejný život tak, že se lidé omezili jen na rozhodování v životě vlastní rodiny a zajištění pokud možno její nejvyšší životní úrovně dle hesla "urvi, co můžeš" doplněného druhým "kdo neokrádá stát, okrádá vlastní rodinu". Tyto následky v egoistickém myšlení budeme odstraňovat dlouhá léta, jak zjišťuje i pan prezident Havel ve svých "letních meditacích". Za všechny tyto činy nebyl ještě nikdo z KSČ pohnán k zodpovědnosti, tím méně pak byl potrestán, přestože i pan prezident Havel po provedení sametové revoluce prohlásil, že předcházejícím terorem spáchané křivdy musí být napraveny. Přestože od sametové revoluce byly během uplynulých dvou let zaznamenány určité pokroky v nápravě způsobených křivd jako ku příkladu zákonem o.soudní rehabilitaci, vracející politickým vězňům bezvýhradně jejich bývalá plná práva, vyšly pod tlakem skryté 11 [pageend11]komunistické levice jiné zákony, jako ku příkladu zákon o mimosoudní rehabilitaci, který zase práva exilu vyloučil. Komunisté chytře využili neinformovanosti čsl. veřejnosti o činnosti exilu a najmě pak politických vězňů, kteří ve svém boji proti komunismu pokračovali tím více svobodně v zahraničí na všech rovinách veřejného a politického života, informovali západní veřejnost o skutečném stavu věcí a paralyzovali vliv v zahraničí žijících a působících exponentů Pražského jara, jako byli pánové Pelikán, Šik atd., kteří stále nabízeli romantické západní levici chiméru socialismu s lidskou tváří. Byli to právě tito bývalí političtí vězni, kteří po listopadovém převratu organizovali jako jedni z prvních pomoc exilu pro domov, jejíž hodnota dosáhla již mnohamilionových částek v zahraničních hodnotách. Komunistická mafie dokázala tyto skutečnosti doma potlačit a naopak vyvolat neoprávněnou závist výroky "ti si tam žili, zatím co my jsme zde trpěli", což neodpovídá pravdě. Nikdo neodchází ze své vlasti, pokud nemusí nebo není dobrodruh, vrhající se do neznáma a že by ty statisíce uprchlíků za ta léta byli sami dobrodruzi, lze těžko předpokládat. Tyto protismyslné, protiexilové zákony nebyly nikdy parlamentem a žel, ani panem prezidentem Havlem uvedeny v pochybnost. Naproti tomu nyní po vydání zákona o lustracích se z určitých postižených míst organizoval odpor, spojený s pokusem o ovlivnění pana prezidenta Havla, aby dopad tohoto zákona byl zeslaben, čímž by ti, kteří po celou dobu realizovali neprávo a křivdy nařízené KSČ, zůstali opět bez postihu, ale naopak s plným dřívějším vlivem a mocí. Bez použití tohoto zákona není možná cesta k nápravě. Důvody, proč jsme pro uplatnění lustračního zákona jsou následující: Jeho provedení nemá nic společného s kolektivním trestáním, jak uvádějí komunisté, ale týká se potrestání kolektivu dle normálního trestního zákona. "Každý člen lupičské bandy spoluodpovídá za všechny její činy a zločiny, které tato banda spáchala v době, kdy byl jejím členem." Stejně tak: "Každý člen komunistické strany nese plnou morální a právní spoluodpovědnost za všechny činy a zločiny, které tato strana spáchala v době, kdy byl jejím členem" - a ponese tuto svoji vinu do konce svého života. Ovšem tuto spoluodpovědnost nenesou všichni členové této stranické organizace lineárně stejně, nýbrž v poměru ke svým funkcím, které pro ni, v jejím zájmu a pověření vykonávali. Tím se přesně řídí i zákon o lustracích, který se přirozeně postiženým nelíbí. Řadoví členové KSČ (a nyní KSČM) nejsou v zákoně bez taxativně uvedených funkcí ve výkonu svých občanských a lidských práv a základdních svobod zákonem o lustracích nijak omezeni a nejde tu tedy ani o žádný kolektivní postih. Zákon o lustracích, který je podle našeho přesvědčení ve srovnání s hrůzou spáchaných zločinů mírný, neruší ani občanská práva a základní svobody těch funkcionářů a dřívějších vykonávatelů v zákoně uvedených funkcí, nýbrž tato práva z odůvodněné obavy před jejich novým zneužitím jen dočasně a to jen částečně pozastavuje. Zákon o lustracích není nic jiného než obrana a ochrana demokracie před nebezpečím jejího nového ohrožení. Každý organismus, který ztratí obrannou schopnost, zanikne, tak, jako zanikla i čsl. demokracie v roce 1948. Zákon o lustracích, schválený federálním shromážděním dne 4. října 1991, poskytl sice pozdě, ale přece, 12 [pageend12]nově se formující demokracii aspoň z části tuto nezbytnou obrannou schopnost a teda možnost chránit sama sebe před možným novým terorem a možností nového zániku. Za tento zákon, chránící a zajišťující rodící se demokracii, musíme být federálnímu shromáždění vděčni a vyslovit mu své nejvyšší uznání. Komunismus byl smrtonosnou rakovinou celého světa dvacátého století a padly mu za oběť desítky miliónů nevinných lidí a miliardám přinesl nezměrné utrpení. Náš úkol bývalých politických vězňů budeme považovat teprve tehdy za splněný, až komunismus, jako nejhorší metla lidstva, zmizí definitivně i z naší vlasti a tato se tím stane opět plně demokratickou. Výtah z materiálu dr. J. Anděla zpracovali Karel Hostaš, Václav Mach a Stanislav Koutek. Referendum - s jakým obsahem? Státy vznikají, udržují se či obnovují, na základě filozofické myšlenky, která určuje jejich formu a jejich kulturní a sociální ethiku. Tak vznikla 28. října 1918 společným úsilím Čechů a Slováků čsl. demokratická republika na základě masarykovské humanitní a sociální filozofie, stejně tak jako diktátorské nacistické Německo dle Hitlerovy knihy "Mein Kampf, či komunistická diktatura v Rusku dle filozofie marxismu-leninismu. Tuto filozofii pak převezmou právníci, kteří vytvořením jí odpovídající ústavy a právního systému definují práva a povinnosti občanů a teprve po nich přijdou politici a jejich strany, aby v rámci toho systému a jeho jimi případně navrhovanými změnami naplnili celé toto soukolí reálným životem ku prospěchu všech. 42 let trvající komunistická diktatura nám způsobila nejen obrovské ekonomické a ekologické škody, ale hlavně nás zbavila jakýchkoliv vzdělaných filozofů připuštěním pouhé jediné filozofie marxismu-leninismu. Stejně tak nás zbavila i všeobecně vzdělaných právníků, z nichž udělala pouhé vykonavatele stranické vůle dle hesla "Právo je to, co slouží ku prospěchu komunistické strany a neprávo je to, co jí škodí", zcela totožné s nacistickým "Právo je to, co slouží Třetí Říši atd.”. Právníci tak byli v postavení pouhých vyvolávačů rozsudků a nařízení, doručených jim pro jistotu stranickými orgány. Občané, zbaveni jakýchkoliv práv, si zvykli ve své bezmocnosti na přijímání direktiv shora. Důsledky tohoto negativního vývoje se pak markantně zrcadlí i ve výkonech současných parlamentů a politických stran, které až do dnes neformulovaly jednoznačně svoje politické přesvědčení a ani nepředložily voličům konkrétní programy, jak zamýšlí řešit všechny ty před námi stojící problémy. Do této společnosti plně zapadá i současná otázka referenda, která má ukončit l’/2 roku trvající neplodné debaty. Komunisty, vedené panem Dubčekem, v roce 68 zavedená federalizace státu, neučinila Slovensko v žádné oblasti o nic samostatnější či svobodnější, než bylo před tím, nýbrž sloužilo jen k oslabení a rozdělení demokratického hnutí, vzniklého za Pražského jara a které již začínalo přerůstat komunistům přes hlavu, protože socialismus s lidskou tváří měl přece pouze zefektivnit komunisty zruinované hospodářství, ale rozhodně nesměl narušit mocenské postavení komunistické strany a vrátit národu jeho nezadatelná demokratická práva, čili přesně 13 [pageend13]stejný vývoj jako o 20 let později v SSSR za vedení pana Gorbačova. Jak tato obava byla opodstatněná, dokazuje současný vývoj v Rusku. Přesto je tento komunistický zákon nadále nedotknutelný, jakoby vůbec všechny komunistické zákony byly a nesloužily pouze k upevnění komunistické moci. Nyní, bez jakékoliv koncepce, by se mělo v referendu rozhodnout o dalším osudu státu. O čem mají vlastně voliči rozhodnout? Co se stane v té paradoxní, byť nepravděpodobné situaci, kdy se na Slovensku těsná většina rozhodne pro federaci a v Cechách a na Moravě naprotitomu těsná většina pro samostatné Slovensko? Co se stane, když v obou zemích bude většina pro federaci? Budeme zase tam, kde jsme byli před P/2 rokem? Čsl. demokratická republika vznikla 28. října 1918 jako unitární stát a jestliže se stále tak nazýváme, pak je to jen dík tomu - přes obě diktatury, to je nacistickou a komunistickou -, že jsme nepřestali dle mezinárodního práva, dík tomuto datu a pozdějším smlouvám, existovat. Měli-li bychom tedy v referendu rozhodovat o osudu státu, musí být tato situace jednoznačně rozhodnuta, aby pak byly vyloučeny další neplodné a k ničemu nevedoucí debaty. To znamená rozhodnutí buď pro stát s jednou celostátní vládou s 8 - 9 ministerstvy, která vydává, po schválení jediným parlamentem, pro celý stát rámcové, závazné zákony, jejichž uskutečnění, případné doplnění, odpovídající místním podmínkám a potřebám, provádí se širokou autonomií vybavené zemské správní úřady pro Čechy, Moravu se Slezkem a Slovensko. Jejich samostatná rozhodnutí, pokud by byla v rozporu s celostátními zákony, mohou být napadena vládou a předložena k rozhodnutí nejvyššímu či ústavnímu soudu, jehož rozhodnutí je konečné. Anebo osamostatnění Slovenska, což znamená dle slovenských představ pokračování Slovenského Státu z března 1939 se všemi z toho plynoucími důsledky, jako uzavření mírových smluv se všemi státy bývalé protihitlerovské aliance, náhradu Izraeli za vyvraždění židovského obyvatelstva, ztrátu území na Maďarsku, jakož i další mezinárodní smlouvy se sousedními státy v otázce hranic, neboť tyto smlouvy, pokud existovaly, ztratily platnost, protože se Slovensko stalo po roce 45 opět součástí čsl. republiky, jež nepřestala dle mezinárodního práva existovat a tak patřilo po válce k vítězné alianci. Mnozí Slováci, hrdí na svůj bývalý stát, si neuvědomují, že jeho vznikem způsobili rozpad mnichovskou dohodou okleštěného Československa a tak de facto zrušili platnost všech anglo - francouzsko - italsko - německých garancií o samostatnosti okleštěného státu, v této dohodě obsažených. S nějakou náhradou z české strany nemohou tedy počítat. Vypracování struktury ministerstev, jejich kompetencí, jakož i kompetencí zemských správ, si vyžaduje ohromnou, časově náročnou, odbornou práci a to nejen v oblasti ústavy, ale i státoprávní situace vůbec. Detailní vypracování není během dvou měsíců možné, možný je pouze hrubý obraz a zbývá jen otázka, kolik je času na jeho prodiskutování s voliči. Řešení federální pak není mezi dvěma státy v demokracii možné, protože v tom případě znásilňuje buď menšina většinu - má-li mít Slovensko ve federálním parlamentě stejný počet hlasů jako české země či nějaké právo veta - nebo je tomu opačně. Toto řešení je možné jen v diktatuře, kde vedle vládnoucí kliky, do toho stejně nemá právo nikdo mluvit. 14 [pageend14]Unitární stát se svými 8 - 9 ministerstvy nepropadá žádné byrokratické mánii, nýbrž se stará o hlavní směry zdravého vývoje stanovením jeho přípustných hranic a přenechává přitom samotný vývoj zemským správám, které rovněž nemohou být přebyrokratizovány, protože vývoj probíhá od obcí přes okresy přímo na zemskou správu. Stát se stará jen o celostátní sociální zajištění, ekologii včetně rekultivaci přírody, hlavní dopravní silniční, železniční a letecké spoje, ty vedlejší spadají opět pod zemskou správu, jednotné školství a jeho úroveň, specielní kliniky pro mimořádné případy, celostátní finance, přičemž samostatná a nezávislá státní banka je zodpovědná za množství oběživa a kontrolu inflace pomocí úrokové politiky, což nevylučuje soukromé či zemské banky v jednotlivých zemích, společnou obranu a zahraniční politiku. S výjimkou přírodních katastrof žádné finanční podpory či subvence neposkytuje, nevměšuje se do průmyslového či obchodního života. Snahou je tímto způsobem dosáhnout co nejmenších daní pro jednotlivce či právní osoby, naproti tomu využít jejich efektivní nasazení pro jednotlivé úkoly. To platí i pro ministerstvo vnitra, jehož jedinou specielní složkou je skupina odborníků pro zvláštní, přesně definované, úkoly, jejíž pomoc si mohou jednotlivé země i pro jiné případy vyžádat. Již z toho je zřejmé časově náročné vypracování celé fungující soustavy. Co by tedy bylo obsahem referenda? Návrh řešení či ztráta času? Stanislav Koutek Begründung des Verbots der KPdSU am Prozess in Moskau Moskau, 9.Juli. (Reuter) Ein Vertreter der rusischen Regierung hat am Mittwoch das von Präsident Jelzin erlassene Verbot der Kommunistischen Partei (KPdSU) begründet. Am zweiten Tag des Prozesses vor dem Obersten Gericht in Moskau erklärte Sergei Schachrai, die Partei sei eine gesetzlose Organisation gewesen, die das Land sieben Jahrzehnte lang mit den Mitteln des Terors regiert habe. Sie habe unsägliches Leid über die Menschen gebracht und sei gemäss der leninitischen Staatstheorie keinen gesetzlichen Einschränkungen unterworfen gewesen. Schachrai erklärte weiter, nach der Niederschlangung des Putsches habe Jelzin nicht dulden können, dass eine Parallelstruktur zu den gesetzlichen Behörden existiere, die eine Bedrohung für die demokratische Ordnung dargestellt hätte. Die KPdSU sei nie eine richtige politische Partei gewesen, sondern der Staat selbst. Über Jehrzehnte habe die Partei gegen die Verfassung verstossen und sozialen, religiösen und ethnischen Hass geschürt Bauern, Unternehmer, Arbeiter und ganze Völkerschaften seien in die Verbannung oder in Arbeitslager geschickt worden. 15 [pageend15]Neue Zürcher Zeitung. Pátek - lO.července 1992 Odůvodnění zákazu KPdSU při procesu v Moskvě: Moskva 9. července (Reuter) Zástupce ruské vlády ve středu odůvodnil prezidentem Jelcinem vydaný zákaz Komunistické strany (KPdSU). Druhý den procesu před Nejvyšším Soudem v Moskvě prohlásil Sergei Sachrei: Strana byla bezprávní organizací, která po sedm desetiletí vládla zemi prostředky teroru. Způsobila nevyslovené utrpení lidem a ve smyslu leninské vládní teorie neznala a neuznávala žádná zákonná omezení. Sachrai dále prohlásil, že po poražení puče nemůže Jelcin připustit, aby podobná struktura dále existovala v úřadech, což by znamenalo ohrožení demokratického pořádku. KPdSU nikdy nebyla řádnou politickou stranou, ale samotným státem. Po desetiletí jednala proti ústavě a rozněcovala sociální, náboženskou a etnickou nenávist. Sedláci, podnikatelé, dělníci a celé národní celky byli posláni do vyhnanství nebo do pracovních táborů. 16 [pageend16]Kolaborantská Kdepak jsou ty časy když za naše hlasy po zádech nás plácali? Přírůstky na kontě že v Národní frontě své ruce jsme zvedali. Že jsme s nimi pěli, koryta jsme měli. Ej, to byla pohoda! Na západní trasy dostali jsme pasy - že nebyla svoboda? Jak vyjádřit slovy díky za ty doby, soudruhu nás volali. Čistému vše čisté, nejsme komunisté, a tak nás to nepálí. Koupili jsme vily po těch co zradili a na západ utekli. Byly za pakatel od soudruhů, přátel, a ti nám je vnutili. Změnily se časy a slyšíme hlasy kolaboranti že jsme. Měli jsme však děti a to účel světí, a tak to také chápeme. Nejsme ani zrádci pro svou spolupráci, spolupráci s STBé. Nic jsme neudali, a vše co jsme znali, nechali si pro sebe. Nejsme jako oni! Oni slzy roní a než všechno pochopí, bude z toho hoře a slz celé moře, ve kterém se utopí. Přijdou zase jiní, a my jsme líní, budou nás potřebovat. Nejsme sic už švarní, za to ale tvární, - víme jak s kým hlasovat. (JIH - 1991) 17 [pageend17]JAN AMOS KOMENSKÝ Každý kulturní národ světa má své veliké myslitele, kteří mu svým duchem ukazují nejen správnou cestu jeho současné existence, ale i budoucího života. Někteří z těchto velikánů ducha přesáhnou svým významem rámec národa, z něhož vzešli a působí i na celém kontinentě, na příklad George Washington a Abraham Lincoln v Americe. Avšak jen několik málo velikánů ducha mělo význam pro celý, nejen v době jejich života existující svět, ale ukazovali mu cestu i do daleké budoucnosti. A jedním z největších z nich, nejen velikán, ale v pravém slova smyslu gigant ducha, uznávaný, ctěný a oslavovaný celým světem, je JAN AMOS KOMENSKÝ, příslušník našeho národa, který se narodil 28. března 1592 v Nivnici na jižní Moravě a jehož 400-leté výročí narození oslavujeme nejen my Češi, ale s námi v pravdě celý kulturní svět. A jako podstatnou část těchto oslav je jistě možno považovat z jím napsaných 258 spisů třísvazkové české vydání jeho, snad největšího díla "De Rerum humanarum emendatione consultatio catholica", česky "Obecná porada o nápravě věcí lidských" nakladatelstvím SVOBODA. V ÚVODU k tomuto dílu se uvádí zvolání filozofa G. W. Leibnitze, žijícího v létech 1646 - 1716, tedy ještě 24 roky současně s Komenským: "Nadejde, Komenský čas, kdy zástupy šlechetných budou ctít, cos vykonal sám, ctít i Tvých nadějí sen." A ten čas již velmi dávno nadešel. V prvních dvou odstavcích ÚVODU se dále uvádí: [I] V jednom ze svých pozdních zamyšlení nad lidskými labyrinty napsal Komenský, že život je cesta, jež vede postupně z minulosti přes přítomnost do budoucnosti a stále přichází k novým a novým dosud neznámým místům, věcem i osobám. Aby lidé nebloudili, potřebují ukazatele, který by ve spletitostech naznačil správný směr, potřebují nějakou "nit Ariadninu", jak vycházet z labyrintů. Komenský sám celým svým dílem učil lidi hledat životní moudrost. Pokoušel se přivádět je k zamyšlení, jak je nezbytné, aby ze spousty věcí nepotřebných uměli vybírat to, co je potřebné, tj. věci prospěšné všem lidem, aby odmítali všechno škodlivé, ať se to týkalo dobových zmatků v rodinném životě, ve školním vzdělání, nebo v otázkách církevních, sociálních, politických a mezinárodních sporů. Nebylo to zcela jistě myšleno na dnešní dobu v naší vlasti, avšak prestoje to pro ni jako "právě ušité". 18 [pageend18]Celý český národ si musí naprosto naléhavě, nezbytně a nutně uvědomit, že letošní rok rozhodne na dlouhá léta o jeho osudu, o tom, zda bude žít ve skutečné, nebo jen předstírané demokracii, a proto je naprosto nutné, aby podle Komenského "z věcí nepotřebných uměl vybírat to, co je potřebné, t.j. prospěšné všem lidem", nejen své vlastní politické straně. 26. dubna 1992 Jaroslav Anděl 19 [pageend19]Vzpomínka na Jana MASARYKA Dne 10. března 1992 před 44 lety došlo k tragické události, jejíž pozadí doposud nebylo a zřejmě ani nebude, plně a beze všech pochybností objasněno. Tou událostí je smrt dr. Jana Masaryka. Už dříve mne tento případ zajímal. Nejdříve jako posluchače školy SNB, později jako příslušníka čs. kontrarozvědky a potom jako vyšetřovatele VB, když jsem měl možnost hovořit se zajímavými lidmi z mé profese nebo příbuzných oborů. V době, kdy k této smutné události došlo, t.j. po 25. únoru 1948, byla jenom jedna úředně stanovená verze smrti dr. Masaryka ze strany vyšetřujících příslušníků StB, a to sebevražda. Žádná jiná verze se oficiálně nepřipouštěla a ani z projevů našich tehdejších politiků nad rakví s dr. Masarykem nevyplývalo nic jiného. Rovněž tisk psal o dobrovolném odchodu čs.ministra zahraničí ze života "po dostavení se prudké deprese, která se stupňovala až do náhlého pominutí smyslů, které vyvrcholilo skokem ministra z okna jeho služebního bytu na kamenné nádvoří Černínského paláce". Dne 3. dubna 1968 byl v týdeníku Student zveřejněn otevřený dopis generálnímu prokurátorovi s výzvou, aby ihned zahájil šetření "zda ministr zahraničí Gottwaldovy poúnorové vlády Jan Masaryk byl před dvaceti lety zavražděn jako první oběť cesty k totalitní diktatuře". Dne 5. dubna 1968 Dubčekův režim nařídil generální prokuratuře formální vyšetřování Masarykovy smrti a dr. Jiří Kotlář - vedoucí odboru vyšetřování, řídil práci celého týmu až do příchodu nového gen. prokurátora JUDr. Jána FEJEŠE v létě r. 1969, kdy bylo vyšetřování ukončeno. Zdrojů k objasnění celého tragického případu po více jak 20 letech mnoho nezůstalo. Svědci do té doby žijící zestárli o dvě desetiletí, mnozí skončili ve věznicích, někteří zemřeli přirozenou smrtí, jiní (obzvláště důležití) za zvláštních a rovněž plně neobjasněných okolností. Jindřich VESELÝ - v době smrti dr. Masaryka náměstek ministra vnitra a současně přednosta zpravodajské služby. Vyškolený v Moskvě u NKVD a pravá ruka K. Gottwalda. Spáchal sebevraždu skokem z okna. Bedřich POKORNÝ - r. 1948 šéf kontrarozvědky, podřízený J. Veselému, dne 9. 4. 1968 nalezen "oběšený" v lese u Bílovic na Brněnsku. Jan HORA - šéf Státní bezpečnosti, který přímo řídil vyšetřování smrti dr. Masaryka, přišel o své místo necelý měsíc po ní a krátce nato zemřel. Ať už jsou souvislosti jakékoliv, jedno je naprosto jisté. Opravdoví odborníci, skutečná kriminalistická elita jako např. dr. Zdeněk Borkovec, kriminální rada oblastní kriminální úřadovny v Praze a jeho podřízení z tzv. mordparty - oddělení pro vyšetřování násilných trestných činů, vrchní kriminální inspektoři Miloslav Nečásek a Jan Pešek, kteří byli na místě mezi prvními, ti všichni museli případ předat proti všem zvyklostem příslušníkům Státní bezpečnosti. Zkušení kriminalisté, muži nejpovolanější tedy museli odejít od započaté práce a na jejich místo nastoupili lidé, kteří předtím vraždy nebo jiné případy násilné smrti nevyšetřovali, ale za necelých šest hodin od převzetí causy, pak byl z jejich strany učiněn jednoznačný závěr, že Jan Masaryk spáchal sebevraždu a toto jejich stanovisko bylo publikováno i v tisku. To je velmi podivné, nehledě na to, že při každé násilné smrti musí být vytýčeny verze smrti, každá se musí důkladně prověřit a na základě zcela jasných závěrů, které nesmí být 20 [pageend20]v rozporu se zjištěným stavem a zajištěnými stopami z místa činu, vyloučit jako nepravděpodobné. Každá sebevražda se musí vyšetřovat jako vražda a všechny kriminalistické úkony tomu musí odpovídat. Jak známo, tak další verze k objasnění smrti stanoveny nebyly a tedy v tomto směru neprobíhalo ani příslušné vyšetřování, které by tuto eventualitu, t.j. vraždu mohlo spolehlivě vyloučit. Celý případ začíná pořádně "smrdět", když si uvědomíme, že jej dostali do rukou lidé od StB dříve uvedení, kteří osobně pomáhali potlačit nebo zfalšovat důkazy o komunistickém spiknutí a přípravách atentátu na ministra spravedlnosti Prokopa Drtinu a Jana Masryka v měsíci září 1947, tedy necelých šest měsíců před jeho smrtí. Stopa se tehdy táhla do Olomouce. Na vyšetřování této události se kromě již uvedených příslušníků StB podílel i dr. Josef Gorner - šéf kriminální ústředny a nadřízený dr. Borkovce. Byl to rovněž on, kdo nechal bez jakéhokoliv odporu zlikvidovat dr. Borkovce. Bez povšimnutí nelze přejít ani zvýšený "zájem" pracovníků sovětské NKVD o osobu dr. Masaryka. Jejich spolupracovníkem byl i samotný náměstek ministra Jindřich Veselý, který tehdy měl ve své podřízenosti všechny složky StB. Byl to tedy předchůdce současného, nechvalně známého gen. Aloize LORENCE, pokud by tato funkce byla někomu nesrozumitelná. Stalin si byl velmi dobře vědom nebezpečnosti dr. Masaryka s ohledem na jeho zásady, vliv, oblíbenost doma i v zahraničí, ale zejména schopnost předvídat události. To by ohrozilo jeho plány. Jako živý mu mohl škodit doma i v případné emigraci. Sebevražda dr. Masaryka by tyto problémy vyřešila. V této souvislosti se mi v paměti vybavuje velmi zajímavý výrok bývalého, velmi erudovaného vyšetřovatele a pedagoga pplk. Stanislava Války ze školního institutu MV ČR ve Veltrusích, který zněl: ... "kdyby všichni ti mrtví, jejichž smrt byla vyšetřujícími orgány označena za sebevraždu, dostali od Pánaboha dnes možnost proti tomu výroku na protest zapískat, to byste se divili, co by na našich hřbitovech bylo pískotu"... Poté nám pplk. Válka z vlastní praxe vyšetřovatele vysvětloval případy původně uzavřené jako jasné sebevraždy, které byly po létech, na základě určitých indicií a opětovného vyhodnocení stop zajištěných na místě činu, objasněny jako úkladné vraždy, nesmírně pečlivě připravené a skoro profesionálně provedené. Takovéto závěry je však možné učinit pouze za jediného předpokladu, jehož těžiště spočívá ve skutečně pečlivém ohledání místa činu, zajištění všech druhů stop a jejich správného popisu, včetně pořízení příslušné dokumentace, protože tuto úkony jsou naprosto nezbytné pro provedení rekonstrukce a jsou neopakovatelné. V případě vyšetřování smrti dr. Masaryka v r. 1948 tomu tak nebylo. Hlavní nedostatky dřívějšího vyšetřování totiž spočívají právě v zajištění místa činu, v jeho ohledání a v obsahu příslušných protokolů. Také fotodokumentace vykazovala nedostatky, a to i z pohledu tehdejší praxe, úrovně práce a technických možností. Jelikož ani při novém vyšetřování v letech 1968/69 nebyly zjištěny žádné skutečnosti, které by verzi vyšetřovatelů StB o sebevraždě dr. Masaryka vyvrátily, byl celý případ usnesením GP ČR odložen. Dnes tedy uplynulo 44 let od smrti dr. Jana Masaryka, muže, k jehož rakvi přicházeli lidé ve statisícových zástupech, aby se rozloučili s velkým synem své země, kterou on miloval stejně vroucně, jako i její lid. Dovolte mi vážení čtenáři, abych se ve stručnosti vrátil k této nesmírně významné postavě československé světové diplomacie. 21 [pageend21]Jan Masaryk se narodil 14. září 1886. Po absolvování akademického gymnázia a složení maturity v r. 1906 odjel na zkušenou do Ameriky, kde pracoval jako dělník v Craneových slévárnách. Zde vedle sebe pracovali Poláci, Slováci, Ukrajinci, Češi, Norové apod., zkrátka všichni ti, které sem vyhnala z domovů bída a hlad. V tomto skutečně proletářském prostředí, kde bylo mnoho negramotných lidí, dostával Jan Masaryk první lekce pro svou pozdější dráhu diplomata. Zde působil až do r. 1913, absolvoval při zaměstnání různé obchodní kurzy a zdokonalil se v řečech. Pak v USA vystřídal celou řadu zaměstnání. Po vypuknutí války se vrátil do vlasti a sloužil v rakousko-uherské armádě u vozatajstva. Když vznikl dne 28. října 1918 samostatný čs. stát a jeho otec nastoupil do prezidentského úřadu, rozhodl se Jan pro dráhu diplomata. Nejdříve nastoupil jako chargé ďaffaires na naše velvyslanectví v USA, kde byl asi dva roky a poté byl jmenován legačním radou v Londýně a v r. 1925 vyslancem Československa ve Velké Británii. V této funkci zde zůstal až do pověstné schůzky velmocí v Mnichově, na níž dal Západ souhlas k okupaci pohraničních oblastí ČSR. Na protest proti této mnichovské zradě a neskutečně podlému jednání jejich účastníků, Jan Masaryk rezignoval na svou funkci a odjel z V. Británie do USA, kde se ještě snažil zachránit celistvost republiky. Marně. Politikové s rozhodujícím vlivem se nedali přesvědčit, že hanebná mnichovská dohoda, v níž bylo obětováno Československo, nemůže zabránit Hitlerovi a jeho ozbrojeným hordám v připravovaném útoku na celou Evropu. Po březnových událostech r. 1939 se politický emigrant J.Masaryk vrátil jako soukromá osoba zpět do Londýna, blíže k domovu, kdy tehdy řekl: ... "Budu dělat co je v mých silách. Chci, aby celá Anglie věděla, koho nechala na holičkách a za jakou cenu"... Nedokázal odpustit ministerskému předsedovi Neville Chamberlainovi jeho slova při obětování Československa přednesená před mnichovskou schůzkou, že "je to země, o které nic nevíme". Jan Masaryk mu to oplatil, když osobně zahajoval první velký koncert českých umělců na jaře r.1939. Řekl: ... "Vítám Vás na koncertu československých umělců. To je ta zem*, o které nic nevíte. Kdepak byste už někdy slyšeli o Dvořákovi. Rovněž jména Bedřich Smetana a Karel Čapek vám tu říkám také poprvé. Když to pravil pan Chamberlain, tak to přeci musí být pravda"... Po těchto slovech se v sále strhnul ohlušující potlesk. Angličané měli smysl pro fair play na rozdíl od svého ministerského předsedy. Teprve válečná léta způsobila, že se z oblíbeného společníka v diplomatických kruzích, stala uznávaná osobnost, hodná jména svého otce. Lidé doma i v emigraci jej začali považovat za svého. Jeho obliba stoupala úměrně tomu, jak ho ostouzel protektorátní rozhlas - sice česky mluvící, ale nacisticky koncipovaný. Stal se tribunem při bestiálním vyvraždění občanů v obcích Lidice a Ležáky. Díky jemu, jména těchto obcí obletěla celý svět a demonstrovala tak další bestialitu a zvěrstva páchaná německými fašisty na bezbranném civilním obyvatelstvu. Z doby válečných let, kdy se vedla jednání o poválečném uspořádání Evropy i o tváři nového Československa, se rovněž dochovaly některé jeho výroky, jež jsou obrazem jeho osobnosti a dokazují, že by se nikdy nemohl smířit s tím, co se stalo skutečností po únorovém převratu v r. 1948. Například jeho jeden výrok o komunismu: ... "Nesmíme nikdy zapomenout, že komunismus se skládá z deseti procent ideologie 22 [pageend22]a devadesáti procent taktiky. Komunisté a jezuité mají moc společného. Věří na chlup stejně, že všechny prostředky jsou posvěcené, když slouží jejich cíli"... Když se zamýšlel nad budoucím vývojem v Československu říká:... "Já si myslím, že si naši lidi vybrali sami. Když se rozhodnou pro komunismus, mají ho mít. Ale český komunismus. Já bych se v tom případě nevrátil. Mne by oddělali a já bych byl ošklivá mrtvola. Ale prosím. Když si vyberou naši po válce komunismus, měli by to dělat po svém. Po česku. A né, aby nám někdo z Azerbájdžánu chtěl říkat, jak si máme vládnout a co dělat"... K samotným komunistům pak toto: ... "Komunisté chtějí beztřídní společnost. Prosím. Jenže první věc, kterou udělají, když se dostanou k moci je - a Pánbůh jim odpusť metody, kterými se k ní dostanou - že vytvoří novou privilegovanou třídu. Novou aristokracii se všemi hnusnými znaky zbohatlíků. Já si nemůžu pomoct. Ale mně je opravdu špatně, když vidím chlapa, který byl poctivý dělník a teď je z něho opice ve fraku a dělá všechny ty špatné věci, které právem ještě včera nenáviděl. Mně je jich hrozně líto. Oni byli - alespoň někteří - docela slušní lidé. Pak se stanou ministry a řediteli a hodnostáři a Pánbůhví co ještě, a začnou zdobit své kdysi poctivé manželky jak vánoční stromečky. Každý z nich musí vypadat důležitě. Tak zahodí gypsovku a začne spát s herečkami, kouřit havana a žárlí, když jiný soudruh má větší bourák a má na něm víc toho, co se leskne. Ale on se pořád, ještě necítí dost důležitý. Tak zkouší dostat víc moci a ještě víc moci a ještě kousek. A nejdřív začne šlapat lidem na paty a pak jim ukáže moc tím, že je vyhodí z práce, pošle do pracáků, do koncentráků, do vězení. A když ani potom někdo nevěří v jeho důležitost, tak ho likviduje totálně. A ten kdo jich likviduje víc, je důležitější než ten, kdo jich likviduje jenom pár. Místo beztřídní společnosi nakonec udělají beztřídní hřbitov." Neméně zajímavý je jeho výrok z poloviny r. 1947 po návštěvě Moskvy, kde definitivně pochopil, že tuhý stalinský kurs míří i do Československa a že se zde bude těžko samostatně vládnout. Když se ministr z tohoto jednání vrátil, řekl tuto větu: ... "Odjížděl jsem do Moskvy jako ministr zahraničí suverénního státu, vracím se jako Stalinův lokaj" ... Ptám se, mohl s takovými názory a postoji Jan Masaryk přežít onu krutou dobu, která obracela v prach a popel vše, o co se po celý svůj život snažil, v co věřil a co mu bylo nejdražší, tj. svobodu a demokracii? Těžko. V takových dobách lidé jeho formátu neumírají přirozenou smrtí. Závěrem mně dovolte jenom malé srovnání osobnosti dr. Jana Masaryka se současnou "veličinou" naší diplomacie, kterého zplodila a vynesla na post ministra zahraničních věcí ČSFR tzv. sametová revoluce - Jiřího Dienstbiera. Tento člověk velmi rád cituje dr. Masaryka a snaží se jej napodobit jako většina našich sametových polistopadových politiků, ale výsledek je nezřídka žalostný a podivný. Pro pochopení toho, co konkrétně mám na mysli, uvedu příklad, který bude zřejmě známý našim krajanům v Kanadě. Jde o jmenování soudruha Rudolfa Schustera velvyslancem v této krásné zemi, která si takovou "poctu" opravdu nezaslouží. Proti tomuto aktu s. Dienstbiera, jenž sem uklidil jednoho z čelných představitelů stranické elity (stejně jako jemu podobné jinam), naprosto zkompromitovaného člověka, navíc důvodně podezřelého ze spáchání závažného trestního činu, se zvedla vlna odporu. Pokud si 23 [pageend23]dobře vzpomínám, tak ještě v době, kdy jsem v ČSFR pracoval na slušovickém případu, došlo v měsíci březnu 1991 před naším velvyslanectvím v Kanadě k demonstraci, na které byly vysloveny určité požadavky našich krajanů a mezi nimi i požadavek na okamžité odvolání z funkce s. R. Schustera a jeho zástupce V. Rychlíka. Místo toho byli odvoláni manželé Ráčkovi a Ocelákovi, kteří však odmítli převzít letenky a na protest zde zůstali i se svými dětmi. Vyšetřením této, pro ČSFR velmi nepříjemné věci, byl s. Dienstbierem pověřen jeho první náměstek Pavol Suchán, o němž už v té době s. ministr věděl, co je to za člověka. Pan Suchán tedy odjel do Kanady, aby zde z pověření svého šéfa celou situaci na zastupitelském úřadě zevrubně "prověřil". Zde se plně postavil za svého soukmenovce s. R. Schustera a v tomto duchu svých "zjištění" referoval svému nadřízenému. Poté byl krátce na to, na základě provedených lustrací (asi proto se k nim s. Dienstbier tak negativně staví) s. Suchán odvolán z funkce a navíc musel rezignovat i na své poslanecké křeslo ve FS. Jinými slovy - sametový politik přišel o tzv. loajálního odborníka. Tyto skutečnosti však nijak neovlivnily s. Dienstbiera k provedení nutných změn na velvyslanectví, a tím tedy ani neohrozil samotného s. Schustera. Jenom pro informaci uvádím, že s. Schuster byl členem ÚV KSS a také předsedou Slovenské národní rady. V této funkci, aby dal najevo svému okolí přesvědčivý důkaz o své loajalitě novému režimu a změně myšlení, zorganizoval jako předseda SNR v březnu 1990 pietni návštěvu s kladením věnců u rodného domku představitele fašistického Slovenského štátu Jozefa Tisa. Tohoto aktu se zúčastnila i delegace Slovenské ligy v Kanadě. Byl to skutečně skandál, ale jak je vidět, tak pro s. Schustera účelný, neboť mu dopomohl k místu velvyslance. Z tohoto údobí považuji za nutné uvést další fakta, už méně známá. Švagr dnešního předsedy FS Alexandra Dubčeka, bývalý vedoucí tajemník OV KSS v Trenčíně (což byl náš sousední křes) V. Krajčí, nabídl v prosinci r. 1989 funkci ministra vnitra SR svému příteli, podnikovému právníkovi v n.p. Skloobal v Nemšové (kde byla posádka sovětské armády) JUDr. Vladimíru Mečiarovi a ten jí přijal. Dne 11. ledna 1990 byl JUDr. Mečiar jmenován ministrem vnitra a ihned vytvořil tzv. Inspekční komisi MV SR, do které najmenoval své podřízené npor. JUDr. Leonarda ČÍMA a JUDr. Štefana LAŠŤOVKU. Dne 26. ledna 1990 se příslušníci tohoto komanda vedení npor. Čimem objevili v Trenčíně s úkolem - prověřit podněty a oznámení o trestné činnosti funkcionářů OS SNB, OV KSS a ONV v Trenčíně. Zde v nočních hodinách vnikli do zapečetěné vily Státní bezpečnosti v Trenčíně a odvezli odsud balík spisů. Je nutno zdůraznit, že ten, kdo chtěl po r. 1990 vstoupit do tzv. Tisový vily, musel mít k tomu písemný souhlas tehdejšího federálního ministra vnitra JUDr. Sachra. Materiály StB totiž výlučně spadaly do kompetence FMV a podléhaly zvláštnímu režimu. Oni taková povolení neměli. Z tohoto pohledu je proto nutno vstup pracovníků MV SR do vily i odvoz materiálů hodnotit jako vloupání a krádež za účelem získání dokumentů označených jako přísně tajných. Když druhý den ráno nprap. Ján MANO, kteiý už předtím psal p. Havlovi dopis s varovnými signály k činnosti s. Mečiara a s. Krajči, objevil zprávu o noční akci ve svodce, nahlas a před svědky označil tuto operaci Mečiarova komanda za nezákonnou. Vzápětí přišla reakce, kdy se sem dostavili opět s. Čimo, Lastovka apod., kteří se zajímali o dvě věci. Zda napsal nějaký dopis Havlovi a zda v souvislosti s jejich akcí mluvil o nezákonnosti. Když nprap. Mano tuto obě skutečnosti potvrdil, komise mu 24 [pageend24]s okamžitou platností pozastavila výkon služby, musel odevzdat služební průkaz i zbraň a pak ho poslali domů s tím, že nemá vycházet z bytu a nikomu telefonovat. To samé se stalo i mně, ale na území České republiky. Několik dnů poté byl nprap. Mano obviněn z "maření činnosti inspekčních orgánů” a k 31.5. 1990 byl propuštěn do civilu. Jiný byl osud členů tohoto komanda, pánů L. Čima, Š. Lastovky a F. Krajči. Všichni byli krátce po tomto svém činu povýšeni do hodností podplukovníků a jmenováni do významných funkcí v resortu MV SR. Z JUDr. Leonarda ČÍMA se stal ředitel Inspekce MV SR, z JUDr. Štefana LASTOVKY se stal policejní prezident Slovenské republiky a v této funkci je doposud a z Františka KRAJČI se stal ředitel okresní policie v Trenčíně a tuto funkci vykonává rovněž doposud. Ředitel Inspekce L. Č1MO se dlouho nehřál na výslunní, neboť se pokusil zlikvidovat jednoho z oblíbenců s. Mečiara a to s. Demikáta, který ještě v měsíci červnu 1990, poté co byl opětovně přijat jako "nová krev" do policie, zároveň zastával funkci předsedy Ústřední kontrolní a revizní komise ÚV KSS!! To bylo v době, kdy policie podle různých prohlášení našich sametových politiků už měla být odpolitizována! Tento krok se řediteli Čimovi nepodařil a společně s Demikátem byl likvidován i on. Tak už to chodí. Dnes vykonává jednu bezvýznamnou funkci, ale stále u policie slouží. K jeho dobru ale je nutno říci, že to byl právě on, který se zabýval trestnou činností spáchanou naším dnešním velvyslancem v Kanadě s. Rudolfem Schusterem - šlo o podvod při uzavření nenávratné půjčky na stavbu rodinného domku - a upozorňoval s. Mečiara na výsledky svého šetření v této věci. Ten ho odbyl tím, že to není jeho parketa a že s. Schuster je politický kompromis, který musí být respektován. Veškerá argumentace, že před zákony v "sametové" republice jsme si všichni rovni, zde tedy viditelně neobstojí. Na tyto skutečnosti byla rovněž upozorněna i Generální prokuratura SR i samotný premiér JUDr. Ján Čarnogurský. Bezvýsledně, jak jinak. Pochybuji, že o tomto nebyl informován s. Dienstbier, který si v takovém případě jako vždy, hrál na hluchého. Dělá přesně to, co jeho předchůdci za Husáka. Kladu si nyní otázku. Snesl by něco takového ve svém úřadě dr. Jan Masaryk a jednal by vůbec takovým způsobem jako Havlův ministr a příbuzný s. Dienstbier? Asi těžko. Považuji to za naprosto vyloučené, neboť jeho morální kredit by mu to - na rozdíl od Dienstbierova - nedovolil. Naše republika nyní velmi postrádá osobnost kvalit dr. Jana Masaryka, ale kde jí na současné politické scéně vzít? Můj příspěvek proto ukončím alepoň jeho citátem: "Až budeme u nás rozdělovat lidi na slušné a neslušné a ty neslušné oddělovat od těch slušných a od rozhodování ve věcech veřejných, tak nám bude lip a nakonec i dobře. Těch slušných lidí je u nás zdrcující většina, ale ne a ne se dostat ke slovu." Alexej Žák Curych 10.3.1992 25 [pageend25]Kdo je kpt. Alexej Žák? Adolf Bečvář Zvědavost je lidská vlastnost, proti které těžko cokoliv namítat. Kdo z nás není zvědavý? Každý. Jeden méně, druhý více. Do naší redakce docházejí dotazy na prvního posametového asylanta ve Švýcarsku, na kpt. Alexeje Žáka, jehož znají naši čtenáři z jeho článků, které píše pro Polygon od doby svého příchodu do Švýcar. Protože je to "policajt" vystudovaný za komunismu, je jeho osoba zdobena v očích čtenářů velkými otazníky. Jako na zavolanou nám došel příspěvek Adolfa Bečváře ze Zlína, který pomůže otazníky kolem kpt. Alexeje Žáka odstranit. Zdatný vyšetřovatel, nekompromisní čestný člověk, který dokázal získat množství důkazů o miliónových machinacích slušovických družstev a s nimi spojených soukromých společností. Zejména "pan" plk. JUDr. Vladimír MALÝ, člen klubu OBRODA a jeden z prvních normalizátorů sedmdesátých let, v čs.tisku velmi hrubým způsobem zkresloval fakta o kpt. Žákovi. Své lži a výmysly tvrdil tak dlouho, až ho nakonec zesměšnily dokumenty, poslané kpt. Žákem ze Švýcarska a zveřejněné v deníku Mladá fronta Dnes. Byl donucen k odchodu do důchodu a krátce nato zemřel (infarkt). V jeho případě zapracovaly "boží mlýny" neskutečně rychle, mnohem rychleji, než tzv. lustrační zákon u osob jemu podobných, které dodnes sedí v parlamentech, vládách či na jiných důležitých místech státní správy. Pokud se týká minulosti kpt. Alexeje Žáka, je skutečností, že v letech 1977-80 pracoval jako důstojník čs. kontrarozvědky na I. odboru S-StB v Brně (proti tzv. vnějšímu nepříteli, tj. rozvědkám), odkud na vlastní žádost odešel k útvaru VB (veřejné bezpečnosti) a byl rozkazem ministra vnitra ČSR jmenován do funkce vyšetřovatele VB. V této funkci pracoval jako specialista na vyšetřování hpspodářské trestné činnosti a mimořádných událostí (požáry, exploze, velké provozní havárie, letecká či železniční neštěstí apod.). Působil na okrese Uherské Hradiště, Zlín (za komunistů Gottwaldov) a vypomáhal rovněž v Brně. V letech 1987-88, kdy vedl vyšetřování rozsáhlé trestné činnosti páchané vedoucími nomenklaturními kádry ve Zbrojovce v Uh.Brodě - konkrétně gen. ředitelem ing. Růžákem (přítelem ministra vnitra JUDr. Junga), obchodním náměstkem ing. Koktou (agentem StB v Brně), výrobním náměstkem ing. Frenzlem atd.. byl kpt. Žák donucen odejít do civilu "na vlastní žádost". Neměl na vybranou. Šikanováním, falešnými obviněními, neustálým překládáním na různé výpomoci k jiným útvarům, tedy soustavným hrubým nátlakem byl donucen "dobrovolně" odejít ze služeb SNB. Stalo se tak 29.2.1988, a to jenom proto, že při vyšetřování trestné činnosti ohrožoval "čest" nomenklaturních kádrů KSČ - čest komunistických zločinců na nejvyšších místech v okrese. Kpt. Žák po celou dobu své služby v resortu MV se projevoval velmi zásadově a nikdy se nepodepsal pod žádnou špinavost. Neváhal tvrděl kritisovat samotné vedení útvarů, u nichž sloužil, pokud zjistil, že je postupováno v rozporu se zákonem. K dalším kladným stránkám - na rozdíl od našich sametových představitelů ve vládě nebo prominentních disidentů - patří i to, že nebyl nikdy členem KSČ. 26 [pageend26]Po mnohých písemných prohlášeních kolektivů příslušníků VB okresů Zlín, Uherské Hradiště a Brno a významných osobností z prokuratur i soudů jakož i občanských komisí o mravních, odborných i občanských kvalitách kpt. Žáka se v r.1990 okresní občanská komise při OS VB ve Zlíně snažila získat A. Žáka jako kandidáta na funkci náčelníka OS SNB Zlín. Našim snahám kladlo vedení Krajské správy SNB v Brně velice tuhý odpor a nejurputněji vystupoval do určité doby právě pan-soudruh plk. Malý. Vzhledem k tomu, že v souvislosti s touto causou byl některými velmi přičinlivými bývalými soudruhy ve vedení KS SNB v Brně a MV ČR v Praze vypracován pokyn, že bývalí příslušníci StB nesmí být dosazováni do vedoucích funkcí, snažili jsme se proto získat p. Žáka alespoň pro práci vyšetřovatele, neboť on jako jediný dával záruku, že je schopen odhalit trestnou činnost už zmíněných struktur. Po celou dobu jsem byl neustále obviňován právě plk. Malým, že jsem vyvíjel tlak na znovupřijetí kpt. Žáka k SNB. Přiznávám, že s.Malý měl v tomhle pravdu. Byl jsem neméně tvrdý, pokud šlo o prosazení Žáka, jako on byl proti. Někomu by se mohla zdát situace paradoxní, že právě já - státní bezpečností tolik postižený - se zastávám bývalého příslušníka StB. Tato tři písmena neříkají vždy všechno. Rozhodující je v první řadě mravní úroveň člověka. Zatímco pan Žák má nepopiratelně vysokou mravní úroveň, u jeho odpůrců právě tato vlastnost chybí. Nestydím se za to, že tohoto bývalého příslušníka StB veřejně hájím. Vždy se postavím za člověka Žákova typu a proti bezpráví, které jsem na.sobě sám jako dlouholetý politický vězeň zakusil. Chybí mi respekt před jakoukoliv hodností, titulem či naditým měšcem, postrádá-li jejich nositel odpovídající stupeň mravního uvědomění. Všichni lidé, ať již příslušníci SNB nebo civilisté, kteří se postavili za osobu kpt. Žáka, nakonec naprosto rozvrátili snahy plk. Malého i nomenklaturních kádrů KSČ pplk. Sochora a Popeláře o očernění kpt. Žáka v očích nejširší veřejnosti jako nelidského příslušníka StB, tj. té státní bezpečnosti, které oni sami věrně a bez uzardění sloužili a plnili horlivě všechny jejich příkazy a přání, což naopak, zcela prokazatelně, odmítl právě kpt. Žák. Jenom pro ilustraci jejich snad uvádím, že člen krajské občanské komise v Brně, bývalý politický vězeň p. Čapek - opora plk. Malého - po více jak dva měsíce zkoumal společně s ing. Vladimírem NEDP \LKEM, náměstkem ředitele tehdejšího Úřadu na ochranu ústavy a demokracie • Brně (který se rovněž velmi negativně projevil svou podporou plk. Malého a pplk. Popeláře při dosazování zkompromitovaných lidí do velitelských funkcí na našem okresu) činnost kpt. Žáka jako příslušníka StB. Za celou tuto dobu se jim nepodařilo nalézt nic kompromitujícího a to ani při osobním pohovoru s lidmi, se kterými přišel Žák do styku při výkonu služby. Všichni tito lidí bez vyjímky potvrdili, že p. Žák jako důstojník kontrarozvědky se k nim při pohovorech choval velmi slušně, s vysokou profesionalitou a nikdy se nesetkali, byť i náznakově, s žádným projevem persekuce nebo diskriminace své osoby či příslušníků rodiny. V tomto smyslo nezbylo p. Čapkovi a ing. Nedbálkovi nic jiného, než o závěrech svých šetření (které se v takovém rozsahu nikdy neprovádělo u žádného příslušníka StB, kdy pohovory trvaly 1 až 4 hodiny maximálně) informovat celou naši komisi ve Zlíně. O to větší překvapení naše komise zažila, když tentýž člověk, tj. p. Čapek, po Žákově odchodu do Švýcarska v deníku Práce vědomě lhal tvrzením, že p. Žák jako příslušník 27 [pageend27]StB pracoval na úseku boje proti tzv. vnitřnímu nepříteli, tj. opozici, a persekvoval národní socialisty jako ing. Vlastimila Čecha a prof. Krajinu, žijícího v Kanadě. Oháněl se akcí StB "Vlastenec", na kterou již dávno předtím, dříve než vůbec komise vznikly a kdy p. Čapek ani netušil, že nějaká akce Vlastenec vůbec existuje, tak na ni upozornil sám p. Žák poslance FS MUDr. Jaroslava MLČÁKA!! Člověku se z tohoto vyloženě podlého jednání dělalo špatně a já osobně jsem se jako politický vězeň za mukla Čapka styděl. Ještě před Žákovým odchodem z republiky jsem měl rovněž možnost osobně se seznámit s některými jeho bývalými kolegy. Jednalo se o mladé důstojníky čs. kontrarozvědky a zpravodajské služby, jejich pravá jména mi zůstala utajena a já je ani nechtěl znát. Vždy jsem byl při takovém styku příjemně překvapen jejich vysokou odbornou úrovní, inteligencí, znalostí problematiky, o níž jsem se zajímal a neobyčejným přehledem v oblasti politické, ekonomické, společenské i bezpečnostní a schopností analýzy jevů. V těchto lidech měl kpt. Žák nespornou oporu i přísun potřebných informací pro práci na slušovickém případu. Proto měl od samého počátku úspěch ve vyšetřování a zajištěn neobyčejně rychlý postup ve věci, protože ke zděšení slušovických mafiánů se objevil vždy tam, kde to nikdo nečekal a dokázal zajistit všechny potřebné doklady, které oni nestačili včas zlikvidovat, jak to u nich bývalo zvykem a jak se to nyní běžně děje při vyšetřování vedeném speciálním týmem ministra Sokola. Kpt. Žák i jeho přímí kolegové spolehlivě prokázali své kvality i užitečnost pro rodící se čs. demokracii, na rozdíl od plk. Malého nebo ministra Sokola. V každém demokratickém státu by Žák dosáhl za svůj výkon na poli boje proti mafii uznání a povýšení. V ČSFR, která se před mezinárodním společenstvím vydává za "právní" stát, se mu naproti tomu dostalo veřejné skandalizace, výhrůžek a v neposlední řadě označení agenta KGB! Je opravdu neuvěřitelné, co si včerejší soudruzi - dnešní pánové - mohou v této republice, v jejímž čele stojí bývalý disident Václav Havel, symbol serióznosti, a jeho přátelé s temnou bolševickou minulostí - ještě dovolit. Nebo právě proto? Je skutečně nanejvýš žádoucí, aby k obsazení vedoucích míst bezúhonnými, vzdělanými a pokud možno mladými lidmi došlo co nejdříve na všech stupních státní správy. U nás ve Zlíně se nám to na úseku bezpečnosti podařilo díky jmenování civilisty do funkce ředitele Okresního ředitelství Policie ČR Ing. Bedřicha Koutného, který se obklopil spolupracovníky kpt. Žáka, a proto dosahuje dobrých výsledků a získává potřebné zkušenosti. Jsem přesvědčen o tom, že kdyby se tehdy podařilo prosadit, aby na místo ředitele kriminální služby byl jmenován kpt. Žák, situace na okrese by byla mnohem lepší a tento názor nesdílím pouze já. Nejsem už nejmladší, "70" mám za sebou a mnoho jsem ve svém životě prožil. Zakusil jsem peklo nacistických koncentračních táborů, komunistických pracovních lágrů a věznic. Moji přátelé ve Švýcarsku - členové Světového sdružení býv. polit, vězňů p. Dr. Lukaštík, Kukal, Bím, Lambert a další mne velmi dobře znají. Nic jsem nenáviděl víc, než bezpráví a podlost. Zcela upřímně říkám, že jsem zděšen tím, kolik špíny a pomluv je možné nakydat v dnešním rádoby "demokratickém" Československu na poctivého policistu, který se "provinil” pouze tím, že odhaloval podvody nomenklaturních zločinců, drze rozkrádající náš národní majetek, za benevolentního 28 [pageend28]přihlížení našich "kompetentních" orgánů. Naštěstí ještě existuje Švýcarsko, opravdu demokratický a právní stát, který pro takové pseudodemokratické manýry v ČSFR pochopení nemá a poskytl bezpečný útulek celé rodině kpt. Žáka udělením politického azylu. Větší ostudu naši představitelé sklidit nemohli a zbývá jenom doufat, že se to náležitě projeví ve volbách, kdy ti, co tento stav zavinili, by měli definitivně odejít ze svých funkcí. Zlín 19.4.1992 ADOLF BEČVÁŘ 29 [pageend29]Z 1 _ • O V J X v O dopisu ctenaru Pravda má dnes v Československu jednu zvláštnost, bolševici se jí brání a při tom jim nejvíce prospívá. To není ta demokracie, jak má být a jak ji chceme a hlásáme, ale hnojení půdy pro růst komunistů a jejich moci. Komunisté hodili celý národ do propasti a dnes ho tam ještě zahrabávají. Majetek, který nakradli v padesátých letech i těch dalších nečestmými a zločineckými způsoby, jak domy, vily, chaty i pozemky, ale dnes křičí. Nikdy tyto nakradené majetky, které dnes patří nám, - ALE NEPRÁVEM, - nevrátíme bývalým majitelům. Dnes se znovu obohacují na úkor národa. Tento zhoubný virus komunismu ještě dnes stále rozleptává a vše žere, kde se dá se lživým voláním. "Kdo jiní, když na my, komunisté". Jak dlouho bude ještě národ nečinně přihlížet, jak se komunisté znovu obohacují, vše drancují a ničí? Nebo už nejsme schopni říci dost, my vás tu už nechceme. Nebo chcete i nadále hrbil hřbety? Myslím, že 40 let byla dosti dlouhá doba, abychom je konečně narovnali. Nevím, zda se už někomu podařilo vyčíslit škody, které komunisté napáchali za 40 let v Československu. Nebo za spáchané zločiny na životech a zdraví tisíců občanů, ale jen uranu, který byl odvezen do Sovětského Svazu, je za mnoho bilionů dolarů a kdo musel na tomto uranu pracovat? Bývalí političtí vězni! Dnes jsou bývalí političtí vězni odměňováni za ta ponižující strašlivá léta prožitá v hrůzostrašných věznicích, korekcích a v likvidačních koncentračních táborech 30.000 inflačních Kčs a zbytek na 10 let v kupónech, které nemají pro starce a stařenky vůbec žádnou hodnotu. Zákon to tak určil, ale kdo stál za tímto zákonem? Jaký výsměch tak zvané Československé demokracii a justici. Jak dlouho budeme ještě čekat, aby byla zločinecká komunistická strana postavena mimo zákon? NÁRODE, PROBUĎ SE! Míla Sýkora Švýcarsko (ze soukromého dopisu) "Také předseda Konfederace politických vězňů Pardubice Josef Machek zemřel. I tady odcházíme jedna za druhou. Tyto dny jsem byla na pohřbu: Káje Němcové-Janouškové v Kladně, Elišce Menšíkové ve Sněžném u Žďáru n.S., Růžence Švestkové, Božence Janouškové, Miladě Kohoutové....je to skutečně žalostné. A přímo žalostní je, že se s těmi rehabilitacemi, odškodněním a vším ostatním tak pářou na ministerstvu, na všechno mají čas a my to dostaneme právě jen to těch uren, až umřem ..." 30 [pageend30]K těmto řádkům je třeba poznamenat pro všechny občany republiky. Hovoří se o odškodnění, o tom, co mají dostat političtí vězni třetího odboje jako rehabilitaci, cosi jako finanční odměnu. Tak je to všeobecně chápáno. Jako vysvětlení uvádíme, že předně nedostali téměř nic a za druhé, že se nejedná vůbec o "dostání” něčeho, ale v podstatě o normální plat, který jim komunistický režim dluží a který jim po celou dobu věznění 11 až 15 let nedával. Političtí vězňové museli pracovat, muži i ženy na těch nejtěžších pracích. Byli v cihelnách, muži bez jakékoli ochrany v uranových dolech, v dílnách pracovali pro továrny, v zatuchlých celách drali peří deset hodin denně, těžce pracovali na polích. Pracovali pro ně lékaři i lékařky, architekti museli dávat zdarma svoje návrhy, pod které se podepisovali páni od StB. Za všechnu tuto práci, o poškozeném zdraví nemluvě, odcizení všech osobních věcí a majetku z bytu zatčených, za postižení rodičů i rodin zmenšenými důchody a platy a jejich přeřazením na špatně placená, podřadná a pokud možno nemáhavá místa nezávisle na zdraví a síle těchto lidí, nedostali mimo týrání nic. Při rehabilitacích se tedy nejedná o nic jiného než o minimálně nahrazené platy, které ovšem, tak jako tak zaplaceny nejsou. Ema Černá A co Jáchymov, Horní Slavkov, Příbram? Největší katastrofou se smrtonosným zářením nebyl Černobyl! Daleko nebezpečnější je např. těžba uranu, prováděná společností SDAG-Wizmut na jihu bývalé NDR. Rudu v Krušnohoří a Vogtlandu (Auerbach, Schneeberg) a v Duryňsku (Werdau, Greiz) těžil nejprve sovětský podnik sám a později společný sovětsko-německý podnik. Důsledky : 6.800 případů rakoviny průdušek a v 14.515 případech uznaná a nabíhající silikóza. Riziko pro obyvatelstvo trvá, protože 1.000 až 1.200 km2 v těchto oblastech je zamořeno. Domorodci nazývají místní obydlí "rakovinovými domy", protože všechny byly dříve propojeny se sklepními prostory domů. Claus Peter Clausem Silní posílají k čertu pochlebníky, slabí - kritiky. V. Davydovski 31 [pageend31]SPOLKOVÉ INFORMACE Společné chvíle Muklovstvo se rádo druží a v květnu to dokázalo měrou vrchovatou. Proběhly hned čtyři celostátní srazy, vzpomínkové i předvolební, všechny hojně navštívené. Začlo to v Praze v sobotu 9.5. v Průmyslovém paláci předvolebním shromážděním. U mikrofonu se vystřídali nejprve prominentní hosté, předsedové a kandidáti některých stran se zdravicemi a nástinem svého programu. Následovaly projevy našich představitelů, apelující na plnou účast muklu na volbách a agitaci. Doporučeny ty strany, které staví na kandidátku členy Konfederace. Radikálně antikomunisticky vyzněly všechny diskusní příspěvky z pléna. Odpoledne se shromáždilo muklovstvo u pomníku sv. Václava, kde po projev ech předsedy br. Dr. Stanislava Drobného a zástupce KANu byl položen věnec u seznamu popravených. Zakončeno svatováclavským chorálem. V sobotu 23. 5. se konaly současně dvě muklovské pouti: v Horním Slavkově a v Altnagelbergu. Vzdor souběžnosti byla obě setkání dobře navštívena. V Altnagelb'. ,~gu to bylo již po šesté. Třikrát se konalo ještě za vlády komunistu. Po otevření hranic sem pak putovali i vězni z vlasti, účast byla stále větší a letos rekordní. Památník, postavený Sdružením na hranici, se stal tedy již pojmem. Na prostranství před kostelem nás přivítala krojovaná dechovka z Dolních Bojanovic. Bohoslužbu koncelebroval br. opal Vít Tajovský s P. Valerianem z Unce, s dačickým děkanem a br. .1. Samkem. Otec opat pronesl znamenitou promluvu s volebním námětem. V přímluvách vzpomenuto opět našich mrtvých, části z nich i jmenovitě. Ke kříži pak položili věnce představitelé ústředí Sdružení a KPV. Za naše zámořské [pageend32]položil br. Milo Komínek kanadskou vlajku. Fundované projevy, též s volební tematikou, pronesli předseda Sdružení br. Dr. J. Anděl a předseda Konfederace br. I)r. St. Drobný. Velmi pěknou úvahu a modlitbu proslovil br. pastor Šimsa z vlasti, též vězeň padesátých let. Pořad snímala rakouská televize. Pak přišla veselejší část: s hudbou jsme odpochodovali do kulturního domu, posílili se, zatančili a hlavně popovídali a povzpomínali. Přípravy na setkání v Horním Slavkově neměli Sokolováci snadné. Pan starosta, v obavách před rudými konšely, se snažil zahrát míč do autu. Byl pak velice v rozpacích při promluvě před hrobem zakladatele porcelánky, když mu oznamovali, že přijíždí ministr Dyba a skupina poslanců. Naši, pod vedením nezmara Tondy Misíka spolu se skauty, baráčníkv, dětským pěveckým sborem byli již shromážděni k odhalení památníku našim mrtvým z koncentráku ve Slavkově. Je to opravdu umělecké dílo: kříž z propletených větví na mohyle z volně ložených kamenů, symbolizujících asi horničinu, to vše omotáno masívními rezivými řetězy. Dílo je situováno při vstupu na hřbitov, kde mj. leží v hromadném hrobě oběti slavkovského masakru z října 1951. Obřad měl velmi slavnostní ráz. Za Sdružení položil věnec br. Pošva z Basileje. Jen pro ilustraci: jediná nekomunistka v obecním zastupitelstvu nechala sundat hvězdu s mohyly "rudoarmějců" (kde to tam vzali, Bůh suď, starousedlíci se domnívají, že jde spíše o ruské zajatce) a už. má na krku žalobu za hanobení hrobu. Současně byla v kulturním domě instalována velmi zajímavá výstava o slavkovském gulagu se vzácnýmř-dokumenty, např. leteckými snímky koncentráků, jejichž pořízení zaplatil skaut br. Žák životem (viz poslední číslo Věrni zůstali). Pozoruhodné jsou též tři figurální moderní plastiky. Nutno se zmíniti též o otevření muzea v Příbrami následujícího týdne. Je na místě bývalého tábora, z něhož jsou ještě zachovány dva baráky a korekce. Do ní položil kytičku i prezident Havel. Poslední setkání měsíce proběhlo v Jáchymově v sobotu 30. 5. a byla to první repríza. O organizaci a ubytování se vzorně starala karlovarská pobočka, hlavně tajemnice sestra Valoušková a s Jáchymovem srostlý br. Josef Kycka. 33 [pageend33]Slavnosti byly zahájeny requiem za oběti v kostele sv. Jáchyma. Celebroval P. Mixa, někdejší Černý baron spolu s místním panem farářem. I zde jsme vyslechli promluvu vysoké úrovně a aktuality. O zpěvy se postarali Choralisti Perosiani z Curychu. Pak se odešlo na hřbitov a druhá skupina se odebrala na někdejší Eliáš, kde skauti postavili kříž našim mrtvým. Odpoledne bylo shromáždění v kulturním domě v Ostrově nad Ohří, též muklovském díle, jehož průčelí vytvořil tehdy mukl Jan Kristofori (který tam měl mimochodem nedávno výstavu svých děl). I)o foyeru byla mezitím přemístěna výstava z Horního Slavkova. Pořadateli byli KAN a Konfederace. Vystoupilo několik řečníků prominentních i méně prominentních. Všechny projevy bylv předvolebně bojové. Překvapivá velká účast našich slovenských bratří, hlásících se ke společnému státu, k němuž se cítí být vázáni společným utrpením v Jáchymovském pekle. K. Kukal 34 [pageend34]Dne 19. 6. 1992 byl za velké účasti muklú pochován do rodinného hrobu v Benešově náš člen Drahoslav Stránek. Statečný v životě i ve smrti, která ukončila jeho tříleté utrpení se zákeřnou nemocí. Narodil se v sokolské, vlastenecké rodině. Po studiích a po válce nastoupil místo okresního tajemníka národně socialistické strany. Byl odsouzen k dlouholetému žaláři. Brousil v Kartouzích lustrové ovčsky na protisměně. Já byl na té izolované "vatikánské" a tak jsem ho vlastně poznal až při první amnestii, kdy si nás tam ještě asi dva tucty nechali. Zatím co většina mohykánů měla v těch hodinách hlavu mezi koleny, Drahoš tuto ránu osudu nesl velice sportovně: vytáhl z pod kavalce krabici od margarinu, plnou novinových výstřižků o zeměpise a jal se pokračovat k třídění. Bůhví, kde k nim přišel. Na krabici měl jakési padělané povolení od náčelníka. To byl asi také jediný švindl, který jsem u něho poznal. Byl to totiž člověk neobyčejně čestný a spravedlivý. Byli jsme pak spolu na cele ony dva roky než byla druhá amnestie. Drahoš bachaři pohrdal, ignoroval je a nikdy si s nimi nezadal. Po propuštění se vrátil k rodičům do Senohrab. Po nějakém tom nádeničení se uchytil na hradle v Mnichovicích a udělal si po večerech dopravní vysokou školu, kterou stejně nemohl pořádně využít, ale stále si musel rozšiřovat obzory. Poznal pak dívku Květušku, kterou vyhodili ze školy, protože nechtěla s krku sundat křížek. Byl jsem jim na svatbě ve Světlé nad Sázavou za svědka. Drahoš byl náramný dlouho - a rýchlonohý chodec. Polykal míle, že jsem mu měl co stačit, ač sám dlouhonohý. A za pochodu jsme diskutovali, rozebírali situaci. Říkal jsem tomu škola peropatetická. Koupil domek ve Slavětíně nad Ohří a za Dubčeka se dostal do ligy; dělal jakéhosi zásobovače. Psali jsme si pilně i po mém odchodu do Švýcar. Myslím, že z něj cenzoři radost neměli, pouštěl si totiž dost pero na špacír. Ze svých třech dětí vychoval řádné občany, jdoucí ideologicky v otcových šlépějích. Oba synové jsou velmi úspěšní hudebníci. 1 ludba se v rodině Stránkových pěstovala velmi aktivně. Drahoš sám byl dlouholetým impresariem dětského pěveckého kroužku Kvítek v lx>unech. Rodina též neohroženě působila na půdě církve svaté. Doba po listopadu 1989 byla pro Drahoše pravým eldorádem. I když už poznamenán chorobou, vrhl se do veřejného dění: Konfederace, KAN, Klub Milady Horákové, Junák, všude ho bylo plno, byl praktický organizátor. Na schůzích a ve školách přednášel moderní české dějiny. Pravidelně jezdil do Nagelbcrgu a bvl i mvm hostem ve Švýcarsku. Mně umožnil setkání s mukly, KANem a skauty v Lounech A holýma rukama vydupal ze země postavení pomníku TGM ve Slavětíně. Inu, odchází pomalu ten náš lid muklovský. Ale Drahoš tu měl ještě nějakou dobu zůstat. Byl to velice užitečný všečlověk. 35 [pageend35]Monumentální památník III. odboje v Čechách Památník obětem komunismu v Plzni-Doudlevce zvaný "Křížová cesta" vznikl z iniciativy politického vězně, bratra Luboše Hrušky, který mimo to, že pro tento účel věnoval svůj obrovský pozemek, sám zde též vysázel jehličnaté stromy a posléze spolu s akademickým sochařem Romanem Podrázským, u něhož našel pro svůj program plné porozumění, vytvořili monumentální památník všem těm, kteří bojovali za osvobození našich národů od zhoubného komunismu. Učinil to pro ty, kteří se nedožili, ale i pro ty, kteří ještě žijí a v osvobozeném státě živoří. Současně je památník důraznou připomínkou viny těch, kteří onu čtyřicetiletou národní tragédii zavinili. Radujeme se z každého takového díla, které nejen té dnešní, ale i budoucím generacím bude zvěstovat hanbu Komunistické strany Československa, která se nejen svým pučem v r. 1948 dopustila velezrady, ale též desetitisícům příslušníků mravní elity národa způsobila nevýslovné utrpení, jež je možno srovnat jen s persekucí nacistickou. Je to monument, který zdůrazňuje pádnost argumentu pro zákaz Komunistické strany a ostudu našich současných poslanců, kteří cynicky odmítli schválit zákon o III. odboji. Finanční podporu na takováto díla bychom od současného státu z nám dobře známých důvodů očekávali marně. Proto je na nás, aby každý podle svých možností přispěl těm, kteří se ve svém nadšení pro věc finančně vyčerpali. Víme sami, když jsme jako první stavěli pomník obětem komunismu v exilu na rakouských hranicích, kolik si to vyžádalo enthusiasmu, kolik finančních obětí a práce od našich členů a příznivců. Nebylo však mnoho těch, kteří byli ochotni naši akci podpořit. V den 40. výročí naší národní katastrofy, dne 25. února 1988 za bouřlivého počasí se sněhovou vánicí byl památník postaven rukama členů Světového sdružení bývalých čs. politických vězňů v exilu. Dvakrát byl vysoký kříž, vysoko čnějící nad pamětním kamenem někým poražen. Stál totiž příliš blízko tehdy zadrátovaných státních hranic. Ale dnes už, díky Bohu, vznikají památníky obětem komunismu na půdě naší vlasti a čím jich bude více, tím lépe, protože budou výstrahou příštím generacím. Závěrem uvádíme čísla konta, na které je možno posílat peníze, jimiž bude umožněno postavení kaple jakožto vyvrcholení velkého pamětního areálu. Těm, kteří by měli zájem tento park navštívit se doporučuje, aby se předem telefonicky ohlásili u bratra Luboše Hrušky na tel. čísle 019/27 50 63, adresa: Luboš Hruška, U Vlečky 11, 301 34 Plzeň, nebo: Vladislav Vyskočil, tajemník pobočky 48, KPVC Plzeň, p.p. 69, 303 69 Plzeň. Bankovní spojení: Čs. Obchodní banka a.s. pob. Plzeň, Kopeckého sady č.8, účet: Luboš Hruška, U vlečky č. 11, 301 34 Plzeň Korunový běžný účet č. Devizový účet č. 04272 193 - směrový kod 0300 3483-44930/400 36 [pageend36]Vážený krajan, vážení krajania, 2.1.1992 a 31.1.1992 ako z prílohy vyplýva, obraciame sa s výzvou na všetkých krajanov-exulantov k spoločnému apelu na Federálne zhromaždenie ČSFR za novelizáciu zákona o mimosúdnych rehabilitáciách v zmysle bezpodmienečného navrátenia našich štátom skonfiškovaných majetkov t.z. bez ohíadu na súčasné štátne občianstvo a trvalý pobyt. Prosíme o vyjadrenie podpory a rozšírenie tejto výzvy všetkými možnými prostredkami na čo najväčší počet krajanov, pretože to sa nám zdá byť problémom, ako sa spojiť k spoločnému tlaku za kvalitatívnu zmenu postoja štátu k nám exulantom. Myslíme si, že prijatie zákona o mimosúdnych rehabilitáciách a neprijatie jeho novelizácie bolo ovplyvnené okrem iného aj predpokladom, že sa my exulanti nedokážeme spojiť k masovému protestu. Prosíme o prekonanie strachu, či íahostajnosti, veď ide o to, čo nám patrí, ide aj o uznanie našich odpracovaných rokov, ide napr. aj o volebné právo pre nás, ktorí máme české či slovenské štátne občianstvo, v konečnom dôsledku o kvalitatívnu zmenu postoja ČSFR k nám - českým a slovenským exulantom. Hlavne teraz, ked sa v Prahe konala konferencia o ludskej dimenzii, keď u nás vznikol ustavný súd, myslíme si, že je velmi dôležité, aby sme vystupovali spoločne a spoločne vyvíjeli tlak. Prosíme o vyjadrenie porozumenia pre našu snahu podporou tejto výzvy. Za Vašu bezodkladnú reakciu podpísaním tejto výzvy s adresou a poslaním späť ďakujeme. S krajanským pozdravom a prianím všetkého dobrého P.S.: Výzva bola až zverejnená v časopise Horizont z Mníchova v januári 1992. Ak ste členom, či členmi nejakého krajanského spolku, prosíme získať čo najviac jednotlivých podpisov s adresami, aby náš apel bol skutočne masívny. Ďakujeme. Výzva "Karel Kruliš, 582 83 Vilémov, okr. Havlíčkův Brod, hledá šéfpilota Anderleho." 37 [pageend37]INZERCE Vážení přátelé v zahraničí - Čechoslováci! Víme, že jste museli opustit vlast nedobrovolně a většinou jste zde museli zanechat veškerý majetek. Považujeme proto za spravedlivé, aby Vám byl vrácen! Nechceme rovněž, aby Československo bylo rozprodáno cizincům. Dne 21. 1. 1991 byla ustavena Demokratická Unie, jejímž programem je důsledné očištění státního aparátu od všech bývalých komunistů, řádná a důsledná restituce, jakož sociální program pro většinu občanů. Rádi bychom s Vámi spolupracovali v případech reprivatizace i privatizace, aby se naše vlast nedostala do cizích rukou - k čemuž směřuje současné úsilí naší vlády. Rozhodli jsme se proto založit A. S. Bohemia-servis, jehož ředitelem je pan Elmar Chmel, člen Konfederace politických vězňů. Tato firma bude důsledně zajišťovat Vaše práva se všemi právními zárukami. Bohemia-servis Vám zajistí; Československým emigrantům a bývalým politickým vězňům v Československé republice, servisní služby při návštěvách vlasti. 1) Zajištění ubytování v Československu, doprovodnou službu-hostesky po celou dobu pobytu, návštěvu kulturních podniků a zařízení, včetně reservace míst a vstupenek na základě požadavků. Zapůjčení vozu (případně s řidičem), bankovní služby dle potřeby. 2) Na základě smluv a pověření servis zajišťuje reprivatizační a majetková práva emigrantů vůči státu. a) zpětné převední majetku na právnickou osobu, případně jeho převedení do ekonomického pronájmu, včetně zajištění kont majitelům. Smluvní zajištění těchto objektů. b) případnou privatizaci nových provozoven a objektů dle pokynů investora, včetně personálního zajištění a ekonomického krytí. 3) Další služby dle požadavků a pověření na území Čs. republiky. Prosíme, abyste informovali další Čechoslováky žijící v cizině! Kontaktní adresa;-Elmar Chmel, ul, Babákova 2160. 149 00 Praha 4 38 [pageend38]KDO NEČETL TAMTAM - NEŽIL! Naši skauti ve Švýcarsku vydávají již 20 let časopis TAMTAM. Tento čtvrtletník je rozesílán do všech světadílů a putoval pokoutnými cestami i do Československa. Nyní - ve svobodné republice - si TAMTAM / můžete objednat na adrese: N.O.Z. soukromá firma nákup, obchod, zásilky Oldřich Němec poste restante Pošta 101 101 00 Praha 10 Jaroslav Pospíšil: Nesmiřitelní Hory Hostýnské Autor, takto bratr popraveného Miloslava, přináší další cennou kapitolu do dějin 3.odboje. Místo děje je Holešovsko, Bystřičko a Zlínsko, kde se skupina Hory Hostýnské vzepřela tehdejšímu rudému politickému teroru. Byla ale zlikvidována a pomsta bolševiků byla krutá: nelidské vyšetřovací metody, popravy, dlouholeté žaláře. Kniha se zabývá i činností již legendární skupiny Světlana. Je bohatě ilustrována a dokumentována, má 246 stran a vydalo ji nakladatelství LÍPA J. A. Rychlík ve Vizovicích. Doporučujeme a můžeme zprostředkovat objednávky. 39 [pageend39]V měsíci říjnu vychází básnická sbírka sonetů s názvem Písně půlnoční, jejíž autorkou je naše členka Monika Kuříková-Pospíšilová. Verše pocházejí z roku 1952, kdy v kratičké době předvánočního adventu nastalo v pardubické ženské věznici malé uvolnění. Bylo možné si opatřit kousky papíru a tak mezi vánočními zvony vznikl sonetový věnec, básně plné optimismu, lásky a víry mladé toužící duše. V dnešní době, kdy vychází první vydání sbírky, ji autorka věnovala svému národu, statečným politickým vězňům, ženám a mužům z let 1948-68 a malému okruhu lásky z těchto let. Sbírku si můžete objednat: PhDr. M.Kuříková-Pospíšilová Redaktion "Mukl" Postfach 26 CH - 8606 Nänikon nebo Ema Černá Nad teplárnou 2070/11 143 00 Praha 4 40 [pageend40]UZAVERKA Uzávěrka příštího čísla Mukla je 30. září 1992 Svoje příspěvky posílejte na adresu : Redaktion "MUKL" Postfach 26 CH-8606 Nánikon 41 [pageend41]Epištola svätého Pankráce 89 článek 231 Až jednou tedy nebudem, a dočkáte se brzy, nechte si svoje tirády a divadelní slzy Vy, co jste byli poslední v té dlouhé řadě vzdoru, však rychle jste se prodrali na přední místa voru. Vězte, že tak jak Vy jste nám vyrvali z rukou meče, pak dohodli se s tyrany, nás nechali žít vkleče, to nenechá se okecat, i když Vám salvy bijí - to by i Kleió plakala nad touto historií. JIH 91 42 [pageend42][pageend43]A.Z. Postretouren an: Redaktion "Mukl", Postfach 26 CH-8606 Nänikon "MUKL" Čtvrtletník Světového sdružení býv. čs. polit, vězňů "MUKL" Presseorgan der Weltvereinigung der ehem. tschechoslowakischen politischen Häftlinge "MUKL" Quarterly-Revue - Editor: World Association of Former Czechoslovak Political Prisoners "MUKL" La revue trimestrielle - Editeur: Association mondiale des anciens prisonniers politiques tchécoslovaques Nevyžádané rukopisy se nevracejí. Redakce neručí za obsah inserce. Podepsané články nemusí vždy vyjadřovat názor redakce. Řídí redakční rada - odpovědný redaktor PhDr. Monika Kuříková - Pospíšilová om******************************************************************** Předplatné pro nečleny Sdružení (ročně): Švýcarsko: ostatní Evropa: Zámoří (letecky): Šfr. 12,- včetně poštovného Šfr. 14,- Šfr. 24,- Vychází 4x do roka Bankovní spojení: SKA CH-8021 Zürich - Kto-Nr.: 63.404-10 (Weltvereinigung der ehemaligen tschechoslowakischen politischen Häftlinge im Exil) Zde odstřihněte Objednávám (MUKL) □ na jeden rok □ na půl roku Bitte frankieren Adresa objednávajícího: Ulice a č.: Administration "MUKL" Weltvereinigung der eheni. tschechoslow. polil. Häftlinge im Exil Místo: .............................. (neopomenout směr.pošt.číslo) Postfach 4111 CH-8022 Zürich Stát: Switzerland [pageend44]