Londýnske Listy LISTOPAD 1980 k___ Časopis Čechů a Slováků ve Velké Británii a informační zpravodaj Naardenského hnutí MADRIDSKÉ HÁDÁNÍ Handrkování o evropské bezpečnosti a spolupráci v Madridu se tedy po počátečních sovětských obstrukcích rozjelo naplno, díky kompromisnímu návrJ hu neutrálních zemí. Delegace sovětského bloku dosáhly v podstatě svého - debata o plnění Helsinských dohod jejich signatářskými zeměmi bude časově omezena. Pouze šest týdnů bude tedy trvat nechutné hádání se Sovětským svazem a jeho evropskými koloniemi o tom, zda se mezinárodní smlouvy uzavírají za účelem jejich neplnění, a zda signatáři takových smluv mají právo kritizovat ty země, které plnění zanedbávají. tomto čísle: „ I V.SkutinsL: Za Janem Werichem... Washingtonsky sjezd SVU 1 ...CSSR a Madrid...Kde máme domov...K výročí dr Karla Kramáře...Na plachetnici do exilu...zpravodajství z domova,ze světa,a z Londýna... I vánoční nabídka londýnským čtenářům a další zajímavosti < — ___ _ ' .. — - > [pageend1]^Jak se to vezme, tedy hádání o smyslu samotné podstaty mezinárodních vztahů nebo - s přihlédnutím k faktu, že je holým nesmyslem uzavírat smlouvy s partnerem, který je nehodlá plnit a útočí na právo druhého partnera plnění kontrolovat - hádání o ničem. Sovětský svaz a jeho vazalské státy za pět let od podepsání helsinských dohod stačily porušit všechny články těchto dohod. Paleta je opravdu široká. Od znesnadňování styků občanů signatářských zemí, přes vměšování do záležitostí druhých států, ozbrojenou agresi v Afganistanu, náboženský a politický útlak vlastních občanů, včetně těch, kteří se odvážili sledovat plnění helsinských dohod v jejich smluvních zemích a upozorňovat na jejich porušování. V SSSR je z původních 71 členů helsinských skupin 24 ve vazbě a 19 už odpykává tresty v celkové výši 165 let. Československo na tom není o nic lépe a VONS dokumentoval 170 případů nespravedlivě stíhaných osob. Nedávný dopis Václava Havla, dr. Bendy a Jiřího Diensbiera Madridské konferenci, propašovaný ven z heřmanického vězení u Ostravy /viz str.5 /, hovoří o paradoxní situaci skupin bojujících za lidská práva a plnění helsinských dohod lépe,než co jiného. Stát,jenž uzavře dohodu a pak pronásleduje a zavírá vlastní občany za její monitorování, je opravdu pochybným útvarem. Ovšem, socialistická zákonnost je dnes pojem zahrnující i nebývalou svévoli estébáckých bojůvek, které se tak řečeno se zákony nepatlají. VždyE smlouvy z Helsinek vtělené do čs. zákoníku 13.10.1979 jsou v přímém rozporu s ostatními existujícími zákony platnými v Československu. Jiří Lederer nedávno prohlásil: "Dokud čs. trestní zákoník zůstává tím čím je, je jakékoliv povídání o plnění helsinských dohod fraškou." Aň už se v Madridu upatlá cokoliv.□ ------------------------------------------------------------------------------- 'í KAM DO SPOLEČNOSTI? VELEHRAD DOVOLUJE SI VÁS ZVÁTI NA TRADIČNÍ MIKULÁŠSKOU ZÁBAVU KTEROU POŘÁDÁ 6.PROSINCE O 8 HOD. VEČERNÍ v Národním domé, 74, Test ónd Lane,N»W»6 * PŘIJĎTE A POBAVTE SE NA TOMTO ZÁBAVNÉM VEČERU, K TANCI HRAJE OSVĚDČENÁ HUDBA • BAR • KONTINENTÁLNÍ KUCHYNĚ DÁRKY PŘIJÍMÁ SPRÁVCE DOMU, TEL. 328 0131 [pageend2](ZPRÁVY Z DOMOVA JAN WERICH - 4.2.1905-31.10.1980 Jan Werich s Vladimírem Škutinou při natáčení populárního televizního seriálu "Co tomu říkáte, pane Werichu?" v létě 1968 ve Velharticích na Šumavě. "TAK UŽ JSEM TADY S TÍM VÁPNEM, PANE WERICHU!" VLADIMÍR ŠKUTINA Já nevím proč - proč se mi pořád vrací ta zatracená, hloupá věta. Ta hloupá, nesmyslná věta: "Tak už jsem tady s tím vápnem, pane Werichu!" Od okamžiku, kdy mi z Prahy telefonovali, že zemřel, chce se mi zavolat :"Tak už jsem tady s tím vápnem, pane Werichu!" Sedím v Curychu ve své knihovně a dívám se mu do očí. Do těch úzkých přivřených, pozorujících očí. Ty oči se na mne poťouchle usmívají z fotografie. Z fotografie z roku 1968. Je mi smutno. Nepředstavitelně a prázdně smutno. Už kolikátý den. Pod oknem se podzimně zlatí Curyšské jezero, v je hož hladině se odrážejí zasněžené Alpy. Ale já je nevidím. Já vidím jen onu tvář. Vousatou, velice moudrou, víc skeptickou než ironickou. Tvář clowna, z něhož se stal filosof. "Tak už jsem tady s tím vápnem, pane Werichu!" A příliš známý hlas z domku na Kampě, kde žil modrý abbé, mi volá z třinácté komnaty vstříc: "Á, pan Škutina. Pan škutina je tady s tím vápnem!" Hráli jsme si takhle každý den - at jsem přišel na Kampu anebo přijel do Velhartic. Den co den jsme se takhle zdrvívali v onom legendárním roce Pražského jara. Pak nás rozdělila zed. Napřed tanky. Pak ostnatý drát kriminálu a pak železná opona. Od toho rána 31. října 1980 nás už nedělí nic. Jen věčnost. Jan Werich odešel na věčnost. Čeká tam na něho Falstaff. A Mark Tv’ain. A pan Chaplin. A Janu Werichovi je starou bélu do toho, že já tu dole marně volám: "Tak už jsem tady s tím vápnem, pane Werichu!" Ba ne. Ta věta není tak docela zatracená a hloupá a nesmyslná. "Tak už jsem tady s tím vápnem, pane Werichu!". Je v ní moudrost věčnosti. Jako malý kluk jezdíval Jan Werich k strýčkovi na Šumavu. A tam každého jara přijížděl forman s fůrou vápna. Zdálky volal. "Tak už jsem tady s tím vápnem!" A lidé vycházeli s kbelíky a škopky a kupovali hašené vápno, aby si vybílili své domky. Aby zahybili všechny bacily a plíseň. Každé jaro přijížděl vždycky tentýž forman a volal: "Tak už jsem tady s tím vápnem!". A lidé věděli, že přišlo jaro. Že už je tu jaro. Natřeli své domky a domky svítily bělobou zas až do příštího jara. Hráli jsme si s panem Werichem na formana a na chalupníka. Den co den. Bylo třeba se očistit. Znovu natřít naše začerněné duše vápnem. Kaž- ___________________________________ —----------------------------------------- / [pageend3]jitra. A tak jsem už od Kamenného mostu volával, že už jsem tady s tím vápnem a Jan Werich to oznamoval z okna třinácté komnaty celé Kampě: "Á, pan Škutina už je tady s tím vápnem!" Očistili jsme své chmurné noční myšlenky a začali jsme mísit to vápno humoru, aby smích svítil. Naučil jsem se moc od Jana Wericha. Ve světě humoru snad všechno. Pozorovával mě shovívavě a trpělivě jako pozoruje zkušený rybář kličkující pstruhy. Ví, že ten největší bude jeho. Jednou jsme připravovali natáčení televizní relace "Co tomu říkáte, pane Werichu?" a já vyslovil slovo "demokracie". "Neboli lidovláda", skočil mi do řeči Jan Werich. "Nebylo by lepší říct vláda lidu?", navrhoval jsem. Podíval se na mne tím svým zúženým pohledem, a poškrábal se pravou rukou za levým uchem, aby tím dal nepokrytě najevo mou naivní hloupost. "Jo - já řeknu na televizní obrazovce vláda lidu a lidi budou přemýšlet, jstli je to genitiv - koho, čeho, čí? - vláda lidu - anebo dativ - komu čemu - vláda lidu?" a pak jim uteče, co jsem pověděl dál." Byl nevyčerpatelný zdroj nápadů. Přijeli jsme do Karlových Varů a já jsem mu řekl: "Vy jste taky takový gejzír, šprů.dl. Gejzír nápadů a legrace." Napil se té horké, slané vody, otřásl se a povídá: "Tak vám tedy děkuju, pane škutino. Přímo nestravitelný. Odporný. V horkém stavu zapácha jící." "Ale lečivv. S blahodárnými účinky." řekl jsem a zhluboka jsem se napil. Usmál se do vousů a koupil mi v šprůdlu zkrystalizovanou růži. "Já bych nechtěl být takovou zkamenělinou", řekl. Ještě ji mám doma schovanou. Tu růži. Je to růže, která neuvadá. Jako Jan Werich. Když přišli okupanti, drobátko zpanikařil a odešel do Vídně. Počátkem října mě vyslali do Vídně za ním, abych jej přemluvil k návratu. Jel jsem vlakem. Vindobona měla přes hodinu zpoždění. Vjížděla na nádraží Franze Josefa a já zdálky na úplně opuštěném nástupišti viděl dvě postavy. Jan Werich a paní Zdenka. Bylo to jak v špatném, sentimentálním kinematografu. Jana Wericha nebylo třeba přemlouvat. Byl už dávninko rozhodnut k návratu. A tak jsme jen klábosili a těšili se, jaké legrace budeme v Praze vymýšlet. Jako dva naivní snílkové. Druhého dne mě šel doprovodit. Zas na nádraží Franz-Josefa, které už od té doby zbourali. A než jsem nastoupil do vlaku, řekl mi: "Tak vyřid, že se vrátím. Ale ty by ses vracet neměl. Já to znám. Titíž lidé, kteří si ze Škutiny udělali symbol a mýtus a legendu, jednoho dne zvednou kámen a hodí jej po škutinovi. Ale ne proto, že by jej chtěli hodit, ale protože se bude dívat někdo, kdo si přeje, aby ten kámen byl hozen." A přesně to se stalo. Byl moudrý. Byl předvídavý. Byl gejzír. Byl jako tá růže, která nikdy neuvadá. A bude se vracet jako ten forman s vápnem. Každého jara. Abychom se smíchem očistili. Abychom svítili do jara. Patří k jaru. Nejen k tomu pražskému. 0 tomhle všem jsem napsal knížku. Knížku o Janu Werichovi. Jak byl ja rem a smíchem a gejzírem a růži a ironií naší doby. Měli jsme spolu takovou úmluvu. Gentlemans agreement. Že dokud bude živ, knížka nevyjde. Nyní po 31. říjnu 1980 už knížka vyjít může... Vlastně by neměla vyjít. Jan Werich je přece živ. Jako jaro, které se každého roku vrací. Jako gejzír. Jako růže, která neuvadá. "Tak už jsem tady s tím vápnem, pane Werichu...!" □ . Tchécoslovaquie : Husák pourrait démissionner en 1981 Gustav Husak, numéro un tchécoslovaque depuis 1969, date à laquelle il supplanta Dub- cek et enterra définitivement le « Printemps de Prague ». pourrait annoncer sa démission pour raisons de santé (il souffre de troubles oculaires) à l’occasion du 16' Congrès de son parti, en 1981. En fait. Husak n’est plus en odeur de sainteté auprès des Soviétiques depuis qu’ils s'est opposé, lors de la dernière réunion des pays du Pacte de Varsovie, à ( implantation de missiles SS-20 soviétiques sur le territoire tchèque. Le Kremlin lui préférerait un homme plus docile et plus jeune. Lubomir Strougal, 56 ans. qui est actuellement Premier ministre Francouzský časopis VSD přinesl v čísle z 22. října předpověd, že dr. Husák odstoupí ze stranických funkcí při příležitosti 16. sjezdu KSČ v roce 1981. Vystřídat ho má Lubomír Štrougal, který má na své straně kromě mládí /56 let./ i schopnost přežít všechny režimy a nadřízené /KGB?/. [pageend4]/----------------------------------------------------------------------------------------------------------------- Bratislavská schůzka madarského šéfa strany Janos, Kadara s prezidentem Husákem minulý týden, podle čs. tisku na Husákovo pozvání, byla svolána narychlo, bez předběžného ohlášení a rokování tr vala několik hodin. Jak dokonce naznačuje i oficiální komuniké, hlavním bodem jednání bylo, jak předejít "nakažení" obyvatel ostatních států sovětského bloku polským duchem ztráty strachu z režimu. Jistě se atké jednalo o dodávkách potravi a zboží do Polska. Komuniké hovoří o."pomoci polskému stranickému vedení odrazit nápor protisocialistických sil a vměšování mezinárodních imperialistických kruhů do vnitřních záležitostí Polska." O tom kdo se vměšuje do vnitřních záležitostí středo- a východoevropských zemí, nemáme my Češi a Slováci a ostatní národy té oblasti žádných pochyb. ★ , Prof. Miroslav Kusý, slovenský filozof a signatář Charty 77 se stal jedním z mluvčích Charty 77, jelikož jeden ze stávajících mluvčích, Rudolf Battěk, bývalý poslanec Národního shromáždění, nemůže vykonávat funkci mlu- čího od svého červencového zatčení. Battěk je uvězněn za údajné napadení p< licisty, pravým důvodem je však jeho činnost v Chartě. U StB má již "vroubek" od minulých voleb, kdy přesvědčoval voliče, že podle ústavy mají možnost k volbám vůbec nejít. ★ Pavel Landovský, známý český herec a signatář Charty 77, kterému bylo dříve uděleno oficiální povolení k ročnímu studijnímu pobytu ve Vídni, byl náhle zbaven čs, občanství. Landovský se o tomto rozhodnutí paradoxně nedozvěděl z Prahy, ale 13.11. ze sovětského velvyslanectví ve Vídni, kde žádal o udělení víza do SSSR. Tam mu bylo sděleno, že ejho čs. pas pozbyl platnosti. Teprve po tomto rozhodnutí sovětského velvyslanectví přišel úřední dopis z Prahy... ★ Václav Havel byl vsazen na 10 dní do korekce, protože na zadní stránce rodinné foto^ra - fie neměl razítko opravňující k jejímu držení. Dr. Václav Benda onemocněl ve vězení kožní chorobou nohou? ale těžkou fyzickou práci musí vykonávat dále./S.L./ ★ Švýcarský profesor trestního práva S. Trechter, který se chtěl jako zástupce Amnesty zúčastnit procesu s Rudolfem Bat- těkem, nedostal čs. visum! ★ Podle posledních zpx'áv z domova, zemřela ve vlasti maminka Jana Palacha.Podrobnou zprávu jsme dostali až po. uzávěrce a podrobnosti přineseme v příštím čísle. ★ Václav Jenda, Jiří Dienstbier a Václav Havel, kteří jsou vězněni v Heřmanicích u Ostravy, se dopisem obrátili "na delegace 1'iadridské konference z československého vězení, k němuž jsme byli odsouzeni za svou účast na československém hnutí za lidská práva Charta 77 a za svou práci ve Výboru na obranu nesnravedlivě stíhá-»—> DĚTSKÁ MIKULÁŠSKÁ BESÍDKA A NADÍLKA 'londýnské čs.školy s programem ,ve kterém vystoupí její žáci a žákyně v pásmu říkanek,koled a hudby pro rodiče,sourozence a známé se koná v sobotu. 14.prosince ve, 14.>0 v čs. Národním domě,74 West End Lane,London NW 6.Metro:West Hampstead [pageend5]Strana SVETOVÁ REAKCE PROTI POLSKU a odbory ných”. V dopise se praví, že Závěrečný akt helsinské konference nutno považovat za nedílný celek, jehož jednotlivé body ’’nelze ani preferovat, ani potlačovat”. Dopis končí, ”že by bylo v zájmu cílů konference, kdyby selegáti posoudili možnost stanovení zásad, podle nichž by byli signatáři povinni předložit seznamy svých politických vězňů, umožnit komisi, která by byla v Madridu ustavena, aby prozkoumala oprávněnost věznění těchto politických vězňů z hlediska zákonů té které země a z hlediska helsinského Závěrečného aktu, jakož i z hlediska mezinárodního paktu o lidských a občanských právech ... Jsme přesvědčeni, že především demokratizací a humanizací občanského života ve všech zemích lze dospět k cíli, o jehož dosažení madridské jednání usiluje.” (RSC) EXILOVÉ STŘÍPKY ★ Vydavatelství gramofonových desek Šafrán 78 se během pol - ských stávek podařilo přímo na místě nahrát písničky nazpívané stávkujícími Poláky. Písničky vznikaly spontánně přímo během stávky a nezakrytě ukazují skutečné smýšlení Poláků. ★ Emil Sklenář /Lucemb./ Iláš věrný spolupracovník,který stál u vzniku Naardenského H., a zúčastnil se jak I. Naardenské- ho setkání - tak i následujících, se dožil požehnané "80." * Svobodná Evropa dovršila v červenci t.r. $0 let vysílání. ★ 7»IX. zemřel v městě Lima v Pennsylvanii Dr. František Král, býv. prof. Vysoké školy veterinární v Brně a od r. 1950 řádný profesor veterinární fakulty Pennsyl- vanské university ve Filadelfii-. ★ Antonín Bartoš, parašutista za pověstné Heydrichiády a neúnavný bojovník za osvobození naší vlasti z nové poroby - se dožil ve zdraví "70". ★ Jaroslav Kučera vydal ve vlastním nakladateství knihu o osudu ministra Jana Masaryka "JAN" z pera Marcie Davenportové. Edice: Archa, Postfach 1514,D-855O Eggenfelden. Oč jde nepřátelům PLR List Žolnierz Wolnošci o jedné protisocialistické skupině "Protipolske diverzní centrály na Západe" a podobně znějící normalizovaná klišé se stále objevují na stránkách čs. tisku v souvislosti se situací v polsku.Nic však nevystihuje lépe strach režimu z vlastních obyvatel a "polské nákazy" než přiložené výstřižky z jedné dvoustrany jednoho, čísla pražského večerníku.Citáty z polského vojenského tisku i výzva k odborům hovoří samy za sebe. ★ Celá jedna třetina polského národa žije v emigraci. Je to 10 milionů lidí, z toho 7 milionů žije v USA./S.L./ ________________________________ [pageend6]J-'i ( ZPRÁVY ZE SVĚTA ) Desátý světový kongres Československé společnosti pro vědy a umění Minulé číslo LL již krátce referovalo o X. sjezdu SVU ve IVashigtonu. Nyní přinášíme obsáhlou zprávu o průběhu sjezdu,kterou připravil pro LL Pavel Pecháček ve Washingtonu. Sjezd měl nejen velmi dobrou úroveň přednáškovou, ale připoutal rovněž nečekaně početné řady návštěvníků. Hlavní náplň sjezdu od 17. do 19. října byl akademický program, který se skládal z asi 150-ti přednášek v nejrůznějších vědních oborech a z téměř padesáti pódiových diskusí. Přednášeli přední profesoři převážně českého a slovenského původu ze Spojených států a z Kanady a z řady západoevropských zemí. Na slavnou georgetownskou univerzitu, na níž sjezd probíhal, si lidé přicházeli vyslechnout informace o poznatcích z desítek vědních oborů, od politických a historických věd přes filozofii, teologii, filologii a sociologii až k lékářství, agronomii, ekonomii, muzikológii a řadě technických oborů. V diskuzi se objevovaly časté a velmi hodnotné polemiky, které potvrdily aktivní zájem návštěvníků sjezdu o řadu současných problémů i vědeckých otázek... Československá společnost pro vědy a umění - ve zkratce SVU - se už po dvě desetiletí snaží šíři/1- českou a slovenskou vědu a kulturu v západním světě. Zakladatelé Společnosti mohli koncem padesátých a začátkem šedesátých let pouze doufat, že se svého cíle zhostí s úspěchem. Vývoj nakonec zjevně ještě předčil jejich očekávání. SVU vyvíjí svou činnost skoro na všech kontinentech, a skutečně ve svých řadách sdružuje přední vědce a umělce českého a slovenského původu ve svobodném světě... Společnost má takovou popularitu, že účastníkům sjezdu poslal vlastnoručně podepsaný dopis i prezident Jimmy Carter. Zdůraznil v něm, že sjezd SVU je událostí, která upozorňuje na příkladnou službu skvělému národnímu odkazu a na jeho dynamický vliv ve světě. Jako reprezentanti můžů a žen, kteří se vyznamenali prakticky ve všech oblastech intelektuálního, uměleckého a vědeckého podnikání - uvedl prezident Carter - pokračujete ve velké humanistické tradici domova svých předků. A staráte se o to, aby pro celý svět vykrystalizoval přínos, o který se přičinili a stále ještě přičiňují mnozí občané českého a slovenského původu; přínos na poli kulturní vitality a společenského pokroku. Prezident Carter vyjádřil přesvědčení, že členové SVU učiní zadost svému skvělému jménu i v třetím desetiletí své činnosti, a vyjádřil hrdost nad tím, že je mohl uvítat v hlavním městě Spojených států a mohl uznat a ocenit jejich důležitý příspěvek k obohacení amerického způsobu života... Starosta Washingtonu, Marion Barry, vyhlásil 17. říjen Československým dnem a vyzval všechny obyvatele Washingtonu, aby spolu s ním vzdali poctu členům SVU s vděčným uznáním mimořádného přínosu hlavnímu městu Spojených států, národu a celému světu. Sta->—> ★★★★★★★★★★★★★★★ MÍSTNÍ SKUPINA SVU VE VELKÉ BRITÁNII A IRSKU POŘÁDÁ V SOBOTU 29. LISTOPADU VE 2.30 HODIN PŘEDNÁŠKU- DR. A. TUČAPSKÝ: BOHUSLAV MARTINS S HUDEBNÍMI UKÁZKÄMI PANÍ BERYL TUČAPSKÉ A REPRODUKOVANÉ HUDBY! PŘEDNÁŠKA SE KONÁ JAKO OBVYKLE VE VELEHRADĚ! ★★★★★★★★★★★★★★★ ★*★★**★★★★★★★★★ [pageend7]^00 Jak jsme již oznámili v minulém čísle LL,Britský VONS zaslal ze slavnostní večere 14.10.1980 telegram presidentu ČSSR dr. G. Husákovi. Text se nám podarilo získat až nyní: "Schůze patronů Britského VONSu zaznamenává s uspokojením, že jste udelil milost novinářce Otce Bednářové. Vyzýváme Vas,abyste užil Vašeho práva a udělil milost všem politickým vězňům jako Václav Havel, který je dobře znám v Británii a jeho společníci, kteří nespáchali žádný zločin,jestliže posuzujeme jejich činnost z hlediska Helsinských dohod.jež jste sám podepsal. Jako President Britského VONSu bych Vám byl vděčen za Váš názor na tuto záležitost. Sir Bernard Braine, MP. London. /FCI/ rosta Barry zdůraznil, že sjezd SVU dává washingtonským obyvatelům mimořádnou příležitost, aby se seznámili s kulturou a osobitým charakterem Čechů a Slováků, a-jak prohlásil - umožňuje vytvořit lepší lidské vztahy a vzájemné pochopení mezi našimi občany... Záštitu nad uměleckými podniky sjezdu převzaly paní Emílie Benešová-Brzezinská, manželka poradce prezidenta Cartera pro otázky bezpečnosti státu, a paní Irena Kirklandová, manželka předsedy americké odborové ústředny ArL-CIO. Obě jsou českého původu... Hlavní uměleckou výstavu, pořádanou v rámci sjezdu SVU, zahájila paní Brzezinská prohlášením, že se hrdě hlásí k svému českému původu. Sama je historickou umění a pětkrát vystavovala svá vlastní sochařská díla. O 34-ti českých a slovenských výtvarných umělcích, kteří na washingtonské výstavě předvedli svá díla, paní Brzezinská řekla, že reprezentují i umělce, žijící v Československu, kteří nemají možnost svobodné tvorby. Současně zdůraznila, že účastníci washingtonské výstavy také reprezentují mozaiku současného amerického umění. Účastníci sjezdu také odhlasovali rezoluci, v níž spolu s jinými československými kulturními, sociálními a politickými organizacemi v zahraničí vyjádřili hluboké znepokojení z vývoje v Československu. S politováním konstatovali, že ačkoli Československo patří k signatářům závěrečného aktu helsinské smlouvy a ačkoli se Mezinárodní konvence o občanských a politických právech a Mezinárodní konvence o hospodářských, sociálních a kulturních právech staly součástí československého domácího právního řádu, všechny tyto závazky jsou československou vládou a jejími orgány trvale porušovány a lidská a občanská práva a základní svobody československých občanů jsou v Československu neustále Dotlačovány. V rezoluci Společnosti se zdůrazňuje, že československé hnutí občanské iniciativy, Charta 77 nežádá od československé vlády nic víc, než aby plnila své ústavní povinnosti a mezinárodní závazky ve věci lidských práv a svobod. Charta se přitom setkala s perzekucí ze strany státní moci, z perzekucí, jež dnes nemá v Evropě obdoby, a jež přivedla mnohé signatáře Charty do vězení, ke ztrátě zaměstnání, k hrubé diskriminaci osobní i rodinné, a do nedobrovolného exilu. Podobně se v rezoluci hovoří o členech Výboru na obranu nespravedlivě stíhaných. Účastníci desátého sjezdu SVU proto apelují na všechny signatáře závěrečného aktu helsinské konference, aby se na zasedání v Madridu zabývali otázkou porušování tohoto dokumentu v Československu, aby odsoudili porušování lidských a občanských práv a základních svobod v Československu, aby naléhali na československou vládu a trvali na jejich ochraně, a aby povzbudili a podpořili úsilí všech Čechů a Slováků, oddaných zásadám lidské svobody, a pracujícím v těžkých podmínkách soudobého Československa za lidská a občanská práva. Tolik rezoluce, k níž se připojily mnohé další československé kulturní, sociální a politické organizace v zahraničí. V sobotu měla podle slov Profesora Ivana Svitáka z univerzity v kalifornském Chicu nejvyšší úroveň přednáška profesora lateránské univerzity v Římě, dr. Karla Skalického, o náboženství v moderním světě. Prof. Skalický ukázal, jak v konfliktech moderního světa náboženství neztrácí, ale na- [pageend8]9 1 ■ opak získává na důležitosti, což se projevuje ve všeobecném oživení nejrůznějších náboženských tradic světa. Toto oživení Skalický považuje z jedné strany za velice pozitivní jev, ale na druhé straně poukazoval i na negativní aspekt tohoto fenoménu, který spočívá v napětích, rodících se ze setkání různých náboženství. Prof. Skalický nastínil pak postoj katolické církve k tomuto rostoucímu náboženskému pluralizmu naší doby. Poukázal na důležitost II. Vatikánského koncilu, který se Doprve v historii církve a koncilů touto otázkou výslovně zabýval. Postoj koncilu k nekřesťanským náboženstvím se opírá o starou tradici církevních otců, kteří viděli i v jiných kulturách a náboženstvích roztroušená semena Božího slova a odlesky Boží pravdy. Tento otevřený postoj vůči jiným náboženstvím - islámu, bud- hismu, hinduismu a mnoha dalším - se pak prohlubuje ještě v encyklice nynějšího papeže Jana Pavla II., Vykupitel člověka, v níž papež výslovně říká, že náboženství jsou velkolepým bohatsvím lidského ducha a odlesky jedné pravdy. Boží Duch podle Jana Pavla II. působí ve stoupencích jiných náboženství mimo viditelné hranice mystického Těla Kritova, takže všichni různými cestami putují ke stejnému cíli. Vysokou kvalitu měly také podiové diskuse o hnutí Charta 77, a její důsledcích, a přednášky o nových objevech ve výzkumu rakoviny. Na sjezdu bylo také zvoleno nové předsednictvo Společnosti pro vědy a umění. Novým předsedou je profesor antropologie Yaleovy univerzity, Jaroslav Pospíšil. Místopředsedy jsou profesor Jiří Nehněvajsa z pittsburské univerzity, doktor Karel Absolon z univerzity v Illinois, profesor arizonské univerzity, Petr Torna, ing. Milan Getting z Pittsburgu, a profesor jazyků na Brownově univerzitě v Rhode Islandu, Henry Kučera. Novou generální tajemnicí SVU je paní Blanka Glossová z Washingtonu, pokladníkem pan Frank Marlow, a ve výboru je dalších 30 osob. Na sjezdu byli poctěni tituly zakládajících či čestných členil Společnosti její zasloužilí členové. Čestným členem Společnosti se stal její někdejší předseda, dr. Miloslav Rechcígl, zakládajícími členy profesor literatury Rudolf Šturm, básník a redaktor Jiří Škvor, hudební režisérka a zpěvačka, Lída Brodenová, hlavní organizátoři washingtonského sjezdu, manželé Roycovi, a nedávno zesnulý přední český teolog, monsignore Alexander Heidler. O záslužné práci SVU pro československou kulturu ve svobodném světě dnes už nikdo nepochybuje. Je to vynikající organizace výchovná, literární a umělecká, a má - jak to řekl odstupující předseda Společnosti, prof. Jan Tříska ze Stanfordské univerzity v Kalifornii, plnou podporu všech, kterým záleží na udržení a rozvoji svobodné československé kultury. Činnost společnosti se podle stanov obrací k podpoře a koordinování vzdělávácích, vědeckých, literárních a uměleckých snah českých a slovenských vzdělanců v zahraničí. Během doby se však základní koncept SVU rozšířil v tom smyslu, že organizace je otevřena všem itelektuálům bez rozdílu národnosti, pokud mají opravdový zájem o rozvíjení československé kultury. Od samého počátku si společnost podržela nepolitický charakter. Její členové jsou však samozřejmě v opozici proti jakékoli totalitní ideologii, pravé i levé, protože si jsou vědomi, že kultura a svoboda jsou neodlučitelné. □ LONDÝNSKÉ FILMOVÉ VEČERY pod záštitou čs. Národního domu pokračují v sérii úspěšných filmů "čs. nové vlny" promítáním filmů Miloše Formana;LÁSKY JEDNĚ PLAVOVLÁSKY a Juraje Hertze!SLADKĚ HRY MINULĚHO LĚTA ve 20 hodin v pátek 21. listopadu 1980 v čs. Národním domě,74 West End Lane,London NW 6 /nejbližší stanice metra:West Hampstead./' [pageend9]ČSNRA A MADRID Československá národní rada americká připravila obsáhlý materiál pro následnou konferenci v Madridu o evropské bezpečnosti a spolupráci. Vykazuje početnou řadu důkazů o tom, jak nynější čs. vláda soustavně porušuje všechna základní ustanovení o lidských právech Závěrečného spisu z Helsinek. Tomuto materiálu se dostalo značné publicity uveřejněním delšího člán ku v "Le Bulletin" /č.16/, který v Bruselu vydává gen. sekretariát Shromáždění severního Atlantiku. V tomto shromáždění jsou zastoupeny parlamentní delegace třinácti evropských států, Kanady a USA. Úvodem je uvedeno, že ČSNRA pravidelně informuje gen. sekretariát SSA o současné situaci v ČSSR. V dalším obsahu pak článek poukazuje přehledným výpočtem na hlavní obsah celého podání ČSNRA s poznámkou, že místopředsedkyně této organizace paní Anna Faltusová týž materiál poskytla americké Komisi o bezpečnosti a spolupráci v Evropě u příležitosti "veřejného slyšení", které tato komise před časem organisovala ve Washingtonu. Zmíněný článek také uvádí zakončení zprávy Anny Faltusové v němž se zdůrazňuje, že v Madridu má být učiněno vše, aby veškerá ustanovení Závěrečného paktu helsinské dohody by Li také skutečně prakticky prováděna. E. Řehák, Paříž ★ Velkou třídenní hladovku na pro test proti pomalému udělování vystě- hovaleckých pasů v tomto roce,konali ve dnech 9.-12.listopadu sovětští Židé.Akce organizované k zahájení madridské konference se účastnilo jen v Moskvě 84 občanů,26 v Kyjevě a skupiny v Leningradě.,.Charkově, Tbilisi,Kišiněvě a jinde.Skupině asi 100 demonstrantů se podařilo okupovat úřední místnosti Nejvyššiho Sovětu a po jednání se'zástupci vízového oddělení,kteří přislíbili urychlení procedur,demonstranti odešli. ★ Andrej Sacharov vyzval t,e svého exilu v městě Gorkij Západ k pevnému postoji na konferenci v Madridu. Západní diplomati se majív zasadit o osvobození všech "vězňů, stíhaných pro nekonformní názory". ¥ Václav Havel byl zvolen za člena německé sekce mezinárodního PBN-Clubu. V Hamburku bude ujedena, jc.ho jednoaktovka: "Protest". ★ Žurnalista L. Zink vyjádřil v kanadských novinách "Sun" názor, že polské události mohou být začátkem vývoje, který otřese světem. Modlíme se, aby tomu tak opravdu bylo. Polsko je v přítomné době jediná naděje ! ★ Jako následek událostí v Polsku Moskva nyní ruší všechny západní stanice, nejen RF£, ale také Rádio Liberty, BBC, Voice of America a Deutsche Jelle. UPOZORNĚNÍ! Londýnské Listy se rozhodly zavést novou exklusivní službu pro své čtenáře a nabízet jim vybrané knihy vydané v exilu za přitažlivé ceny. Již v tomto čísle na str.15 se dozvíte o naší nabídce k Vánocům. [pageend10]( NÁŠ FEJETON KDE MÁME DOMOV? Vladimír Skutina Řekneme-li "stará vlast", vybaví se nám ono líbezné území v srdci Evropy, 1 ohraničené Šumavou a Tatrami, značené na mapách jako Československo /bez onoho hanlivého přívěsku "sovětská socialistická republika"/. Říkáme stará vlast a neříkáme nová vlast. Vlast je jen jedna. Ale naproti/^tomu říkáme "nový domov", mluvíme-li o zemi, v níž žijeme. A nemluvíme o starém domově. Doma je člověk tam kde si pověsí klobouk. Doma je člověk tam, kde se doma cítí. Ti z Čechu a Slováku, kteří v nedávné době navštívili Husákovu Československou sovětskou socialistickou republiku, byli zaskočeni smutkem, neporozuměním. Byli zklamáni. Snili o setkání s městem, v němž se narodili. Těšili se na lidi, které měli před dvanácti, dvaatřiceti či dvaačtyřiceti léty rádi. Dostavila se deziluze. Město dýchalo cizctou. S přáteli si najednou neměli co povědět. A tak se se smutkem ohledli a řekli : "A jedu domů!" A rozjeli se do nového domova, do země, kde zakořenili a kde se cítí doma. Do města, kde pověsí klobouk a nemusí se bát, že zazvoní Státní bezpečnost. Těch jeden a půl milionu obyvatel naší planety, žijících vně velké klece a°přesto se hrdě hlásících k českému a slovenskému původu, se podobá plodům a listům košatého stromu. Vždycky na 28. října se mi vybavuje vzpomínka z dětství. V Praze poblíž Václavského náměstí stála lípa. V aleji akátů a kaštanů jedna jediná lípa. Vždycky na 28. října ji lidé věnčili. Ta lípa patřila k mému dětství. Na podzim roku 1938 opadalo listí. Když už byla lí- Pa holá, přišli dva chlapíci v černé uniformě městských sadařů a ořezali všechny větvě. Zůstal jen kmen s bambulí nahoře jako holokrčka. Jako městský kluk jsem starou bélu věděl o zázracích přírody. Bylo mi do breku z té holokrké lípy. 15. března 1939 vpochodovali do pražských ulic nacisté. Pár týdnu na to vyrazily na lípě u Václavského náměstí malinké větévky s jedním lístkem. Na jaře roku 1945 tam stála lípa košatější než před šesti léty. Bohatší a krásnější. Zprávy ze staré vlasti jsou čím dál truchlivější a tísnivější. Rudý car se pokouší udupat zem kolem kmenu staré lípy, aby udusil kořeny. Ořezává větve, aby zničil korunu stromu. Dosud ještě strom rok co rok soustřeďuje svou mízu dcykořenů, aby na jaře vyrazil novými ratolestmi. A každé jaro se rudý car rozčiluje nad vitální silou lípy. Kojí se nadějí, že se mu oodaří jednoho dne strom definitivně udusit. Netuší však, že spravedlivý vítr roznesl lípové květy po celém světě, semínka zapadla do úrodné a sovětskými hnojivý neznetvořené země a všude, kam pamět stromu dopadne, vyrostly nové lípy. Zakořenily se a každým rokem se jejich kmen pvšní novými a novými ratolestmi . Po celé zeměkouli se zakořenily lípy a a£ dělají mičurinci co mohou a co jim je nařízeno, nepodaří se jim naroubovat na lípu ani duběnkv ani bukový bob. A bylo by škoda, kdyby jeden a půl milionu lípových ratolestí chtěl degenerovat na javoru nebo třeba na akátu. Pak by přestal být stromem a zakrněl by někde u plotu jako plevelovité křovisko.q -------------- ------------------------------------------ ----- ------------------------ --- > č t o u v a š i z n á mí Londýnské Listy ? [pageend11]12 ( LISTY Z HISTORIE J JUDr. Karel KRAMÁŘ Před vánocemi roku 1925 vydalo nakladatelství Aventinnm knihu "Epická improvisace o králi Sobiáši" s kresbami a textem karikaturisty, grafika V.H. Brunnera. V ní zaměřil autor ostří své satiry na dr Karla Kramáře, který hrál významnou roli v politickém životě našeho národa, a snažil se zesměšnit jak jeho osobu, tak i jeho politické cíle. Kramář se Brunnerovým kresbám blahovolně zasmál, nebof se ho nemohly vůbec dotknout - vždyf neuplynulo tehdy víc než půl století od doby, kdy čeští "vlastenci" vytloukali kameny okna bytu jeho krajana, českého politika F.L. Riegra. Dr. Karel Kramář se narodil 27. prosince 1860 ve Vysokém nad Jizerou. Po studiu práv na pražské universitě, jež zakončil doktorátem r. 1884, prohloubil svá pražská studia i na universitě štrasburské a berlínské. Byl zapsán mezi prvními posluchači pařížské École des sciences politiques. Krátce po skončení studia na Karlově universitě vstoupil do politického života, kdy ve skupině realistů spolupracoval s prof. Masarykem a dr. Kaizlem v časopise Čas, který Masaryk založil. Roku 1890 přešel do národní strany svobodomyslné /mladočeši/, za niž byl 2. srpna 1891 zvolen říšským poslancem a posléze i zemským. Při návštěvě Ruska se v roce 1980 setkal s Tolstým a v Rusku se tehdy oženil s Naděždou Nikolajevnou Chljudakovou. Kramář zaujímal od počátku své politické činnosti odmítavé stanovisko k dogmatickému marxismu a k zásadnímu internacionalismu, kriticky se stavěl k politickému romantismu, jenž podle jeho názoru mohl ohroziti naši národní pozici. Hlásal positivní politiku, věřil v možnost státoprávní přestavby habsburské říše a nepřál si násilného řešení. Obrat čekal od demokratisace volebních řádů a spolu s prof. Masarykem se zasazoval o zavedení obecného rovného hlasovacího práva. V době, kdy vstupoval do politického života, byl málokdo pro politickou dráhu lépe připraven, nebof se mu dostalo skvělé politické průpravy v Paříži, byl hmotně nezávislý, výborný řečník, z jehož projevů sršela síla sebedůvěry, neochvějné víry a neochabující vůle. V zahraniční politice vycházel z jednoty a síly Slovanstva, z odklonu Rakous- ka-Uherska od Německa a z jeho sblížení s Ruskem a Slovany. V Národních listech zdůraznil již v roce 1914, že naše místo nemůže být po boku Germánů a tím proti vlastním bratřím. Po vypuknutí první světové války ostře vystoupil proti vypsání válečné půjčky, brzy se stal mluvčím české nespokojenosti s monarchií. 29. května 1915 byl na rozkaz arm. velitele, arciknížete Bedřicha zatčen a postaven před soud pro velezradu. 3. června 1916 byl v soudní budově na vídeňském Hernalgurtlu vyřčen nad ním ortel smrti. Tímto rozsudkem, jenž vynesen i na«! Rašínem, Červinkou a Zamazalem, měl být potupen český národ doma i za hranicemi. 20. listopadu byl ortel smrti potvrzen a scházel již jen podpis císařův. František Josef však byl na smrtelném loži a marně jej na něm vymáhal arcikníže Bedřich, který přímo krvelačně toužil po Kramářově smrti. 2.července 1917, kdy slavně bojováno u Zborová, došla do Prahy zpráva, že císař Karel udělil politickým odsouzencům amnestii. Kramářovi byl změněn trest smrti na dvacetiletý žalář, ale vývoj událostí nutil nového císaře upustit od vojenské diktatury a tak se otevřela 10. července vrata věznice v Moller- sdorfu a odsouzení k trestu smrti vyšli na svobodu. Kramář se stal tak nejpopulárnějším českým politikem. Byv rozsudkem zbaven mandátu založil po své? příchodu na svobodu novou stranu na novém programovém základě - státoprávní demokracii, jež později změněna na národní demokracii. V polovině října, kdy se po zotavení na svém venkovském sídle vrátil do Prahy, vítalo ho celé hlavní město a všechny politické strany. Při oslavách 50. výročí založení ND byl předsedou slavnostího výboru a hlavním řečníkem v panteonu Národního musea 16.5.1918, kdy již předtím 17.10.1917 ho pozdravil na památném žofín- ském večeru jménem českých spisovatelů A. Stašek. V červenci 1918 byl zvole« předsedou Národního výboru a stanul tak v čele domácího odboje. Zatímco domí 28. října 1918 byl prohlášen samostatný československý stát dlel Kramář ve Švýcarsku v čele delegace, jež vešla ve styk s představitelem odboje zahraničního dr. E. Benešem. 14. listopadu 1918 zahajoval schůzi Revolučního ná- [pageend12]13 rodního shromáždění, jež zvolilo za svého předsedu Fr. Tomáška,a v němž zvolena i první vláda, jejímž se stal předsedou. Jeho ústy byla prohlášena dynastie habsbursko-lotrinská za zbavena trůnu a prof. Tomáš G. Masaryk presidentem Československé republiky. Práce spojené s řízením mladého státu zaneprázdnily Kramáře tak, že se nemohl bohužel věnovat jako ministerský předseda dostatečně jeho vnitřní politice. Uniknuv atentátu odebral se v lednu 1919 v čele mírové delegace < do Paříže, aby byl s doktorem Benešem přítomen ejdnání o mírových smlouvách. Po obecních volbách v roce 1919, v nichž zvítězili sociální demokraté, byl odvolán z funkce ministerského předsedy. Toto odvolání považoval za osobní křivdu, jelikož nešlo o volby do parlamentu. Pocit křivdy způsobil obrat v jeho politice. Odmítl důsledně členství ve vládě, jeho stana zůstávala ve vládní oposici. Zachovávaje náležitý odstup k fašismu vítal jej jako reakci na vzrůstající komunismus ,/v parlamentních volbách 15. 11.1925 - 41 íaa^ndátů/ a jako proti-wáhu socialistických vlivů v republice. V parlamentě spolupracoval jako poslanec se státotvornými stranami loyálně a pevně držel v rukou otěže své strany, jež se na základě jednání dr. F. Hodače dohodla v roce 1934 s Ligou Jiřího Stříbrného a tvořící se fašistickou skupinou a spojila se s nimi v Národní sjednocení, jež však vyšlo z parlamentních voleb 19.5.1935 s pouhými 17 mandáty. Jako oposiční politik v čsl. vládě vedl Kramář boj o svobodné volby, nesouhlasil s vázanými kandidátkami. Při řízení nového státu dával přednost hodnotám mravním a duchovním před hodnotami hmotné síly. Jeho zásluhou došlo k vyřešení sporu s Vatikánem o Husa, podařilo se mu připoutat slovenskou ludovou stranu k politickému životu v republice. Dr. Kramář, typ poctivého a neúplatného politika, který se vyslovoval proti uznání Sovětského svazu de jure dávaje přednost dunajské dohodě za přímé účasti Německa a Itálie, zemřel 26. května 1937. Byl pohřben z panteonu Národního muzea do krypty na Olšanech. Pohřeb vedl královéhradecký biskup dr. Mořic Píchá a nad jeho rakví promluvil dr. Bohumil Němec, jehož Kramář prosazoval o presidentských volbách v prosinci 1935 jako kandidáta na nejvyšší úřad v republice proti kandidatuře dr. E. Beneše. Dr. K. Kramářovi zůstává podnes v našich srdcích, vzpomínkách a v dějinách československých vyhraženo spravedlivé a čestné místo, jelikož dbal o to, aby nezištná služba státu byla přísnou tradicí jeho strany a aby se její nacionalismus nekryl pláštíkem hmotných zájmů. _-;v_ /Austrálie (LONDÝNSKÉ ZPRAVODAJSTVÍ ^Zdařilý kulturní večer k výročí vzniku republiky se konal v Národním domě v úterý 28.října.Po úvodních projevech a promluvě red.Jůna o vztahu mladé generace k tomuto výročí,vyslechla stovka účastníků večera pásmo vzpomínek,dobových dokumentů,solovéha. zpěvu,recitace,zvukový záznam projevu presidenta Masaryka k 10.výročí CSR a rozmanité hudební ukázky.V programu uváděném mjr.Vrdlovcem vystoupili:Paní Beryl Tučap ská,paní Viera Tatranská,dr Bělohlávek,Karel Thomas a dr. Fisher.Na závěr účastníci zazpívali národní hymnu. ★ Sokolská taneční zábava v sobotu 25.října,byla příležitostí k řádnému vytančeni za doprovodu diskotéky vybrané směsice moderní i lidové taneční hudby.Řada pozvaných britských hostů si uprostřed večera se zájmem vyslechla anglický projev londýnského starosty Sokola ,pana Viktora Kenta,věnovaný vlivu Sokola na naší historii posledních 120. let,osobním zásluhám dr Miroslava Tyrše a Jindřicha Fugnera,objasnění principů sokolského, programu a podmínek členství.Doufáme , že sokolské zábavy budou častějším zjevem,přimlouváme se však,aby oficiálni část^ večera napříště program zahájila.Nevázanému tanečnímu veselí a zábavě by tak mohl být poskytnut plynulejší průběh.Bratři si však jistě poradí. [pageend13]14 NA PLACHETNICI DO EXILU Příběh mladých Parobků se čte jako detektivka: v r. 1977 se vzali na úřadě. Ale už tehdy slíbil své nevěstě Kateřině - mladý manžel Jiří, že ji dostane "na západ" - do svobodného světa, aby jejich děti vyrůstaly, jak si jejich zbožná babička přála: v bázni Boží. Otec Alois Parobek b^l ředitelem sportovního střediska, a jeho zvláštní zálibou byly čluny - jachtařství. A tuto zálibu zdědil po něm i syn Jiří. Snažli se dcká.aa_t , že v zájmu Státu je, aby jim bylo dovoleno jet na moře a tam cvičit, aby se mohli s úspěchem podílet na mezinárodních závodech. Jiří dostal povolení převézt jachtu do Jugoslávie a trénovat na Jadranu. Jeho otec Alois si nezávisle zažádal o povolení do Jugoslávie na dovolenou. Bylo podezřelé, že měli jen jízdenku do Jugoslávie a nazpět. Kdyby prohlíželi jachtu příliš důkladně,bylo by zjištěno, že vezou příliš mnoho zásob. A při osobní prohlíd ce by vyšlo na jevo, že mají mezi mapami a knihami i cizí valuty...Na štěstí vše prošlo, a mladý pár i s tatínkem byli v jugoslávském Šibeníku. Oduud vypluli na širé moře: chtěli přes,Středomoří až do Anglie. Avšak místo prvního přístavu, kam namířili-Bari - je vítr~ zanesl k albánským hranicím. Byla to pirátská albánská lod? Těžko říci. Nesla jméno:"Urza Doczy".Albánci přirazili k jejich jach- tě/která měla vztyčenu čsl. vlajku/, vzali Jiřího na svou lod, a snažili se něco vyzvědět. Nakonec vzali mladého plavce na pevninu, kde žena rozuměla trochu anglicky. Po 4 a půl hodinách dojednávání je Jiří přesvědčil, že je vítr zahnal do albánských vod, že vlastně jsou na dovolené v Jugoslávii, kam chtějí. Zatím ovšem albánský člun v bouřných vlnách vrážel do ubohé malé/lOm/ plachetnice ,A tak zkušený otec Alois přeřízl lano, které obě lod- ky držely pohromadě. Hodili Jiřímu dinghy na provaze, aby mohl k nim nazpět. Ale to byla jen polovina vzdálenosti. Tak Jiří skočil do moře a plaval...na štěstí se mu to podařilo. Na oko musili zamířit zpět do Jugoslávie, ale, jakmile zmizel albánský člun z dohledu, zamířili opět k přístavu Bari. Tam učinili nejpotřebnější opravy a pokračovali v cestě dál - na Maltu. S jakou radostí četli velký plakát: "Keep Malta clear of communism!" Zde dokončili opravu plachetnice/která měla motor "Praga z r. 1952 !/ a jeli dál - ke španělským břehům...byli už přes 2 měsí- . - [pageend14]15 =———— ■------ ■ > ce na cestě - a přistáli v El Candado u Malagy. Když vysvětlili účel své cesty - povolili jim dokončit opravy jachty a jet dál. V Gibraltaru byli zachyceni policií - ale na jejich vysvětlení, že žádají o politický asyl, začalo vyjednávám s Londýnem, a Home Office odpověděla: "Come to London - Asylům granted"! Britské autority je dopravily letecky do Londýna a svěřili Velehradu, kde našli první útulek ve svobodném světě. Ještě téhož večer kontaktovala sekretářka red. J. Jostena v jeho week-endo- vém zátiší, a ten hned rozejel tisk...a ještě téhož večera přijel redaktor z News of tne World - a na první stránce druhý den byla jejich "story" s pěknou fotografií. V pondělí na to přinesl Daily Mail další velký článek s fotografií štastné trojice a s fotografií jachty. Po týdenním pobytu v Londýně nabídl Group Cpt. P. Harris pohostinství na svém venkovském sídle/čtenáři L.L. vědí, že P. Harris tak učinil z velkého zájmu o pronásledované v naší vlasti: je vedoucím kampaně britského VONSu/. V hrabství Sur- ry byli přivítáni paní starostovou na radnici...Nyní plánují tak dlouho očekávanou svatbu v kostele: bude na sv. Cecílii - 22.XI. v kostele Farm Street, Mayfair. 0 té události však až příště! -oL” ★ Londýnský zábavný večer Járy Kohouta 15.listopadu,byl pro přítomné pamětníky nostalgickým výletem do minulosti a dob jejich mládi.Filmy, diapo-zitivy a osobní vzpomínky na Hašlera,Ference Futuristu,Buriána, Nedošínskou a další hvězdy naší předválečné scény,spojené pásmém scének a popěvků nestárnoucího komika,dokázaly pobavit i několik mladých ✓--------------------------------------------------------------- Máte rádi detektivky připravil pro své čtenáře pět knížek Vyplníte-li přiloženou objednávku, dostanete obratem zdarma novou kriminálku Vladimíra Škutiny Zločin s rozumem a v průběhu roku další čtyři knížky Vladimíra Škutiny za úhrnnou cenuL9.9 0 Londýnské Listy, 22 Ladbroke Sq. London W.ll. Objednávám 5 knížek Vladimíra Skutiny 5 podob humoru a napětí Jakmile obdržím všech 5 knížek, zaplatím 9.90 liber 'plus poštovné/ přičemž první kriminálku Zločin s rozumem zašle Galerie Krause jako pozornost ZDARMA ihned po obdržení této objednávky Jméno _____________________________ Adresa _ ___________________________ PODOB PODOB Podpis __________________________ __ HUMORU a NAPĚTÍ HUMORU a NAPĚTÍ [pageend15]účastníku večera,kteří atmosféru té doby znají jen z vyprávění.Mimo.- chodem,Jára kohout dal k dobrému i řadu vtipů:Víte s kým sousedí SSSR? No l přece s kým chced ★ Chartisté Dr. Julius TOMIN s manželkou Zdenou a dvěma syny - dostali povoleni vyemigrovat a žijí od září v Oxfordu. Dr.Tomin hostil v Praze oxfordské protře - sory, nyní bude sám v Oxfordu přednášet. ★Vesničanka z podhradí, z Noci na. Karlštejně , osvědčená as.is téntka režie divadelního souboru Londýnská sezóna,druhá máma řady mladých exulantů a obětavá pomocnice, při. všech mocných akcích,paní. Emilie. Bartáková,se 2ý.11.dožívá 70.let.Blahopřejeme ! !.! Ortodoxní kněz Gleb JAKUNIN byl odsouzen k 5 letům vězení a 5 le" tům vyhnanství. V Londýně uspořádala mládežnická organisace Solidarity Group spolu s duchovními všech církvi vigílii před sovětským vyslanectvím. Skupina držela v rukou svíce, ortodoxní duchovní odzpíval kus liturgie, při níž mu zpíval sbor, anglikánský duchovní se pomodlil se všemi večerní modlitby...Vigílie bude uspořádaná každý rok - tak dlouho, dokud Otec Jakunin nebude propuštěn z vězení. ★ 0 politický asyl požádal v Anglii krasobruslař Jiří Musil se svou partnerkou Annou Pisan- skou. Jiří je už trénerem mladých bruslařů. •Máte také dojem,že britský tisk často přináší zpožděné a nedostatečně podrobné zpravodajství o dění v Československu ? •Chcete být pravidelně, informováni o tom,co se děje doma i v exilu? •Chcete také předem vědět jaké kulturní,společenské,či politické akce připravuje aktivní jádro čs.komunity ve. Velké Británii? • Kdy bude příští taneční zábava,ples,společenský večer,divadelní představeni,přednáška,ojslava,vigílie,či demonstrace? •Zajímáte se o akce,které na podporu našich doma pořádají sami Britové a ostatní exilové komunity? Je-li Vaše odpověčL na tyto otázky kladná,pak Vám doporučujeme Londýnské Listy Roční předplatné časopisu (£3) si můžete objednat i Vy — — —___ “SX OBJEDNACÍ LÍSTEK (vyplňte, prosíme, strojem nebo hůlkovým písmem) Jméno................................................................................................................................. Adresa............................................................................................................................... Datum:............................ Podpis:................................ Vyplněný objednací lístek zašlete v obálce na adresu:. Lonoýrrsk^ Listy, 22, Ladbroke Square, London, W. 11. k-----------------------------------------------------------------------------------------------------------------/ Vydává londýnské ústředí Naardenského Hnutí 22 Ladbroke Square, London W11 < — [pageend16]