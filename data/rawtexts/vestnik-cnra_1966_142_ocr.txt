VĚSTNÍK ČESKOSLOVENSKÉ NÁRODNÍ RADY AMERICKÉ. Číslo 142 Březen 1966 KARDINÁL BERAN V USA. Den po velikonocích přiletí do Spojených států veliký syn českého národa, kterému se dnes obdivuje téměř celý svobodný svět. Navštíví velkoměsta New York, Washington, Chicago, Omahu, krajanské osady v Texasu a zakončí svou cestu u krajanů v Kanadě. Přivítáme vlastence, jehož život byl zasvěcen šlechetným ideálům. Vytrpěl mnoho za svého života a to jen proto, že nade vše miluje svoji víru, svůj národ a svobodu, svobodu náboženskou i politickou, kterou hájil ve své vlasti, pokud mu bylo možno veřejně mluvit. Dr. Josef Beran se narodil v roce 1888 v Bolevci u Plzně, rodině venkovského učitele v chudém dělnickém prostředí. Život učitele tenkráte byl těžký, bylo málo peněz i na nej- nutnější, a tak již od dětství se Josef Beran naučil skromnosti a zůstal skromným, i když bydlil v arcibiskupském paláci. Jeho otec zemřel r. 1932; matka Marie, roz. Lin- dauerová, se dočkala návratu syna z nacistického koncentračního tábora, zemřela v Plzni r. 1947. Byl vychován česky, “sokoloval”, měl rád zpěv. Již v ranném věku jako student projevil velké nadání a proto mu bylo umožněno studium v Římě, kde byl r. 1911 vysvěcen na kněze a kde získal doktorát theologie. Po svém návratu do Čech působil krátce na faře v Žlutících. Po šesti letech byl povolán do Prahy vyučovat na dívčí koleji v Praze II. Jeho živý zájem, pochopení lidských strastí, vlídný způsob jednáni předurčily ho za ideálního vychovatele mladé generace. R. 1928 byl jmenován na theologickou fakultu pražské university. Vynikal pedagogickou schopností a ovlivnil studující svým rozhledem, tolerancí a hlavně lidským vztahem k životním problémům. V předválečné době napsal dílo “Psychologie a zpověď,” zajímal se též o starou liturgii z 15. a 16. stol, a věnoval tomu studii, další dílo otázce celibátu. R. 1932 byl jmenován rektorem Vyšehradu po Msgr. Stanovském. Zajímal se zvlášť o psychologii a výchovu nové generace v moderním duchu. Jeho vliv na studenty semináře byl nesporně hluboký. Po deset let vychovával ve svém duchu nové kněžstvo a jak se později ukázalo, jeho pouta překonala i těžké zkoušky nacistické okupace a později komunismu. V něm sloučeno je neúnavné nadšení pro duchovní hodnoty se smyslem pro realistické uplatnění v denním životě. Za války obzvlášť projevoval svou velkou lásku k národu a tak záhy na sebe uvalil nenávist nepřítele českou mluvou v kostele, sloužením mše za oběti nacistických koncentráků, zpívámm chorálu Sv. Václava. Jeho odstranění nacisty se dalo očekávat každým dnem; rána dopadla dne 6 června 1942. Nejdříve bvl poslán do Terezína, po třech měsících do pověstného koncentračního tábora Dachau. Zde mezi vyhladovělými zuboženými nešťastníky propadajícími beznaději vynikal dobrotou a skálopevnou vírou. Po válce, bývalí vězňové, kteří přežili hrůzy tohoto strašného tábora sdíleli svoie vzpomínky na drobného, fvsicky slabého kněze ve vězeňských hadrech, který šířil kolem sebe naděli svým jedinečným příkladem. Pracoval s ostatními vězni, strádal, děl’1 se o sousto s hladověiícími, daroval svou jedinou přikrývku nemocnému italskému vězni; dokonce byl postižen tyfem, řádícím v táboře, zázrakem byl zachráněn, ale za všech okolností nikdy neztratil svou důvěru v člověka. Ke každému trpícímu projevoval svou lásku. Utrpení vězňů trvalo až do samého konce války, do dne, kdy americké tanky vtrhly do Dachau. Vězeň Josef Beran se vracel domů přes Plzeň, do Prahy přibyl dne 26. května 1945, oděn ve staré vojenské blůze, v modrém zašlém kabátci a čapkou amerického vojáka. Jeho vězeňský šat byl v hadrech. Jeho povýšení Vatikánem na arcibiskupa pražského, preláta českého, dne 7. listopadu 1946 bylo přivítáno i nekatolíky, všemi vyjma komunisty. Bvl vysvěcen krátce nato na arcibiskupa ve svatovítské katedrále. Noviny přinášely mnohé vzpomínky býv. spoluvězňů z baráku čís. 28 z Dachau a všemi byly zdůrazňovány jeho krásné lidské vlastnosti, že za žádných, ani těch nejhroznějších okolností, nikdy neprojevil zlobu, skleslost, závist, malichernost, jenom soucit a Celé naší krajanské veřejnosti! VE DNECH 24.-25. DUBNA bude mezi námi J. E. JOSEF KARDINÁL BERAN, arcibiskup pražský, vězeň nacistického i komunistického režimu. Na ukončení jeho dlouho očekávaného pobytu v našem středu bude uspořádáno setkání našeho vzácného hosta s celou naší krajanskou veřejností. Všichni krajané československého původu a jejich přátelé bez ohledu na příslušnost náboženskou či politickou jsou bez rozdílu srdečně vítáni, aby vyslechli slova pražského arcibiskupa a projevili hojnou účastí svůj obdiv, úctu, vděčnost a lásku tomuto bojovníku za svobodu svědomí, svobodu náboženskou i svobodu politickou. Toto setkání se bude konati v úterý dne 26. dubna 1966 v hlavní dvoraně osady Bl. Anežky České, 2635 South Central Park Avenue, Chicago, Illinois. Vstup je volný a každý je vítán. Zvláště vítány jsou krojované družiny, spolky se svými prapory a mládež. Uspořádání tohoto setkání bude svědectvím naší národní jednotnosti. Popud vyšel z účinné spolupráce dvou našich vrcholných, celonárodních organisací se sídlem v Chicagu, které vytvořily k tomuto účelu přípravný výbor, ve kterém zasedají představitelé Národního svazu českých katolíků a Československé národní rady americké. Celou naši krajanskou veřejnost — vás všechny — srdečně zve VŠEKRAJANSKÝ VÝBOR V CHICAGU A OKOLÍ NA UVÍTÁNÍ JEHO EMINENCE KARDINÁLA BERANA, ARCIBISKUPA PRAŽSKÉHO. [pageend1]VESTNÍK MARCH 1966 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois VESTNIK BŘEZEN 1966 Orgán Československé národní rady americké Vychází měsíčně (s výjimkou dvojčísla v červenci-srpnu) Predplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 lásku k bližnímu. Nekatolíci si cenili jeho vlastenectví a byli spokojeni, že po šesti letech byl dosazen na arcibiskupství vlastenec a ušlechtilý člověk. Arcibiskupovi Beranovi záleželo na dobrém poměru k čs. vládě, na uklidnění rozháraných poválečných poměrů, na zahojení válečných ran. Zvláště jeho osobní styk s presidentem Benešem a ministrem Janem Masarykem byl přátelský. Od presidenta Beneše se mu dostalo dvou vysokých vyznamenání, válečného kříže a vojenské medaile první třídy. Čas byl však příliš krátký, podvratná práce komunistů, dávno připravovaná a posilňovaná Moskvou, měla nebezpečný náskok. Jejich násilí vyvrcholilo v únorovém puči. Boj arcibiskupa Berana vstupoval do další fáze. Cílem komunistů nebylo jenom odzbrojit církve, nýbrž zmocnit se jich, aby sloužily dalekosáhlým komunistickým plánům. Mládež ovšem měla být indoktrinována komunismem a veškeré náboženství mělo být postupně vyhlazeno. Při tom všem však se komunistický režim snažil vzbudit ve svobodném světě dojem alespoň v začátcích své nadvlády, že náboženská svoboda v Československu nebyla porušena. Americkým krajanům bylo vštěpováno domnění, “že se nic nestalo”: nastala prý pouze změna vlády, jako když ve Spojených státech Demokraté vystřídají Republikány, jenomže tentokráte to bude skutečně “lidová vláda”, vláda lidu pro lid. Neradno vzpomínat kolik důvěřivých krajanů, věrných své staré vlasti, tenkráte sedlo komunistům na lep. Prvním rozčarováním ilusí byla tragická smrt Jana Masaryka, v krajanské Americe nad jiné populárního a milého. V Praze to otřáslo i některými komunisty a z nekomunistů velká většina národa byla přesvědčena, že jde o vraždu. Do večera rozneslo se Prahou, že arcibiskup pražský klečel a modlil se u Masarykova katafalku a že soukromě prohlásil tak, aby se to neslo zemí: “Budu-li nalezen někdy mrtev pod okny arcibiskupského paláce, budete vědět, že jsem nespáchal sebevraždu.” Pražští komunisté si nevěděli rady s arcibiskupem Beranem. Co s ním ? Popravili Miladu Horákovou, generála He- lidora Piku, umučili mnohé jiné vlastence. Váhali však udělat mučedníka z arcibiskupa pražského. Zatím zostřovali komunisté boj proti církvím a trvali na složení přísahy věrnosti, a na umlčení v prvé řadě arcibiskupa pražského. Ten však již v osudných dnech únorových prohlásil jasně, že nemíní se odmlčet a vzýval občany těmito slovy: “Neničte dědictví presidenta-Osvoboditele a dílo presidenta-Budovatele. Sami jste je takto pojmenovali. Jejich dílo je uznáváno celým národem. Oni pracovali a trpěli pro Vás a Vaše budoucí. Měli jste v ně vždycky důvěru. Nevděčnost je zarmucující, nevděčnost se trestá kletbou.” Navštívil nemocného presidenta po jeho demisi v Sezi- mově Ústí a po jeho smrti vzdal mu poctu za jeho “neúnavnou práci pro dobro vlasti”, vzpomenul jeho vzorného rodinného života, který by měl sloužit příkladem všem. Zatím komunisté rozvinuli svůj podvratný boj založením, to jest podvržením “Katolické akce” k obalamucení a zlákání knězi. Arcibiskup bojoval proti tomu pastorálními listy, odsoudil nasazenou Katolickou akci, vzýval kněze, aby zůstali věrni svému poslání, hájili práva církve a počínali si vždy jako praví křesťané. Marně protestoval u Dr. Čepičky, ministra spravedlnosti, takto zetě presidenta Gottwalda, a u Zdenka Nejedlého, ministra kultury, který v odpověď nasadil mu Dr. Housku. Z největších zrádců z řad kněžských byl a je Josef Plojhar, komunisty odměněn ministerstvem. Arcibiskup Beran se netajil svým přesvědčením, že jednoho dne bude zase vězněm. Již v létě r. 1948 na církevní slavnosti ve starém klášteře u Mariánských lázní, v refektáři u oběda pravil americkému hostu: “Nezapomeňte na Československo až se vrátíte domů, vyprávějte o jeho utrpení za nacistů. V mé světnici ještě visí můj vězeňský šat, aby mi to připomínal každého dne, a aby mě učil pokoře.” Pak obrácen k přítomným komunistickým funkcionářům pokračoval, dívaje se jim přímo do tváře: “Vím, že záhy obléknu opět vězeňský šat. Ale také víme, že i to šťastně prežijú, jako jsem přežil první žalář.” Komunistické útoky se přiostřovaly. Bylo používáno všech možných zbraní, byly podvrženy pastorální listy jménem arcibiskupa k zmatení kněží, byly vydány tiskopisy jménem církve a prodávány u kostelních dveří k zmatení věřících. Účelem bylo šíření zmatku a bezradnosti. Arcibiskup zřídka kdy se objevoval a jeho kázání v kostele nebyla ohlašována, ale i tak se o tom lidé dovídali a při večerním kázání byl kostel přeplněn až na ulici. Na kázání arcibiskupa pražského chodili i nekatolíci, poněvadž byla vlastenecká, např. dne 7. března měl krásnou řeč o sv. Tomáši, ale každý z přítomných si byl vědom toho, že mnohé platilo na Tomáše Masaryka. Arcibiskupství bylo obsazeno tajnou policií a pan arcibiskup byl každým krokem jimi doprovázen. Dne 18. června 1949 se odebral na Strahov, kde s kazatelny pronesl důležitá varovná slova k velkému shromáždění v tomto smyslu: “Vím, co ode mne čekáte. Víte také, co bych řekl a jak bych to řekl, ale neřeknu to, protože nechci, aby tento starý klášter byl pronásledován a znesvěcen. Nevím, jak často k Vám budu mluvit, ale ať se stane cokoli, nevěřte nikdy, že jsem se vzdal. Ve jménu Boha a národa přísahám, že jsem neuzavřel žádnou úmluvu proti právám církve a lidu. Kdyby někdy někdo chtěl Vám namluvit, že jsem dal k tomu svůj podpis, nevěřte tomu.” Pak se vrátil do arcibiskupského paláce, kde na náměstí očekával jeho příchodu velký dav lidí. Zde opět vzdal slib věrnosti. Lidé volali na svého arcibiskupa: “Věříme Vám” a on jim odpovídal “a já Vám.” Po této dojemné scéně se připravoval na kázání druhého dne o Božím těle ve svatovítské katedrále. Komunisté se též připravili, v chrámě bylo mnoho jejich provokatérů a členů tovární milice, nejen policie. Arcibiskup prohlásil Katolickou akci za podvod a časopisy prodávané u dveří chrámů za podvržené. Jeho slova byla překřičována křikem a pískáním komunistů. Přes vřavu v chrámě arcibiskup opět prohlašoval, že nikdy nepodepíše nic, co by porušovalo práva církve a lidská práva. Byl ukřičován komunistickými hesly zesilovanými amplionem. Lid v odpověď provolával mu slávu: “Ať žije arcibiskup”. Komunisté odpovídali pokřikem “Ať žije Gottwald”. Věřící začli zpívat chorál Sv. Václava, ale i jejich zpěv byl přehlušován. Konečně zasáhla 2 • VĚSTNÍK [pageend2]policie a dav byl donucen k rozchodu. Bylo to naposledy, co Pražané viděli arcibiskupa pražského. Žil životem polovězně v soukromých místnostech arcibiskupství, obsazeného komunistickými “strážci”. Dne 10. března 1951 oznámila komunistická vláda, že vykazuje arcibiskupa z Prahy pro jeho negativní postoj. Při jeho odvezeni z Prahy byl donucen k resignaci gen. vikář Dr. B. Opatrný a na jeho místo dosazen komunisty Dr. Stehlík. Dvanáct let se o arcibiskupovi Beranovi nic nevědělo. Šířily se různé zprávy, někdy polopravdivé, jindy úplně smýšlené. Jednou dokonce pronikla do světa smutná zvěst o jeho skonu. Komunisté hlídali dobře svého vězně a jakmile se prozradilo místo jeho pobytu, byl hned odvezen jinam. Ani zvídavému tisku svobodného světa se nepodařilo zjistit místo jeho internování. V této době bylo “souzeno” mnoho kněží a odsouzeni biskupové na 10 let až doživotí. Mnoho kněží a jeptišek bylo vyhoštěno z klášterů a přidělena jim těžká fysická práce v nucených táborech. Komunisté řádili. Cítili se pánem situace a vyhlazovali postupně práva občanů na náboženskou svobodu. Hlavně se soustřeďovali na převýchovu mladé generace vychovávané k neúctě nejen k církvi, ale i k rodičům a ke starým ideálům, které jim byly jenom na posměch. A když si mysleli, že vše tak zvládli, že žádný odpor již by nebyl možný, rozhodli se, že mohou přistoupit k uvolňování a to hlavně proto, že se hospodářsky dostali do slepé uličky a proto začli šilhat za obchodem a stykem se západem, pokud ovšem by sloužil jejich cílům. Dnes můžeme s radostí konstatovat, že na čem záleželo komunistům nejvíce, tam utrpěli největší porážku: nepodařilo se jim vychovat mládež pro komunismus. Vánoce 1964 v Radvanově. Arcibiskup pražský přežil smutných dvanáct let, jak byl o tom přesvědčen, a dožil se toho, že r. 1983 bylo mu tajné internování změněno na domácí vězení v Mukařově u Prahy, kde však jeho pobyt vzbuzoval příliš velký zájem obyvatelstva i světového tisku, takže byl odstraněn do Radva- nova. Tam dne 25. ledna 1965 ho zastihlo povýšení Vatikánem na kardinála. Dohady o tom, zda bude panu kardinálu dovolena cesta do Říma byly zodpovězeny jeho neohlášeným náhlým odletem z Prahy. Proslýchá se, že teprve na letišti mu bylo oznámeno vězniteli, že opouští Československo navždy. Nikdo nemohl být v pochybnostech o smýšlení arcibiskupa pražského v otázkách národních, náboženských a lidských. Jeho vliv se začal záhy projevovat v Římě a obzvlášť loni na ekumenickém koncilu, na kterém zastával nový pokrokový směr za náboženskou svobodu, a to nejen katolíků, ale za sblížení všech lidí. Světový tisk uveřejnil část jeho důležitého projevu, z něhož vyjímáme: Prohlášení o náboženské svobodě, které v širším smyslu platí i o každé pravé svobodě svědomí, má mimořádně velký význam teologický i praktický. V Písmu svátém se jasně praví: “Co nevychází z přesvědčení,” to je z upřímného svědomí, “je hříšné.” (Řím 14, 23b.) Kdo tedy hmotným nebo duševním nátlakem někoho nutí, aby jednal proti svému svědomí, uvádí ho do hříchu proti Bohu. Tyto zásady potvrzuje i zkušenost. A zde se pokorně odvažuji vydat své vlastní svědectví. Od chvíle, kdy byla v mé vlasti radikálně omezena svoboda svědomí, byl jsem svědkem těžkých pokušení, která tento stav pro mnohé přinášel. U celého svého stádce, dokonce i mezi kněžími, jsem pozoroval nejen vážné ohrožení víry, ale také velmi těžká pokušení ke lži, k přetvářce a k jiným mravním neřestem, která snadno kazí lid, nemá-li pravou svobodu svědomí. Když se něco takového záměrně obrací proti pravému náboženství, je si každý věřící člověk vědom, jak vážné je to pohoršení. Ale zkušenost nám také ukazuje, že každý takový postup proti svobodě svědomí je morálně škodlivý i tehdy, mají-li jeho původci na mysli prospěch pravé víry. Vždy a všude útisk svobody svědomí u mnoha lidí vyvolává pokrytectví. A můžeme snad říci, že pokrytectví, víru okázale předstírající, Církvi více škodí než pokrytectví víru skrývající, které je dnes ovšem více rozšířeno. Tak se zdá, že i v mé vlasti katolická Církev stále trpí pro to, co bylo v minulosti jejím jménem vykonáno proti svobodě svědomí, jako bylo v patnáctém století upálení kněze Jana Husa, nebo v sedmnáctém století vnější donucení velké části českého národa, aby zase přijala katolickou víru, podle zásady “Cuius regio — eius religio”, jež byla uplatňována. Světská moc, i když chce sloužit katolické Církvi, nebo to aspoň předstírá, ve skutečnosti takovými činy způsobuje trvalou skrytou ránu v srdci národa. Toto trauma brzdilo pokrok duchovního života a nepřátelům Církve poskytovalo a poskytuje lacinou látku k námitkám. Tak nás tedy i dějiny napomínají, abychom na tomto koncilu zásadu náboženské svobody a svobody svědomí vyhlásili jasnými slovy a bez výhrad, které by pramenily z oportunistických důvodů. Jestliže se to stane, a to i v duchu pokání za hříchy v této věci dříve spáchané, mohutně vzroste mravní autorita naší Církve k prospěchu národů. Také ti, kdo dnes utlačují svobodu svědomí ke škodě Církve, budou tím zahanbeni; tato spásonosná hanba by mohla být jakýmsi počátkem toho, že se vzpamatují. A tento náš sněm bude mít větší mravní sílu, aby se s větší nadějí na úspěch zastal pronásledovaných bratří. Dále kardinál Beran naléhavě žádal, aby všechny vládv tohoto světa zásadu svobody svědomí účinně rozšířily na všechny občany a abv přestaly jakýmkoli způsobem utiskovat náboženskou svobodu; aby byli co nejdříve osvobozeni všichni kněží i prostí věřící, kteří jsou po tolika letech ještě ve vězení pro svou náboženskou činnost, třebas i pod různými záminkami ... A konečně všem věřícím nechť je zajištěna účinná svoboda vyznávat vru, dle svého svědomí. “Tak vykonáme pravé dílo míru, v naší době naneivýš potřebné.” (Dokončení na str. 5.) VĚSTNÍK • 3 [pageend3]FRANTIŠEK SCHWARZENBERG: KU DNI 7. BŘEZNA 1966. V dnešním Československu nám možná vyrůstá generace, která nic neví o Masarykovi, nebo toho ví jen pramálo. Není divu, že tomu tak je, když dnešní režim nedovoluje, aby se děti o Masarykovi učily; nepřipouští, aby rodiče směli bez obav dětem vykládat, kdo byl první president samostatného státu. Zde, v krajanském prostředí svobodné Ameriky jistě není zapotřebí někomu vykládat, kdože byl vlastně Masaryk, či jaké byly jeho zásluhy o národ a stát. Zde toto vědomí je uchováváno ve vděčné paměti starších lidí, kteří Masaryka ještě znali a je předáváno pokolením mladším jako podstatná součást dějinného odkazu národa. Když zde v Americe každoročně vzpomínáme výročí Masarykova narození, není zapotřebí nikomu vysvětlovat, jaký byl Masarykův význam a proč si jeho jméno stále připomínáme. Zde každý zná úsilí profesora Masaryka z doby, kdy byl ještě poslancem vídeňského parlamentu a doufal v možnost přebudování staré říše v útvar, který by měřil sociálním složkám a všem různým národnostem měrou stejnou. Každý zde ví o Masarykově práci v zahraničí, když došel k úsudku, že se Rakousko již přetvořit nedá. Všeobecně známa je jeho činnost v cizině, na Rusi i zde, ve Spojených státech amerických, kde našel tak veliké pochopení pro své úsilí jak u vlády a v americké veřejnosti, tak zvláště mezi českými a slovenskými krajany, kteří přispívali štědře svou krví, svou prací i svými statky ku zdaru cíle, který si Masaryk vytkl: k vytvoření samostatného československého státu. Navzdory utrhačné Ižipropagandé, kterou šíří dnešní pražská vláda, vědí všichni zdejší krajané dobře, jak bylo v Československu v době, kdy jeho prvním presidentem byl Tomáš G. Masaryk. Nikomu není třeba vykládat, že naše republika byla státem mírumilovným, pokrokovým a sociálně spravedlivým. Každému je známo, že Československo bylo v té době vzornou demokracií v srdci Evropy. Všichni vědí, že jedině Československo za dobu celých dvaceti let mezi válkami nikdy neupustilo od demokratických zásad své ústavy, zatím co ve všech sousedních státech došlo dříve či později k většímu či menšímu omezení ústavních práv jednotlivce či skupin sociálních a národnostních. Každý ví, že duchovní i hmotný rozkvět Československa za oné doby je nerozlučně spjat se jménem Masarykovým. Rádi si též připomínáme Masarykův význam všesvětový a nadčasový, přesahující hranice malého státu a omezenou dobu naší samostatnosti. Dobře víme, na čem Masaryk založil svoje smýšlení o lidské důstojnosti a o demokracii: na víře v nesmrtelnost duše a na nutnosti lidské podřízenosti vůli Boží. Masaryk řekl: “Nejhlubší argument pro demokracii — víra v člověka, v jeho hodnotu, v jeho duchovost a v nesmrtelnou duši . . . Demokracie pravá, založená na lásce k bližnímu a k bližním všem je uskutečňování božího řádu na zemi.” Ve svém nazíráni na politické a sociální uspořádání společnosti byl Masaryk dle svého vlastního svědectví především křesťanem. Masarykův humanismus, založený na úctě a lásce k bližnímu je věru oslnivou vidinou spravedlnosti, lásky a míru v živé paměti naší generace, poznamenané novopohanstvím německého nacismu a materialistickým atheismem světového komunismu. Masarykovo pojetí svobody, připouštějící politický a náboženský pluralismus v mezích mravního a právního řádu je dnes jistě společnou základnou, přijatelnou všem lidem dobré vůle. Proto dnes, po tolika bouřích a protivenstvích je Masaryk uznáván i těmi příslušníky národa, jejichž političtí a ideologičtí předchůdcové se často s Masarykem dostali do křížku. Tak je tomu mezi námi, tak je tomu i ve světě. Jisté je — a to mějme stále na paměti — že Masaryk i dnes slouží svému národu i lidstvu celému; Masaryk historický, jaký ve svém literárním a politickém díle vskutku byl. Nemenší měrou však slouží svému národu a státu také Masaryk legendární, jehož obraz si vysnila láska jeho obdivovatelů doma i ve světě. Masaryk, jaký byl, i Masaryk, jak si ho vytvořila legenda, přerostl daleko hranice své rodné země. Ve svobodném světě je dnes mnoho lidí, kteří toho, žel Bohu, vědí pramálo o Československu a o bezpráví, páchaném na československém lidu. Znají však Masaryka. A známost jeho jména posiluje všechny snahy o návrat svobody a demokracie do země, která zrodila Masaryka. Kdekoli se usiluje o právo sebeurčení pro Čechy a Slováky, tam zní jméno Masarykovo jako zvuk polnice, svolávající bojovníky do společného šiku. Jméno Masarykovo je stále jedním z nejpádnějších argumentů v boji za spravedlnost pro československý lid. A tuto skutečnost by si měli uvědomit i ti, kteří z jakýchkoli důvodů s Masarykem nesouhlasí, kteří nejsou obdivovateli jeho politického díla či jeho filosofické nauky. Masaryk sám by jim byl jako první přiznal právo na jejich nesouhlas a tak činí též jistě každý z nás. Nechť však tito Masarykovi odpůrci nešpiní zbraň, která dnes národu slouží v boji za svobodu. Nikdo se snad nepohorší nad tím, že též legenda má sloužit zájmům spravedlnosti a svobody. Může- li též legenda být naší zbraní, nebude jistě zbraní nekalou. Vždyť legenda se rodí jen z vděčnosti a lásky a láska obklopuje pouze toho, kdo byl lásky hoden. PROČ? Při koupi životního pojištění jednotlivec je často na rozpacích, kde by měl takové pojištění zakoupit. Jest přirozeně, že většina nabídek je lákavá, slibující to či ono, často obojí. Avšak obezřetný zájemce, zvláště krajan, by si měl vždy položit následující otázky: Kdo představuje nabízející společnost a jaká je její minulost i přítomná pověst. V odpovědi na tyto otázky vyjde najevo, že ČSA je nejstarší bratrská podpůrná jednota v Americe, která od svého založení v roce 1854 je v rukou svého členstva, které z velké většiny pochází z českých rodičů; že po celých 111 let svého trvání se o své členstvo mateřsky stará a těší se vážnosti a úctě i mezi jinonárodnostními organisacemi. ČSA dnes nabízí to nejvýhodnější bratrské životní pojištění, plánované tak účelně, aby vyhovovalo požadavkům doby přítomné i budoucí. Členství v Jednotě ČSA poskytuje přátelské prostředí, jaké lze nalézti pouze mezi lidmi stejné krve. Členové Jednoty ČSA jsou ve své orga- nisaci založené před 111 lety spokojeni. To je nejlepší odpovědí na otázku PROČ je dobře býti členem JEDNOTY ČSA. Její adresa je: Č.S.A. 2138 So. 61st Court Cicero, Illinois 60650 4 • VĚSTNÍK [pageend4]VRATISLAV BUŠEK: VIETNAM A ČESKOSLOVENSKO. V dobé, kdy americké veřejné mínění je rozděleno v názorech na válku ve Vietnamu, máme i my, Američané českosloveuského původu, právo a povinnost říci svoje mínění. President L. B. Johnson prohlásil jasně, že základní právo amerického občana je být různý, mít svoje mínění. Řekněme proto rovnou, že cítíme hlubokou trpkost, když američtí vojáci bojují za svobodu Jižního Vietnamu, zatím co naše Amerika udělala tak málo proti potlačení svobody národů za železnou oponou, s našeho hlediska především v Československu. Čtrnáctimilionový národ Čechů a Slováků, s velikou kulturní historií tisíc let starou, který měl vlastní velký stát, Velkomoravskou říši už v devátém století, který měl první universitu v Evropě na sever od Alp už v roce 1348, národ, za jehož svobodu a právo sebeurčení bojovaly tisíce československých legionářů za první světové války, národ, jehož stateční letci bojovali významně v letecké bitvě o Anglii, byl ničemně vydán Hitlerovi v roce 1938 v Mnichově a dosud neznámo jak a kdy, byl hozen do poroby sovětské. A stejně by mohli žalovat Estonci, Litevci, Lotyšci, Poláci, Rumuni, Bulhaři, Ukrajinci a mnohé jiné menší národy porobené v Sovětském svazu. Věru, že nelze se ubránit otázce, proč mají američtí vojáci bojovat proti útočnosti Severního Vietnamu a jím podporovaných guerilových rozvratníků Vietcongu. Více než sto milionů lidí je porobeno za železnou oponou za tichého souhlasu vlády Spojených států a Spojených národů, zatím co o svobodu Jižního Vietnamu, který má tolik obyvatel jako Československo, bojujeme. Přes 60,000 Čechoslováků muselo utéci ze své vlasti za svobodou, přes 90,000 jižních Vietnamců desertovalo z boje za jejich svobodu, kterou vede jejich vláda za pomoci pozvaných Američanů. Těžko nepsat trpkou satiru. Těžko se neptat, kolik jižních Vietnamců paráduje jako mírumilovní sedláci jižního Vietnamu ve dne a v noci vymění své motyky za zbraně guerilových vzbouřenců Vietcongu, mizí v podzemních tunelech po leta připravovaných a přepadají ze zálohy americké vojáky a střílí na ně se stromů džungle, aby se zase vynořili na zemi jako nevinní Vietnamáci. Těžko nepsat krvavou satiru. Víme dobře, proč dnes Amerika bojuje v dalekém Vietnamu a proč nebojovala v blízké Evropě. Prostě proto, že americká zahraniční politika vidí své životní zájmy ohroženy v Asii Rudou Čínou a nikoli v Evropě, Sovětským svazem. Protože zahraniční americká politika usmiřuje za každou cenu Sověty v bláhové naději, že Sověty jsou také ohroženy rozpínavostí Rudé Číny a už proto, že jsou a budou jakýmisi tichými společníky Ameriky v jejím boji proti Rudé Číně. Neboť válka ve Vietnamu ve skutečnosti zakrývá válku proti Rudé Číně. Předpoklad je jasný, je však správný? Snad se na čas podaří zastavit rozpínavost Rudé Číny v Asii a v Africe, možná, že na čas se tím odvrátí i od Sovětského svazu nebezpečí útoku Rudé Činy, možná, že na čas Amerika bude tahat kaštanv z ohně za Sověty, ale co tím Amerika dokáže? Nic jiného, než co chtěl dokázat Stalin, kdvž uzavřel spojeneckou smlouvu s Hitlerem, v naději, že Hitler se vykrvácí v boji na západě a Sověty že budou válkv ušetřenv Co se na konec nepodařilo Stalinovi v roce 1939, podařilo se Stalinovi a jeho nástupcům od roku 1945. Od roku 1945 mají Sověty jediný zájem: aby nebvly strženy do světové války k vůli Rudé Číně. Vědí, že porážka Rudé Číny by byla porážkou komunismu i jejich, a na konec tuto porážku nepřipustí. A americká politika jim hraje do ruky. Pěstuje politiku nemravnou, která vydala Sovětům přes sto milionů porobených národů v Evropě a pojišťuje jejich panství v Evropě, komunistické panství. A proto je to i politika proti vitálním zájmům americkým. Domněle bojujeme proti komunismu čínskému a konsolidujeme ve skutečnosti panství komunismu světového, pod vedením Sovětů. Vše ostatní jsou vedlejší a podružné argumenty. Obnovte své předplatné Věstníku — $2.00 ročně — Dary na činnost: Philip H. Schaaf, Bedford, Ohio ................................. $100.00 Albert Kalabza, St. Petersburg, Fla............................ 50.00 Walace Toronto, Salt Lake City, Utah ..................... 10.00 Ed. E. Knourek, Chicago, Ill.......................................... 10.00 Marie Elsik, Chicago, Ill................................................ 10.00 Frank Suchan Buhl ........................................................ 10.00 George Kvidera, Broadview, Hl....................................... 5.00 Frederick Wolf, Cleveland, Ohio ...................................... 5.00 Suzan H. Prince, Blue Island, Ill................................ 5.00 John Křížek, Berwyn, Ill................................................... 5.00 Václav Vondrovský, New York.................................... 5.00 Anežka Dvořáková, Kansas City, Mo.......................... 4.00 V. G. Franz, Santa Barbara, Calif................................ 2.00 In Memoriam K uctění památky paní Emmy Šťastné věnuje Dr. Jaroslav Černý, Kalamazoo, Mích........................... $ 5.00 K uctění památky paní Marie Marek věnují manželé Anna a Anton Smunt, Chicago, Ill........................... 10.00 K uctění památky br. Antonína Juliše věnují: J. A. Nečas, San Francisco, Calif............................ 10 00 Emil a Louise Nekuda, Woodland Hills ................. 5.00 K uctění památky manželky Lidušky věnuje Louis Májovský, No. Miami, Fla........................................ 5.00 K uctěni památky paní A. Šípek věnuje Karolina Behenská, Chicago, Ill................................................ 5.00 K uctění památky pana Josepha Špale věnuje Joseph Veselý, Brookfield, Ill................................................ 5.00 Ke vzpomínce na T. G. Masaryka, presidenta-Osvobo- ditele, věnuje Jarmila Kos, Lorain......................... 5.00 KARDINÁL BERAN V USA.— (Dokončeni ze str. 3.) Ve Spojených státech bude pan kardinál nejdřív uvítán v New Yorku, kde dne 12. dubna Svaz českých katolíků připravuje slavnostní banket v hotelu Roosevelt. V Chicagu, kam po týdenním pobytu v Texasu, přiletí kardinál Beran pravděpodobně v sobotu, dne 23. dubna, je připravován následující program: v neděli odp. slouží pan kardinál mši v kostele Blah. Anežky České na 27. ul. a South Central Park Ave., kde bude i bydlet na faře, hostem monsignora Křižky. Večer je banket v hotelu Conrad Hilton, pořádaný Distriktním svazem českých katolíků. V pondělí je hostem v Lisle, kde na koleji sv. Prokopa se mu dostane čestného doktorátu; večer předvede mu Klub “Domov” Pašijové hry v Morton High School auditoriu v Ber- wynu; v úterý odp. se mu dostane čestného doktorátu na Loyola universitě. Večer je krajanský slavnostní večer ve velké dvoraně u Blah Anežky, na který zve celou krajanskou veřejnost společně Národní svaz českých katolíků a Československá národní rada americká, jménem Všekrajan- ského výboru na uvítání pana kardinála. Svou účastí ČSNRA, v zastoupení starokrajanských organisa« chce projevit uznání vlastenci, který n°ní chloubou pouze jedné skupiny, ale který patří národu celému a který dnes ve svobodném světě je ztotožňován s ideálv všech svobodymilovných občanů. VĚSTNÍK • 5 [pageend5]Z POSLEDNÍCH UDÁLOSTI V ČESKOSLOVENSKU. T. G. MASARYK A KOMUNISTÉ. Pouze dva roky nás dělí od roku 1968, kdy se bude vzpomínat 50. výročí vzniku svobodného státu československého, a s ním je nedělitelně spjato jméno T. G. Masaryka. Je proto o něm psáno i mezi čs. komunisty, protože jeho jménu se při výročí nebude možno vyhnout. Jiří Beran v Literárních novinách napsal o Masarykovi celou stránku pod názvem “Boj o čest vědy”, kde se však zabýval ne Masarykem, ale jeho bojem proti “Rukopisům královéhradeckému a zelenohorskému”, jež měly být skvostem národní kultury, tak jak je Václav Hanka našel a o jejich autentičnosti byl přesvědčen. I když již Josef Dobrovský mluvil s pochybnostmi o pravdivosti “Rukopisů” a jiní slávisté, jak jihoslovanští tak i ruští společně s cizinou se dívali na ně s dávkou skepse, rozhodujícím bojovníkem proti ním byl Jan Gebauer a T. G. Masaryk. Jiří Beran na jedné straně zneužívá Masaryka k zesměšnění vlastenčení a politiků (buržoasních a maloměšťáckých), ale zároveň nám podává podobenství, jak po osmdesáti letech se podobný boj opakuje proti mnohem hloupějšímu dogmatu. Kdežto “Rukopisy” měly povznést ducha lidu českého, aby se vzkřísil a pokračoval v slavné tradici Slovanů, dogmatismus komunistický hrdost a slavné jméno Čechů a Slováků zničil natolik, že tomu není obdoby. Beran říká, jak v tehdejší akci selhala věda — přesněji řečeno — selhali mladší příslušnici obrozenské generace, kteří prý nebyli na výši vědecky, ideologicky a v některých případech ani morálně, aby se uchránili desorientu- jícímu vlivu metternichovského režimu. Dovolíme se ptát, co udělala generace Čechů a Slováků proti desorientujícímu vlivu nejen stalinismu, ale komunismu vůbec? Beran mluví o české buržoasní politice, která od r. 1879 spočívala jen na stále horlivějším přisluhování dynastii a šlechtě. Hrdinové této politiky, staročeští konzervativci, měli sice oposici v mladočeších, avšak tato oposice, vyžívající se radikálními frázemi a občasným škádlením šlechty a duchovenstva, s nimi celkem kolaborovala. Poměry “dole” zcela odpovídaly poměrům “nahoře”. Bezmezné autoritář- stvi, jemuž se český měšťák přizpůsoboval tak, že prý bez autorit a vůdců málem ani nevěděl, kdy je ráno, poledne a večer, znemožňovalo všechen pokrok. Jak vhodně se tato slova hodí na Komunistickou stranu Československa, která podléhala a ještě podléhá autoritář- ství moskevskému, a kdy se právem říkalo, že zasloužilý komunista prof. Zdeněk Nejedlý nosil deštník v Praze jen proto ,že pršelo v Moskvě. Beran dále cituje Masaryka: “I běda národu, který nemá generálního štábu, který nemá mužů, kterým volno, ba povinno o věcech důležitých a potřebách národních svobodně rokovati, uvažovati, kritisovati . . . Národ takový zmítán je libovůlí samozvanců, národ takový nekráčí mužně za vytknutým cílem, ale nazdařbůh vrhá se v osud slepý. I domnívá se pak mnohý v národě takovém, že důvěřovati smí v jakousi geniálnost a bůhví v jaké mystické síly svých vůdců.” Nechceme tvrdit, že Beran tuto stať vybral pro dnešní vládnoucí šlechtu v ČSR, neboť dodává: “Konec konců v celém národě nikdo není věčně připraven pro to, co ho čeká, i vidíme pak, že v nejzávažnějších záležitostech vlastně rozhoduje pohodlnost, kde by rozhodovat měla vědecky a kriticky protříbená teorie.” Beran končí tím, že věda nemůže být společnosti k užitku, zrazuje-li sebe samu. Věda a vědci mají sloužit společnosti oddané, s rozvahou a s vědomím vlastní důstojnosti. My víme, jak bylo s vědou a vědci v ČSR posledních 18 let nakládáno. O důstojnosti se určitě nedá mluvit, a Beran nám všem naznačil, že dnes čs. vědci jsou na tom hůře než před 80 léty. 6 • VĚSTNÍK TÝDEN SOLIDARITY S VIETNAMSKÝMI KOMUNISTY. Rudé Právo psalo 13. března 1966: V měsíci březnu byl vyhlášen “Týden solidarity” Čs. výborem (komunistických) obránců míru. Podnět k tomu byl dán na havanské konferenci solidarity tří kontinentů. Ve Francii se připravují četné protestní schůze, vysílání delegací na americké velvyslanectví. Má být přijímán dopis Johnsonovi s energickými požadavky zastavit americkou agresi ve Vietnamu. Rovněž se připravují manifestace, protestní hlídky míru atd. v Itálii i v dalších zemích. Je to jedno z nejvážnějších střetnutí sil imperialismu, se silami pokroku, svobody a míru (rozuměj komunismu). Boj prý nebude lehký ,ale společným úsilím a rozhodnými akcemi lze americkou ůtočnost zastavit. Je to nejen v zájmu vietnamského (komunistického) lidu, ale v zájmu nás všech (včetně komunistů československých). Znovu opakujeme rozhodný požadavek československých obránců míru, který na tisících protestních pohlednicích zasílají americkému Kongresu: “Zastavte vraždění! Američané pryč z Vietnamu.” POTÍŽE KOMUNISTICKÉ STRANY. Z průběhu jednání o tézich pro přípravu XIII. sjezdu KSČ jsou nyní na řadě podněty k práci národních výborů; ze sociologického průzkumu byla hlavně kritizována účast na plenárních schůzích. Těchto schůzi prý se zúčastňuje v průměru 2.5 procenta občanů, 69 procent poslanců a jen 18 procent členů aktivu. Příčiny jsou prý i ve volbě otázek předkládaných voličům. Téměř jedna třetina zasedání byla věnována zemědělské problematice, a pouze 2.5 procenta zásobování a službám, jedno procento dopravě a jen 0.3% otázkám vodohospodářským. Další potíže vyplývají straně z turistického ruchu, hlavně s kapitalistickými zeměmi, který měl také negativní důsledky. V první řadě se ukázalo, že v některých místech i okresech nebylo učiněno dost pro přípravu k ideologickému střetnutí, které nutně rozvoj turistického styku se Západem provází. Jde skutečně o aktivní a bezprostřední střetnutí a konfrontaci socialistické ideologie a socialistického stylu života s ideologií a stylem života buržoasního. V šíření ilusí o situaci ve vyspělých kapitalistických zemích napomáhá nekvalifikovaná publicistika. V některých časopisech se totiž stalo módou uveřejňovat sťatě autorů, kteří obyčejně krátkodobě jako turisté navštívili Západ. Podle toho také vypadají jejich statě. Negativní dopad těchto statí, zejména na mladou generaci, která nemá životní zkušenosti a která neprožila kapitalismus, je zřejmý. Tím aktuálnějším úkolem všech stranických organisací je, aby rozvíjely kvalifikovanou propagandu o současném Západě a nepřipouštěly jakékoliv zkreslování . . . Ne všichni soudruzi chápou, že mírové soužití mezi kapitalismem a socialismem neznamená ideologický smír, ale tvrdý ideologický boj. BOJ — NE MÍR. Dále nebezpečí z nespokojenosti mladých a z jejich touhy poznat svět, zejména pak nebezpečí “vlivu ideologického působení zvenčí” je tak veliké, že Železná opona na Západ je dále zatažena. Vojska Pohraniční stráže ministerstva vnitra byla od 1. ledna 1966 podřízena ministerstvu národní obrany. Ochrana hranic byla však rozdělena podle přitažlivosti svádějící k útěku. V průběhu r. 1966 převezmou hranici společnou s Východním Německem nově utvořené oddělení Veřejné bezpečnosti. Technická opatření na této části hranic se odstraní, neboť jejich význam se přežil. Hranice mezi Ruskem a ČSR nemusí být už vůbec hlídány, životní úroveň Sovětského svazu již dohnala životní úroveň Čecho- (Dokončení na str. 13.) [pageend6]LÉKAŘSKÁ PÉČE ZDARMA. NA CO Sl STĚŽUJÍ ČS. LÉKAŘI. Velký úspěch až do nedávna měla komunistická propaganda v šíření nepravdy o nemocničním ošetření zdarma v Československu. Stálým opakováním, že o každého nemocného občana je dobře postaráno, vychvalováním systému zdravotnictví vznikl dojem, že v Masarykově republice nebylo nemocničního pojištění, nebyly nemocnice pro zaměstnance a dělníky, nebyla sociální péče, ozdravovny pro nemajetné, až to všechno zavedl komunistický režim. Pravda je ovšem docela jiná. Československá národní rada americká využila příchodu tří lékařů uprchlíků, aby podala v listopadovém čísle Věstníku a American Bulletinu zkušenosti těchto povolaných kritiků. Jejich odhalení skutečných poměrů podává neutěšený přehled zdravotnictví a lékařské péče v Československu. Náš článek dostal se do rukou dalšího lékaře odborníka, kterému se též podařilo uprchnout a který k našemu rozboru situace poznamenává: “Článek mne zajímal a je velmi přesný. Jedině vytýkám, že i ti doktoři z Československa užívají propagační komunistické nepřesnosti, totiž, že každý má v ČSR lékařskou péči zadarmo. Stejně jako za prvni republiky ji mají zdarma všichni pojištění občané, rozdíl je v tom, že dnes minula (téměř) nepojištěná třída samostatných podnikatelů a všichni lidé jsou zaměstnanci nebo důchodci a tudíž pojištěni. Těch pár nezdolatelných ‘soukromě hospodařících rolníků,’ kteří ještě existují, musí za všechno, za ordinaci, nemocnici, i léky platit hotově. Rozdíl proti první republice je jen v bezplatném léčení všech dětí, i nepojištěných.” O nedostatcích a problémech čs. zdravotnictví, o upadající zdravovědě se ovšem nedovíme z komunistické propagandy, ale odhaluje nám tyto nedostatky odborný “Časopis lékařů” vydávaný v Praze ve své "diskusi čs. lékařské společnosti J. Ev. Purkyně” (čís. 49-50, z 10. prosince 1965). Čs. lékaři přiznávají, že se staly v letech 1950-1955 “vážné chyby, byl tu rozpor mezi zdravotnictvím a národním hospodářstvím.” Řada kazů vznikla, poněvadž se nemohly uplatňovat nejnovější poznatky vědecké. Vznikly omezené možnosti a nadměrné požadavky. Zdravotník se prý dostával do posice, “která neodpovídala jeho posláni”. Hlásané teorie neodpovídaly “skutečnému stavu potřeb . . . Vznikal rozpor mezi počtem lékařů, množstvím výkonů a kvalitou práce, rozpor mezi počtem lékařů a spokojenosti s vykonanou prací a neposkytovanou péčí. Stále více jsme se dostávali do situace celostátního experimentu bez vědecké srovnatelnosti.” Zjednodušme si tento těžkopádný sloh, v kterém si dnes v Československu libují snad proto, že neříká pravdu naplno a poznáme, že lékaři neříkají v Časopise lékařů nic jiného než co jsme slyšeli od lékařů uprchlíků v Chicagu, kteří shrnují poměry takto: “Lékaři jsou přetížení a mizerně placení. Zbytky soukromých ordinací byly zrušeny (bez náhrady ovšem) ne pro dobro pacientů, ale aby nikdo neměl neodvislý příjem, pouze státní mzdu. Ze závislosti finanční všude na světě vvplývá strach a poslušnost. V ordinacích jsou návaly. Lékař je uštvaný a nemůže věnovat pacientům dostatečnou pozornost. Je přetížen administrativní prací, která nemá co dělat s léčbou. Lékaři jsou kontrolováni a nesmí předpisovat léky dle potřeby pacientů. Kdo předpisuje méně, je v očích nadřízeného lepší. Lékaři podléhají neodborníkům, kteří rozhodují. Výborně jsou ošetřováni komunisté, kteří mař vlastní sanatoria, nemocnice, a kteří nikdv v přeplněných čekárnách nečekají. V kostce řečeno, lidem se v Československu špatně stůně a lékařům špatně léčí. To co je v komunistických diktaturách zdegenerovalo mocí a slouží za odstrašující příklad, nikoli za povzbuzení.” Zopakováním těchto praktických zkušeností, lépe pochopíme na co si vlastně lékaři stěžují v Časopise lékařů vydaným v Praze. Z diskuse máme však dojem, že mají strach, aby “neodbočila nežádoucím směrem”. (Jakým? Že by to příliš rozvířilo kritiku a rozzlobilo vládnoucí orgány?) Odvažují se přece však pronášet stížnosti, že “dobré předpisy, nařízení i zákony se nedodržují, obcházejí se a přímo vědomě se narušují. Následkem toho je velký výskyt (rozuměj vyskytují se) chorob z povolání anebo dokonce velké a explozivní epidemie střevních nákaz (břišní tyf, stafylokokové infekce, dyzenterie, infekční hepatitída), které jsou špatným vysvědčením pro technicky a zdravotnicky vyspělou zem.” Hygienické službě se nařizuji úkoly, ale “při tom jí neumožňujeme úkoly splnit . . . Vědecká doporučení nejsou respektována. Postavení a pravomoc zdravotníka jsou špatné. Zdravotník je tzv. veřejným činitelem, ale jen pokud jde o jeho povinnosti a trestnost, ale není jim při zabezpečováni jeho práce, jeho existence a jeho prostředí.” V článku lékařů uprchlíků to bylo podáno mnohem výstižněji, jak komunistické komando rozhoduje, a ne lékařské vědomosti a potřeby pacienta. Časopis lékařů pak rozebírá smutné postavení doktora v Československu, které prý stále upadá. Dále si lékaři stěžují, že vysoce kvalifikovaní jsou odváděni od svých úkolů, musí vykonávat “přemíru drobných úkolů” (vyplňováním úředních šimlů, nařízení atd.). Jsou dosazováni “organizátoři zdravotnictví” bez patřičného vzdělání a zkušenosti (neodborník, který tomu nerozumí, rozkazuje odborníkovi). V záplavě neefektivního administrování nemají čas pracovníci seznamovat se s lékařským pokrokem ve světě.” Jak máme rozumět větě: “Plánování a řízení se křečovitě přidružuje masy nařízení a směrnic, které vlastní řízení podlamují?” Prostě, že ve zdravotnictví tak jako v průmyslu, zemědělství, ve všem počínání komunisté neodborníci zamořili vše nesmyslným komandem, nařizováním bez hlavy a paty, až rozvrátili celý život k nepoznání. Odvo- ,láni nikde, až teprve teď se ozývají hlasy proti upadající- mú stavu zdravotnictví, kdy nespokojení a uštvaní lékaři konečně učinili pokus o nápravu. Až dosud každá snaha se však utápěla v “přebujelém administrativním řízení . . . Prostředky a sily našeho zdravotnictví byly rozdrobeny.” V diskusi se pokračuje, navrhují se nutné změny, mluví se o kritickém stavu toho či onoho. Mluví se o “volném přístupu na lékařské fakulty a na zdravotnické školy” (jinak řečeno, aby směli studovat schopni mladí lidé i když nejsou z dělnických nebo komunistických rodin), mluví se o nedostatečném výcviku. Ze všeho vyplývá zoufalost lékařů, kteří by rádi poznali svobodný svět a ozdravili nemocné zdravotnictví v Československu. Nevíme, zda se jim podaří odbourat aspoň některé zlořády komunismu, jimiž je zdravotnictví zamořeno. Zdá se, že si nedělají mnoho naděje, poněvadž končí dlouhé pojednání stížností, že "návrhy nejsou brány na vědomí, odpověď nedochází a návrh z neznámých (??) důvodů zapadá.” Důvody jsou ovšem až tuze dobře známy, ale dosud nenastala v Československu chvíle, kdy by se mohlo nrstem veřejně ukázat na viníky a trvat na jejich odstranění. KRAJANÉ A LÉKAŘSKÁ PÉČE V ČS(S)R. Další úspěch měla komunistická propaganda s “léčemm cizinců” zadarmo. V několika případech, kdv návštěvníci spartakiády z ciziny onemocněli v Praze byli bezplatně ošetřeni a vznikla i pověst, že jsou cizinci zadarmo léčeni i operováni. Jak správně poznamenává Hlasatel ze dne 10. března, ani čs. občan nemá nic zadarmo, musí přispívat ze svého platu na sociální pojištění jako všude na světě. Tím méně se může někdo domnívat, že lékařské ošetření poskytují v Československu cizincům, kteří na pojištění ničím (Pokračování na str. 8.) VĚSTNÍK • 7 [pageend7]nepřispěli. Výjimku tvoří jenom hosté sváteční, nebo takoví, jichž léčení by posloužilo komunistické propagandě. Jeden ze čtenářů Hlasatele předložil původní doklady o tom, jak jsou léčeni cizinci “zdarma”. Onemocněl náhle v brněnském Tuzexu a byl ambulancí dopraven do nemocnice. Prohlédli ho, prozkoumali srdce, dali k snídani a přesnídávce kávu a pak ho propustili. Krajan si prý také myslil, že bude všechno zdarma a dal ošetřovatelkám 100 kčs. Ale byl překvapen, když za několik dní příbuzný, u něhož bydlil, dostal pro něho účet krajského úřadu národního zdraví: za 1 ošetřovací den 150 korun a paušální příplatek za vyšetření 300 korun, celkem 450 korun, s upozorněním, že účet má být zaplacen do dvou týdnů po doručení. Za ubytování v hotelu Moskva v Gottwaldově (Zlíně) platil krajan 150 kčs. denně, což ve výhodném kurse pro cizince znamená $10.00 denně. Jako zadarmo! R. A. GORMAN: DROLÍME SE . . . SLÁBNEM. Nejsem dnes a nikdy jsem nebyl pesimistou . . . ale každý realista musí přiznat, že naše krajanská solidarita není dnes to co bývala. Za prvního odboje pod vlivem osvobozenecké myšlenky, spojily se veškeré krajanské složky a pracovaly svorně, nerozháraně pod jedním praporem. Tenkrát zmizely aspoň dočasně rozdíly náboženské, politické, ekonomické a společenské a každý jednotlivec, každá složka se zapojila do společné práce. Během prvního desetiletí po převratu, když Masaryk držel kormidlo a řídil směr vzkříšeného Československa, hltali jsme s hrdostí každou novinářskou a veřejně pronesenou zmínku o Československu. Byli jsme opravdu nadšeni když naši američtí státníci tak často poukazovali na mladou republiku a její demokratický vývin. Ale již několik let před druhou světovou válkou upřímná pospolitost v našich řadách začala ochabovat. Omezená, zmenšená emigrace nepřinášela potřebné nové síly, novou vzpruhu, a začaly se projevovat stále se šířící mezery v krajanských řadách. Druhá světová válka přinesla aspoň dočasné semknutí různých složek v našem prostředí, ale nebylo to již to stoprocentní vypjetí sil, které jsme cítili během první světové války. Možná, že ti, kteří nás kdysi pojili v celek, sestárli, odumírali a nebylo zde zkušených nástupců, kteří by se ujali vedení. Stará emigrace slábla, a nové zde rozené generace již neměly a ani nemohly mít ten kladný postoj ke skupině, z níž se zrodily, a ku prostředí, v němž vyrostly. Současně v Republice Československé, probouzející se z mrákot po nacistické hrůzovládě, též již začaly praskat ledy, a nové směry draly se ku předu. Lhostejnost a snad i vyčerpanost lidu v Republice, lhostejnost a netečnost krajanské veřejnosti zde v Americe, byly plodnou půdou pro změny, které nastaly roku 1948. Politické směry, na které bylo kdysi pohlíženo s pohrdli- vou nevšímavostí, staly se skutkem. A dnes, dnes zdá se, že nemáme dost síly, dost energie, dost chuti odporovat moru, který se šíří kol nás. Přes hlasitě vytrubovanou libe- ralisaci v Československu, poměry tam nejsou tak slibně příznivé jak se je snaží líčiti mnozí z krajanských návštěvníků po jejich návratu. Ale nejen v krajanské veřejnosti, ale po celé široširé Americe šíří se netečnost a nepochopení politické skutečnosti. Náš obzor je zakalen strachem z ato- mické války, že nemáme ani možnost se soustředit na poměry kolem nás se měnící. Nejen naše krajanská Amerika, ale Spojené státy jako celek se mění, ztrácí svůj primát na světovém fóru. . . . Drolíme se, slábneme, a nedůstojná pštrosí politika nijak poměry nezlepší. Bojíme se pravdy, chlácholíme se “pollyanistickou” filosofii, že na konec všechno dopadne růžově i bez našeho přičinění . . . Ale chyba lávky. Kde v historii nalezneme důkaz, že by se poměry sociální a politické změnily samy o sobě k lepšímu?! Každá změna, každý krůček ku předu musel být vy8 • VĚSTNÍK bojován a veden jednotlivci nadprůměrných sil a skalopevného přesvědčení. A v každém případě byla to PRAVDA, ne LEŽ, která ukazovala cestu ku trvalému zlepšení lidské společnosti. Tato nutnost držet se pravdy a hlásat pravdu byla zdůrazněna Drem. Schwarzenbergern v jeho posledním projevu na zasedání Předsednictva Čs. národní rady, když pravil v závěru: “Tak či onak, ať se to komu líbí či nelíbí, pravdu o komunismu a pravdu o Československu musíme a budeme říkat stále — a nahlas.” Jedině plně pochopená pravda snad sepne naše šiky zde v Americe, spojí starou emigraci s nově přijetou emigrací, a připoutá opět generace zde rozených ku společné práci. Dnešní boj není omezen našim zájmem o Republiku Československou, ale je to boj o zachování a posílení hluboce zakořeněné demokracie zde v Americe. Šlo by to, kdyby byla dobrá vůle, ochota pracovat a snaha a síla odporovat lžím a polo-pravdám a zapojit se v jeden bojovný, nebojácný šik. Před sto lety Jan Neruda v jeho Kosmických písních naznačil skoro prorocky, co by nám mělo být vodítkem v dnešních nejistých, neklidných dobách: Jde to, ach jde! Jen každý hleď k vlastnímu dobře jádru. Bude-li každý z nás z křemene Je celý národ z kvádrů! Dvojí tvář. Dávno již upozorňujeme na dvojí tvář komunistů, kteří říkají docela něco jiného doma než říkají nám. Začlo to hned ve dnech puče, kdy počali ničit vše v Československu od základů, ale do Spojených států hlásali, “že se v Československu nic nestalo”. Příkladů je do nekonečna. Pro nás z nejzajímavějšich je poměr pražské vlády k Americe a ke krajanům. Dělá všemožné, aby se českoslovenští občané dověděli o Americe co nejméně, proto nedovolují naše časopisy, žurnály, knihy, které by jim mohly objasnit cestu k pravdě. Zato však zaplavuje nás svými časopisy, knížkami a propagačním materiálem. Pro krajany se dokonce tisknou zvláštní časopisy česky a anglicky a brožury, vysílá se zvláštní krátkovlnný rozhlas, pořádají ankety, vítají se s kyticemi růží krajanské výpravy atd., avšak v učebnici pro domácí potřebu “Angličtina pro samouky” vydané v Praze r. 1962 Státním pedagogickým nakladatelstvím nás krajany vůbec neznají. Spojené státy jsou popisovány, jejich rozloha, poloha, přírodní bohatství, počet obyvatelstva, ale o nás ani slůvka. Praví se doslovně: “Spojené státy jsou domovem 175 milionů lidí. V minulosti mnoho lidí se sem vystěhovalo, Angličané, Irčané, Francouzi, Němci, a stali se Američany. Černoši žiji ponejvíce na jihu a stále ještě musí bojovat za svá práva. Černošská otázka je z největších ve Spojených státech.” Pak se v článku mluví o velkokapitálu a končí větou: “V porovnání se zeměmi, které budují nový socialistický řád, Spojené státy representují typickou kapitalistickou zem.” Když už učebnice mluví o Němcích, škoda, že se nezmínila ani slovem o krajanech, pionýrech středozápadu od Dakot až po Texas, o velkém krajanském Chicagu, New Yorku, o československém přínosu Americe, na který jsme skutečně hrdi. To je celkem nepatrná ukázka. Jinak jsou stále ještě ve školách žáci nabádáni, aby se připravovali na světový zápas, proti imperialistické Americe, která je líčena v nejhorších barvách. SJEZD ČSNRA 14.-15. května 1966 v Chicagu, III. [pageend8]V NOVÝ ŽIVOT KLUB KOMENSKÉHO V CEDAR RAPIDS. Theodore E. Hlubuček, ředitel České útulny v Chicagu, který dlouhá léta působil v Cedar Rapids a jehož články z lowy ve Svornosti a krajanském tisku a nedělní rozhlas byly velice populární, navštívil město, kde kdysi každým rokem pořádával velkou Masarykovu oslavu. Tentokráte byl tam hostem a slavnostním řečníkem na oslavě 116. Masarykových narozenin, dne 13. března, v sokolovně, uspořádané Sdruženými spolky. Návštěva byla veliká, i ohlas vzbuzuje naději, že krajanský život v Cedar Rapids dostává nový impuls k národní činnosti. Cedar Rapids bylo vlivným krajanským střediskem, odkud vzešly různé zajímavé akce, na př. vybudování učňovského Amerického domova v Brně (který si komunisté přisvojili den po puči), a zřízení tuberkulosního ústavu v Čer- novicích v Čechách. Podnět k vybudování sanatoria vznikl v Klubu Komenském na Coe College v Cedar Rapids, kde působila Dr. Anna Heybergrová. Tento ústav též byl převzat komunistickou vládou, jakmile přišla k moci. Výkonný výbor Komenského klubu se rozhodl, že fondů darovaných veřejností by mělo být použito jako stipendii nadějným studentům českého původu. Nyní se jedná o oživení Klubu Komenského. Předseda Dr. Leo B. Sedláček, 412 — 19th St. S.E., a Jiří Naxera, 242 Wilson Ave. S.W., Cedar Rapids, kteří se dávno již zajímají o kulturní věci krajanské, doufají, že se myšlenka obnovení Klubů Komenského na universitách uchytí na učilištích, kde vyučují profesoři československého původu. S tímto námětem přišel br. Josef Martínek do sjezdu Společnosti pro vědy a umění SVU v září 1964 a byla přijata resoluce, aby členové SVU se pokusili obnovit Kluby Komenského na amerických universitách. SVU, která dnes čítá již 900 členů, má ve svých řadách mnoho profesorů na amerických kolejích, kde by bylo možno podchytit zájem studujících o československou kulturu a odkaz Komenského. Stěžujeme si stále na odumírající starokr a janský život, ale vyrostla nám mladá generace československého původu, s novými možnostmi, která by mohla vzkřísit krásnou myšlenku. KRAJANSKÉ ZPRÁVY. VZPOMÍNKY ZAVAZUJÍ K ČINŮM. Od břehů Atlantiku až po Tichý oceán, všude, kde jsou usazeni naši krajané ve větším počtu, byly v prvé polovině března konány vzpomínkové oslavy narozenin presidenta Osvoboditele T. G. Masaryka, “milý 7. březen”. Náš krajanský tisk o nich podrobně referoval. O tři dny později jsme si museli připomenout dvě výročí smutná. 10. března 1948 tragická a záhadná smrt Jana Masaryka. — A 10. března tomu bylo také 15 let, kdy pražská vláda deportovala arcibiskupa Josefa Berana z Prahy. Bylo to v den, kdy arcibiskup J. Beran měl oslavovat 40 let svého kněžství. PŘÁTELÉ ČESKÉHO ROZHLASU v Clevelandu uspořádali 13. února 1966 úspěšný večer, na němž promluvil Vojtěch N. Duben z Washingtonu o situaci a problémech českého rozhlasu a tisku v USA. ČESKÝ KLUB, DWIGHT, NEBR., koná již pilné přípravy na svůj třetí “Český Festival”, který bude 9. a 10. července. SDRUŽENÍ VĚRNI ZŮSTANEME pořádá kulturní večer 15. dubna 1966 v ložové síni ČSA v Ciceru. Přednáší Dr. František Schwarzenberg na théma: “Světový komunismus na ústupu”. 75 LET PROF. K. B. JIRÁKA oslavili za jeho přítomnosti četní přátelé a milovníci hudby — v sobotu 26. února na slavnostní večeři v restaurantu “Stará Praha” v Ciceru. Pozdravné projevy pronesli soudce Frank Bicek, Dr. Čada, prof. F. Kubina, Dr. Hřebík, Dr. Micka, Jar. Žáčková a jiní. — SVU Chicago uspořádala 18. března přednášku prof. Jiráka o Maroku a Španělsku, kterou doprovázel světelnými obrazy. BÁSNÍK ROBERT VLACH zemřel ve věku 49 let v Normanu v Oklahomě, kde přednášel slavistiku na tamní universitě. Jméno Dr. Roberta Vlacha, básníka-exulanta, a vydavatele a organisátora, zůstane navždy zapsáno v dějinách III. odboje. Svou literárně buditelskou prací přispíval nesmírně k udržení českého kulturního vědomí. SLOVENSKÝ SOKOL v Americe připravuje na neděli 26. června 1966 v New Yorku “Jubilejní slet Slovenského Sokolstva”, na oslavu 70 let svého trvání. 4. července 1896 byla v New Yorku založena Slovenská Tělocvičná Jednota Sokol ve Spojených státech. VÝROČNÍ AKADEMIE SDRUŽENÍ ČESKÝCH SVOB. ŠKOL V CHICAGU, pořádaná v neděli 6. března v sokolovně Havlíček-Tyrš, byla radostnou přehlídkou krásných výsledků obětavé práce učitelů i píle žáků — stejně jako pochopení našich krajanů, kteří obětavě prací i dary podporuji české školství. Gratulujeme. DR. ALEŠ J. MACHÁČEK, O.S.B., byl ustanoven šéfredaktorem českého benediktinského tisku, týdeníků Národ a Katolík. Dr. Arnošt Žižka odchází na odpočinek. MEMORIÄLNÍ FOND ČESKÝCH PIONÝRŮ při státní universitě v Lincoln, Nebraska, byl rozmnožen štědrým darem krajana Eduarda Kopáče z Harding, Mont., který daroval jistiny v ceně $21,000. Fond nyní obnáší $40,000. Byl založen v roce 1962 a je určen pro studenty (ve formě půjčky) na tamní universitě. BERWYNSKÁ BALETNÍ HVĚZDA John Kriza odchází na odpočinek, ale jen z jeviště. Bude se nyní věnovat vyučování baletu v American Balet Theater v New Yorku. SPOLEČNOST PRO VĚDY A UMĚNÍ ohlásila, že přijala 900. člena — je jím biochemik Dr. Chytil, profesor na universitě Brandeis ve Waltham, Mass. 70 LET ANT. L. NEHASILA. Čs. ženská národní rada v exilu, Sdružení Věrni zůstaneme a Beseda J. V. Frič uspořádaly v neděli 13. března v budově ČSA v Ciceru oslavu 70 let známého exilového a krajanského pracovníka Ant. L. Nehasila, aby vzpomenuly jeho celoživotní práce. Za ČSNRA pozdravil jubilanta br. Dr. Mikuláš Ferjenčík. II. VEČER SPORTOVCŮ, který pořádal 26. března 1966 v sokolovně Havlíček-Tyrš v Chicagu Svaz čs. sportovců v zahraničí, byl dostaveníčkem našich vynikajících sportovců, kteří “zvolili svobodu” — Otta a Marie Jelínkovi, Aja Vrzaňová, Pepík Maleček, Jana Mrázková. KLUB SVOBODNÉ KULTURY, který již několikrát mile překvapil úspěšnými kabaretními pásmy, připravil na neděli 27. března 1966, ve škole Havlíček v Berwynu další kabaretní divadlo: “Po prkně z Dejvic do Vršovic”. Režie Petr Fechtner a Milan Kirs. Před zahájením kabaretu uspořádána výstavka umělecké fotografie "Letní příroda”, připravená Jarmilou Smrčkovou. NÁVŠTĚVA KARDINÁLA JOSEFA BERANA v Americe bude mít následující průběh: Dne 11. dubna přiletí kardinál do New Yorku, kde se zdrží dva dny. — 13. dubna Filadelfie, Pa. — 14. dubna v Baltimore, Md. — 15. a 16. dubna ve Washingtonu, D. C. — Odtud odletí do Texasu, kde navštíví krajanská střediska. — Do Omahv, Nebr. přibude 21. dubna. Odtud přiletí do Chicaga buď již v pátek 22. nebo nejpozději v sobotu 23. dubna. V sobotu se setká s chicagským arcibiskupem J. P. Codym. Naše veřejnost z Chicaga a okolí bude moci vzácného a milého hosta uvidět a uslyšet při následujících příležitostech: V neděli 24. dubna odpoledne asi ve 4 hod. při bohoslužbách u bl. Anežky VĚSTNÍK • 9 [pageend9]České, týž den večer na slavnostním banketu Svazu českých katolíků, v 6:30 P.M., v hotelu Conrad Hilton (reservace míst tel. 522-7575). V pondělí 25. dubna bude kardinál přítomen českým Pašijovým hrám, které k jeho poctě hraje klub Domov v 7:30 P.M. v auditoriu Morton West v Ber- wynu, Ill. (Předprodej vstupenek: F. Pancner, Berwyn, a A. Rohel, záp. 26. ul. v Chicagu). V úterý bude občanská oslava a celokrajanské setkání s kardinálem Josefem Beranem v dvoraně školy bl. Anežky České na Central Park Ave. — Cedar Rapids, la. navštíví 28. dubna. V Toledo, Ohio, 30. dubna. V Clevelandu 1. a 2. května a odtud odletí do Kanady. ZPRÁVA PŘEDSEDNICTVA ČSNRA. Pravidelná měsíční schůze se konala v pondělí večer dne 14. března v místnostech Rady. Br. Schwarzenberg a ses. Vrázová podali zprávu o utvoření “Všekrajanského výboru v Chicagu a okolí na uvítání kardinála Berana” a uspořádání všekrajanského večera v úterý dne 26. dubna ve velké dvoraně u školy Bl. Anežky České na Central Park Ave. u 27. ul., v srdci starokrajanské čtvrti. Na výboru jsou prof. Josef Čada, předseda Národního svazu českých katolíků, Msgr. Křižka, pí. Milada Jandová, předsedkyně Distriktního svazu českých katolíků, pí. Vollerová, místopředsedkyně Národního svazu, a Josef Hodouš, pokladník. Za Československou národní radu americkou, v zastoupení krajanských organisací, jsou to: Vlasta Vrázová, James Čihák, James V. Krákora, Adolf Čierny a Dr. František Schwarzenberg. Uvažováno o stanovách, zda mají být doporučeny sjezdu některé změny. Odbočky byly dopisem na tajemníka vyzvány, aby předložily návrhy ke změně nejméně 4 týdny před sjezdem. Dále byly žádány, aby tam, kde není oblast, zaslaly zprávu o své činnosti k rozmnožení nejméně týden před sjezdem. Bylo jednáno o finanční zprávě a za kancelář podanou br. Frank Kratochvílem a o zprávě organisačního a tiskového výboru podanou br. Vlastislavem Chalupou. Ses. předsedkyně upozornila na stav v některých odbočkách. Trpíme tím, že není přímého styku mezi členy předsednictva a vzdálenými odbočkami, které musí vyvinout vlastní pracovní iniciativu. Odbočky mají ovšem autonomii a pochopitelně znají místní poměry nejlépe a také možnosti, jak rozvinout činnost Rady. Svádí je to však někdy, aby se uchylovaly k různým akcím a zapomínaly na hlavní úkoly odboček: získávání finačních prostředků pro ústřednu a získávání nových členů a seznamování je s posláním Rady. Berou na sebe některé úkoly, které patří ústředně vykonávat jako celonárodní organisací. Aby tyto úkoly mohla Rada plnit potřebuje finančních prostředků. Žel, získávání fondů na tuto činnost zabere ústředně příliš mnoho času. Odvádí-Ji odbočka 52.00 za každého člena ústředně, hradí tím pouze předplatné, buď Věstníku nebo American Bulletinu, které jsou členům zasílány, takže vlastně tím nepřispívá odbočka na rozsáhlou činnost Rady. Z OBLASTÍ A ODBOČEK. OBLASTNÍ VÝBOR V NEW YORKU. Únorová schůze předsednictva Oblastního výboru ČSNRA v New Yorku se konala v kanceláři Společnosti pro vědy a umění (SVU), kam již koncem ledna byl přermstěn originál Meštrovičovy sochy Antonína Dvořáka z Husova domu. Zástupce SVU poděkoval předsednictvu Oblastního výboru za umístění sochy, jež zůstává ovšem i nadále majetkem Československé národní rad’' americké, v kanceláři SVU. Předsednictvo Oblastního výboru se zabývalo proponovanou návštěvou kardinála Berana ve Snoiených státech, a jednomyslně se rozhodlo zúčastnit se přípravných práci na banketu, který uspořádá 12. dubna Národní svaz českvch katolíků na počest kardinála Josefa Berana. Rovněž bylo schvá- 10 • VĚSTNÍK léno zapojit se společně s dalšími newyorskými organisa- cemi do přípravných prací pro Majales, který hodlá v květnu uspořádat Sokol New York. Br. Valušek referoval o přípravách na slet Slovenského Sokola, který se bude konat začátkem července, pravděpodobně v Queens College na Long Islandu. Oznámil rovněž, že stavba Masaryk Towers na dolním Manhattanu zdárně pokračuje a není vyloučeno, že bychom tam mohli již letošního roku uspořádat oslavu 28. října. Hlavní část schůze byla věnována přípravě oslav 116. narozenin T. G. Masaryka. Oblastní výbor spolu s Československými legionáři vzpomněl 116. narozenin prvního presidenta Československé republiky, Tomáše G. Masaryka, v neděli 6. března ve velkém sále Sokola New York. Po zapěni americké a československé hymny zahájil oslavy předseda Oblastního výboru Andrew Valušek, po němž pozdravil přítomné předseda Čs. legionářů Rev. Josef Šefl. Hlavním řečníkem oslavy byl Rev. John Shintay, který slovensky vzpomněl T. G. Masaryka a gen. M. R. Štefánika a zaměřil svou přednášku především na téma “Svoboda”. Po hudební vložce (Dvořákovy Slovanské tance) a po přednesu básně Pavla Javora žačkou české školy, ujal se slova místopředseda Československé národní rady americké, prof. Vratislav Bušek, který promluvil na téma “Masaryk a Štefánik”. Třebaže se zmínil i o dalších spolupracovnících Masarykových, zabýval se především úzkou spoluprací Masaryka se Štefánikem na osvobozeneckém díle a jejich krásným lidským vztahem — jakoby otce k synovi. Oslava byla zakončena přednesem písně “Kto za pravdu horí”. Výroční schůze Oblastního výboru spojená s volbou nového výboru byla svolána na 30. března t. r. do spolkové místnosti Sokola New York. Vladimír S. Walzel, tajemník. MATĚJSKÁ POUŤ V NEW YORKU. V neděli 27. února t. r. uspořádala odbočka Yorkville ČSNRA společně se Sokolem New York veselou Matějskou pouť ve velkém sále Sokolovny na Manhattanu. Aby se mohly poutě zúčastnit i děti, byl začátek stanoven na 2. hodinu odpolední. Již od rána členové Sokola a odbočky Yorkville pracovali na “výstavbě” hospody "U Grobiána”, vinárny “Pod Věchýtkem” a připravovali pouťové stánky se slunečníky, na které později naše členky vyložily výtvory svého cukrářského uměni. Úderem 2. hodiny za veselých zvuků moravské kapely Antonína Bartoše byla pouť zahájena. To se již v hospodě “U Grobiána” činil náš “hospodský” br. Mrzena a vinárnu “Pod Věchýtkem” vzorně obsluhoval br. Buršík. K pouťovým stánkům přicházeli první kupci — dospělí i děti — a kupovali překrásná “srdcata z pouti, která nezarmouti”. jež vyrobila sestra Uhlířová, Bušková a Hůlková. U vedlejšího stánku prodávala sestra Walzelová své domácí zákusky a cukroví a sestra Smržová měla plné ruce s prodejem kávy a pravých moravských koláčků. Během pouti pečoval o dobrou náladu známý komik Jára Kohout a staropražský písničkář v podání br Kalouše — oba v doprovodu svých partnerek si získali srdce všech přítomných. Uprostřed sálu na třech stolech byly vystaveny překrásné ceny, jež bylo možno vyhrát “na lopatky”. Největší nozor- nosti dětí se těšil tygr téměř v životní velikosti. 2 dlouhatánští hadi a ovšem panenky, autíčka a podobně. Pro dospělé byla štěstěnou nabízena šunka, salámy, whisk”, skleněné popelníky, vázy a tak dále. O rozprodej se neúnavně starali bratři Bartásek, Smrž a Walzel. Ve večerních hodmách, když už děti se svými výhrami, trubkami, píšťalkami a balónky odešly domů, soustředil se pouťový život hlavně na útulné posezení ve vinámičce n°ho v hosnůdce, přítomní obklopovali častěji našeho sokolského párkáře, který svou mohutnou postavou bvl dobrou řekla- [pageend10]mou pro své zboží, jiní se oddali tančení za zvuků moravské krojované kapely a několik vytrvalců pokračovalo v házení míčem o ceny. A když jsme se rozcházeli, byli všichni spokojeni, dokonce i naši pokladní, sestra Uhlířová za odbočku Yorkville a bratr Hanuš za Sokol New York. Jen br. Buršík z vinárny “Pod Věchýtkem” se jaksi mračil. Zbylo mu kus špeku, ale láhve byly prázdné. Jarmila S. Walzelová, tajemnice. PRVNÍ ODB. NA LONG ISLAND, N. Y. Poslední březnová schůze byla četně navštívena členy i hosty. Hlavní příčinou byla ohlášená přednáška naší sestry Heleny Stachové, která ztrávila několik neděl vánočních prázdnin ve stredoamerické republice Guatemale, kde žije její synovec. Pověděla nám živě a zajímavě o zemi, kde už v předhistorických dobách kvetla pozoruhodná civilisace, a jak trosky dosvědčují, už tenkrát tito praobyvatelé Ameriky stavěli dvaceti-poschoďové budovy. S velikým nadšením mluvila o přírodních krásách, o dosud aktivních sopečných horách, divukrásné květěně (jak jsme i na obrázcích viděli), o nádherném pobřeží Pacifiku a o domorodcích, žijících v tomto “jiném světě”, kde není zimy, ani spěchu a shonu za živobytím. Příroda sama oplývá nejen krásami a květy, ale i ovocem a přírodními plody, takže prostý domorodý lid, potomci starých indiánských kmenů, nemají příčiny k nějakým pracovním rekordům a také se ani nesnaží. Třebaže zbožní katolíci zachovávají věrnost také svým pohanským bohům a prastarým obyčejům a více se věnují svým prostým zábavám a zvykům — času mají nadbytek — šťastní lidé. Ve schůzi nám bratr Hanuš Lexa četl oběžník z ústředí, upozorňující na zvýšení činnosti k získání fondů pro Národní radu. S uznáním byla oceněna skvělá činnost krajanů v Chicagu a posláno ihned 150 dolarů. Nově zvolený zábavní výbor přislíbil zvýšenou činnost v této sezóně. Tyto naše podniky, malé i velké, jsou hlavním zdrojem peněžních příjmů a všichni se shodujeme v tom (a to může být poučením i jiným odbočkám), že malé večerní zábavy a častější schůzky členů a hostů s občerstvením a tombolou jsou výnosnější nežli velké a okázalé podniky, kdy velkou část příjmu pohltí pronájem sálu a případně hudby. My na Long Islandě jsme ve výhodě, že máme kromě řady oblíbených členů, Alici Lexovou, zkušenou a dobrou divadelní sílu, a Járu Kohouta, který nás nikdy nezklame a vždycky vytáhne z bohatého zásobníku, nebo si vymyslí "něco” — a všecky nás pobaví a rozesměje. Je to ta drobná, ale důležitá práce, která zaručuje hmotně ušlechtilou činnost ČSNRA. Všude jsou dobří českoslovenští lidé, kteří rádi přispějí na dobrou věc — buďto dárkem do tomboly, pečivem, ruční prací, nebo finančním příspěvkem. Konečně, tak to v naší velké a dobré americké zemi dělají všechny národnostní skupiny, aby udržely svoji řeč a kulturu, tak jak dlouho je to lidsky možné, a pomáhaly rády a obětavě své staré vlasti. ODBOČKA MASARYK, DETROIT, MICH. Důstojná oslava narozenin presidenta Masaryka se konala dne 12. března 1966 v Dearborn Youth Center, za větší návštěvy členů a hostů nežli obvykle. Bylo upuštěno od vyřizování běžných záležitostí a celá schůze byla věnována oslavě presidenta Osvoboditele. Br. předseda Sklenář uvítal přítomné a oznámil odložení čtení zápisu z poslední schůze na schůzi příští. Poté předal slovo tajemníku br. Rozumoví, který pronesl řeč k uctění výročí narozenin presidenta Osvoboditele. Ve své řeči vzpomněl mládí Tomáše Masaryka, jeho dosažení doktorátu filosofie a vstup do politického života v rakouském parlamentě. Ocenil jeho zásluhy o osvobození československého národa a jeho moudré vedení Československé republiky po dobu jeho presidentství. Vzpomněl Masarykovy obliby u dětí, u Čechů, Moravanů a Slováků, a dobrého jména, které měl mezi státníky a filosofy cizích zemí. Neopomenul připomenouti smutné dny v Praze a po celé republice i v cizině, když president Masaryk zemřel. Svou řeč zakončil těmito slovy: “Nejen Československo, ale celý svět ztratil velkého muže, státníka, filosofa a nade vše člověka. Je proto na nás, Čechoslovácích ve svobodném světě, abychom důstojně oslavili narozeniny muže, který se zasloužil o založení Československé republiky a kterému musíme býti vděčni za to, co pro nás udělal. Mnozí z nás žili v Masarykově republice a prožívali svá nejlepší léta v demokratické zemi; teď mnozí z nás žijí v Americe, která nám poskytla asyl, na základě zkušeností získaných se svobodným demokratickým Československem a na základě dobrého jména jeho prvního presidenta Osvoboditele, Tomáše Garrigue Masaryka.” Po jeho projevu se přehrála deska o životě presidenta Masaryka vydána před několika lety Radou Svobodného Československa ve Washingtonu. Poté jsme uslyšeli píseň “Když se večer stmívá”, nahranou našimi dámami na zvukovém pásmu. Tímto číslem byla oslava ukončena a ses. Zemene oznámila, že International Institute bude v listopadu pořádati známý World Market. Zde by byla možnost pro sestry Sokolice prodávati pečivo a různé upomínkové předměty ve prospěch stavebního fondu Sokola Detroit. Dále oznámila, že Baltic Nations Committee bude pořádati koncert v Masonic Temple dne 18. června 1966. Před ukončením schůze se obsazovaly polštáře darované ses. Lillia Smith a vyšívané ses. Eisnerovou. Tímto byla schůze ukončena. Sestry připravily pohoštění. Pro obveselení nám vyhrávala slovenská hudba z gramofonových desek přinesených našimi bratry Slováky. Příští schůze se bude konati až dne 6. května 1966 vzhledem k tomu, že druhý pátek v měsíci dubnu připadne na Velký pátek. Jaroslav Rozum, taj. ODBOČKA LOS ANGELES, CALIF. Členská schůze se konala dne 13. března za účasti asi 70 členů. Povstáním bylo vzpomenuto zesnulého br. Antonína Juliše. Ses. Svidenská pak citovala některé jeho vlastenecké zásady a názory, které velmi zapůsobily na přítomné. Předseda V. Svidenský přečetl text telegramu zaslaného presidentovi Johnsonovi, projev naší důvěry. Dále vyslovil předseda dík za vykonanou práci sestře Louise Nekudové, která se vzdala úřadu tajemnice. Věříme, že zůstane nadále činná v odbočce, kde bychom jí postrádali. Navržen a jednomyslně zvolen na úřad br. Bruce J. Korbář. Hlavním řečníkem byl p. Josef Zahrádka, známý právník a předseda Obchodní komory distriktu Wilshire v Hollywoodu. Všichni přítomní ho vyslechli se zájmem a shodovali se, že zažili společně příjemné nedělní odpoledne. Jedno nám však chybí — mladá generace. Jaký je důvod, že našich schůzí se nezúčastňují mladí lidé a že jenom starší generace nese celou tíhu ? Naštěstí panuje mezi námi přátelský duch a láska ke staré vlasti a společná touha, aby byla opět svobodná. Obyčejně jsou to mladí lidé, kteří vnášejí iniciativu do podnikání. V Los Angeles musíme se pokusit o to je získat, probudit jejich zájem o osud trpícího Československa. Lhostejnost je morálně nesprávná. Vyžaduje to mnoho obětí od každého z nás, abychom připomínali svobodnému světu, že v srdci Evropv žije statečný národ, jehož velkou touhou je obnovení ztracené svobody. Bruce J. Korbář, taj. ODBOČKA SAN FRANCISCO, CALIF. Odbočka San Francisco pomalu ale jistě zvyšuje svou činnost i počet členstva. Konala velmi zdařilou členskou schůzi v měsíci březnu. Předseda Jiří Špánek promluvil o pro- VĚSTNÍK • 11 [pageend11]gramu ČSNRA a tajemník br. VI. Balejko podal přehled o činnosti odbočky. Druhá část programu byla věnována vzpomínce na zemřelého br. Antonína Juliše. O jeho živote a vlastenecké práci promluvil br. Jiří Špánek. Br. V. Balejko promítl barevné obrázky ze zahrady br. Juliše v San Carlos a jeho rodného Čachotína u Německého Brodu. — Život bratra Julšie byl příkladem, jak má pracovati jednotlivý, třeba úplné isolovaný člen ČSNRA a nemusí být ani žádným úředníkem odbočky. V neděli odpoledne dne 20. března odbočka uspořádala prohlídku atomického elektronického sesilovače na universitě Stanford za vedení člena odbočky br. Jiřího Škody, který je na tomto jedinečném ústavě na světě jeden z vědeckých pracovníků. Br. Jiří Škoda provedl 25 účastníků ústavem a podal odborný popis. Je opravdu zajímavé jak náš krajan, který byl uprchlíkem, vystudoval v Americe a dopracoval se tak význačného postavení ve vědeckém světě. Paní Carmel Julišová děkuje všem přátelům, kteří jí projevili soustrast nad úmrtím manžela. Jiří Špánek. ODBOČKA JAMES HOVORKA, ST. PETERSBURG, FLA. Překonáváme ztrátu svých vedoucích sil a ač je velice postrádáme, práce se nám daří. Naši záložníci se do toho obuli a s pomocí ostatních to jde, jen chtít. Br. předseda A. Konečný vyřizuje úřední záležitosti, ses. Sedletzová s pomocí druhých obstarává kuchyň a vítání hostů. Br. Machala má největší starost s obsluhou hostů, jak na to vše stačí, nevím. Br. Janáček se ženou vyhrávají, aby bylo na zábavách veselo a br. Kalabza, 91 let mlád, předseda zábavního výboru, dohlíží, aby vše bylo v pořádku. Zábavu dne 27. února navštívila výprava ČSNRA z Chicaga, vedena ses. Božkou Janoušovou. Z Miami přijela ses. Emilie Welclová Růžičková, aby výpravu uvítala a po dobu jejího pobytu cestu zpříjemnila. Tentýž večer nás překvapila výprava z New Yorku. To byl poplach, abychom pro všechny měli místo a občerstvení. Naše celoroční schůze byla odložena na duben, přijďte všichni, bude volba úředníků a jednání o budoucí činnosti. Br. Karel Jahoda byl zvolen za zástupce na sjezd. Našemu pokladníku br. Sedletzovi, který se zotavuje po operaci, přejeme brzké uzdravení a aby se vrátil co nejdříve mezi nás. Naše příští zábava se koná dne 27. března. Všechny srdečně zveme. — S bratrským pozdravem Lojza Janáček, taj. VZPOMÍNKA NA T. G. MASARYKA VE WASHINGTONĚ D. C. Vzpomínkové odpoledne k 116. narozeninám Tomáše G. Masaryka uspořádaly Rada svobodného Československa a sdružené československé organisace ve Washingtone, D. C. v neděli dne 6. března v síni Spojenců unitariánské církve na 16. ulici. Po úvodním projevu dr. Juraje Slávika početně přítomné obecenstvo vyslechlo v rámci hudebmho pořadu m. j “Otvírání studánek”, komorní kantátu od Bohuslava Martinů, první část ze “Sonáty pro violincello a klavír, op. 15” od profesora K. B. Jiráka z Chicaga, “V roztoužení” z cyklu “Jaro” od Josefa Suka a finale z opery “Krútňava” od Eugena Suchoně. Polský exilový předák a místopředseda ACENu Štefan Korbonski věnoval svůj slavnostní projev vzpomínce na pohřeb T. G. Masaryka, jehož se v Praze osobně účastnil. Program byl vhodně doplněn reprodukcí živého hlasu T. G. Masaryka o úkolech demokracie a státu z TGM projevu k 10. výročí ČSR. recitací příležitostné básně Janka Jesenského Jurajem Slávikem a čtením z “Hovorů s TGM” dr. B Horákem. Pořad vzpomínkového odpoledne rdil a uváděl V. Nevlud. Po této vzpomínce byl pak položen věnec a květiny k památní desce T. G. Masaryka na budově 2400 na 16. ulici, kde svého času 12 • VĚSTNÍK bydlil a koncipoval Washingtonskou deklaraci Tomáš G. Masaryk. ODB. WASHINGTON, D. C. připravuje se na jarní ples Majales dne 23. dubna v International Inn, na Thomas Circle, Washington, D. C. Čestnými hosty jsou senátor Paul H. Douglas, senátor Roman L. Hruška, Tomáš Baťa se ženou, čestným předsedou Charles A. Horský s paní; na plesovém výboru je předsedkyně pí. Royco, Dr. Josef Hašek, Matěj Neumann, Dr. Juraj Slávik a celá řada našich vynikajících občanů washingtonských. Zamluvte si místo u stolu u pí. Royco, 6612 Tulip Hill Terrace, Washington, D. C. 20016. Z CHICAGSKÉ OBLASTI. Začátek března byl ve znamení výročí narozenin presidenta Masaryka. Na plenární schůzi oblasti, které se zase účastnila pozdravená ses. Janečková a br. Glaser, vzpomenul základů Masarykovy osobní i národní filosofie br. V. Chalupa krátkým projevem, který byl pak otištěn v Denním Hlasateli. V rozhlasové čtvrthodince Oblastního výboru promluvil o Masarykovi a jeho významu pro naše mezinárodní postavení br. Fr. Schwarzenberg, jehož proslov přineslo několik krajanských novin. Odbočka “28. říjen” pak věnovala vzpomínce na Masaryka zvláštní večer, během kterého krásně ocenil Masarykův význam předseda odboč- filmem o Železné oponě a filmem o komunistickém převratu v r. 1948. Narozeniny T. G. Masaryka byly rovněž ústředním tématem pěkně navštívené schůze odbočky “Mistr Jan Hus”. Hlavní projev měla ses. J. Žáčková, báseň přednesla ses. Matelová. Odbočka “Gen. M. R. Štefánik” zahájila svou schůzi rovněž vzpomínkou na 7. březen; následovala diskuse o dotazníku místního kongresmana, týkajícího se zahraničních i vnitřních politických věcí, a členové byli vyzváni, aby dotazník ve smyslu rozpravy zodpověděli. Následovala zajímavá přednáška o posledních imigračních zákonech a přítomným byla předložena sběrací listina darů na nadcházející sjezd Rady. Odbočka “Jan Masaryk” konala svou pravidelnou měsíční schůzi a zůstává věrna svému zaměření — působit na americkou veřejnost. Tajemník br. Lukeš napsal řadu dopisů veřejným činitelům, m. j. státnímu tajemníku Ruskovi; ses. LÉKAŘI I NEMOCNÍ DOPORUČUJÍ LÉČIVA Z EUROPEAN DRUGS. Všichni tady v okolí měli tuto zimu flu, jen já ne, poněvadž jsem brala Zdravi-tamin a Bolven. Anna Bártek, Temple, Texas. — Moji příbuzné v Podmoklech v Čechách pomohl Bolven znamenitě na rheuma-arthritis, že zahodila již hůl jak píše. Mrs. James Vacek, Clay Center, Nebr. — DANUBE je nejúčinnější a také nejlevnější projímadlo. Mary K., Miami, Fla. — Moravské Mazání zabije bolest v pěti minutách. Mohu říci, že něco tak dobrého jsem ještě nikdy neměl. Fr. Kaufman, 4057 N. Darien, Philadelphia, Pa. — Bolven a Zdravi-tamin jsou zrovna zázračné, kdyby těch nebylo, byla bvch asi mrzákem. Mrs. Wm Sylvester, W. 36th PL, Los Angeles. Napište si ještě teď o: Čtyřlék Bolven na 5 týdnů ........................................ $2.90 Zdravi-tamin na 10 týdnů ............................................ 6.98 Moravské mazání — 1 pint ...................................... $3.00 Danube herb laxative tabletky ................................ $2.98 EUROPEAN DRUGS Břetislav Jelinek P. O. Box 927 Laguna Beach, Calif. 92652 [pageend12]Hoschlová přednášela místní YMCA o tom, jak utíkali z Československa, a ses. Chalupová v kursu večerní školy v Palatine o československých volbách v r. 1946 a 1948. Rozhlas Oblastního výboru se věnoval v minulém údobí převážně otázkám zahraničním: br. Chalupa mluvil o pokračující válce ve Vietnamu, br. Šalomoun o tom, jak se dívá mládež na zločinnost v Československu a br. Vaněk o obchodu s politickými vězni, který provozují východoněmečtí komunisté, aby získali dolary. Čs. ženská národní rada v exilu na své výroční schůzi odhlasovala dar $150.00 ČSNRA. Děkujeme své členské or- ganisaci nejen za tento finanční příspěvek, ale za celoroční vzornou spolupráci na všech podnicích Rady, mezinárodním bazáru na Navy Pier, Čs. dnu, atd. Čs. ženská národní rada v exilu srdečně zve na jarní věneček, v sobotu večer, dne 30. dubna, ve společenských místnostech ČSA budovy, tzv. Peacock sále, v Ciceru. Tato společenská zábava se stala pěknou tradicí. Pozvete známé, přijďte všichni! Výpravy ČSNRA. Naše výprava na Floridu a New Orleans se šťastně vrátila domů do Chicaga. Účastníci soukromě, i veřejně na našich schůzích děkuji za vzorně vedenou cestu, cenově velmi výhodnou, velmi bohatou na dojmy. Někteří již zamluvili pro sebe a členy své rodiny účast na příštím zájezdu Rady. V tomto roce budou ještě dva zájezdy: několik dní před Labor Day se odjíždí do Kalifornie, opět moderním air- conditioned busem, navštíví se Los Angeles a San Francisko a mnohá krásná přírodní a historická místa našeho západu. V říjnu se koná tradiční zájezd do lázní Hot Springs, Ark. Až bude uveřejněn přesný program zájezdu, přihlaste se brzy, neboť naše výpravy jsou vždy vyprodány dávno před odjezdem. Výpravy povede opět ses. Betty Janoušová. Z POSLEDNÍCH UDÁLOSTÍ— (Dokončení ze str. 6.) Slováků. Avšak ochranu západní části hranic nelze omezit, byť by k tomu různé hlasy sebedobráčtěji přemlouvaly. Dle zprávy tiskového orgánu italské komunistické strany na 50 významných sovětských spisovatelů podepsalo žádost o omilostnění dvou ruských spisovatelů, kteří uveřejňovali články pod krycími jmény na Západě a byli za to odsouzeni do pracovních táborů na Sibiři. Tento čin vyvolal vlnu nevole u komunistických stran mimo Sovětského bloku, a též prý Svaz čs. spisovatelů vysílá delegaci do Moskvy, aby podepsala žádost o osvobození obou potrestaných. Čs. tisková kancelář tuto zprávu popřela, ale doznala, že delegace spisovatelů do Moskvy pojede. K narozeninám K. B. Jiráka, žijícího v Chicagu, vzpomenul též Svaz čs. skladatelů na koncertě v pražské Smetanově síni 26. ledna t. r. prvním provedením “Poem o člověku’’ Josefa Páleníčka a čtvrtou symfonií K. B. Jiráka. Též byla uvedena novinka prof. K. B. Jiráka, Serenády pro komorní orchestr, opus 69, v pražském Domě umělců Pražským komorním orchestrem. Čs. representanti na světovém mistrovství v ledním hoc- keji již čtvrtý rok po sobě podlehli ve finale mužstvu Sovětského svazu, a získali tak druhé místo. Tento rok měli však zvláště velkou naději býti první, neboť byli 1 bod před Sovětským svazem, který hrál nerozhodně se Švédském, zatím co Čechoslováci vyhráli všechný zápasy, aby nakonec prohráli s Ruskem 7-1. A. ŠALOMOUN ZPRÁVY Z MICHIGANU. Bratrský řád ZČBJ v Bannister, Mich., jehož členové spolupracuji činně s odbočkou ČSNRA v Owosso, uspořádal v budově ZČBJ dne 19. března hezký večer. Zúčastnili se krajané z okolí, aby sdíleli dojmy návštěvníků Československa, se ses. Kopáčkovou, její vnučkou nadanou mladičkou Carol Fornůskovou, ses. Gazdovou a p. Sukupem. Přijeli i krajané z Owosso i jiných krajanských osad. Barevné snímky v New Yorku poskytly nám pohled na americké velkoměsto z letadla, následovaly pak výjevy z Belgie a konečně přistání v Ruzyni. Bylo mnoho záběrů z Prahy, z venkova, z Karlových Varů, Františkových lázní, pak následovala návštěva Lidíc, podána byla historie tragického města. Byly záběry z jižních Čech, Hluboké, zámku Konopiště, pak na Moravě návštěva Brna, Olomouce, národní slavnosti ve Strážnici s množstvím krojů, které návštěvníky zvláště zajímaly, poněvadž v Owosso a okolí vzkřísili za vedení manž. Čechových krásné lidové kroje a tance, které pak mladá generace předvádí s velkým úspěchem na amerických školách a universitách. Podívali se na Slovensko, do Tater. Mladičká Carol Fomůsková vzala mnoho pohledů na Prahu i ze spartakiády. Obrázky dokazovaly, že sokolské slety, slavné paměti, jsou stále v mysli národa. (Redakce připomíná účastníkům skvělý rozbor ses. Marie Provazníkové ve Věstníku, leden 1966, kde porovnává rozdíl mezi sokolskými slety a zkomunizovaným představením spartakiádou. ) Neméně zajímavé a výmluvné byly obrázky z venkova, obyvatelů při práci na poli, vázání obilí ručně, sklizeň obilí atd. Mnoho práce bylo konáno způsobem starodávným, vyvolávajícím mnoho vzpomínek přítomných na jejich mládí před 50 lety. Současně překvapovalo, že komunisty ohlašovaný pokrok se ještě na venkov nedostavil, ani dvacet let po druhé světové válce, kdy ostatní svět, zvláště na západě, za tu dobu zaznamenal velké změny v zemědělství. Obdivovali jsme se mladičké v Americe rozené Carol For- nůskové, která k obrázkům mluvila pěkně česky, se správnou výslovností. Její vysvětlování doplňovala ses. Kopáčkové. Stroj obratně operoval náš hudebník br. Eda For- ,nůsek. Večer byl ukončen družnou zábavou při občerstveni. Oblastní výbor ČSNRA státu Michigan děkuje řádu ZČBJ, že zachovává naše čs. dědictví v Michiganu a že s ČSNRA spolupracuje v krajanském životě v našem státě. (Ze zpráv A. Beneshe.) SLOVAK SOKOL - TAMPA, FLA. VÝPRAVA Z CHICAGA DO TAMPA, FLA., ZA POUHÝCH $125.00 NA 12 DNÍ. Výprava odjíždí v úterý, dne 10. května, v 7 hod. ráno od Štefánikovy dvorany, Pulaski Rd. a 24. ul. V této ceně je zahrnuto: pobyt v Sokol Motel, pokoj, 3 jídla denně, 3 výlety. VOLEJTE Daniel Zeman: WA 5-4165 Long distance: Area Code 312 — 925-4165 VĚSTNÍK • 13 [pageend13]OUR NEW ADDRESS CAPITOL FEDERAL SAVINGS AND LOAN ASSOCIATION 3960 WEST 95th STREET EVERGREEN PARK, ILLINOIS 60642 Telephones: 636-6000 • Chicago 239-3500 VKLADY POJIŠTĚNÉ AGENTUROU VLÁDY SPOJ. STÁTŮ DO $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda MÁME NA SKLADĚ K PRODEJI: Poštou DĚTSTVÍ A MLÁDÍ, vzpomínky Dr. Alice Masarykové ...................................... $2.50 $2.75 HOVORY S MASARYKEM od Karla Čapka .............................................. 2.00 2.25 CZECHOSLOVAK PRIZE PASTRY RECIPES .............................................................90 1.00 PROGRESSIVE CZECH, učebnice prof. B. Mikuly, páté vydání, vyšla nákladem Čs. národní rady Cena ............................................................. $4.50 Poštou ......................................................... 5.00 ČSN R A 4125 W. 26th Street Chicago, III. 60623 APRIL 26, 1966 (Read pp. 1-3) SECOND CLASS POSTAGE PAID at Chicago, Illinois v ě s t n ík 4125 West 26th Street Chicago, Illinois 60623 «^^>436 RETURN REQUESTED [pageend14]