časopis Čechů a Slováků ve Švýcarsku časopis Čechov a Slovákov vo švajčiarsku ročník 29 /1996 zpravodaj 9 KUTNÁ HORA - chrám sv. Barbory [pageend1]Effi Märt, Märtplatz 5, CH - 8307 Effretikon Telefon 052 / 343 70 70 a 343 70 39 Fax 052 / 343 47 00 REISEBÜRO C-TOURS Vítáme Vás po prázdninách a zde jsou naše nejnovější zprávy z cestovního ruchu!! POZOR !!! Snížili jsme ceny letenek do Prahy a Bratislavy! Ranní let 10:10h Fr. 340.-- + 31.— let. poplatky, večerní let 17:30h Fr. 310.- + 31.— let. poplatky, jednosměrná letenka Fr. 235.— + 15.50 let. poplatek. Genf - Praha Fr. 415.— + 29.50 let. poplatky. NOVINKA! Termín zpátečního letu je možno v nutném případě 1x změnit za poplatak Fr. 120.—. Cesty za moře: 1. 10.-13. 12.1996 lety: Atlanta + Chicago Fr. 729.- Los Angeles + San Francisko Fr. 980.- Fly & Drive (1 týden) Fr. 1 060.- + Fr. 100.-- další týden auto. Fantastické nabídky na podzimní koupání: Egypt, Řecké ostrovy, jižní Turecko, Kanárské ostrovy týden již od Fr. 480.- Karibské ostrovy: Antigua 2 týdny all. inkl. Fr. 2 395.- Dom. Republika Punta Cana 2 týdny s polo- pensí od Fr. 1 990.- Puerto Plata 2 týdny all. inkl. od Fr.'2 090.- V září a říjnu létají také do Prahy tzv. cartry (charter), takže pokud Vám tak moc nezáleží na termínu můžete letět levněji. Vše lety přímo s BALAIR. I zde míváme krátkodobě i akce! ZAVOLEJTE!!! Využijte našeho známého osvědčeného servisu! Děvčata a jeden hoch z C-TOURS se těší na vaše telefony. für Verslcherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ❖ Čtyř a vícenásobné zvětšení kapitálu. ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? ❖ Znáte výhody “třetího sloupce jistoty“? ❖ Chtěli byste vědět, co je nezbytné a co více či méně nutné v otázkách pojištění? ❖ Vyřizujeme náhrady škod z pojišfoven ve CH, SRN, ČR, SR. ❖ Platíte vysoké daně? <* Překlady z němčiny, italštiny, češtiny a slovenštiny. Švýcarské, bankovnictví a pojištovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Naše firma je Vám denně k dispozici již po dvě desetiletí na adrese: Kreuzplatz 20. 8008 Zürich, Schweiz, © 01 - 932 32 22, Fax 01 - 932 52 03 [pageend2]zpravodaj 9/96 Reminiscence Stín vzpomínek mne provází. Toulaví jsou to ptáci. Všechno co život vzal mi kdys nazpátek vše mi vrací. Chvilky smutné i veselé, domov i koncentráky, nenávist, lásku, přátelství, zradu - a věrnost taky. Pláč při návštěvách za dráty, co ostré mají trny, oči, co mluví za duši a hořkých slz jsou plny, co rozdávají naději, víru a odevzdání. Pak chvilku hoří plamenem v bláhovém zmrtvýchvstání. Ty okamžiky radosti... a slzy při loučení, pak jenom smutné vzpomínky na chvilku okouzlení. Stín vzpomínek mne provází. Jsou toulaví to ptáci. Všechno co život vzal mi kdy nazpátek v nich mi vrací. Únor 1994 Ze sbírky básní Jiřího Herzingera Z obsahu: Trhliny v Severoatlantickém obranném společenství Rafael Kubelik, vlastenec, genius, exulant a přítel všech pronásledovaných komunismem Jean Rudolf von Salis Literární konference In memoriam Igora Hájka Architektura pro novou demokracii Informace o smlouvě mezi ČR a CH o sociálním zabezpečení Nová vláda Oběti komunistického teroru KUTNÁ HORA - chrám sv. Barbory 1 [pageend3]zpravodaj 9/96 Aktuality Trhliny v Severoatlantickém obranném společenství E. Hoffmann V poslední době se opět projevily rezonance odvěkého konfliktu mezi slavnostně proklamovanými ideály a ěistě hmotnými zájmy členských států NATO. Jsou to především evropské členské státy (EU), nalézající se v současné době ve vleklé hospodářské depresi, které se zdráhají plnit smluvní podmínky, vyplývající ze smlouvy členských států NATO zr. 1949. Máme v dobré paměti „kšefty“ západoněmeckých průmyslníků s SSSR během studené války, které tehdy pobouřily veškerou antikomunistickou veřejnost na obou stranách železné opony. Nyní se jedná o Kubu, Libyi a Iran, země ohrožující svým agresivním programem a teroristickými akcemi vnitřní i zahraniční mír členských i nečlenských států na celém světě. Posledním takovým provokativním aktem bylo uzavření smlouvy v hodnotě dvaceti miliard dolarů mezi Ankarou a Teheránem, které vyvolalo ostrou reakci vlády USA. Smlouva NATO z r. 1949, kterou Turecko podepsalo o tři roky později, je v podstatě svými články 4 (stav ohrožení) a 5 (obranný stav) sice vojenským paktem, ale zahrnuje v sobě také rámec širší spolupráce signatářů na poli politickém a hospodářském. V souladu s Chartou spojených národů se smluvní partneři zavazují udržovat mír a mezinárodní bezpečnosti a podporovat hospodářské spolupráce v severoatlantické oblasti. Ve smlouvě obsažená obrana míru a západního demokratického vládního systému je chápána rovněž jako povinnost, která se vztahuje na vojenskou, politickou a kulturní oblast. Zatímco špatné charakterové vlastnosti a nedostatečné poznání jednotlivců způsobují miniaturní rodinné katastrofy, způsobují tyto vlastnosti u vůdčích politických osobností katastrofy společenské a mezinárodní. Jaké jsou to typické politické nemravnosti, které cloumají lidmi v jakémkoli společenském postavení? - Je to oportunismus, Populismus, zbabělost, karierismus, prostě snaha získat pro sebe určité výhody na úkor ostatních. Zbabělost se pak dostaví v případě neznalosti hierarchie hodnot, osobní kázně a předcházející osobní zpupnosti. Píši o těchto slabinách osobních charakterů proto, že katastrof v dějinách našich národů byl nadbytek a tyto katastrofy úzce souvisejí se shora uvedeným thematem. Všimněme si událostí posledních šedesáti let. Mnichovská zrada evropských velmocí motivovaná strachem před Hitlerem a komunismem, naivita západních velmocí pokud šlo o politický vývoj k demokracii v sovětském Rusku po II. světové válce (Roosevelt - Beneš), kdy tyran Stalin byl popularizován přezdívkou Uncle Joe. V únoru 1948 u nás totální kapitulace prezidenta, jeho vlády a všech nekomunistických politických stran. Posléze jednaětyřicet let železné opony. Přes dokonalou znalost poměrů v zemích Varšavské smlouvy se celá řada svobodných evropských států snažila těžit hospodářské i politické výhody na úkor ujařmených národů a na úkor USA, které důsledně dodržovaly bojkot vůči „říši zla“. A přece nakonec v důsledku vojenské jednoty svobodného světa a jeho hospodářské převahy byl světový komunismus sražen na kolena. 2 [pageend4]zpravodaj 9/96 Nyní přišel fundamentalistický islam se svými teroristickými akcemi i do blahobytem mravně zchátralé liberální Evropy, kde je v současné době duchovní vacuum a kde nelze tedy počítat s jakýmkoli účinným odporem. A toto je důvod k znepokojení v USA a k zavedení sankcí vůči některým zemím Blízkého a Středního východu. Rafael Kubelik vlastenec, génius, exulant a přítel všech pronásledovaných konninistnem se detinifivně s námi rozloučil a odešel do lepšího světe. Dne 11. srpna zemřel ve švýcarském Luzemu legendární dirigent a skladatel Rafael Kubelik, zakladatel festivalu Pražské jaro a někdejší šéfdirigent České filharmonie. Dvaaosmdesátiletý Kubelik, syn houslového virtuosa Jana Kubelíka, uprchl po komunistickém puči v únoru 1948 do svobodného světa a stal se švýcarským občanem. „Opustil jsem vlast, abych nemusel opustit národ“ a „...byl jsem s vámi stále, i když mimo vlast“ tak zní často citované věty, kterými se vyznal ze vztahu k Čechám, kde se dne 29. června 1914 v Býchorech na Kolínsku narodil. Byla to jeho první slova po jeho návratu do Čech po dvaačtyřiceti letech, aby zde Mou vlastí zahájil památné Pražské jaro 1990. Rafael Kubelik vystudoval skladbu na Pražské konzervatoři, poté vedl operu v Brně a působil jako umělecký správce České filharmonie. Stál u zrodu Pražského jara a po roce 1948 byl jedním z těch, jehož jméno mělo být u nás zapomenuto. V cizině však slavil mnoho úspěchů. Stal se například hudebním ředitelem Chicagského synfonického orchestru a také Londýnské filharmonie, čímž si mimo jiné získal velké sympatie u anglického dvora. Po listopadu 1989 několikrát navštívil naši republiku a vrátil se také k České filharmonii, jako její čestný ředitel. V roce 1990 dirigoval Mou vlast na zahajovacím koncertu Pražského jara a poté i na Staroměstském náměstí. Stal se nositelem vysokého státního vyznamenání - Řádu TGM - a město Praha mu udělilo čestné občanství. Pro svou vynikající uměleckou činnost a pro svůj nekompromisní postoj vůči komunistické despocii je hluboko v srdcích všech statečných a demokraticky smýšlejících Čechů a Slováků zapsán zlatým písmem. On se tak stal v době nekonečné řady let jejího trvání živým svědomím české kultury, která se bohužel z převážné většiny zaprodala zvrácené ideologii a na ní vybudovaném nelidském režimu. On zůstane navždy spolu s několika jinými mravně integrálními osobnostmi čestnou výjimkou v záplavě adaptovaných přízemních duchů, kteří se nedokázali povznést nad ducha doby do sféry nadčasových věčných hodnot, které jsou jediným principem vpravdě umělecké tvůrčí činnosti. Kéž jeho zářný příklad nadchne řady mladých českých umělců pro duchovní obrodu národa! 3 [pageend5]zpravodaj 9/96 Jean Rudolf von Salis je mrtev. Historik, publicista a přítel Československa Jean Rudolf von Salis zemřel ve věku 95 let na následky zranění, které utrpěl ve svém sídle na zámku Brunegg ve švýcarském kantónu Aargau. Kdo by si z naší starší generace nevzpomněl na jediný zdroj pravdivých informací s patřičnými komentáři během II. světové války, které byly pravidelně v německém jazyce vysílány švýcarským rozhlasem z Beromünstern. Veškerá zahraniční vysílání v českém jazyce byla tenkrát slyšitelná jen s uchem na přijímači, přičemž byl poslech závislý na povětrnostních podmínkách a na momentální kvalitě nacistického rušení. Tehdy ilegální poslech českého vysílání z Anglie či Ameriky se konal většinou pod peřinou, nebo v odlehlých místnostech stavení, protože špatná slyšitelnost zpráv na starých přijímačích znamenala značné nebezpečí prozrazení. Pamatujete se ještě na oranžové cedulky „Pamatuj! Pamatuj“, povinně připevněné na tehdejších rádiích, které upozorňovaly posluchače, že poslouchání cizího rozhlasu se trestá káznicí, nebo i smrtí. A tak, kdo jen trochu vládl německým jazykem, poslouchal doma pohodlně a nerušeně pravidelná vysílání švýcarského rozhlasu, v nichž Dr. von Salis svou znamenitou němčinou komentoval aktuální události ze světa a z bitevních polí II. světové války. Vzhledem k tradiční neutralitě Švýcarska si nacisté netroufli toto vysílání rušit i když bylo dosti silně slyšitelné na celém území tehdejšího Protektorátu. Ale přece jen tu hrozilo určité nebezpečí diplomatických komplikací s hilerovským Německem. Dr. v. Salis byl však vždy natolik odvážný a nekompromisně pravdomluvný, že i za této situace nazýval věci vždy svými pravými jmény. A právě tím a svým vřelým vztahem k masarykovskému Československu si získal ohromnou oblibu a popularitu u českého obyvatelstva. Jeho slova byla vždy zdrojem nejen informací, ale také pevné naděje na konečné vítězství spojenců, na triumf svobody a demokracie. Dr. v. Salis je rovněž jeden z našich zasloužilých zahraničních přátel, který by si rozhodně zasloužil věčnou připomínku příštím generacím v jakékoli formě, na kterémkoli důstojném místě v hlavním městě České republiky, které v r. 1946 se svojí chotí Elsie navštívil, aby navázal osobní kontakt s národem, k němuž choval vždy hlubokou sympatii. Čest jeho památce! Kultura Literární konference !n memoriam igora Hájka Jan Culík Pro aktuálnost konfrontace domácí literatury s exilovou uveřejňujeme nadčasový referát z konference, která se konala na konci roku 1995 ve skotském Glasgowě. Byla věnována českému bohemistovi a anglistovi Dr. Igoru Hájkovi, který na glasgowské universitě vyučoval a v roce 1995 náhle zemřel ve věku 64 let. 4 [pageend6]zpravodaj 9/96 Ve dnech 25. a 26. listopadu 1995 se konala na universitě ve skotském Glasgowě konference věnovaná českému bohemistovi a anglistovi, překladateli a literárnímu vědci dr. Igoru Hájkovi, který na této univerzitě vyučoval. Konference se zabývala otázkou slovanské exilové literatury: její minulosti, přítomnosti a případné budoucnosti. V úvodu přečetla Marcela Hájková nekrolog od Josefa Škvoreckého. Vzpomněl v něm mimo jiné i na to, jak od poloviny padesátých let s Igorem Hájkem debatovali o angloamerické literatuře: „Byly to ony schizofrenické roky veřejného opakování oficiózních frází, které jsme však my neposlouchali. Byla to zároveň léta intenzivních, zajímavých a občas vzrušených debat, k jakým dochází v našem západním univerzitním světě jen málokdy. Samozřejmě se tyto debaty nekonaly na oficiálních fórech, ale přísně v soukromí doma, nebo ještě lépe, venku. Takto jsme, Igor a já, rozmlouvali peripateticky často: chodili jsme z mé redakce na Národní třídě přes most u Národního divadla, přes barokní Malou Stranu, Nerudovou ulicí na Pohořelec a dál do Břevnova, kde jsem bydlel.“ Škvorecký pokračuje: „Po sovětském přepadu v roce 1968 nás rozdělila vzdálenost, naše přátelství však nikdy nezničila. Vyměnili jsme si snad několik stovek dopisů a tímto zastaralým, avšak nenahraditelným způsobem jsme pokračovali v rozhovoru o světě, který jsme si zvolili za nový domov, a o světě, který jsme se rozhodli opustit. Výjimečně jsme se setkávali na různých místech, v Austinu v Texasu, kde Igor jistou dobu učil, ve Philadelphii, kde jsme se oba účastnili konference slávistú, a několikrát v Anglii a ve Skotsku, kde jsem bud přednášel, anebo se účastnil konferencí. Někdy jsem ale jen přijel na návštěvu k příteli Igorovi. To bylo nejlepší. Igor a Marcela mě brali autem na výlety do přírody, kterou Igor miloval a znal jako lidé tam narození, a často lip. Na jeho stereozařízení v autě jsme poslouchali jazz, neboť jsme oba milovali tuto hudbu mého mládí. Obědvali jsme ve venkovských hostincích, na něž byl Igor znalec. Škoda, že kvůli nezměrné rozloze Atlantického oceánu byly tyto chvíle tak vzácné.“ Josef Škvorecký v nekrologu doporučuje, že by se měly souborně zveřejnit kritiky, články a zejména vědecké eseje Igora Hájka o české literatuře, která byla oficiálně vydávána v Československu po roce 1968, a to „nejen pro jejich vnitřní hodnotu, ale pro to, aby se dokázalo, že český bohemista v Glasgowě psal sine ira et studio nejen o knihách exulantů, ale i o literatuře oficiálních autorů pražského etablishmentu.“ Z českých účastníků konference promluvil Martin Pilař z ostravské univerzity o tom, jak česká exilová literatura rozrušuje domácí česká literární a kulturní klišé. Rozdělil českou literaturu vydávanou v exilových nakladatelstvích do tří kategorií: na domácí produkci, na dílo exilových autorů starší generace, kteří získali věhlas už před odchodem do zahraničí, a na českou literaturu napsanou v zahraničí v cizích jazycích, která se často zabývá traumatickými osobními osudy Čechů a českou národní historií. Právě především autoři této třetí kategorie napsali podle Pilaře vynikající díla a podařilo se jim znemožnit určitá česká literární klišé. Martin Pilař upozornil, že český literární a kulturní kontext je v Evropě dosti neobvyklý. Čechům se podařilo obnovit český jazyk jako komunikativní nástroj literatury, vědy a společenského života teprve před dvěma sty lety. Proto mají Češi dodnes obrovský respekt i pro druhořadé české spisovatele. Spisovatel dosud hraje v Čechách roli uctívaného proroka. Pobavené oživení v sále vyvolalo, když se Martin Pilař zmínil o tom, že Češi, středoevropský národ, mají pocit, že jsou neustále v ohnisku mezinárodní pozornosti. „Je obtížné vysvětlit mým spoluobčanům, že česká literatura nemá tak klíčový význam pro světovou kulturu, jak to neustále prezentují české sdělovací prostředky,“ konstatoval Martin Pilař. 5 [pageend7]zpravodaj 9/96 I česká samizdatová a exilová literatura z první a druhé výše zmíněné kategorie někdy podporuje falešný mýtus spisovatele a básníka jako národního proroka. Výjimkou je Milan Kundera, který české národní mýty kritizuje velmi radikálně. Kunderovy poslední romány v Čechách dosud vůbec nevyšly: možná je to podle Martina Pilaře výrazem Kunde- rova nynějšího nezájmu o zemi svých mladistvých politických omylů. Kundera usiluje začlenit se do světového literárního kontextu, neboť, jak argumentuje, „literatura urěená jen domácímu čtenáři je anachronická. Psát o lidských situacích tak, že tomu lidé nemohou porozumět mimo hranice jedné země, je bez užitku i pro domácího čtenáře. Váže nás to na domácí zápecnictví a místní stereotypy a rovná se to němotě.“ Kundera bojuje proti mýtům revoluce, mládí, mateřství a poezie. Takový autor nemůže být příliš pozitivně přijímán svými bývalými spoluobčany, jejichž národní hrdost spočívá na těchto mýtech, konstatoval Pilař. I Libuše Moníková, která žije v Německu a píše německy, rozrušuje podle Pilaře mýtus oficiózního etablishmentu a mýtus českého nacionalismu, vybudovaného na uctívaných osobnostech jako je Smetana či Jirásek. Česko-americký autor Jan Novák zase demyti- zoval sbírkou povídek Striptease Chicago zlatý věk československé první republiky. Ani Novák se nedomnívá, že je literatura posvátným posláním, a tak se radikálně odlišuje od průměrného českého spisovatele. Hlavním významem literárního díla českých exilových autorů je právě to, že jsou jejich knihy přístupné nejen domácí, ale i zahraniční kultuře. Pronikání do jiných kultur a překonání národních předsudků plně ospravedlňuje další existenci ěeské exilové literatury, zdůrazňuje Martin Pilař. Pokračování příště. ARCHITEKTURA PRO NOVOU DEMOKRACII Výstava díla Josipa Plečnika na Pražském hradě Jen málokdy v moderních dějinách se dostalo architektovi tak mimořádné příležitosti, aby mohl během několika let vytvořit monumentální dílo zásadního významu přímo v historickém areálu spjatém s tisíciletou minulostí národa. Tato ojedinělá pocta připadla Josipu Plečnikovi - slovinskému architektu, který po absolvování vídeňské Akademie výtvarných umění a úspěšné praxi v rakouskouherské metropoli přichází v roce 1911 na pozvání svého přítele a tehdy vůdčí osobnosti české architektury Jana Kotěry do Prahy. Zde působí nejprve jako pedagog Uměleckoprůmyslové školy, v roce 1920 je pak pověřen prezidentem nově vzniklého demokratického státu Tomášem Garrigue Masarykem čestnou funkcí, stát se architektem Pražského hradu. Dochází k tomu poté, co Pleěnik ve svých studiích úprav tzv. Jižních hradních zahrad a prezidentovy letní rezidence v Lánech prokázal, že má právem pověst mimořádně nadaného a citlivého projektanta a že je schopen ujmout se tohoto nadmíru obtížného úkolu. Pleěnika čekal úkol vskutku náročný; celý hradní areál se nacházel ve velmi špatném stavu, většina objektů, zahrad a nádvoří byla zdevastovaná a zanedbaná. Centrum monarchie bylo od počátku sedmnáctého století ve Vídni a Pražský hrad od těch časů strádal. Masarykovi šlo jednak o navázání na slavné tradice Pražského hradu a současně o vytvoření 6 [pageend8]zpravodaj 9/96 důstojného sídla demokratické republiky. Hrad se měl stát srdcem nového státu. Plečnik sem chtěl přinést novou symboliku, vytvořit novou státní ikonografii a připomenout současně návaznost na novodobou tradici demokracie, inspirovanou antikou. Vstupoval však na území, na něž byla veřejnost nadmíru citlivá a sledovala proto každý nový zásah s úzkostlivou pozorností, neboť se jednalo o areál, který se stal symbolem tisícileté tradice české státnosti, s řadou dominant reprezentujících snad všechny architektonické slohy od středověku po dvacáté století. S velkou pokorou, ale i nebývalou odvahou se Plečnik pustil do práce. Během patnácti let svého působení ve funkci hradního architekta dokázal dát řadě míst novou tvář. Upravil postupně dvě hradní nádvoří, část interiérů Nového paláce i některé historické zahrady, které jsou jedinečným příkladem monumentální zahradní architektury tohoto století. Každý jeho vstup do historického kontextu byl předem pečlivě uvážen a volen tak, aby nezasáhl rušivě do charakteru daného prostředí. Často přitom využíval elementů, které nalezl v hradním areálu a kterým dal novou funkci a nové místo. Přesto je Pleěnikův rukopis na Hradě i v Lánech nepřehlédnutelný: řada antikizujících prvků vytyčuje důležité osy a body, akcentuje místa spjatá s historií a doplňuje starší prvky. Dokonalá forma, perfektní řemeslo, kvalitní a trvanlivý materiál a péče o detail jsou pro Plečnika typické a jsou dnes zdrojem obdivu expertů. Velkorysé úpravy hradního areálu probíhaly za stálého dialogu architekta a zadavatele - tedy rodiny prvního prezidenta. I zde je možno nalézt paralelu s nej slavnějšími érami Pražského hradu - dobou vlády císaře Karla IV. a později Rudolfa II. Velká plečnikovská výstava, která před deseti lety v pařížském Centre Georges Pompidou představila životní dílo slovinského architekta, prošla poté s mimořádným úspěchem řadou evropských metropolí, obloukem se však vyhnula Praze. Stalo se tak navzdory tomu, že v části architektů a historiků umění kruhů byl o jeho tvorbu zájem a ve druhé polovině osmdesátých let sílily hlasy, aby dílo geniálního Slovince bylo rehabilitováno a důstojně připomenuto. V komunistické éře byla jakákoli připomínka Masarykova demokratického období mezi oběma světovými válkami naprosto nežádoucí. Muselo zmizet téměř vše, co připomínalo osobnost prvního československého prezidenta a zakladatele nezávislé demokratické republiky; nebylo tedy rovněž možné připomenout si s Masarykem neoddělitelně spojené adaptace Pražského hradu a lánského zámku. Plečnik byl v tehdejších oficiálních dějinách české architektury dvacátého století záměrně přehlížen a zařazován mezi konzervativní neoklasicistní větev českého umění, která nebyla soustavněji studována. Opomenut zůstal i Pleěnikův nesporný vliv na vývoj české architektury, který ostatně dokumentuje tato výstava. 7 [pageend9]zpravodaj 9/96 Jelikož se na Pražském hradě nabízí výjimečná příležitost vystavit in situ vlastní Plečnikovo dílo, je expozice pojata nekonvenčně; nádvoří, zahrady a některé pro veřejnost zpřístupněné interiéry jako hlavní exponáty, jsou doplněny sedmi interiérovými výstavami a tematickými instalacemi v širším areálu Hradu. Mají-li interiérové výstavy za úkol analyzovat Pleěnikovy realizace a nerealizované koncepce, pak úlohou konceptuálních instalací na hlavních přístupech i ve vlastním areálu Hraduje tematizovat způsob Pleěnikových zásahů do prostoru, rozvíjet prostor Hradu i jeho bezprostředního okolí a přímo oslovit návštěvníka a motivovat ho vydat se na „výzkumnou cestu Hradem a expozicemi“. Tato výstava je první z plánovaných velkých akcí připomínajících důležité epochy v dějinách Pražského hradu i Českých zemí. Současně navazuje na tradice plodných vzájemných vztahů Slovinské a České republiky. Výstava na Pražském hradě je přístupná návštěvníkům denně od 14.5. - 29. 9. 96od 10.00 do 18.00 hodin. „Je krásné nemít nic, jenom dvě nebo tři lásky. “ Napsal kdysi čtyřiadvacetiletý mladík Ivan Theimer z Paříže do Čech... Letošní léto na pražském Hradě, které žije ve znamení velkolepé výstavy Josipa Plečnika, doplňuje v letohrádku Belveder výstava soch a obrazů Ivana Theimera. Nevím, nevím stihnete-li ještě shlédnout jeho dílo v Praze a nebo v rodné Olomouci, kam má být výstava přenesena v polovině září, ale nemohu se s vámi nepodělit o silné dojmy z této kulturní události. Po osmadvaceti letech, ztrávených v cizině - převážně ve Francii a Itálii - představuje se staré vlasti výtvarník, který ve svém hledání uměleckého výrazu zakotvil v klasicismu. Vystudoval kamenosochařský obor na uměleckoprůmyslové škole v Uherském Hradišti, po vpádu okupačních vojsk v r. 1968 se ocitl v Paříži, kam ho srdce táhlo, sám bez prostředků, bez znalosti jazyka. Přinášel si jediné - svůj výrazný talent. Dnes se může pochlubit úctyhodnou řadou výstav a děl, které ho proslavily. V sídle francouzského prezidenta v Elysejském paláci stojí jeho tři obelisky, na Martově poli v Paříži nalezneme Památník, věnovaný Deklaraci lidských práv, J. A. Komenskému je věnován památník v Uherském Brodě, dva majestátní obelisky zdobí dálnici Nantes - Noiort ve Francii. Okouzlující jsou především jeho obelisky a sochy, na výstavě nechybí však ani obrazy. Slovem - Ivan Theimer je dnes ve světě uznávaným umělcem, o kterém jistě ještě uslyšíme. D.S. 8 [pageend10]zpravodaj 9/96 KUTNÁ HORA (K titulní straně) Rozkládá se jen pár desítek kilometrů od Prahy. Je to staré české město, které je hluboce spojeno s národními dějinami. Kutná Hora, původně hornická osada, vznikla ve druhé polovině 13. století. Nacházela se tu rozsáhlá ložiska stříbrných rudných žil, a proto toto bohaté středověké město v mnohém převyšovalo i význam Prahy. Byla zde mj. založena centrální královská mincovna, jejíž pražské groše svou kvalitou ovládaly tehdejší střední Evropu. Svou ekonomickou a politickou moc si město udrželo až do 16. století. Postupně však Kutná Hora upadala a stala se malým nezáživným městečkem... Dnes, v době nebývalého rozkvětu občanské iniciativy, se i toto město znovu hlásí ke slovu. Ke svému „zviditelnění“ má k dispozici právě všechny ty překrásné historické památky, které k sobě znovu lákají hosty z celého světa. V Kutné Hoře v květnu, v roce 1968, kdy příroda a lidi rozkvetli nadějí, vyfotila má profesorka ze střední školy mé dcery, kterým tehdy bylo čtyři a pět let. Šly od Svaté Barbory směrem k jezuitské koleji a vůbec netušily, že přesně za osmadvacet let, 17. května roku 1996 tu budou oslavy toho, že se Kutná Hora stane jednou ze 463 památek zařazených na listinu Světového přírodního a kulturního dědictví UNESCO. Má profesorka ze střední školy, která tehdy mé obě dcery vyfotila, už dávno nežije. Škoda. Byla by šťastná, že komise UNESCO jí, hluboce vzdělané ženě z generace, která za nej důležitější považovala kultivování lidského ducha, dala za pravdu: toto město patří ke světovým klenotům. Škoda, že se nedožila dne, kdy Kutná Hora byla po Praze, Telči, Českém Krumlovu a kostelíku Sv. Jana Nepomuckého na Zelené Hoře u Ždáru nad Sázavou zařazená na listinu Přírodního a kulturního dědictví UNESCO. Jak jsem ji znala, sáhla by k číslům, protože nás, ač profesorka literatury, nutila logicky myslet, vidět souvislosti a konkrétně uvažovat. Určitě by nám navrhla porovnat počet našich světových památek s počtem památek světového významu ve Francii, kde jich je 15, nebo v Itálii, kde jich je 14, a tvrdila by, že máme na co být pyšní. Poznamenala by, že nad takovými čísly musí zaplesat i srdce ortodoxního filologa, který se hrdě přiznává, že mu byla matematika odporná a že mu nikdy nešly počty. Pak by věcně vysvětlila, že zápis do listiny Světového přírodního a kulturního dědictví UNESCO znamená nejen ocenění kulturní, historické a architektonické hodnoty památek, ale i závazek je chránit a bránit necitlivým architektonickým zásahům. Protože stejně důležité, jako chránit přírodu, je zachovat pro další generace díla lidských rukou a památky tvůrčího ducha. Inna Mirovská Sto třicet let od bitvy u Hradce Králové Rakousko-pruská válka roku 1866 uzavřela více než stoleté soupeření Habsburků a Hohenzollernů o vliv v Německu. Pověstnou poslední kapkou byl spor o Šlesvicko a Hol- 9 [pageend11]zpravodaj 9/96 štýnsko, které sice v roce 1864 dobylo Rakousko a Prusko na Dánsku společně, ale kořist se brzy stala zdrojem nesvárú. Válka. Zastarale vyzbrojenou a takticky špatně vedenou rakouskou armádu v ní čekala katastrofa. Už první boje u Náchoda, České Skalice a Jičína naznačily, že Rakušané proti Prusům nemají šanci. K osudovému střetnutí pak došlo 3. července 1866 u Hradce Králové a den trvající boj skončil totální porážkou rakouských vojsk. Ztráty na obou stranách byly ohromující - v čase mezi východem a západem slunce celkem padlo, bylo raněno či zůstalo pohřešováno - víc než padesát tisíc mužů. Pražským mírem, uzavřeným 23. srpna, Rakousko uznalo nový německý spolek, sjednocený pod Pruskem, a postoupilo mu svoje nároky na Šlesvík a Holštýn. Ale události, které začaly pruským vítězstvím, se dál řetězily, až vyústily v první světovou válku. hom Redakce Zpravodaje doporučuje z nejnovější české a slovenské literatury: Božena Kuklová-Jišová - Verše psané za mříží „Na lágrech, jak v Železovcích, tak v Pardubicích se její básně opisovaly nebo učily nazpaměť. Pamatuji si ještě, jak po návratu do civilu v šedesátých letech se P. Dr. Zvěřina ujímal recitace a interpretace jejích básní na sešlostech pořádaných u pí. prof. Dr. Růženky Vackové, která byla jejími básněmi okouzlena. Autorka dokázala vyjádřit to, co mnohé ženy na lágrech jen cítily, ale nedovedly vyslovit“. (B.H.) Vydavatel: Nakladatelství ARSCI v Praze (1996) Marcel Stryko - Medzi smrťou a lžou „...Jsou to svým způsobem pascalské stránky, ovšem plné výsledného optimismu a naděje, jež je kvintesencí genuinně křesťanského postoje“ - (Egon Bondy) Vydavatel: Knižná dielňa Timotej v Košiciach (1996) Marcel Stryko - Za vlastný život „...V Košicích vykonal Marcel neocenitelnou práci a jeho zásluhou mj. bylo, že východoslovenský underground byl vždy velmi aktivní podporou nás v Praze. Vzdálenost nebyla překážkou - dnes by nás dělily státní hranice s často ponižujícími celními prohlídkami. To by Marcel asi i pěnil. Zaplať pánbůh, žiji v Bratislavě. Vlastně taky jakoby na jeho počest.“ - (Egon Bondy) Vydavatel: „Nadacia Slavomíra Stračára v Košiciach“ (1996) Shora uvedená literární díla je možno objednat v redakci časopisu ZPRAVODAJ. FILOSOFIE ZA MŘÍŽEMI FILOSOFIE ZA MŘÍŽEMI V jedné z nejobávanějších věznic, v Leopoldově, v padesátých letech vznikly texty přednášek o filozofii. Jedná se o dobový dokument, který dokládá, že síla lidského ducha je nezničitelná. Vězni v Leopoldově nasytili těmito (samozřejmě tajnými) přednáškami hlad po vědění a vzdělání. Riskovali mnoho. Když byl vězeň např. přistižen s malým špačkem tužky 10 [pageend12]zpravodaj 9/96 a kouskem toaletního papíru, čekala jej temná a studená korekce, hladovka, fyzické a psychické násilí. Přesto zde v těchto podmínkách spisovatelé, básníci a filozofové tvořili svá díla. Vznikla tak celá generace vězeňských tvůrců. Souhrn vězeňských přednášek a eseji PhDr. Pavla Křivského, část latinské gramatiky (sestavil Bohumil Ryba) zazdil do zdí věznice vězeň Adolf Bečvář. 25. 11. 1992 byly dokumenty vyzvednuty. Knihu mimořádné dokumentární a historické hodnoty vydal Ústav dějin Univerzity Karlovy v roce 1995. PROTOKOLY SIONSKÝCH MUDRCŮ, pravda nebo podvrh? Janusz Tazbir, Votobia, Olomouc 1996 Zajímavá, čtenářsky náročná kniha polského autora J. Tazbira přibližuje osudy Protokolů siónských mudrců, jejichž „zaručenou pravost“ zdůrazňují všechny dosud vydané publikace. Proto i sám autor naznačuje, že se čtenář setkává se zřejmým falzifikátem, protože pravost těchto Protokolů není dodnes vědecky prokázána. Přesto však Protokoly určitě čtenáře zaujmou svým pohledem na postavení Židů v historii lidské společnosti, protkanou množstvím intrik, podezírání, obav, ale i touhou po nějakém řádu a uspořádaném pohledu na svět. Čtenář je ponechán vlastním úvahám o dalším vývoji lidstva a svém možném zařazení v tomto procesu. Jindřich Pecka: NA DEMARKAČNÍ ČÁŘE Americká armáda v Čechách 1945 Vydal: Ustav pro soudobé dějiny A V CR, Praha 1995, Edice: Studie - Materiály - Dokumenty, sv. 6 Jak název publikace, edice a vydavatel prozrazují, je určena vybranému okruhu čtenářů, kteří mají v oblibě literaturu faktu. Její specifický obsah, zpracovávající látku v letech totality tabuizovanou, je přes dokumentární strohost i dnes velmi zajímavý a uspokojí zejména náročné milovníky tematiky konce války v západních Čechách. Nejen co do role a přítomnosti amerických jednotek u nás, ale i dalších mnoha průvodních událostí. (kaš) Viktor Suvorov DEN „M“ JakJ. V Stalin chystal válku na východě v roce 1941 - pokračování románu Všechno bylo jinak. „...Stalin možná hrál stejnou hru jako Hitler ... sovětské maršály a generály obranná varianta války nezajímala. Oni připravovali útok. Plánovalo se, že v Den „M“, až bude veřejně vyhlášena otevřená mobilizace, bude z národního hospodářství převedeno do armády 240 000 automobilů a 43 000 traktorů. To by zcela dostačovalo na doplnění dopravních prostředků. 11 [pageend13]zpravodaj 9/96 Ke katastrofě došlo proto, že německá armáda zahájila náhlý útok v tom okamžiku, kdy sovětské dělostřelectvo bylo po nocích přemisťováno k hranicím. A zároveň také příslušné množství munice. K vedení obranné války nebylo dělostřelectvo připraveno a zahájit útok 22. června také nemohlo. Bylo sice už na hranicích, ale pěchota ještě nedorazila: Bylo nutno CELOU sílu sovětského dělostřelectva NAJEDNOU přesunout od hranic. A pouze za této situace znamenal nedostatek traktorů a jejich pomalost skutečnou katastrofu... “ - ukázka z napínavé knihy faktů o tom, co předcházelo účasti SSSR v tzv. Velké vlastenecké válce. Autor vycházel z ohromného množství dopisů, které dostal od přímých účastníků války po vydání knihy Všechno bylo jinak (v ČR, v Rusku vyšla pod názvem Ledoborec) a které jsou cenným svědectvím. Vydalo brněnské nakladatelství JOTA. O myšlení svobodných lidí Jan Štrasser „Časopis KRITIKA & KONTEXT vznikol z jednoduchého dôvodu: z odporu a strachu z ignorantstva a nekritického obdivu k čomukolvek. Oboje nie je len derivátom nevkusu a gýču, ale aj neduhom, škodlivým pre zdravie demokracie,“ píše ve vstupním textu nového čtvrtletníku jeho šéfredaktor a vydavatel, politolog Samuel Abrahám (37). A už po prvním pohledu do prvního čísla můžeme konstatovat, že na Slovensku vzniklo na domácí poměry opravdu netypické periodikum. Zrodilo se, jak prozrazuje šéfredaktor, „pri nespočetných kávach v kuchyni u Zuzky Szatmáry“ - socioložka Szatmáry, ředitelka Nadace Charty 77, je předsedkyní kolegia časopisu, které tvoří přední domácí i zahraniční filozofové, sociologové a politologové. Neobvyklost časopisu spočívá v jeho struktuře. Jejím základem jsou samostatné bloky textů, jejichž posláním je slovy editora „zmapovať v každom čísle kontext štyroch-pia- tich vybraných knih, vydaných na Západe za posledných päťdesiat rokov a z rôznych dôvodov preložených do slovenčiny alebo češtiny až po roku 1989“. V prvním čísle najdeme překlady dobových recenzí na díla Hannah Arendtové Eichmann v Jeruzalémě, Karla Poppe- ra: Bída historicismu, Johna Rawlse: Teorie spravedlnosti a Milana Hodži: Federace ve Střední Evropě. Doplňují je současné reflexe slovenských, českých i zahraničních odborníků. Úvodní blok K & K je však jiný. Pod hlavičkou „Dišputácie“ nalezneme anketu. V prvním čísle je tématem názorové konfrontace redakcí oslovených intelektuálů známé tvrzení rakouského ekonoma Josepha Schumpetera (zemřel v roce 1950), že „uvedomiť si relatívnu hodnotu vlastného presvedčenia a zároveň si za ním neochvejne stát, je výsada, ktorou sa civilizovaný jednotlivec odlišuje od barbara“. O tomto filozoficky provokativním výroku na stránkách K & K uvažují Phillipe Azzie, Cem Deverci, Béla Egyed, Fedor Gál, Albert Marenčin, Teodor Münz, Miloslav Petrusek, Petr Pithart, Richard Rorty, Tatiana Sedová, Peter Sýkora, Martin M. Šimečka a Peter Zajac. Předestřel jsem vám tento rozsáhlý jmenný seznam proto, abych si tím ušetřil námahu zdlouhavě pojednávat o intelektuální úrovni a myšlenkové podnětnosti nového časopisu na společenskovědní scéně - myslím, že uvedená jména o tom hovoří nanejvýš výmluvně. Kritické myšlení lidi, kteří se střetli a budou střetávat na stránkách tohoto časopisu, celkem přirozeně a přátelsky ignoruje státní, národní i etnické hranice, protože je myšlením svobodných lidí. I proto se tu střídá slovenština s češtinou a stěžejní příspěvky jsou i v angličtině. 12 [pageend14]zpravodaj 9/96 Z velvyslanectví ČR Informace o Smlouvě mezi Českou republikou a Švýcarskou konfederací o sociálním zabezpečení Dne 10. června t. r. byla v Ženevě podepsána Smlouva mezi Českou republikou a Švýcarskou konfederací o sociálním zabezpečení. Za českou stranu dokument podepsal ministr práce a sociálních věcí pan Jindřich Vodička, za švýcarskou stranu náměstkyně ředitele Spolkového úřadu pro sociální pojištění paní Verena Brombacher. Aktem podpisu tak dostává několikaleté očekávání na obnovení smluvních vztahů mezi oběma státy skutečnou podobu, byť na realizaci vlastní smlouvy bude třeba ještě nějaký ěas čekat. To nejdůležitější, co smlouva přináší, je regulace důchodového pojištění a úprava důchodových nároků. Občané smluvních států budou mít nárok na přiznání dávek a na jejich výplatu za podmínek výhodnějších než ostatní cizinci. Smlouva v zásadě umožní převod dávek do druhého státu, vyplacení jednorázového vyrovnání namísto pobírání nižšího poměrného švýcarského důchodu, zápočet dob pojištění ve Švýcarsku pro přiznání nároku na český důchod aj. Smlouva zároveň zaručí, že nároky osob, jejichž dávky byly vyměřeny před vstupem této smlouvy v platnost, budou na žádost znovu vyměřeny podle této smlouvy. Přitom nové vyměření nesmí v žádném případě vést ke snížení dosavadních nároků oprávněných osob. V této souvislosti je též třeba zdůraznit, že zachovány zůstanou i nároky na dávky ze švýcarského pojištění starobního, pozůstalých a invalidního, které byly získány občany České republiky nebo jejich pozůstalými jako uprchlíky nebo osobami bez státní příslušnosti, popřípadě pozůstalými po nich. Smlouva mezi Českou republikou a Švýcarskou konfederací je mezistátním smluvním dokumentem, který podléhá schválení nejvyšších zákonodárných orgánů a ratifikaci. V České republice je v současné době předkládána ke schválení nově zvolenému Parlamentu a příslušný legislativní proces proběhne i ve Švýcarsku. Nepředpokládá se, že by se při něm mohly vyskytnout komplikace. Jeho průběh má své předepsané lhůty, které nelze v zásadě ovlivnit. Bude proto s největší pravděpodobností trvat ještě zhruba jeden rok, než smlouva vstoupí v účinnost (bude možno ji provádět) a občané budou moci využít výhod, které přináší. V průběhu tohoto období se mezi českou a švýcarskou stranou dohodnou technické otázky budoucí realizace smlouvy a připraví podrobnější informace pro širší veřejnost v České republice i ve Švýcarsku.__________________________________________ Poznámka velvyslanectví ČR v Bernu: Podle posledních zpráv byla tato smlouva již předložena Parlamentu české republiky ke schválení a její text byl dán jeho poslancům ke čtení. Je naděje, že Parlament ČR tuto smlouvu schválí ještě na podzim roku 1996. Na švýcarské straně je schvalovací proces poněkud složitější, což je dáno více úředními jazyky Švýcarské konfederace, do kterých se smlouva musí přeložit (smlouva byla dána pouze v jazyce českém a německém), a dvoukomorovým parlamentním systémem Švý- 13 [pageend15]zpravodaj 9/96 cárská. V důsledku těchto zkušeností lze důvodně předpokládat, že smlouva bude Švýcarskou konfederací schválena v létě roku 1997. O těchto skutečnostech však budeme čtenáře Zpravodaje včas informovat. Do ratifikace této smlouvy doporučujeme našim občanům, aby o své důchody české republiky žádali způsobem, který jim zatím umožňuje platný zákon č. 155/1995 Sb. ČR o důchodovém pojištění, o kterém byli informováni ve Zpravodaji č. 4 a 5/1996. Žádost o -důchod se podává na formuláři, který obdrží u velvyslanectví ČR v Bernu a honorárniho generálního konzulátu ČR v Ženevě a honorárních konzulátů ČR v Curychu a Basileji - Rei- nachu, které žadateli jeho podpis na této žádosti ověří ve svých úředních hodinách bez poplatku. Vyplněné ověřené žádosti si pak žadatelé sami zašlou české správě sociálního zabezpečení, 225 08 Praha 5, Křížová 25, která o důchodu rozhoduje. Jako základní informaci uvádíme, že podle tohoto zákona může v roce 1996 požádat o starobní důchod ta osoba, která na území ČR, resp. Československa získala nejméně 25 roků pojištění (zaměstnání) a dosáhla důchodového věku. Důchodový věk je v roce 1996 u mužů 60 let a 2 měsíce věku žadatele o důchod, u bezdětné ženy 57 let a 4 měsíce věku žadatelky o důchod, přičemž u ženy s dítětem se důchodový věk snižuje vždy o 1 rok za každé vychované vlastní nebo osvojené, resp. do trvalé péče nahrazující péči rodičů převzaté dítě, avšak nejvýše do 53 let věku žadatelky o důchod (tj. nejvýše celkem 5 dětí). Nárok na poměrný starobní důchod bude mít také pojištěnec (žena i muž) ve svých 65 letech, jestliže získal na území ČR, resp. Československa alespoň 15 roků pojištění (zaměstnání). Do potřebné doby 25 (případně 15) let se započítává i doba studia, učení, vojenské služby, doba péče o děti ve věku do 4 let. Žadatelé o důchod v CR nemusí být trvale bytem v ČR, t. j. mohou bydlet i v cizině, např. ve Švýcarsku. V dalších podrobnostech odkazujeme na zmíněný článek ve Zpravodaji č. 4. z tohoto roku. JUDr Roman Prosa vedoucí konzulárního oddělení Nová vláda Dne 2. července premiér Václav Klaus mohl prezidentovi podat demisi své vlády. Ten ji přijal a po setkání s novými designovanými členy kabinetu jmenoval 3. července novou, v pořadí 2. vládu České republiky v tomto složení: předseda vlády: Václav Klaus, ODS, 55 roků místopředs. vlády a min. zemědělství: Josef Lux, KDU-ČSL, 40 roků místopředs. vlády a min. spravedlnosti: Jan Kalvoda, ODA, 43 roků ministr zahraničí: Josef Zieleniec, ODS, 50 roků ministr obrany: Miloslav Výborný, KDU-ČSL, 44 roků ministr financí: Ivan Kočárník, ODS, 52 roků ministr vnitra: Jan Ruml, ODS, 43 roků ministr školství: Ivan Filip, ODS, 33 roků ministr zdravotnictví: Jan Stráský, ODS, 56 roků min. správce a sociálních věci: Jindřich Vodička, ODS, 44 roků ministr kultury: Jaromír Talíř, KDU-ČSL, 46 roků min. průmyslu a obchodu: Vladimír Dlouhý, ODA, 43 roků ministr dopravy: Martin Říman, ODS, 35 roků ministr životního prostředí: Jiří Skalický, ODA, 40 roků ministr pro reg. rozvoj: Jaromír Schneider, KDU-ČSL, 56 roků ministr bez portfeje: Pavel Bratinka, ODA, 50 roků______________ 14 [pageend16]zpravodaj 9/96 Politickým zločinům a možnostem jejich potrestání se věnovala Evropská nadace na výroční konferenci v Křížové v polském Slezsku. Domácí účastníky nejvíce vzrušovalo v Polsku nyní velmi aktuální téma zúčtování s komunismem. Předvolební lež presidenta Kwašniewského, který si přisvojil vysokoškolské vzdělání, ač je úplně nedokončil, nemusí někdo pokládat za tragickou. Vážnější je obvinění resignovavšího premiéra Oleksyho ze spolupráce se sovětskou rozvědkou: může pak občan důvěřovat svému státu, i když jsou jeho představitelé platně zvoleni? Co pak znamená vláda práva? Pozvaní referenti stručně shrnuli situaci ve svých zemích. V Německu se každý občan může seznámit se svými akty a kdo se uchází o místo ve státní službě, musí souhlasit s tím, že si jeho nadřízený vyžádá dobrozdání, zda nespolupracoval s tajnou policií. Podle předsedy tohoto úřadu J. Gaucka tak už vyřídili přes dva miliony dotazů a žádostí, krom toho jsou jisté informace přístupné i historikům. Dosavadní zkušenost vyvrátila představu, že by Stasi materiály falšovala, nicméně jejich správná interpretace není nijak jednoduchá. Navíc německý systém příliš zdůraznil roli tajné policie, kdežto otázka viny stranických špiček zůstala v pozadí. O situaci v Maďarsku referoval bývalý velvyslanec v Polsku A. Engelmayer jako o téměř zoufalé. Minulost zhruba 500 nejvyšších státních úředníků se sice soudně prověřuje, referent je nicméně přesvědčen, že laxnost v této otázce se maďarské demokracii těžce mstí a vymstí. Absence jakéhokoli odstupu vůči minulosti u velmi „prošvihnutých“ představitelů režimu v Polsku budí ve veřejnosti pochopitelné pobouření. Demokratické vlády tu sice zabránily „honům na čarodějnice“, dnes se však zdá, že úplná nečinnost ohrožuje věrohodnost demokracie a vyvolává na jedné straně cynismus, na druhé nebezpečné zoufalství. Přes všechny známé chyby „lustrací“ v naší zemi, přes různá politická zneužití materiálů StB a veřejné zostouzení lidi, jejichž „vina“ je přinejmenším sporná, se však zdá, že nedělat nic by bylo ještě horší. Celkově ovšem platí, že i u nás se pozornost příliš soustředila na tajné spolupracovníky a vyhnula se špičkám KSČ. Po bitvě bývá každý generálem, přece však stojí za to pokusit se formulovat, co jsme snad mohli udělat lépe - přinejmenším pro potřeby našich sousedů, které takové rozhodování ještě čeká. Základním cílem politického „vypořádání s minulostí“ musí být posílení důvěry v demokracii. Na místní úrovni, která nejvíc bije do očí, k tomu mohlo přispět, kdyby tehdy všichni vedoucí v podniku a v obci podepsali prohlášení, že se na politické perzekuci sami nepodíleli. Chápu, že to tehdy pamětníkům připomínalo různá prohlášení loajality, ale smysl by byl v tom, že důkazní postup při odvolávání kompromitovaných osob by se ták podstatně zjednodušil - a přitom by mohl zůstat v rámci práva. Při vyhledávání komunistických zločinců jsme se měli více opřít o samy postižené - politické vězně. Daleko větší pozornost jsme měli věnovat jej ich pamětem a písemnostem: budování demokratické společnosti je bude ještě dlouho velice potřebovat. Najdou se ještě někde? Ničení archivů Stasi v bývalé NDR (částečně) zabránili občané sami; pokud jsme to u nás tehdy neudělali, padá část odpovědnosti na občany jako takové. Publikaci „divokých“ seznamů se dalo patrně předejít jen svědomitou publikací úřední, doprovázenou věcnějším výkladem skutečnosti. Byl toho však tehdy někdo schopen? Konečně zpřístupnění zachovaných svazků postiženým osobám se mělo udělat daleko dřív - obavy z osobní msty byly patrně přehnané. 15 [pageend17]zpravodaj 9/96 Konečně se sluší připomenout i kroky, s nimiž můžeme být spokojeni a které i naši sousedé vysoko cení. Určitě sem patří zákon o soudní a mimosoudní rehabilitaci, a do značné míry i očista policie a soudnictví. Jakkoli s mnoha chybami a přehmaty, přece jen dosáhla něčeho, co se teoreticky zdálo být zhola nemožné: vytáhnout se sami za vlasy z bláta. Na botách a někdy i na šatech zůstane ještě bláta dost - ale najednou každý vidí, že je to bláto. A právě o to jde. Jan Sokol Terorismus Tento v dejinách lidstva nejpodlejší, nejzbabělejší a tedy nejodsouzeníhodnější způsob boje na sklonku našeho „osvíceného“ století se rozšířil takovým způsobem, že každý časopis může založit zvláštní rubriku s tímto titulem. Jeho odpornost spočívá v zákeřnosti, není bojem tváří v tvář, v jeho nevybíravosti, vraždí bez výběru a hromadně naprosto nevinné občany. Nese stopy fanatického fúndamentalismu anebo psychopatie a stal se natolik rozšířeným prostředkem k prosazování stanovisek a cílů, že se jím už zabývají mezinárodní konference na nejvyšší úrovni. Poslední se konala před nedávném v Paříži. „Hokyně na rohu mi dnes prodala shnilou hrušku, tak jí tam zítra hodím bombu.“ Bomby se dělají podomácku v kuchyni, v garážích, nebo větší politická seskupení je objednávají ve velkém od mafiós- ních velkovýrobců. Při výběru cílů těchto zločinců se samozřejmě hledá nej zranitelnější objekt, který vzbudí velký ohlas ve veřejnosti, aby způsobil strach. Jsou to obchodní domy v době největší návštěvnosti, oficiální budovy se spoustou zaměstnanců a jsou to letadla. Tím jsou nejen postiženým společnostem způsobovány stamilionové škody, ale i státní rozpočty vlád jsou v souvislosti se zajištěním bezpečnosti občanů a s hledáním viníků do značné míry zatěžovány. Poslední otřesná katastrofa se udála ve středu dne 17. července 1996 před pobřežím Long Island, kde nedaleko New Yorku explodovalo letadlo typu Boeing 747 uvnitř s celkem dvěstědvacetiosmi osobami (210 pasažérů, 18 členů posádky). Nikdo z nich nepřežil. Po deseti dnech intensivního vyšetřování převládlo přesvědčení, že se jedná o teroristický akt. To by nebylo nic nového, ale jen skutečnost, že se k tomuto zločinu po katastrofě dobrovolně telefonicky přihlásila celá řada údajných viníků, svědčí o pokročilé zvrhlosti určité části veřejnosti, v níž se pohybujeme. Vládní mluvčí Mike McCurry řekl, že telefonátů tohoto druhu byl nespočet, ale že nebylo lze najít jediný, jemuž by bylo možno věnovat důvěru. Klesli jsme ve svém mravním povědomí už tak hluboko, že je zločin tohoto druhu považován za hrdinství, že vražda tolika nevinných obětí je hodna veřejného obdivu, že pachatel vejde do dějin? Ještě před sto lety, byla na tolik opovrhovaném Divokém Západě rána ze zálohy považována za nejodpomější zločin, byl to čin zbavující člověka jeho cti, takový člověk ztratil svou tvář a podle toho s ním bylo naloženo. Zdá se, že živelně rozbujelá technická civilizace vyvolala totální zmatek v hierarchii hodnot. Lež je vydávána za pravdu, zločin za ctnost, zbabělost za hrdinství. Mějme se na pozoru ! Redakce 16 [pageend18]zpravodaj 9/96 Perličky ze školy Pro kantora Je konec školního roka nčco jako pro pošťáka advent. Zkoaiín študáky % obora, který se jmenuje Základy vzdělanosti a lékařské etiky. Je jim devatenáct, loni maturovali a vědí, že se z toho nepropadá. Právo: na žáby vznikající z bahna Právě si povídáme se sympatickým inteligentním mládencem. Zajímá ho evoluce, Darwin. Zná i jím postulovaný „mechanismus“ vývoje, tj. přirozený výběr. Já: Dobrá. Je jasné, jak to, že přežívají zdatnější. Ale jak je možné, že tento mechanismus přeje i složitějším? On: - Já: Jak vysvětlíte přirozeným výběrem přechod od jednobuněčných k mnohobuněčným nebo přechod života z vody na souši? To je přece velmi riskantní a okolnosti tomu spíše nepřejí... On: Třeba je to projev tendence, která je životu vlastní. Já: To ale nejsme u Darwina, nýbrž u Lamarcka, to pak už není přirozený výběr! On: Prostě jeden to vidí tak a druhý jinak. Já: Který má podle vás pravdu? On: Každý má svou, má na to právo. Já: Jako kluk jsem ještě zažil venkovské stařeny, a ty si myslely, že žáby vznikají z rybničního bahna a myši z nepořádku. Taky měly svou pravdu? On: Taky. Jim to tak připadalo. Žáby přece jsou v rybníce. Já: Ale nevznikají tam z bahna. On: Jim se to tak zdálo, tedy si to myslely. A nemyslely tím nic špatného. Na to mají právo. Já: Mají ho v tom smyslu, že jim nikdo nemůže upřít svobodu si to myslet a zazlívat jim to, byly to ostatně milé babky. Ale vznikaly tehdy žáby z bahna? On: Nevznikaly. Ale ty babičky si to myslely a sám jste řekl, že jim to nemůže nikdo zazlívat... Je zřejmé, že popis ověřitelné skutečnosti mládence tolik nezajímá. Má důležitější starost: být akceptován nikoli odmítnut neboli zavržen. „Mít na to právo“ je vlastně „smět být po svém“. Tvrdit o někom, že „nemá pravdu, znamená „mít mu to za zlé“, což je totéž jako ukládat o jeho svébytnou existenci. Námitka je vlastně útok, proti němuž je třeba se bránit v zájmu vlastní sebezáchovy. Existuje vůbec nějaká objektivní závaznost dostupné pravdy? Nic takového, za tím se skrývá snaha (čí?) degradovat někoho, tedy i tohoto hocha, na pouhou věc, s níž lze manipulovat. Předejít tomu, to je jeho druhá nejdůležitější starost. Připomínám si, v jaké že to duchovní atmosféře prožil svých 14 + 5 = 19 let, a chápu. Vědět: vidět to v televizi Taky se všelijak vyptávám, např. zda měli za ten uplynulý rok nějaký významný a objevný zážitek z oblasti literární, umělecké, myšlenkové, duchovní, zkrátka kulturní. 17 [pageend19]zpravodaj 9/96 „Ano“, odpovídá živě sympatická a inteligentní dívka, která maturovala na jednom pražském gymnáziu a jejíž otec je vysokoškolák, „viděla jsem v Julděfuldě Jesus Christ - Superstar.“ Vida, christologické téma. „Aha“, reaguji, „rocková opera. Vlastně pašije, že?“ Jenže ona neví, co jsou to pašije. Já: Znáte ten příběh ještě odjinud? Ona: Ano, z videa, americký originál. Já: A ještě odněkud odjinud? Ona: Už odnikud. Já: Vzpomenete si na nějaké staré mistry výtvarného umění? Třeba na malíře z doby gotické, renesanění, barokní? Ona: No, trochu... Já: Nevšimla jste si, že na těch obrazech je třeba ukřižování? Ona (živě): To máte pravdu, je to tam. Jasný, je to vo tom... Já: Víte náhodou, kde byste se o tom mohla doěíst? Ona (nejistě): No, snad v bibli, ale tu jsem neěetla. Já: Víte aspoň, o čem všem se tam píše? Ona: Vím jenom, že se skládá ze Starého a z Nového zákona. Já: Která světová náboženství se hlásí k tomuto textu? Ona: No přece křesťané. A katolíci. Jaký je vztah mezi oběma, není jasné. Zádrhel společně překonáme. Vysvětluji, že křesťané je pojem rodový, katolíci druhový. Dívka neví, že existují protestanti. Slovo evangelíci slyšela, ale neví, co znamená. Ví, že v Rusku jsou pravoslavní, ale neví, co jsou zač. Podaří se nám udělat v tom pořádek. Je překvapena, že k onomu textu, resp. k jeho starší a větší části, mají niterný vztah i Židé. Vysvětluji. Ještě více je překvapena, že se k té starší části hlásí i islám, jehož Proroka zná jménem. Já: Víte, kdy žil? Ona (po zaváhání): Někdy před naším letopočtem. Vyprávím, že se Mohamed setkal s křesťanstvím a že toto setkání bylo obdobou příběhu o milosrdném Samaritánu, ona však to slovo nikdy neslyšela, ani s velkým, ani s malým „s“. Já: Víte, kdo s kým válčil v Bosně? Neví. Ví jen, že bosenské bojiště bylo každý den v televizním zpravodajství. - Po celou dobu jsem nedal najevo překvapení a vysvětloval. Ona to brala. Nakonec spontánně přiznala stud za svou nevzdělanost. Ve vzdělanější společnosti bude handicapována, ale to není důležité, protože se v ní třeba neocitne. Horší je, že nevzdělanost jí bude bránit rozumět. Podobá se člověku v jinojazyěném prostředí, který má jen malou slovní zásobu, a proto rozumí jen tomu, co dovede označit. Kdo všechno může tuto nešťastnici vodit za nos, kdy na to přijde, a čemu všemu ona může naletět? Pravda: kdo koho ukecá Obor je značně feminizován, další v pořadí je opět studentka. Její zevnějšek i chování prozrazuji tendenci velmi zdůraznit půvaby mladého ženství. Naivnější examinátoři nevědí, že v takovéto situaci jde o nevědomě motivovaný stereotyp a že nejrozumnější je nebrat jej na vědomí. 18 [pageend20]zpravodaj 9/96 Já: Co vás z předneseného zaujalo nejvíc? Ona: Problémy eutanázie a interrupce. (Sama je pro nejliberálnější přístup. V zásadě si má každý rozhodnout, jak se zachovat, „je to každého věc“, říká a zní to jako krédo. Ví i o odlišném stanovisku, o tom rigoristickém, a zná jeho zdůvodnění: Oni tvrdí, že interrupce je zabitím člověka.) Já: Co si o tom myslíte vy? Ona: Já s tím nesouhlasím. O tom, že je to člověk, se dá uvažovat možná až někdy po třetím měsíci, ale rozhodně ne dřív. Já: Čím se v této úvaze řídíte? Opíráte ji o nějaké ověřitelné důvody? Ona: Embryo nevykazuje životní funkce, jaké zjišťujeme u člověka. Já: Jak to? Embryogenéza je cílesměmý životní proces, embryo reaguje sebezáchovně, nadto má v sobě zakódovanou svou biologickou individualitu... Ona: Chci říci, že nevykazuje lidské funkce. Není schopno myšlení, nemá osobnost. Já: Chcete říci, že jeho lidskost není aktualizována? Ona: Ano. Já: Ale v budoucnu bude. Lidství novorozence také není aktualizováno, ani novorozenec zatím ještě nemyslí a není zatím osobností... Ona: Ale novorozenec je lidské bytosti už na pohled podobný, embryo ne. Já: Myslíte tím vizuální podobnost? Podle viditelných znaků? Ona: Ano. Já: Ještě před pár stoletími běloši vycházeli z vizuální odlišnosti černochů, a proto je mnozí nepokládali za lidi v plném smyslu. Myslíte, že vizuální podobnost je spolehlivým vodítkem? Ona: - Já: Přitom motivy provedení interupce mají na zřeteli nikoli shluk tkáně, jak je tomu např. při operaci nádoru, ale to, aby se nenarodil někdo. Takže s lidstvím embrya se při tom počítá... Ona: - (Nechci těžit z jejích rozpaků. Mohla by mít pocit, že využívám své převahy, ji že zaháním do kouta a že celý náš rozhovor byl vlastně soubojem, který jsem jí vnutil. Svěřuji se jí s touto obavou. Ona mě uklidňuje, nic takového si prý nemyslí.) Já: Dobrá. Co si tedy odnášíte z tohoto rozhovoru? Ona (po zaváhání): Budu hledat vhodnější argumenty. Já: Abyste lépe obhájila své stanovisko? Ona: Ano. Bohužel „neměla pravdu“: brala to tak, jak jsem se obával, jako přesilovku, byť to popírala. Mohlo tomu být jinak? Sotva. Její stanovisko není výslednicí hledání, nýbrž apriorního chtění. Úloha její argumentace je v takovém případě zúžena na pouhou obhajobu. Moje argumentace pak je pouhým útokem a já jsem chtě-nechtě protivníkem. Poznání tu nemá místa. Najde si vhodnější argumenty, aby případného dalšího protivníka přešla chuť jí do toho kecat. „Největším lákadlem ke špatným skutkům je naděje na beztrestnost.“ (Cicero) 19 [pageend21]zpravodaj 9/96 Z minulosti OBĚTI KOMUNISTICKÉHO TERORU Jan Rašovský Říká se, že národ, který nemá svou minulost, nechápe svou přítomnost. Je třeba si neustále připomínat zvěrstva komunistického režimu páchaná ve jménu světlých zítřků, neboť se říká, že o ěem se nemluví, to se nestalo. Bohužel komunistický teror se stal skutečností. Připomeňme si znovu jako výstrahu padesátá léta (1948- 1960) například tím, jak byli postiženi občané v Drásově, Čebíně a okolních obcích z politických důvodů. Zdeněk Ondráček byl vystěhován ze svého statku v Drásově č. 22 a byla tam dosazena národní správa. Majetek byl zabrán jako předvoj budoucího družstva JZD. Stejně tak se stalo v Hradčanech rodině Víčarově. Karel Bednář, drásovský rodák - pokus o přechod hranic. Odsouzen na 2 a půl roku - odpykán trest v Jáchymově na Uranu. Bratři Nechvátalové Arnošt a Jaroslav, pokus o přechod hranic se svým vlastním patentem, který komunisté nechtěli uznat. Odsouzen každý na 2 roky. Radislav Nezval, Drásov-Unín, vysokoškolák, vyhozen po r. 1948 z fakulty jako národní socialista. Utekl do Rakouska obsazeného Rudou armádou SSSR, tam ho agenti KGB unesli a přetáhli zpět do Československa. Navržen trest smrti, který byl změněn na 22 roků do Jáchymova. Miroslav Jindra, Drásov-Hradčany, přechod hranic, jako voják dostal trest 25 roků - Jáchymov. Ing. Zdeněk Kosmák, ze starého nádraží v Drásově - údajně protistátní skupina - trest 7 a půl roku plus 10 roků - Jáchymov. František Malásek st. (u školy) za mluvení, že u nás to bude jako v Maďarsku v roce 1956. Stalo se tak skutečně v r. 1968. Dostal 6 měsíců. Udal ho školník Frant. Bednář. MVDr. Karel Zicha. Za mluvení v hospodě, kde se vícekrát nelichotivě vyjádřil o KSČ. Dostal trest 12 měsíců. JUDr. J. Pospíšil z Malhostovic, poslanec za národní soc. stranu (to byl zločin?). Vykonstruované obvinění, trest 15 roků. Ing. Robert Pokora, Všechovice, sokolský pracovník. Vykonstruované obvinění, trest 13 roků, odpykán v Jáchymově. Josef Krapka, Skalička, odbojář ve D. svět. válce, partyzán - dostal trest 6 roků, který byl odpykán. Bohumil Havlín, Čebín, činovník org. Skaut, vymyšlené obvinění - trest 18 roků. Leopold Vojanec, Čebín, činovník org. Orel, politicky vymyšlená obvinění. Trest 6 roků, Jáchymov. Dr. Kluska, Čebín, obviněn z politických důvodů. Trest 4 roky. Jiří Malášek, profesor, Čebín, funkcionář org. Orel. Vyšetřován v Uh. Hradišti. Elektr. šoky do nohou (Grebeníček st.). Trest doživotí - odpykal 13 roků - nejdéle v Leopoldově. Josef Girstl, Čebín. Politické důvody, vymyšlená obvinění. Trest 7 roků. 20 [pageend22]zpravodaj 9/96 Bratři Křivánkové Jan a Eda, Čebín. Podporovali stávku v TOS Kuřím, když byl zrušen vánoční přídavek v r. 1951. Trest 12 a 10 roků odpykali v Jáchymově. Horáček Josef, Mor. Knínice, podporoval stávku v TOS Kuřím v r. 1951. Trest 4 roky. Jaromír Müller, Mor. Knínice - z politických důvodů odsouzen na 2 roky. František Vlk, Mor. Knínice - z politických důvodů odsouzen na 3 roky. Miroslav Hejmala st., Březina, naletěl konfidentovi, trest 2 roky. Je to jenom malý a patrně neúplný výčet ze šesti obcí z okolí Tišnova o tom, jak jednali komunisté. Za tu krátkou dobu 12 roků bylo vykonáno 178 rozsudků smrti z politických důvodů v ČSR. Dále bylo odsouzeno z politických důvodů 27 000 lidí, z toho 22 000 do táborů nucených prací, většinou do Jáchymova na dobývání uranové rudy pro SSSR. Další lidé byli mučeni, zastřeleni na hranicích, ve věznicích, při těžké práci a týrání v nemoci. Tresty nebyly jenom ve vězení, protože věznice byly přeplněné. Nastalo vyhazování z bytů, škol, ze zaměstnání a zabavování majetku. Svůj příspěvek končím citátem KAN: Proto mějte na paměti, že komunismus je absolutní a nejhrůznější popření všech kladných hodnot, k nimž lidstvo na své dlouhé cestě prozatím dospělo. DALŠÍ OBĚTI KOMUNISTICKÉHO TERORU, TENTOKRÁT Z TIŠNOVA Vážení občané, nezapomeňte na padesátá léta a všichni mladí se vžijte do tehdejší situace, kde často předem vytypovaní obchodníci, živnostníci a inteligence byli napadáni a nařčeni z ohrožování výstavby socialismu, pokus o zvrat lid. dem. republiky, z hospodářské sabotáže, jako nepřátelé dělnické třídy. Byl to hon na lidi a loupení majetku z těch shora uvedených politických důvodů. V té době se drancoval uran pro SSSR a tak komunistická mašinérie potřebovala mnoho otroků. Takže byli odsuzováni občané, jak na běžícím pásu, kteří se vlastně ničím neprovinili. MUDr. Petr Fruhwirt - za ošetření pacienta a neohlášení, byl odsouzen k trestu 11 roků. Bohumil Gruber - poručík čs. armády. Za vykonstruované obvinění protistátní činnosti, byl odsouzen k trestu smrti a popraven v r. 1953. Alois Pokorný a Vlastimil Železný, oba vysokoškolští studenti. Údajně protistátní skupina - Křížovice - do které se vloudil konfident „Mrkva“, jenž byl při potyčce neúmyslně zabit. Za to byli oba odsouzeni k trestu smrti a popraveni - bylo jim 24 roků. Jan Simandl, přednosta Úřadu práce. Za podporování a organizování odboje proti režimu, byl odsouzen na doživotí. Odpykal trest 13,5 roku v uranových dolech v Jáchymově. Prof. Jan Kosík z tišnovského gymnázia, údajně ve spojení s protistátní skupinou. Odsouzen na 7 roků. František Raus, za vymyšlená politická obvinění dostal trest 15 roků. František Klíč, za vymyšlenou protistátní činnost a sabotáž dostal trest 20 roků. Ing. František Oharek za vymyšlené politické obvinění (nepřítel pracujícího lidu) byl odsouzen na 18 roků. 21 [pageend23]zpravodaj 9/96 František Brejl, obchodník se zbraněmi na Brněnské ulici - z politických důvodů odsouzen na 20 roků. Bauer, výpravěí na dráze, za vymyšlenou sabotáž proti soc. zřízení dostal trest 13 roků. Josef Pecka za vymyšlená politická obvinění dostal trest 20 roků. Josef Chládek obviněn z politických důvodů, dostal trest 23 roků. Bohumil Štarha za vykonstruované obvinění protistátní činnosti dostal trest 20 roků. Vladimír Homolka byl z politických důvodů odsouzen na 18 roků. Antonín Homolka, bratr předcházejícího byl taktéž z politických důvodů odsouzen na 16 roků. Bohumil Svoboda, voják čs. armády, za vymyšlenou špionáž a sabotáž byl odsouzen na 22 roků. Antonín Přibyl byl obviněn z politických důvodů a odsouzen na 8 roků. Josef Haisler, šofér, za odvezení autem na domluvenou schůzku s kamarády, dostal trest 18 roků. Břetislav Loubal, Tišnov-Předklášteří, z politických důvodů dostal trest 20 roků. Samohýl z politických důvodů dostal trest 5 roků. Rudolf Mrázek dostal za vymyšlená obvinění trest 17 roků. Antonín Zadražil, rolník z Křížovic, přechovávání nepřátel prac. lidu z křížovické skupiny, která usilovala o zvrat lid. dem. rep., dostal trest 23 roků. Ledabyl, řím. kat. farář z Doubravníka, byl z politických důvodů odsouzen na 20 roků. Josef Brázda z Doubravníka, učitel, z politických důvodů dostal trest 12 roků. Tento výčet není úplný ani údaje nejsou absolutně přesné pro časový odstup. Údaje čerpány od přímých účastníků a dostupných pramenů. Ti odsouzení, kteří měli vysoké tresty, se dostali na svobodu při různých amnestiích v letech 1960 až 1968, nebo jim byly tresty zmírněny. To znamená, že odpykali tresty vesměs od 10 do 14 až 17 roků. Ovšem za tato bezpráví se jim komunisté neomluvili, ani je neodškodnili. Vraceli se jako lidské trosky k rozvráceným rodinám, často bez domova a zůstala pro ně jen ta nejhorší práce (pokračování trestu). Kresba Miroslav Kemel 22 [pageend24]zpravodaj 9/96 Ukradený uran Jaromír Košťál Rusko prodává do USA 500 tun obohaceného uranu získaného z demontovaných hlavic raket a event, z atomových ponorek, které vyřazuje. USA kupují tento obohacený uran hlavně proto, aby se zabránilo, pokud možno, černému obchodu s ním resp. jeho prodeji „nebezpečným“ státům. Za tento obohacený uran zaplatí USA Rusku 12,5 miliard USD. První zásilka již odešla a další byly připraveny k odesláni. Ptáme se my, muklové, političtí vězni, kteří byli nuceni za nelidských sociálních a zdravotních, ba za otrockých podmínek, vždy bez odpovídající stravy, tuto rudu dobývat. Co dostane ČR z tohoto obchodu od Ruska??? Vždyť tuto rudu nám SSSR doslova a do písmene za vynikající kolaborace ÚV KSČ a celé vlády ukradl! Smlouvou ze dne 23. 11. 1945 mezi ČSR a SSSR - smlouvou dvou nerovnoprávných partnerů a více méně uskutečněnou pod nátlakem - bylo dohodnuto, že produkce této vojen- skostrategické suroviny je celá určená pro SSSR. Pokud mně je známo, dluží Rusko, které převzalo na sebe dluhy SSSR, České republice 5 miliard USD a pokud vím, dosud nezaplatilo jedinou splátku na tento dluh. Jenom během r. 1995 bylo naším tiskem oznámeno, že nám Rusko zaplatilo úroky za r. 1994. Ale letos, ač je už polovina roku pryč, dosud o splátce úroků za r. 1995 žádná zpráva. Bylo by dobře, aby se naše budoucí vláda snažila docílit toho, aby Rusko z tohoto obchodu zaplatilo své dluhy za SSSR, anebo alespoň část, jako splátku. Z časopisu KPV: „ Věrni zůstaneme ‘ (1996/5) Konec sladkých dnů Jiří Hanák Demise vlády je ve většině zemí událost asi tak nevšední, jako podzimní plískanice či letní parna. Dnešní demise vlády české je však událost po všech stránkách historická. Vláda Václava Klause byla první vládou českou a první vládou v historii suverénního československého) státu, která nejen přežila celý čtyřletý volební mandát, nýbrž vytvořila i rekord v délce trvání vlády. Jejím čtyřem rokům se přibližuje pouze vláda Antonína Švehly v letech 1926 - 1929. Chce-li někdo v této souvislosti použít slova „úspěch“, nebude lhát zcela. Kdo chce podtrhnout ono slovo poukazem na nejednoduchou dobu, v níž odstupující vláda pracovala, nebude se úplně mýlit. V zájmu spravedlnosti je však třeba konstatovat, že první českou vládu provázely šťastné okolnosti, které se už sotva kdy vyskytnou. Okolnost první: po rozdělení Československa ušetřila česká vláda nejméně 30 miliard korun v hodnotě r. 1992, které každoročně proudily do rozpočtu slovenského. Okolnost druhá: vláda pracovala bez kontroly parlamentu, která by stála za řeč. Vládě oddaná většina si mohla dovolit i ukázku mocenské arogance, když zamítla požadavek opozice, aby vláda složila parlamentu účty. 23 [pageend25]zpravodaj 9/96 Okolnost třetí: česká společnost žila v očekávání snadného zbohatnutí prostřednictvím kupónové privatizace a po léta poskytovala vládě bianco šek důvěry. Trvalo dlouho, než daňoví poplatníci zjistili, že zbohatli jen „ti informovaní“, zatímco oni přišli o 40 miliard korun, rozkradených z krachujících bank. První trhliny důvěry vláda flikovala se zruě- ností treněiánského drotára. Musela ustoupit železniěářům, ěástečně učitelům, ustupovala zdravotníkům. Vystřídala tři ministry zdravotnictví, dva ministry dopravy, kultury a obrany. Ministerstvo vnitra spotřebovalo enormní množství policejních prezidentů a šéfů inspekce. Žádný z těchto resortů nezanechala dnes odstupující vláda ve stavu, který by se dal označit za nadějný. Začala jí pronásledovat deficitní obchodní bilance, která se rychle stala chronickou. Přesto vláda všechny maléry překonala. Čas hrál pro ni, důvěra společnosti nestačila klesnout pod kritickou hodnotu. Má-li být řeč o úspěchu, toto byl úspěch. Dnes jsou sladcí dnové aranjuezští z let 1992 - 1993 definitivně v nenávratnu. Vládní úradky už nebude možno ěinit bez zájmu o to, co tomu řekne opozice. Žádný poslušný parlament. Žádné pozitivní očekávání společnosti. Žádný koláč na dělení s preferencí „pro informované“. Nové okolnosti však sestavu nově navrhované vlády příliš nepoznamenaly, alespoň na rozhodujících místech ne. Znamená to, že nová vláda s opakováním rekordu v délce trvání nepočítá. Ze života spolků Překvapení u Ženevského jezera Patnáctého července jsem byl naším panem velvyslancem pozván jako zástupce Svazu spolků se svou manželkou na večírek a divadelní představení do Caux. Byl to večírek plný překvapení. Caux leží u Ženevského jezera ve výši 1.000 m n.m. přímo nad lázeňským střediskem Montreux a když se podíváte z horní hotelové terasy dolů, vidíte pod sebou přímo zámek Chillon. Toho dne byl právě slunečný den a překrásný rozhled na jezero a na široké okolí. Večírek se konal v domě, který býval dříve přepychovým hotelem a nazýval se Caux Palace Hotel a byl postaven v roce 1902. Je to rozlehlá budova, která v době svého lesku hostila takové hosty, jako byl Rockefeller, maharádža z Barody, Edgar Wallace a Rudyard Kipling. Po druhé světové válce byl hotel uzavřen a vzniklo zde tzv. Konferenční centrum pro morální vyzbroj ování, jak tomu dnes říkají (Konferenzzentrum für Moralische Ausrüstung) a palác se jmenuje Mountain House, neboli Horský dům. A schází se tady zajímavá společnost z celého světa. Tak na př. tady byl až do našeho příjezdu ubytován Dalai Lama. Je to společnost celkem uzavřená o jejíž existenci není nic bližšího známo. A zde se konají občas i různé konference a divadelní představení. Toho 15. července se zde provozovala při příležitosti dvacátéhoosmého výročí okupace naší vlasti jednoaktovka, kterou napsala paní Jaroslava David-Moserová, která je činná 24 [pageend26]zpravodaj 9/96 jako stálý zástupce České republiky v UNESCO. Kromě toho je také činná jako známá lé- kařka-dermatoložka. Hra se nazývala „Dopis do Wollongongu“,v originále anglicky „Letter to Wollongong“ a zahráli ji paní Chris Channer a pan Michael Henderson, oba z Austrálie, a to v jazyce anglickém. Režii měl pan Frances Colquhoun. Děj se odehrává v minulosti a v přítomnosti v životě jedné ženy z Prahy, jejíž rodina uprchla po okupaci republiky do ciziny a je věnována osudu lidí, kteří se ocitli v Austrálii a na Novém Zélandu. Po představení byla zajímavá diskuze, taktéž v jazyce anglickém, kde paní Mosero- vá odpovídala na dotazy asi jednoho sta a padesáti posluchačů, kteří byli přítomni ze všech možných koutů světa (také byl přítomen náš pařížský velvyslanec s chotí) a kde bylo vysvětlováno mnoho aspektů osudů naší republiky, které nejsou lidem, kteří to vše sami neprožili, dostatečně jasné. Neboli z propagačního hlediska to byl podnik velmi prospěšný. Červenec 1996 J. Sochor Vážení přátelé, staňte se cleny některého z našich spolků ve Švýcarsku! S podobnou výzvou, se kterou přicházíme dnes, jsme se na Vás obrátili v únoru 1971, tedy právě před 25 lety! Co jsme tehdy zdůrazňovali? Citujeme několik částí naší výz- vy: "Každý, kdo emigroval, si sebou odvezl kus domova. Každý z nás někde v koutku srdce věří, že se tam snad jednou vrátí. Ztratíme kus sebe, když ztratíme vědomí vlasti. Ve svém okolí, v práci i doma je každý z nás jakýmsi representantem své země. Pouto s domovem není přerušeno i když jsme odešli. Ale ani občanské povinnosti neskončily přechodem hranic. Každý z nás je mravně povinen mít stanovisko, říci své ano nebo ne při různých příležitostech v souvislosti s osudovou situací naší země. Exilem vztah k vlasti a národu nekončí, dostává jen jinou podobu. Prostřednictvím krajanských spolků lze informovat a případně i ovlivňovat švýcarskou veřejnost lépe, než by to dokázal jednotlivec. Krajanské spolky pořádají kulturní večery, sportovní a společenské podniky, diskuse a organizují zájmovou činnost. Ve spolku si pohovoříte rodnou řečí, najdete tam nové známé. Krátce řečeno: krajanské spolky jsou a měly by být středisky všech Čechů a Slováků." Z „dokumentárních střípků" z historie spolků, které jsme tehdy připojili, vyjímáme několik: Ze zápisu spolku Besedy Slovan v Ženevě o přednášce profesora T. G. Masaryka dne 23. února 1915. Krajan Masaryk pak hovořil o poválečných plánech Rakouska a Německa a o nebezpečí, že by se české země mohly dostat pod komando Berlína. Poněvadž tímto způsobem by národ náš ztratil svou existenci, jest povinností každého Čecha, aby se přičinil o vydobytí 25 [pageend27]zpravodaj 9/96 samostatnosti pro národ český. Krajan Masaryk radil ženevským krajanům, aby se organi- sovali a aby podporovali, především peněžními sbírkami, akci zahájenou Čechy v Paříži. Ze studie Krajanské hnutí ve Švýcarsku za druhé světové války, uveřejněné v Československém časopise historickém v Praze, č. 6/68. Již dne 10. května 1939 výbor Svazu československých spolků ve Švýcarsku oznámil zahájení akce presidentu Dr. Benešovi a vyslanci Dr. Š. Osuskému a sdělil, že se krajané ve Švýcarsku ujali organisace pravidelných peněžních sbírek, tzv. národní daně, mezi krajany, umísťování článků do švýcarského tisku, atd. Z Českého slova, Mnichov 7. 7. 1960. Vědomí příslušnosti k rodné zemi se pak mezi krajany ve Švýcarsku znovu projevilo po komunistickém puči v únoru 1948. Krajané odmítli všechny námluvy se strany komunistů a na celostátním sjezdu v Basileji v roce 1949 prohlásil Svaz československých spolků ve Švýcarsku, že odsuzuje protiprávní převzetí moci komunistickou stranou a solidarisuje se s československým exilem. Z Ziirichsee-Zeitimg, 3. července 1968. Der Verband der tschechoslowakischen Vereine in der Schweiz kann sich der Befürchtungen nicht erwehren,dass die Sowjetunion, befangen in ihren machtpolitischen Plänen, sich dazu hinreissen lassen könnte, in der Tschechoslowakei - wie vor 12 Jahren in Ungarn - zu intervenieren, um die Freiheitsregungen der Tschechen und Slowaken im Keim zu ersticken. Wir glauben, dass es die Pflicht aller fortschrittlich und demokratisch denkenden Menschen auf der ganzen Welt ist, die Sowjetunion vor jedem unüberlegten Eingriff in die Angelegenheiten der Tschechoslowakei zu warnen. Z časopisu Sovětskaja Rossija, Moskva, 5. července 1968. Západ používá pro podvratnou práci v Československu tisk, radio, televizi a darebáky z řad emigrace. Zvláště aktivní je Svaz československých spolků ve Švýcarsku, kde reakční emigranti neúnavně podporují všechno, co směřuje k restauraci kapitalismu v Československu. Z Neue Zürcher Zeitung, 25. 8. 1968. Der Verband der tschechoslowakischen Vereine in der Schweiz erhebt mit Empörung und trauer seine Stimme gegen den brutalen Überfall der Tschechoslowakei... Wir fordern die Regierung der Sowjetunion und deren Verbündete auf, ihre Truppen unverzüglich abzuziehen und die volle Souveränität der Tschechoslowakei wieder herzustellen. Ze Zpravodaje č. 1,9. 9. 1968. Sedli jsme si dohronady a lámali si hlavu, jak můžeme informovat Čechoslováky, roztroušené po celém Švýcarsku, jejichž adresy neznáme. Jediný spolehlivý způsob je, říci to lidem v malém informačním časopise. A prvé číslo našeho Zpravodaje vám, milí Čechoslováci ve Švýcarsku, dnes předkládáme. Vzniklo z bezprostřední praktické potřeby během 48 hodin... Z resoluce Svazu čsl. spolků ve Švýcarsku z 21. srpna 1969. Společně s Vámi doma vzpomínáme dnes obětí loňského násilí a zároveň všech obětí, které náš národ přinesl v bojích za svobodu a demokracii v době protektorátu, v padesátých le- 26 [pageend28]zpravodaj 9/96 tech i v současné okupaci. Společně s Vámi odsuzujeme jakoukoliv zradu národních zájmů a zaslepené stranictví, které tak jako v minulosti i dnes připravuje národ o svobodu a samostatnost. Tolik z naší výzvy z února 1971. Dvacet pět let je dlouhá doba v životě jednotlivce. Každý z nás zažil jistě v těchto letech mnoho pěkných chvil, ale prošel také řadou zklamání i neúspěchů, avšak, až na nepatrné vyjímky, se Češi a Slováci úspěšně zapojili do švýcarského života. O činnosti Svazu a některých spolků jste jistě aspoň částečně informováni. Domníváme se, že naše práce a její výsledky za uplynulých 48 let se důstojně řadí k úspěšné činnosti našich předchůdců ve Švýcarsku v období první i druhé světové války. V dnešní změněné situaci nutně došlo i ke změnám našich priorit. Naším nejdůležitějším úkolem do příštích let je udržení a posilování české a slovenské větve v zahraničí. Součástí tohoto úkolu je samozřejmě i prohlubování styků a spolupráce se starým domovem a intervence na příslušných místech v otázkách týkajících se zahraničních Čechů a Slováků. K našim tehdejším cílům informovat a případně ovlivňovat švýcarskou veřejnost přibyly tedy nyní podobné, velmi důležité úkoly vůči české i slovenské republice. Základním předpokladem těchto snah je rozvoj našich členských spolků, jejichž možnosti a vliv by přílivem dalších členů podstatně vzrostl. Potřebujeme proto rozšířit naši členskou základnu a potřebujeme nové spolupracovníky, kteří by nám pomáhali zajistit naši činnost i v budoucnu. Přijďte mezi nás! Prosíme také vás, kteří jste již členy některého spolku, abyste s touto výzvou seznámili své přátele a známé a snažili seje přesvědčit o důležitosti jejich spolupráce. Adresy členů Svazu spolků Čechů a Slováků ve Švýcarsku: 1. Amities Lausanne Dr. Eliška Bosley, Rue du Devin 66, 1012 Lausanne, tel.: 021 / 652 02 90 2. Beseda Slovan Ženeva Dr. František Chládek, Ch. des Rayes 18, 1222 Vésenaz, tel.: 022 / 752 25 97 3. Beseda Svatopluk Čech Ing. Věra Koppová, Postfach 3019, 8049 Zürich, tel.: 01 / 341 26 02 4. Communio Nova Bohemica Dr. Felix Uhl, H. Herzigstrasse 12, 9424 Reineck / SG, tel: 071 / 88 34 74 5. Čs. Sdružení Fribourg Ing. Ladislav Křivánek, 1 Alleé des Chenes, 1723 Marly, tel.: 037 / 46 45 69 6. Domov Basilej Ing. Miloš Rusek, Tiefengrabenstrasse 49, 4102 Binningen, tel.: 061 / 302 21 06 7. Klub Jan Palach Dr. Marie Nenadálová, Widmerstrasse 19, 8038 Zürich, tel.: 01 / 482 51 96 8. Lvíčata Lausanne Dr. Madeleine Cuendet, Av. C. Secretain 13, 1005 Lausanne, tel.: 021 / 323 99 88 9. Masaryk Solothurn Kurt Laube, Rütistrasse 107, 3367 Thörigen, tel.: 063 / 61 57 72 10. Sokol Baden V. Günter, Eichtalboden 81, 5600 Baden, tel.: 056 / 21 22 64 27 [pageend29]zpravodaj 9/96 11. Sokol Basilej Ing. Eduard Novotný, Holeeholzweg 65,4102 Binningen, tel.: 061 / 47 53 93 12. Sokol Bern Věra Bäumeltová, Dändlikerweg 39, 3014 Bern, tel.: 031 / 331 10 30 13. Sokol Zürich Arch. Rudolf Fiala, Stauffacherstrasse 222, 8004 Zürich, tel.: 01 / 242 45 34 14. Sokol Luzern Jiří Jordán, Ahornweg 2, 6020 Emmenbrücke 15. Sokol St. Gallen Jiřina Kalivodová, Espenmoosstrasse 12, 908 ST. Gallen 16. Západoevropská pobočka Konfederace bývalých politických vězňů Ing. Jiří Sochor, Gladbachstrasse 110, 8044 Zürich, tel.: 01 / 251 88 03 Ing. Jaroslav Kelbich, Talackerhalde 15, 6010 Kriens, tel.: 041 / 41 14 01 17. Čs. skaut ve Švýcarsku Karel Kukal, Blockweg 4, 3007 Bern, tel.: 031 / 371 84 69 18. Slovenský Klub ve Švýcarsku Postfach 135, nebo Dr. Miloš Kelemen, Grundstrasse 7, 8180 Bülach, tel.: 01 / 860 53 85 19. Česko-Slovensko-Švýcarská Zdravotnická Společnost Tschecho-Slowakisch- Schweizerische Medizinische Gesellschaft Dr. med. Štěpán Unger, Stationsstrasse 1, 8003 Zürich, Praxis tel.: 01 / 462 73 35______ PŘIHLÁŠKA Přihlašuji se za člena spolku Jméno__________________ Ulice___________________ Bydliště_________ _______ Tel:____________________ Datum podpis Přihlášku zašlete laskavě na adresu spolku Vašeho výběru. 28 [pageend30]zpravodaj 9/96 Krajanský spolek J. A. Komenský Na naši výzvu, týkající se zaniklých spolků ve Švýcarsku se nám přihlásil krajan V. Švec, hodinář a klenotník z Amriswilu, poslední místopředseda spolku J. A. Komenský v St. Gallenu. Tento spolek byl založen již v osmdesátých letech minulého století a byl patrně nejstarším krajanským spolkem ve Švýcarsku. Ve svém dopise krajan Švec uvádí: Do Švýcar jsem přišel v lednu 1948 a po únoru jsem zde zůstal jako politický uprchlík. V zemi byla ještě celá řada táborů váleěných uprchlíků a Švýcarsko odmítalo přijímat nové exulanty. Skoro všichni, kteří se v této době dostali do Švýcarska, museli je zase za nějaký čas opustit a najít si jinou možnost vystěhování. Já osobně jsem měl politický asyl, jehož platnost se musela každé tři měsíce obnovovat. Hned po příchodu do St. Gallenu jsem se přihlásil do spolku J. A. Komenský. V té době měl spolek asi 20 aktivních členů, někteří ještě z doby před první světovou válkou. Ve svých 25 letech jsem byl nejmladší. Členové byli všichni z řad řemeslníků, především kožešníci, krejčí a obuvníci, kteří již odedávna nesli pověst české pracovitosti. Dlouholetým předsedou spolku byl Jaroslav Michalják, za jehož vedení spolek, tak jako ostatní krajanské spolky ve Švýcarsku, zaujal protikomunistický postoj. Členové se velmi aktivně podíleli na politických akcích a na pomoci novým exulantům. Spolek ukončil svoji činnost kolem r. 1965 pro nedostatek členů: nakonec jsme zůstali jenom čtyři. Po smrti předsedy mně, jako místopředsedovi, předal náš aktuár všechny zápisy a pokladní knihu. Tyto dokumenty jsem měl doma až do příchodu nových exulantů, kdy jsem je předal do úschovy p. Vilému Von- drovi, našemu duchovnímu správci. Avšak po jeho tragickém skonu v Izraeli se všechny tyto doklady od založení spolku ztratily. Jsem odběratelem Zpravodaje od samého zaěátku a sleduji činnost Svazu. Jsem velmi rád, že se našli lidé, kteří chtějí tradici českých spolků udržet. S těžkým srdcem vám sděluji tuto trpkou pravdu o našem spolku a velmi mě mrzí, že Vám nemohu nabídnout nic víc než svoji paměť. Zůstávám s krajanským pozdravem Váš V. Švec Vážení přátelé, doufáme, že vzpomínka krajana Švece nám pomůže zachránit dokumenty o činnosti jiných krajanských spolků i jednotlivců. Můžete-li pomoci, prosíme, abyste se obrátili bud na redakci Zpravodaje nebo přímo na kulturního referenta Svazu. O. Černý, 12b, rte de Meyrin, 1202 Geneve, tel.: 022 / 734 46 21. Oznámení Československý poradní sbor v západní Evropě e.V. svolal na 13. ledna 1996 do Mnichova své řádné valné shromáždění. Na něm bylo rozhodnuto o ukončení práce tohoto sboru, neboť důvody jeho existence pominuly. Poradní sbor byl úzce napojen na Radio svobodná Evropa v Mnichově a působil během sedmdesátých a osmdesátých let. Spolek spolupracoval nejen s krajanskými a exilovými organizacemi, ale udržoval úzké styky také s podobnými organizacemi jiných porobených národů. Informoval veřejnost 29 [pageend31]zpravodaj 9/96 a vládní činitele Západních států o situaci v ČSSR, pomáhal hájit práva nespravedlivě stíhaných občanů v ČSSR a snažil se ulehčovat jim jejich osud. Zpráva o ukončení práce Poradního sboru byla uveřejněna v červenci tohoto roku. Bernské sokolky v Beskydech Na začátku byl nápad toulat se Beskydami s ruksakem na zádech a bez povinnosti starat se, čímž je myšleno, též o muže. Později jsme spojily své výletní plány s termínem voleb do českého parlamentu a své hlasy jsme odevzdaly 1, června v Brně. Pak už nás čekal týden v Horní Bečvě u přehrady. A jaký týden! Třicetistupňový! To znamenalo žádné dlouhé spaní a být včas na snídani, abychom ještě s trochou chládku urazily první kilometry. Jely jsme na Pustevny a rázovaly na Radhošť, dál ke kapličce a příšerným „sešupem“ do Rožnova. Krásná byla tůra na Bílý kříž, na Gruň a nádhernou hřebenovkou do Starých Hamrů. Včetně zabloudění to dalo dobrých 18 km. Odpočinková středa v rožnovském skanzenu dala šanci našim bolavým lýt- kám. Pohoda v poledne na dobrotách valašské kuchyně a později věnečky u kávy - Rožnov je krásný. A pak výlet na Bumbálku, na Třeštík a po kouzelných hřebenech Vsetínských vrchů na Soláň. Ten týden uběhl neskuteěně rychle a zůstalo moc pěkných vzpomínek. Na nádherné horké dny, na líbeznou krajinu a na výborné lidi tam na Valašsku. Celé to cestování nám přepečlivě připravila s mapou i zasvěceným výkladem sestra Hana ze Sokola Brno- Rečkovice, které tímto ještě hlasitý dík. A my jsme si dokázaly, že nějaký ten horský kilometr je na nás ještě krátký a že máme partu, která je po tomto týdnu zase o něco výbornější. O.Š. Sokol Bern Tělocvičná jednota Sokol Luzern pořádá v nedělí 22. září 1996 již 6. ročník mezinárodního volejbalového turnaje s dosud největší účastí 22 volejbalových sokolských a nesokokolských družstev z České republiky, Rakouska, Francie a Švýcarska. Turnaj začíná v 8 hodin v Rossmooshalle v Emmenbrücke, předpokládané finále v 18 hodin. Na hojnou účast příznivců se těší organizátoři. Další informace: J. Jordan, tel. 041 / 260 96 58. 30 [pageend32]zpravodaj 9/96 Dne 20. července t. r. byla v Tyršově domě v Praze, za přítomnosti zástupců zahraničních sokolských žup konána ustavující schůze nové organisace Zahraniční obce sokolské (ZOS). Stalo se tak po ukončení činnosti Ústředí československého sokolstva v zahraničí. ZOS vydalo k tomuto založení následující prohlášení: Prohlášení Zahraniční obce sokolské u příležitosti jejího založení v Praze, Tyršově domě dne 20. července 1996. Sestry a bratři, krajané a krajanky! Pro nás, kteří žijeme stále v zahraničí, je Sokol více nežli pouhá tělocvičná organisace. Od samého založení nám byl Sokol pojítkem jak národnostním tak i společenským. Nezapomeneme zásluh Sokola o svobodu a demokracii. Uchránili jsme Sokol v zahraničí v dobách nejtěžších. Měli jsme začátkem roku 1990 vzácnou příležitost přispět podstatně k obnově Československé obce sokolské v osvobozené vlasti. Zahraniční obec sokolská navazuje na úspěšnou činnost bývalého Ústředí československého sokolstva v zahraničí. Náš úkol do budoucna je jednoznačný - zůstaneme věrni stále živým a platným myšlenkám našich zakladatelů Tyrše a Fůgnera. Stejně tak budeme chránit naši národní identitu a přispívat k vzájemnému porozumění s těmi, v jejichž zemi žijeme. S pomocí České obce sokolské a Světového svazu sokolstva nám bude jistě možné jít touto cestou. Nazdar! Sokolská župa Rakouská Tělocvičná jednota Sokol Mnichov Sokolská župa Švýcarská Tělocvičná jednota Sokol Paříž Tělocvičná jednota Sokol Göteborg Tělocvičná jednota Sokol Stockholm Tělocvičná jednota Sokol Londýn 31 [pageend33]zpravodaj 9/96 Ze zahraničí Výroční mezinárodní zpráva AMNESTY INTERNATIONAL na rok 1996 - Česká republika Zpráva analyzuje období leden až prosinec 1995. Dva odpírači vojenské služby byli věznění: oba byli vězni svědomí. Jedna osoba byla uvězněna podle zákona, kterého lze použít k odsuzování vězňů svědomí. Jeden vězeň zemřel ve vazbě na zranění, která mu způsobili vězeňští dozorci. V březnu kritizoval prezident Václav Havel všeobecný nezájem o lidská práva, zejména pokud se to týká romské menšiny a požadoval, aby situaci sledoval nově vytvořený úřad ombudsmana. Do konce roku však tato instituce nebyla vytvořena. V září rozhodlÚstavní soud, že je neústavní odsoudit občana více než jednou podle paragrafu 269 trestního zákoníku za odmítání nastoupit povinnou vojenskou službu. Dva odpírači vojenské služby, Martin Novák a Martin Duda, byli vězněni, a to první 2 nich od března do září a druhý od června do října. Oba odmítli nastoupit vojenskou službu z náboženských důvodů. Byla jim odepřena náhradní služba, protože nepředložili žádost v předepsané lhůtě. Na rozhodnutí Ústavního soudu byli posléze propuštěni. V březnu byl obžalován Zdeněk Spalovský za urážku a pomluvu prezidenta. Spalov- ského odsoudil Okresní soud v Kroměříži na čtyři měsíce podmínečně, s odkladem najeden rok, za to, že v tiskovém článku nazval prezidenta „vlastizrádcem a falešným prorokem“. Jeden vězeň, František Kahánek, zemřel v dubnu ve vězení v Horním Slavkově na následky zranění, která mu způsobili vězeňští dozorci, kteří byli za něho odpovědní. Čtyři vězeňští dozorci byli posléze obžalováni, že zneužívali svých pravomocí a způsobovali tělesná zranění. Avšak nikdo nebyl pohnán před soud v souvislosti se smrtí Martina Červenáka, Roma, který byl zastřelen, když byl v červnu 1994 v policejní vazbě v Horšovském Týně. V červnu konstatovala zpráva veřejného prokurátora pro Plzeň, že během Červenákova výslechu došlo k potyčce a že „vyšel náhodný výstřel, který Červenáka zasáhl přímo do hlavy“. Tatáž zpráva konstatovala, že podle instrukcí ministerstva vnitra smějí mít pracovníci policie při domovních prohlídkách prováděných v romských domácnostech nabitou a odjištěnou zbraň. Amnesty International se dotazovala na ministerstvu spravedlnosti na vyšetřování smrti Martina Červenáka a požadovala, aby diskriminační předpisy, podle nichž smí policie provádět prohlídky v romských bytech se zbraní připravenou ke střelbě, byly zrušeny. Amnesty International také vyjádřila znepokojení prezidentu Havlovi nad případem Zdeňka Spálovského a nad zákonem o hanobení prezidenta, který zřejmě omezuje právo na svobodu projevu. Amnesty International také naléhala na českou vládu, aby zajistila, aby zákon o náhradní vojenské službě neomezoval právo odpíraěů vojenské služby kdykoliv zažádat o náhradní službu. 32 [pageend34]zpravodaj 9/96 Amnesty International vyvrací reakci na vznesená obvynění: Odborník londýnského ústředí Amnesty International Chorvát Ivan Fišer: „Pan ministr nečetl naši zprávu pozorně“. Ministr spravedlnosti Jiří Novák odmítl zprávu Amnesty International, kritizující porušování lidských práv v ČR. „ Takovéto zprávy obvykle vyplývají z naprosto zkreslených informaci a z laického pohledu na věc“, konstatoval. Měl pravdu? Takové výroky nejsou od vládního představitele neobvyklé. Přicházejí z mnoha evropských zemí. Jsem ale překvapen, že ministr tvrdí skutečnosti, z nichž vyplývá, že si naši zprávu nepřečetl dostatečně pozorně. Je totiž jasné, že veškeré informace v ní obsažené pocházejí z oficiálních českých zdrojů. Například se zmiňujeme o rozhodnutí českého ústavního soudu ze září 1995, na jehož základě byli propuštěni po několikaměsíčním vězení dva čeští občané, kteří odmítli z náboženských důvodů nastoupit vojenskou službu. Toto rozhodnutí soudu je velmi dobrým precedentem nejen pro ČR. ale i pro jiné evropské země. Zpráva kritizuje směrnici českého ministerstva vnitra, která policistům umožňuje užívat při prohlídce romských bytů zbraně připravené ke střelbě. Mluvčí policie ČR Aleš Svoboda to však označil za „nepravdivou a absurdní informaci“. Žádná taková směrnice podle něj neexistuje. Informaci o této směrnici si nevymyslel někdo v našem ústředí v Londýně. Je obsažena ve zprávě krajského prokurátora z Plzně o případu usmrcení Roma Martina Červenáka, k němuž došlo 8. června 1994. Dovolte mi citovat z této zprávy: Kohoutek byl natažen a pak byl uvolněn do přední polohy, což je v souladu s příkazem ministerstva vnitra č. 16/1992, a také v souladu se směrnicemi týkajícími se prohlídek v romských bytech, jimiž se policista Horák řídil v době Červenákova zatýkání. Takže policejní mluvčí Aleš Svoboda říká nesmysly? Nechci to charakterizovat takovými slovy. Když jsme si my zde v londýnském ústředí Amnesty International přečetli tuto zprávu Krajského prokurátora v Plzni, požádali jsme v listopadu 1995 české úřady, aby přezkoumaly existenci těchto směrnic a zahájily procedury k jejich zrušení. My jsme tyto směrnice neměli po ruce, ale píše se o nich v oficiální zprávě krajské prokuratury v ČR. Jestliže takové směrnice existují, zdůraznili jsme českému ministru spravedlnosti, jsou porušením mezinárodních smluv o lidských právech, které ČR ratifikovala. Od listopadu 1995, kdy jsme tento dopis ministru Novákovi odeslali, jsme na něj dodnes nedostali odpověď. Ministerstvo spravedlnosti nám tedy nepotvrdilo, že tyto směrnice neexistují. Pokud ale skutečně neexistují, pak je to pro nás ještě vážnějším důvodem než dosud být znepokojen výše zmíněnou zprávou krajské prokuratury v Plzni a žádat o hlubší a objektivnější vyšetřování případu smrti Martina Červenáka. Zdeněk Spalovský byl odsouzen ke čtyřem měsícům podmínečně za hanobení prezidenta ČR. Paragraf o hanobení hlavy státu podle vás omezuje právo na svobodu vyjadřování. Ministr Novák však nepovažuje odstavec trestního zákona o hanobení prezidenta v Evropě za výjmečný. V Rakousku se podle něho například trestá i hanobení vojska. Jsem velmi rád že, jako i v obdobných předchozích případech, udělil odsouzenému Spalovskému prezident ČR milost. Zákon však nebyl zrušen a v budoucnosti by podle něho mohli být odsouzeni i jiní občané. Argument ministra Nováka, že v jiných zemích mají ještě absurdnější zákony, nemůže ospravedlnit situaci v ČR. Amnesty International nemá informace, že se v Rakousku v posledních deseti letech odsuzovali občané podle zákona, o němž se zmiňuje ministr Novák. Zastáváme názor, že lidská práva mají všeobecnou, celosvětovou 33 [pageend35]zpravodaj 9/96 platnost. Musejí být absolutně respektována. Nepovažujeme takovéto pragmatické výmluvy za ospravedlnitelné. Zaváže-li se ČR ratifikaci, že bude dodržovat mezinárodní dohody, neznamená to přece, že je bude plnit jen tehdy, budou-li je plnit i jiné země. Proč neobsahuje výroční zpráva Amnesty International letos nic o Slovensku? Celosvětová výroční zpráva Amnesty International je vypracována na základě velmi přísných zásad našeho omezeného mandátu. Amnesty International registruje výlučně věznění, mučení a kruté zacházení s lidmi, politické procesy, zmizení osob, popravy. Jde o vážná porušování lidských práv, k nimž nedochází ani v ČR ani na Slovensku. Do výroční zprávy jsou zahrnovány jen informace o nespravedlivě vězněných osobách a o nejvážnějších porušováních lidských práv. Žádné takové informace jsme ze Slovenska neobdrželi. Pokud někdo ví o případech nespravedlivého věznění slovenských občanů v roce 1995, nechť nás o tom infotmuje a my podnikneme příslušné akce. MALÁ REPORTÁŽ J. Sochor o zemi, o které neexistují v současné době bud žádné představy, nebo představy zcela zkreslené. Jedná se o Slovinsko. V dobách existence státu Jugoslávie bylo známo, že Slovinsko je jediná část Jugoslávie, která patří nesporně do západoevropského okruhu a její obyvatelstvo je civilizačně na stejné úrovni, jako třeba Češi. Také i řeč je velmi příbuzná. K otázce řeči bych chtěl ihned na počátku poznamenat, že je při rozboru velmi příbuzná češtině, ale není při poslechu Čechovi srozumitelná. Letos na jaře jsem měl s manželkou příležitost, dostat se se společností na krátkou dovolenou do Slovinska a nyní bych chtěl podat krátkou reportáž, která změní všeobecné představy o této zemi. Ihned při příjezdu nám byla položena otázka jestli jsme neměli také ty představy, že si na cestu do Slovinska musíme vzít s sebou kulomet, abychom se mohli bránit ve všeobecném zmatku. Neboť takové představy mají nyní lidé ze Západu o situaci v zemi. K tomu nutno konstatovat, že nic takového ve Slovinsku nenajdeš. V zemi je naprostý klid a pořádek, hotely, a to i zcela moderní hotely, jsou v bezvadném stavu a provozu, obchody fungují zcela normálně, nikde nejsou vidět shluky uprchlíků z jiných ěástí bývalé Jugoslávie, silnice jsou v bezvadném stavu a asfaltované a na rozdíl od poměrů v České republice jsou i všechny dopravní značky u silnic zcela nově natřeny čerstvou barvou, takže svítí novotou. Dá se tudíž tato kapitola uzavřít konstatováním, že je ve Slovinsku pro turistu opět vše v pořádku a nikdo nemusí mít strach, že se dostane do nebezpečných situací. Naše společnost byla ubytována v moderním devítipodlažním hotelu ve městě Porto- rož (dříve italsky Portorosa) u moře. Jelikož zde na západě existují zcela mlhavé představy o slovinském mořském pobřeží, někdo dokonce soudí, že Slovinsko žádné moře nemá, chtěl bych tuto „záhadu“ vysvětlit. Slovinsko mořské pobřeží má. V přímé linii od nejsevernějšího bodu, který tvoří hranice s Itálií až k nejjižnějšímu bodu, který tvoří hranice s Chorvatskem, je vzdálenost dvaceti kilometrů. Celková délka pobřeží se všemi jejími zákruty a zátokami je 46,6 kilometrů. 34 [pageend36]zpravodaj 9/96 Na tomto pobřeží se nalézá sedm obcí, z nichž nej důležitější jsou přístav Koper (Capodistria), Izola, Piran (Pirano) a Portorož (Portorosa). Dříve patřilo toto pobřeží k Itálii a proto ty původní italské názvy. Také pro svůj italský původ bylo toto pobřeží vybaveno moderními hotely a moderními lázeňskými zařízeními, tak jako celý poloostrov Istria, který však z valné části patří Chorvatsku. Vzhledem k tomu, že nynější slovinská měna je vůči tvrdé západoevropské měně asi v takovém poměru, jako česká koruna k švýcarskému franku, je velmi výhodné pro některé západní a i středoevropské státy provozovat obchod právě se Slovinskem a přes Slovinsko. Je to na př. vidět na přístavu Koper, který je plně využit zásilkami zboží z Rakouska a Maďarska, které jde do zámoří a kde dalším kladem je i relativní blízkost přístavu od těchto zemí. Další zajímavá turistická místa v zemi jsou světoznámé postojenské jeskyně, středisko chovu koní v Lipice, tzv. lipicánů, blízkost města Terstu a zámku Miramare atd. Nikdo, kdo navštíví slovinské pobřeží, nemusí mít obavy z toho, že se bude nudit. Další místa v zemi, která si zaslouží býti navštívena jsou: její hlavní město Lublaň, slovinské Alpy s Bledským jezerem atd. Ještě o jedné slovinské zajímavosti bych se chtěl zmínit: je to slovinská hospodářská situace v současné době. Velmi často se mluví o tom, že hospodářská situace České republiky je daleko vpředu před hospodářskou situací ostatních států které opustily „blahodárné“ vedení Sovětského Svazu. To je sice pravda, ale pravdou je také to, že Slovinská republika je na tom hospodářsky ještě lépe, nežli Česká republika. O tom se u nás moc nemluví a já sám nevím, jak je to možné. Ale je to tak. Nejlépe se to osvětlí statistickým obrazem - v roce 2000 má být hospodářská zdatnost následujících států tato: když se vezme za základ číslo 100, tak má mít Rakousko číslo 113, Slovinsko 90, Česká republika 81 a pak teprve přijde Maďarsko s číslem 55, Polsko s číslem 30 atd. Tato statistika vyjadřuje celkem srozumitelně, co nás čeká a co nás nemine a zde se jasně rýsuje ten fakt, že Slovinsko je a ještě i v příštích létech bude hospodářsky na předním místě před všemi středo- a východoevropskými pohrobky našeho „bratra na věčné časy“. Červenec 1996. Nadace NÁVRATY Vážení krajané, dovolte, abychom vám představili Nadaci NÁVRATY. Tato nadace byla registrována 13. září 1995, jejím posláním a cílem je zejména podporovat všemi způsoby návrat českých exulantů a emigrantů do České republiky. Nadace shromažďuje finanční prostředky na podporu výstavby penziónů a bytů pro krajany, kteří chtějí prožít důstojné stáří ve své vlasti, zajišťuje právní pomoc při návratu do ČR, poskytuje informace krajanským organizacím v zahraničí a podporuje kontakty mezi občany žijícími v zahraničí a domácími institucemi i jednotlivci. Nadace je schopna v současné době zajistit krajanům pronájem nebo koupi bytu podle přání, zprostředkovat koupi vybraného domu či zajistit bydlení v penziónech. Starším krajanům, kteří jsou odkázáni na pomoc druhých, nadace zajistí nejen lékaře - odborníky, případnou hospitalizaci v nejlepších nemocnicích, ale i pečovatelskou službu na vysoké úrovni a ostatní potřebné služby. 35 [pageend37]zpravodaj 9/96 Jestliže vás činnost Nadace Návraty zaujala a chcete-li podrobnější informace, napište si o ně na adresu: Nadace NÁVRATY, Mařákova 4,160 00 Praha 6. A na závěr malou prosbu. Činnost nadace zatím financuje její zakladatelka. Aby nadace mohla pracovat co nejlépe a nabídnout vám ty nejlepší služby, potřebuje sponzorské příspěvky. Chcete-li činnost nadace podpořit, můžete finanční příspěvek poslat na číslo účtu 196004700247/0100 Komerční banka a.s., Dejvická 52, 160 59 Praha 6. Slovenský klub vo Švajčiarsku Postfach 135, CH - 8180 Bülach Vážení divadelní umelci a pracovníci SND v Bratislave. S obdivom, ale i rozhorčením sledujeme Váš zápas o nezávislosť a slobodu slovenskej kultúry so súčastnou politickou mocou. Tak ako v novomberových dňoch 1989 i dnes ste sa jednotne vzopreli arogantným predstavám, že kultúra musí byť poslušným nástrojom v rukách politikov. Kiež by Vás národ tak ako vtedy podporil a ukázal politikom hranice ktoré nesmi beztrestne překročit. Kultúra v historickom vývoji Slovákov bola vždy viac ako len zábavkou či zdrojom obživy. Kultúra popri náboženstve bola vždy hlavným pilierom morálky a duchovného rozvoja národa. Kdo ohrozuje slobodu umeleckej tvorby a necitlivo, administratívne, v záujme svojich krátkozrakých politických ambícii zbavuje kultúru nezávislosti od aktuálnosti politiky, ohrozuje mravný vývoj celého spoločenstva. Váš zrelý a odvážny občiansky a umelecký postoj je príkladom pre celú slovenskú společnost a príslubom do budoucnosti. Sme na Vás hrdí! V merne členov a sympatizantov Slovenského klubu M. Kelemen, predseda. 7. 9. 1996 36 [pageend38]zpravodaj 9/96 VZPOMÍNKA J. Sochor V noci ze středy na čtvrtek koncem letošního května nás neočekávaně opustil náš krajan a bratr, pan Dr. Bedřich Hostička. Dr. Hostička se narodil 9. dubna 1914 a jeho život byl, tak jako nás mnohých, poznamenán onou strašnou dobou, která právě v době jeho narození začínala. Dá se říci, že to byla nejhorší doba, která se za celou historii lidstva na zemi vyskytla. Podle toho také vypadal jeho život. Vystudoval práva a přímo na začátku jeho životní kariéry byl smeten oním totalitním režimem, který tenkrát v Čechách vládl, do propasti. Stal se členem oné skupiny lidi, která se stala známou tím, že do ní patřila i žena, paní Dr. Milada Horáková, kterou komunistický režim popravil a tím popravil i demokracii v Československu. Dr. Hostička byl odsouzen pouze na 28 roků těžkého žaláře a pobyl ve vězení dlouhou řadu let. Já jsem se s ním poprvé v životě sešel ve věznici na Pankráci v Praze, kde jsem byl také v ošetřování komunistického nápravného zařízení a kde jsme chodívali denně půl hodiny na „vycházce“ v kruhu. Podruhé jsem se s Dr. Hostičkou sešel až v emigraci ve Švýcarsku. Zde byl s celou svojí rodinou usazen jako exulant a pracoval ve finančním oboru. Já ho však poznal z jiné stránky. Ihned po příchodu do Švýcarska v roce 1968 bylo založeno Sdružení bývalých politických vězňů a zde se angažoval pan doktor velmi silně ve funkcích těch nejvyšších. Tato činnost mu však nestačila. Byl během let i jednatelem Masarykova fondu, společnosti, která se stará o potřebné krajany, a členem výboru Svazu spolků za Spolek „Amitiés Helvéto-Tchécoslovaques“. Ku konci svého života pak byl předsedou Západoevropské pobočky Konfederace politických vězňů. Tato Konfederace má svoje sídlo v Praze a tak se pan Dr. Hostička dožil alespoň úpravy poměrů ve vlasti k lepšímu. Neboť on byl vždy velmi angažovaný demokrat a zůstává nám po něm vzpomínka na slušného, pilného přívětivého a vždy přátelského spolubojovníka za lepši zítřky českého národa. Historie: Památka Svatopluka Čecha padla za oběť vandalům Pohnuté osudy pomníku Pohnuté osudy provázejí pomník Svatopluka Čecha v. Obříství. Velký básník žil ve zdejším mělnickém kraji v letech 1895 - 1903 a po jeho smrti v roce 1908 se obec usnesla zachovat co nejvíce z památek na svého nedávného spoluobčana. Domek, v němž bydlel, zakoupilo obecní zastupitelstvo pro své úřední místnosti a pro veřejnou knihovnu, jež nesla Čechovo jméno. V této knihovně, odevzdané veřejnosti v roce 1909, bylo zvláštní oddělení a v něm veškeré spisy Svatopluka Čecha, vzpomínková literatura, obrázky z té doby. Brzy poté -18. července 1909 - byla slavnostně odhalena pamětní deska na Čechově domku, připomínající jeho zdejší pobyt. 37 [pageend39]zpravodaj 9/96 Komitét obce však pracoval dál a v parčíku uprostřed návsi chystal slavnostní odhalení pomníku, k němuž mělo dojít 15. srpna 1914. Krátce předtím vypuknuvší světová válka to znemožnila. Po celou dobu jejího trvání zůstal zde třímetrový podstavec, zbudovaný ze zbylých kamenů po regulaci Labe, a na jeho zadní straně nápis: „Čestnému občanu, velikému básníku občané spojených obcí Obříství - Dušníky - Semelkovice roku 1914.“ Bustu Svatopluka Čecha zhotovil v nadživotní velikosti sochař Václav Macha a mohla být instalována až po válce, 19. června 1921. Bronzová busta českého klasika zůstala na svém místě zase až do zahájení druhé světové války. Před fašistickými okupanty ji bylo nutno bezpečně ukrýt. V jubilejním roce 100. narozenin básníka byla pak nanovo instalována 30. června 1946. A takřka na den po padesáti letech - letos koncem června - třímetrový kamenný podstavec náhle osiřel. Na jeho vrcholu zůstaly trčet jako žalující pahýly jen zbytky ocelových prutů, na nichž byla busta původně uchycena. Zloděj musel přijet potají v noci nejméně s jeřábem a pilou na železo, aby odtud vyrval bronzovou bustu, jejíž hodnotu odhadla policie zatím předběžně na 55 000 korun. Do kterépak sběrny putovala a v jakém asi stavu? Z dopisu Miroslava Sígla, Praha Humor__________ „Víš, že dub potřebuje 200 let, aby dosáhl tvého objemu?“ Profesor: „Proč vlastně Bůh stvořil nejdříve Adama? - Ze zdvořilosti by měl přece jako první stvořit Evu.“ Studentka: „To je jasné. Já taky nejdřív něco zkanhám, než se mi podaří vytvořit něco pořádného.“ „Jdete na Figarovu svatbu?“ „Ne, my pošleme jen květiny.“ Matka napomíná dceru, která jde na „party“. „Chovej se slušně a dobře se bav!“ „Tak co vlastně, mami, mám se chovat slušně a nebo se dobře bavit?“ „Není tato hračka pro pětileté dítě moc komplikovaná?“, ptá se matka prodavačky v oddělení hraček. „Ach né, v žádném případě“, míní prodavačka. „Tato hračka připraví vaše dítě včas na reálný život. Ať to dá jakkoli dohromady, je to vždycky špatně. „Slyšel jsem, Vaše lordstvo, že máte nového komorníka. Jak jste s ním spokojen?“ „To ještě nevím. Dosud jsem ho neviděl v střízlivém stavu.“ „Oje pořád opilý?“ „On ne, já.“ 38 [pageend40]zpravodaj 9/96 -e Tanečnf kurzy - Seuzach farní sál Manželé Vlčkovi z Winterthuru organizují také tento rok taneční kurzy pro začátečníky (od 31. 08. 1996 každou druhou středu) i pro pokročilé (zahájení 27. 8.1996 a pak každé druhé úterý). Na programu jsou: blues, walzer, mazurka slowfox, foxtrott, jive, víděň- ský valčík, polka, cha-cha, samba a další moderní tance. Pokud se chcete něco naučit, což můžete potřebovat téměř celý život, nebo jestli se chcete jen tak udržet fit, pak se přihlaste na tel. čísle 052 / 202 96 12. Poplatek za 8 lekcí po dvou hodinách je pouze 280.- Fr. pro dvě osoby. Malý oznamovatel Hledám sympatickou, sportovní, elegantní ženu k vážnému seznámení. Foto vítáno. Jsem bez závazků, v dobrém postavení - 50 let/180/80. Zn. „Limmattal 9/96" do adm. Zpr. Najdu upřímné, opravdové přátelství? Zn. „Podzim života 9/96" do adm Zpr.__________ Rodina s 2 chlapci (3 roky, 2 měsíce), v Lausanne hledá co možná nejdříve dívku k dětem. Bližší informace poskytne paní Eva Ruffieux, tel. 037-28 10 38. Garsoniéra 1. kat., 500 m od Václavského nám. ihned volná. Cena 300.- SFr. za týden. Informace a klíče tel. 01 - 741 45 83. Praha 0042 2 / 572 102 17 levně 3 pokoje 2+2+4 lůžka, samost. vchody, kompl. přísl. Prodám 20 km na jih od Plzně rozestavěný dům těsně před dokončením, pozemek 1800 m2. Tel 052-343 59 19. Prodám vilu na okraji města v Českém ráji: 6 místností, z toho dvě volné, čtyři koupelny, vytápění plynem. Pozemek 537 m2 s vjez- dem. Zn. "Český ráj 9/96" do adm Zpr.______ Student mediciny hledá na 3 měsíce (říjen - prosinec) slušný podnájem Praha - Krč a okolí. Tel. Zürich 01 - 491 83 03. V ráji houbařů na Šumavě levné apartmá pro 2 - 5 osob. Jan Mareš, Kašperské Hory, tel. 0042-187-92 22 68. Levné ubytování v Táboře, poblíž řeky Lužnice ráda poskytne Jana Bystrická, Landova 906, Tábor, telefon česky a ně- mecky 0042 - 361 - 25 64 39._____________ _ Lékařská rodina z Brna hledá pro syna (11) partnera(ku) na dopisování německy. M. Sigmund, Unterfeldstr. 10,4528 Zuchwil. Prodám oplocenou parcelu 35 a, 15 km na jih od Prahy v Psarech. El. proud, studna, dřevěná chata s podezd. 68 m2, cel. obyv. Cena Fr. 70.000. Tel. Praha 793 39 87 nebo 061-931 22 96. Prodám na již. svahu Vel. Kamýčku - 5 km od Písku posledních 4-5 parcel á ca 1.200 m2 pro stavbu rod. domku. El. + tel. kabel v sousedství. Tel. 061 - 931 22 96, Fax. 061 - 931 32 69. Super poloha, přímý majitel._____ Prodám krásné, zařízené studio v Elm/GL. Letní i zimní sezóna, krásná krajina, turistika, krytý bazén, kulečník, solárium a další k disposici zdarma. Jde celoročně pronajímat i obč. z Čech. Nová koupelna, malá kuchyň, ob. pokoj. Vyjednávači cena 90.000 SFr. Zn. "Stěhování 9/96" do adm Zpr._____________ V Ruschein u Hanzu / GR prodám krásnou parcelu s výhledem, 1.470 m2. Jde dělit na dvě (stavební Reserve-Zone). Výborná kapit investice. Navržená cena vcelku jen SFr. 120/m2. Zn. "Fin, tlak 9/96" do adm. Zpr. 39 [pageend41]zpravodaj 9/96 Na "La Palma - zelený ostrov" hezký, mod. dům, 5 min. od pláže, velký rozhled, zahrada, garáž, solárium, dvě terasy, balkon, dva WC- sprchy. Alarm zaveden. 3 pok.+ kuchyň a apartmá dva pok.+ kuchyň, kout. Vše zařízeno, televise. Slunce 350 dní v roce. Navržená cena SFr. 440 tis. Zn. "Rodinné důvody 9/96" do adm Zpr. Půvabné Češky 20, 28 a 40 roků hledají sympatické partnery. Odpověď s tel. č. za- sílejte na Postfach 3305, 8049 Zürich.______ Hledáme dopravce, který jezdí pravidelně trasu PLZEŇ - Zürich: Jedná se o dovozy suvenýrů, vyrobených v Plzni. Objem zboží je vždy asi 1 až 2 m3. Doprava je možná i osobním autem. Nutné je vyřídit na německých hranicích jednoduché proclení s T1. Zdeněk Kužel, Rautistr. 159, 8048 Zürich, tel. 01/432 16 23. ____________ PRODEJNA č esk u mim PŮJČOVNA ČESKÉHO VIDEU Váš večer nejvíce zpříjemní dobrý český film z naší videotéky. Máte k disposici více než 1 500 filmů k vypůjčení nebo ke koupení. To už stojí za to si vyžádat katalog! Milan Cimburek, Badenerstrasse 698, 804-8 Zürich Telefon Ol / 431 68 78 Telefax Ol / 432 95 92 Pro naší příbuznou ze Slovenska, atraktivní, 34, VŠ, československého smýšlení, hledáme charakterního přítele do 45 let. Telefon 01 / 860 53 85. Výhodné ubytování ve Vídni Vám poskytne Miroslav Seďa A - 1070 Wien, Westbahnstr. 18 Tel. ze Švýcarska: 0043-1-524 38 73 nebo 607 40 19 PRAHA NA NEDĚLI Jezdím v pátek ráno do Prahy a v neděli dopoledne zpět. Auto pro 6 lidí. Jízda se koná při min. obsazení 4 osob. Pro Vaše švýcarské přátelé i s hotelem. Tel. 071 / 971 20 76 p. Smetana Sbírám staré české sklo Volejte prosím večer (do 22 hod.): Tel. 061 / 981 65 04, Fax. 061 / 281 70 88 ŠPANĚLSKO-DENIA- > COSTA BLANCA Atraktivní nabídka nemovitostí byty, vilky, pozemky - v nejkrásnější části Bílého pobřeží. Prodej a pronájem. Bližší informace podá: INTERSERVICE, Věra Divoká, C./Cop 14, E - 03700 Denia (Alicante), tel. 0034 (9)6/578 58 36, fax 0034/6/642 21 33. Osobní návštěvy v místě podle dohody. KURSY ČEŠTINY V PRAZE TSCHECHISCH-KURSE IN PRAG Prosím o nezávazné zaslání podkladů pro Bitte senden Sie mir unverbindlich Unterlagen über □ výuku jednotlivce - Einzelunterricht □ výuku ve skupině a přednášky na universitě Gruppenkurse und Vorlesungen en der Universität na následující adresu - an folgende Adresse: Jméno - Name: ............................................................ Adresa - Adresse: ............................................................ Talon zašlete na - Talon senden an: Edina Tr a vel , Reisebüro S. Marti, Hilti 10a, CH-8444 Henggart 40 [pageend42]PRÁVNICKÁ KANCELÁŘ levně poradí, pomůže a zastoupí při: rozvodových a rodinných řízeních dědických a majetkových záležitostech před švýcarskými úřady (Beschwerden) pojišťovacích a nemocenských problémech vymáhání dluhů (Betreibung) právních problémech v samostatných firmách přihlašování švýcarských patentů zakládání společnosti (AG - Gründung) a jiných problémech a procesech ve švýcarském a českém právu ňbifi fiG Rechts- und Unternehmensberatung Marktgasse 36, 3011 Bern Telefon 031 320 16 16 Telefax 031 320 1615 Zajistím stavbu, rekonstrukci i správu Vaší nemovitosti v Praze i okolí, taktéž koupi pozemků. Zdena Sychrová, Jezdovická 314/4,190 00 Praha 9 - Hostavice, tel. 0042 / 2 / 72 84 74 Franz Zvoni, Schaffhauserstrasse 141, 8152 Glattbrug, tel. 077 / 65 66 87 PŘEKLADY českých listin do němčiny a naopak pečlivě a rychle provádí, opatří úředním ověřením soudní tlumočnice jazyka českého a německého lie. phil. I. Markéta KARASOVÁ Höfliweg 7, 8055 Zürich telefon 01 /463 96 10 Pro krajany podstatná sleva! ZURICH Všechny druhy pojištění, výhodné životní pojištění Vám spolehlivě zajistí Petr Blíženec z Bernu telefon 031/370 55 30 fax 031/370 55 24 Autodoprava ČR - CH nákladů (až 1,6 tun) rychle, spolehlivě, levně informace tel. 037 / 42 74 10 RANGO Bpol. s r.o. realitní a obchodní společnost se zastoupením v Ziirichu tel. 079 / 420 31 24, fax 079 / 0420 31 24 příště již na světové síti internetu na adrese“ , , , 0 WWW.EUROMARKET.CZ/REALITY Hledáte nove zázemí ? . . , , „ , , , , . v ^ v obchodním a informačním katalogu společnosti Nabízíme: PRODEJ - PRONÁJEM - KOUPĚ - SLUŽBY * byty, nebytové prostory, rodinné a činžovní domy * stavební činnosti, rekonstrukce, geodetické práce * právní poradenctví Bubenečská 28 160 00 Praha 6 - Bubeneč Česká Republika Tel. 0042 2 311 34 81 Fax. 0042 2 311 97 13 [pageend43]AZB 8048 ZÜRICH PP / Journal CH - 8048 ZÜRICH zpravodaj Postretouren an: ZPRAVODAJ, Postfach 12, CH - 5233 STILLI, Switzerland Vydavateľ Svaz spolků Čechů a Slováků ve Švýcarsku. Zväz spolkov Čechov a Slovákov vo Švajčiarsku. Redakce: Eugen Hoffmann „ALFA“ Postlagern, 8953 Dietikon 1 Telefon 01/774 2717 Administrace: Zpravodaj Postfach 12, CH - 5233 Stilli Rudolf Němeček, telefon 056/284 25 15 večer Tiskárna: Druckerei Milan Cimburek Badenerstr. 698, CH - 8048 Zürich Tel.: 01 / 431 68 78, Fax: 01 / 432 95 92 Postcheck-Konto: Zpravodaj, 80 - 70357 -1 Bankovní konto: SKA, CH - 8022 Zürich - Rathausplatz, Zpravodaj 634699 - 71. Podepsané články nemusí vždy vyjadřovat názor redakce. Nevyžádané rukopisy se nevracejí. Časopis Čechů a Slováků ve Švýcarsku. Časopis Čechov a Slovákov vo Švajčiarsku. Vychází měsíčně. Vychádza mesiačne. Zeitschrift der Tschechen und Slowaken in der Schweiz. Monatszeitschrift. Celoroční předplatná: ve Švýcarsku............................. SFr. 40- v Evropě.......... .......................... SFr. 45.- zámoří (letecky)......................... SFr. 50.- Česká republika, Slovensko:..... SFr. 20.- při placení z ciziny příbuzným, známým v ČR, SR. Objednávky přímo z ČR a SR: Možnost placent v Kč, výše předplatného v dohodě s administraci. Ceny inserátů: celá strana...................................SFr. 380.- 1/2 strany................................... SFr. 190.- 1/3 strany...................................SFr. 130.- 1/4 strany...................... SFr. 100.- 1 / 6 strany...................................SFr. 70.- 1 / 8 strany...................................SFr. 55.- M.O. za 1 řádek 40 písmen........ SFr. 7 .- Texty inserátů neipozděii do 20. v měsíci na adresu administrace. Slevy při opakováni. Objednávky Zpravodaje a inseráty zasílejte výhradně administraci (nikoliv redakci nebo tiskárně): Zpravodaj, Postfach 12, CH 5233 Stilli Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich. Schweiz, © 01 - 932 32 22, Fax 01 - 932 52 03 Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného čl zemřelého na náklady pojišfovny [pageend44]