V Ě S T N Í K ČESKOSLOVENSKÉ NÁRODNÍ RADY AMERICKÉ. Číslo 98 Březen 1962 H L A S S V O B O D Y . EDWARD R. MURROW, ředitel USIA (Informační služby Spojených států), při projevu ve “Voice of America” (Hlasu Ameriky) pro posluchače v Československu. Po slavnostech v Bílém domě, kde v pondělí 26. února dopoledne president J. F. Kennedy uvítal astronauta J. H. Glenna a jeho rodinu, odjel president Spojených států do budovy Hlasu Ameriky, kde učinil projev u příležitosti 20. výročí založení americké vládní rozhlasové služby. President prohlásil, že Hlas Ameriky má v době dvacátého výročí své existence důležité poslání, aby informoval svět o Spojených státech. “Součástí vašeho poslání je,” oslovil president představitele a zaměstnance USIA a Hlasu Ameriky, “aby vaše informace o Americe byly pravdivé. Jestliže něco v Americe není příznivé, musíte o tom také hovořit. A doufám, že lid, který nás poslouchá, si uvědomí, co se pokoušíme dělat . . . Vím,” pokračoval president, “že jsou lidé, kteří jsou vždy kritičtí k Hlasu Ameriky. Uvědomuji si však, že máte možnost informovat svět způsobem přesvědčivým a doufám, že v tom budete pokračovat. Za uplynulých dvacet let jste hlásili pravdu a budete tak činit i v dalších dvacíti letech . . ." President Kennedy ve svém projevu k spolupracovníkům rozhlasové stanice USIA, Hlasu Ameriky, zdůraznil, že není vždy lehké snášet břemeno pravdy. To však musí přispívat k tomu, aby naše ideje byly živé, nové a aby v nich byla životní síla. Význam a postavení Hlasu Ameriky za uplynulých dvacíti let značně vzrostl. Avšak budoucích dvacet let rozvoje, v období kosmického věku, poskytne Hlasu Ameriky nové obrovské možnosti, aby informoval svět o Spojených státech. Presidenta doprovázel Dean Rusk, náš ministr zahraničních věcí, a dále ředitel USIA, známý novinář Edward R. Murrow, přítel svobodného Československa. Ed Murrowa dobře známe. Po celou válku úzkostlivě jsme vyčkávali jeho hlášení z Londýna, zvláště za doby náletů: “This is London.” Tak začínala každého večera jeho zpráva o posledních událostech z fronty. Vážili jsme si jeho rozhodnosti, poctivosti, rozhledu a statečného ducha. Byl z nejspolehlivějších válečných zpravodajů. V posledních dnech války byl Murrow válečným zpravodajem u americké armády, která postupovala do Německa. Byl přítomen, když Američané osvobodili československé zajatce v nacistickém koncentračním táboře Buchenwaldu; byl také mezi nimi bývalý primátor města Prahy Dr. Petr Zenkl, jemuž zůstal přítelem dodnes. Po válce projevovaly se jeho vlastnosti v každém jeho počínání. V televisních programech Ed Murrow se nikdy nevyhýbal ožehavým otázkám, ať sociálním nebo politickým. Na př. byl první, který svou skvělou, nezapomenutelnou reportáží odhalil fašistické výpady senátora McCarthyho. Za to vše jsme mu vděčni, že střeží občanské svobody této země a proto s radostí jsme uvítali jeho jmenování presidentem Spojených států na důležitý úřad. Jeho úkol dnes pojímá celý svět: seznamuje občany všech zemí světa s událostmi a snaží se podat jim Ameriku — Spojené státy — v pravém světle. Je naší odpovědí komunistům na jejich záplavu zkreslené a prolhané propagandy. [pageend1]VĚSTNÍK BŘEZEN 1962 Orgán Československé národní rady americké Vychází měsíčně (s výjimkou dvojčísla v červenci-srpnu). Předplatné $2.00 ročně. Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ 4125 West 26th Street, Chicago 23, Illinois VESTNIK MARCH 1962 Organ of the Czechoslovak National Council of America Published monthly (Except bi-monthly July-August) Subscription $2.00 a year Outside U.S.A. $3.00 Editor: VLASTA VRAZ Administration: EMILIE WELCL Office: 4125 West 26th Street, Chicago 23, Illinois Second class postage paid at Chicago, Illinois. Svůj přátelský poměr k Československu, Murrow vyjádřil těmito slovy ve svém vysílání do ČSR: “Poslouchat zahraniční rozhlas se stalo v Československu zvykem za nacistické okupace a trvá dodnes. Hlas Ameriky a jeho vysílání českým a slovenským posluchačům by nemohlo být řízeno vhodnějším heslem, než které si vybrala Československá republika a které, jak si vzpomínám, bývalo vepsáno na mnoha veřejných místech po celém Československu — Pravda vítězí! Neboť pravda — fakta ničím neprikrášlená — to je právě to, co Hlas Ameriky se snaží přinášet svým posluchačům v celém světě. Všichni Američané jsou si trvale vědomi úzkých a bratrských svazků, jimiž se vyznamenávalo vzájemné přátelství presidenta Wilsona s presidentem Masarykem, přátelství, které po pádu rakousko- uherského mocnářství vedlo k založení nového demokratického státu v srdci Evropy. Stejně jako naši předkové, kteří kladli základy naší republice, také i Tomáš Masaryk věřil, že demokracie je nejen formou, jak spravovat stát, ale filosofii života a názor na svět, který spatřuje jeho základy v mravní spravedlnosti. To jsou myšlenky, které mnozí američtí presidenti — a v nejnovější době president Kennedy — vyjádřili před světem. Je to přesvědčení, které jsem slyšel tolikrát z úst svého velkého a dobrého přítele Jana Masaryka v Londýně v době náletů i později . . . Dnes, kdy oslavujeme dvacáté výročí vysílání v jazyce českém a slovenském oficiálním Hlasem Ameriky, posíláme pozdrav občanům Československa, jehož nezávislost jako moderního evropského státu byla nejprve vyhlášena v naši Síni Nezávislosti ve Filadelfii vedle amerického Zvonu Svobody, a těšíme se na den, kdy Spojené státy americké budou s to znovu počítat Československo mezi své blízké druhy v rodině národů světa.” ZA ŽELEZNOU OPONOU. Komunisté se bojí “Hlasu svobody” a vynaloží více peněz na rušení našich zpráv než Spojené státy věnují na vysílání. V Praze je poslech špatný, ale na venkově a v odlehlých městech se komunistům nepodařilo vyhladit “Hlas Ameriky”. Tím lačnější jsou občané po zprávách ze svobodného světa, když jejich vlastní tisk je tak jednostranný a prolhaný. Přirozeně komunistický režim hlídá, aby se do Československa nedostaly žádné jiné americké časopisy a noviny než prokomunistické. Je-li dovoleno posílat určitý krajanský časopis do Československa, víte bezpečně, že komunisté hledí naň příznivě a že časopis slouží komunistickým propagačním, i jiným cílům. Ovšem u nás ve Spojených státech je tomu obráceně, zde komunisté zaplavují naše university, školy, kostely, spolky, knihovny i jednotlivce svými časopisy, žurnály a literaturou. Tak si komunisté představují jimi doporučovanou “výměnu”: Já všechno, ty nic. Vypočítává se, že americká pošta doručuje zdarma tuny komunistické propagandy, dle námi přísně dodržované mezinárodní poštovní dohody, i když komunisté Postal Union Agreement nedodržují. Mnoho se o tom debatovalo nedávno v Domě zástupců, když jednalo se o zvýšení poštovní sazby a kongresmeni se právem ptali, proč mají američtí poplatníci platit víc za poštu, když současně americká pošta doručuje ZDARMA nežádoucí a nežádanou komunistickou propagandu. Zjistilo se mnoho zajímavých věcí: kolik tun propagandy přejímá americká pošta k doručení ze sovětského a československého vyslanectví, jaké cíle komunisté sledují svou propagandou atd. Pro čtenáře Věstníku a American Bulletinu není to nic nového. Československá národní rada americká již dlouho na to upozorňuje kongresmeny, senátory a generálního poštmistra. Využili jsme každé příležitosti, abychom poukázali na zneužívání naši demokracie a na bezpráví, proti kterému se Spojené státy ani nebrání. Hlásili jsme na př., že do Československa jsou dovoleny jenom prokomunistické časopisy a DOLARY — ty hlavně — že už nám nejsou dovoleny ani dárkové balíčky potravin a obnošeného šatstva pro nemožně vysoké clo. Informujeme o tom též americké novináře, někteří z 2 • VĚSTNÍK [pageend2]nichž si mylně představovali, že Amerika touto “výměnou” získává, že je nám dovoleno posílat libovolně balíky, noviny a bůhvíco. Konečně jsme se dočkali — a dopracovali toho — že celá záležitost byla důkladně provětrána v House of Representatives, kde kongresmeni odhlasovali převážnou většinou předlohu zákona k zjednání alespoň částečné nápravy. Zamezilo by se alespoň doručování komunistické pošty zdarma adresátům, z nichž většina si vůbec nepřeje dostávat komunistickou propagandu a neví ani, jak se dostala na jejich seznam. PIŠTE SVÝM SENÁTORŮM. Teď se bude jednat a hlasovat o tom v senátě. Congressional Record ze dne 12. března přinesl výstižné pojednání od senátora Frank Lausche z Ohio, který rozebírá otázku a praví m. j.: “Nevím, proč by američtí občané měli platit vyšší poštovné na dopisy svým drahým ve službách v cizině a proč bychom současně povolovali tak velké výhody komunistickým vládám, že mohou prakticky bezplatně nám posílat svou propagandu.” Upozorňuje na zdánlivě nevinné, ve skutečnosti mazané methody komunistů, nalíčené na naivní občany a dává za příklad časopis tištěný v Budapešti v maďarské řeči, posílaný americkým občanům maďarského původu do Clevelandu. (Totéž ovšem se děje v našich kruzích. Pro krajany v Praze tiskne Čsl. zahraniční ústav též zvláštní noviny “Československý Svět”, se stejným účelem.) Hlavní část novin je zdánlivě nevinná, obsahuje fotografie usměvavých tváří, ukázky sportu, tančící mládeže, samá radost. Druhá část je však už podezřelá, na př. sloupec končí touto nenápadnou poznámkou: “Drazí čtenáři, prosíme vás o adresy těchto krajanů (udáno 7 jmen, pravděpodobně uprchlíků, býv. účastníků maďarské revoluce). Zašlete adresy na Maďarskou světovou ligu v Budapešti, oznámíme je příbuzným zde.” Je to ovšem léčka, jaký nátlak vyvine maďarská komunistická vláda a proč chce získat adresy je nám jasné. Senátor Lausche dále tvrdí, že komunistická propaganda doručována námi zdarma nabyla fenomenálních rozměrů, miliony zásilek. . . Rusko a Rudá Čína tisknou ročně 3,600 milionů knih za účelem propagandy. Senátní podvýbor bezpečnosti uvádí, že se na komunistickou propagandu věnuje dva bilionů dolarů ročně. I my můžeme dosvědčit, co komunistických knížek a brožur, nákladných, krásně ilustrovaných je posíláno do Spojených států krajanům. Vše pro propagandu, zatím co doma československý občan nemá ani papír na balení potravin v obchodech a na nejnutnější domácí potřeby. Senátor končí svou zprávu: “Mezinárodní komunistická kampaň za účelem obměkčování svobodného světa, aby se nebránil komunismu, je obrovským tažením, kterému Moskva přičítá stejnou důležitost jako programu raket a letů do vesmíru. Máme ještě je v tom podporovat? Máme Sovětům bez inspekce a zdarma doručovat jejich zbraně proti sobě? Máme žádat od amerických občanů, aby platili víc za poštovné a dovolovat při tom doručování zdarma komunistické propagandy? To je holý nesmysl. Udělejte tomu konec!” ŘEKNĚTE TO JASNĚ A VČAS. Rozčilování není program. Můžete však se připojit a přihlásit se u svého senátora. Psali jsme o tom letos v únorovém čísle American Bulletinu a opět v březnovém a žádali jsme členy ČSNRA, aby dopsali svým senátorům a přiložili číslo American Bulletinu, které na požádání vám rádi zašleme. Ohlas na první výzvu byl dobrý, dostáváme odpovědi od kongresmenů a senátorů. Dočkáme se nápravy budeme-li protestovat. Do každé odbočky, na tajemníka a předsedu, zaslali jsme extra čísla American Bulletinu. Vyžádejte si je na schůzi neb telefonicky a pište hned do Washingtonu. Jak uvádíme v American Bulletinu, je to hloupé od nás se nebránit, už také proto, že by se komunisté mohli domnívat, že demokracie se nemíní ani hájit. A to by bylo nebezpečné! “Československá společnost pro vědu a umění” při Československé národní radě americké si vzala za théma svého slavnostního sjezdu, konaného o velikonocích ve Washingtoně: “Čím přispěly čsl. věda a umění světové kultuře”. Dle rozsáhlých příprav a slíbené účasti lze soudit, že to bude sjezd svým způsobem jedinečný v dějinách naší československé Ameriky. Důležité na tom je ovšem to, že účelem sjezdu je seznámit americkou veřejnost s přínosem čsl. kultury a proto přednášky budou předneseny i vydány později anglicky. Na přednášky byly pozvány americké a kanadské university a očekává se návštěva profesorů a odborníků z místních a okolních universit. SPOLEČNOST PRO VĚDU A UMĚNÍ byla založena před několika málo lety a dnes čítá již na 600 členů, z nichž 400 žije ve Spojených státech a Kanadě. Ústředna, kde se Společnost vlastně zrodila, se nachází v domě Dr. Jaroslava Němce, 2067 Park Rd. N.W., Washington, D. C., odkud se rozbíhá síť činnosti dnes již téměř do celého světa. Při této příležitosti ČSNRA děkuje br. Jaroslavu Němcovi za jeho iniciativu při založení washingtonské odbočky ČSNRA před pěti lety a za jeho spolupráci od té doby. Předsedou SVU je náš proslulý br. Prof. Václav Hlavatý, jenž s výkonným tajemníkem br. Němcem usiloval o účinné a citové spojení mezi kraVESTNIK • 3 ČÍM PŘISPĚLY ČSL VĚDA A UMĚNÍ SVĚTOVÉ KULTUŘE. [pageend3]jany a členy SVU, aby obě složky, každá ve svém úseku, společně zachraňovaly a pracovaly na velkém odkazu svého národa. Kdo čte “Zpravodaj SVU” z redakce br. Ivana Herbena je mu známa pozoruhodná činnost členů v oborech vědy a umění. Seznam umělců, vědátorů, učitelů, novinářů atd. na universitách, vědeckých laboratořích a různých ústavech a ve veřejném životě je velkým, příjemným překvapením pro nezasvěcené. “Zpravodaj” se stal vyhledávanou četbou a jakýmsi československým “Who’s Who” ve světě. Přehled programu sjezdu je jasným dokladem činnosti členstva: Sjezd bude zahájen v pátek ráno, dne 20. dubna v hotelu Statler. Celý den bude věnován organisační práci. Večer je recepce a přednáška prof. Hlavatého: “Around the World with Abacus”. Sobota a neděle budou věnovány přednáškám, které jsou rozděleny do osmi skupin. Každá skupina má svého předsedu: Skupině technických věd bude předsedat dr. Václav Hlavatý; přednáškám o umění prof. K. B. Jirák z Roosevelt University, Chicago; skupina pro literaturu a literární kritiku bude mít za předsedu dr. René Wellka z Yale University; v čele slavistiky a linguistiky bude dr. Jindřich Kučera z Brown University; skupině filosofických a sociologických přednášek bude předsedat dr. Otakar Machotka z Harpur College: skupině z oboru historie a politických věd dr. František Schwarzenberg; přednášky o Češích a Slovácích v cizině bude řídit dr. Vojtěch E. Andič. Ve skupině umění uslyšíme o tom, jak československá hudba ovlivnila světovou kulturu, o československém sochařství, o lidové písni, o malíři Kupkovi a o jiných zajímavých námětech. V oboru historie máme přednášky o Gollově historické škole, o Dvorníkově přínosu ke sporu o patriarchu Fotia, o husitství a o Československu ve světle historické vědy na Východě a Západě. Politické vědy jsou zastoupeny přednáškami o základech čs. demokracie a o problémech, které pro Československo vyplývají z jeho polohy mezi Ruskem a Německem. Pro krajany zvlášť zajímavá je sekce “češi a Slováci v cizině”. O působení naší emigrace v cizích zemích promluví br. Vojtěch Andič. O přínosu Čechů a Slováků v budování Ameriky, jak Severní tak Jižní, promluví: “Češi v Texasu” J. M. Skřivánek, Agricultural and Mechanical College of Texas; o “Češích a Slovácích v Jižní Americe”, Milič Kybal z Washingtonu. V téže skupině jsou zařaděny dvě důležité biografické přednášky “Příspěvek Augustina Heřmana k vývoji Ameriky 17. století”, Norma Švejda, Augustine Herman Czech American Historical Society, Baltimore, Md.; “Aleš Hrdlička, zakladatel fysické anthropologie v USA”, přednáší T. Dale Stewart ze Smithsonian Institute, Washington, D. C. “Začátky českého novinářství v USA” je théma Vlasty Vrázové, Chicago, která na sjezdu SVU bude zastupovat ve svém úřadě výk. místopředsedkyně Československou národní radu americkou. V sobotu večer je slavnostní banket v hotelu Statler a před banketem privátní koncert pro účastníky sjezdu našeho slavného pianisty Rudy Firkušného, člena SVU. Ceremoniářem banketu je Dr. František Schwarzenberg. Program přednášek je již přesně stanovený a účast i nečlenů je vítaná. Pro bližší informaci týkající se programu dopište si na tajemníka Dr. M. Rechcígl, Jr., 1703 Mark Lane, Rockville, Md. Registraci, vstupenky na společenské podniky, dotazy o ubytování atd. vyřizuje tajemník místního výboru Jaroslav Drábek, Jr., 939 Spring Lane, Falls Church, Ca. Sjezdu mnoho zdaru přeje předsednictvo ČSNRA. DR. MIKULÁŠ FERJENČÍK: DOJMY A SKÚSENOSTI Z CESTY DO MOSKVY A ZO SLOV. NÁR. POVSTANIA V R. 1944. (Pokračovanie z min. čísla) A tak sa aj stalo i keď mnoho z našich vojakov sa vrátilo domov, alebo bolo zajatých, veď my samy sme si nepriali, aby príliš mnoho z našich ľudí ostalo v horách, kde zásobovanie strelivom aj proviantom narážalo i pri malých skupinkách na veľké ťažkosti. Ostatne pri partyzánskom spôsobe boja, ku ktorému sme sa museli uchýliť, je malá skupina daleko pohyblivejšia a menej zraniteľná. Preto sme samy posielali ľudí domov, u ktorých nehrozilo, že budú prenásledovaný. Vzdorovali sme Nemcom plné dva mesiace, ako organizovaná armáda na území, ktoré sme si zhruba určili. Bola to doba dlhšia než sme mohli i pri najväčšom optimizme předpokládat’. Treba si uvedomiť, že sme museli ísť do povstania v dobe a za okolnosti pre nás krajne nepriaznivých. Rastúca činnosť partyzánov koncom septembra 1944, obsadenie Lipt. Sv. Mikuláša, Turč. Sv. Martina a Ružomberoku, ako aj likvidacia celej nemeckej missie vracajúcej sa z Rumunska cez Slovensko do Nemecka musely vyvolať zásah Nemcov, ktorí začali obsadzovať Slovensko a odzbrojovať slovenskú armádu. Za takýchto okolností pplk. Golianovi nepozostávalo nič iného, ako ísť do povstania a vyhlásiť mobilizáciu. Tak nás partyzáni pripravili o možnosť volby doby vhodnej pre předpokládaný úspech povstania, t. j. doby keď tlak sovietskej armády by bol znemožňoval Nemcom použitie záloh pre pola- čenie povstania a my samy by sme boly bývali lepšie pripravený a pomoc spojencov a ich včasný zá4 • VĚSTNÍK [pageend4]sah lepšie zaistený. Takto sme išli do povstania, keď na sovietskej fronte panoval pomerný kľud, sovietské vojská boly ešte od nás hodne daleko, spojenci neboli na povstanie pripravený a my samy sme neboli s našimi prípravami hotový. Tak rozhodli partyzáni o osude povstania. Možno na druhej strane tvrdiť a i dnes po toľkej dobe a po všetkých skúsenostiach získaných za tuto dobu možno uzavrieť, že povstalecká armáda napriek všetkým vážným nedostatkom a ťažkostiam, ako spojenectvo s partyzánmi, nedostatok zbraní, hlavne ťažkých, protitankových a protileteckých, nedostatok skúsených, bojmi prešlých veliteľov obstála čestne. Z denných mojich skúseností z bojových úsekov a priamej účasti na bojoch, môžem tvrdiť, že náš vojak všade tam, kde mal dobrého veliteľa bol priamo výtečným, bol iniciatívnym, oddaným a poslušným. Tam, kde nebolo veliteľa, tam samozrejme že nemohlo byť ani jednotky, ani obrany. Stalo sa mi nie raz, že vo frontovom úseku u celej roty, ba raz dokonca u celého praporu som nenašiel jednoho dôstojníka. V našom boji museli sme sa opierať o Národnú Radu a o politických zástupcov, ktorá nás odbremenila od starosti vedenia správy oslobodeného územia, obstarávala hladké zásobovanie armády, udržovala morálku civilného obyvateľstva a zaisťovala pomoc a podporu obyvateľstva pre náš boj. Boly však veci, kde sme si nie vždycky rozumeli dobre. Je to pochopiteľné keď uvážíme, že boli v nej aj zástupcovia komunistickej strany, ktorí mali svoje vlastné ciele a úmysly odlišné od našich. Nás vojakov zaujímal boj a skoro vôbec nie politika. Trvalo nám to preto dlho než sme sa npr. rozhodli menovať povereníka pre národnú obranu. Nášmu politickému poradcovi Milanovi Polákovi to trvalo hodne dlho kým nás presvedčil, že to nie je zbytočné, zrovna tak ako uznať právomoc Rady povyšovať dôstojníkov do vyšších hodností. Sám Golian si dal prišiť generálské výložky až po obdržaní súhlasu z Londýna. Návrhy dôstojníkov na povýšenie sme predložili Rade až keď povereníctvo vnútra — Dr. Husák — povýšil četníkov o niekoľko hodností a to treba z nadporučíka na podplukovníka. My sme si priali — pokiaľ môžem hovoriť za to užšie vojenské vedenie povstania — návrat k Republike, takej aká bola pred Mníchovom, v hodnostiach aké sme do roku 1939 mali a do pomerov aké v Republike do tejto doby panovaly. Môže to niekdo nazvať politickou naivnosťou, bolo to však dané našou výchovou i naším idealizmom. Tým idealizmom, ktorý nás staval proti presile i proti tankom s ručným granátom, lebo automatom v ruke a ktorý nás živil často o hlade, smädu a v treskutej zime v primitivných kolibách, lebo zemliankách celé mesiace a za neustálých bojov o bytie a nebytie až do oslobodenia. Celý tento náš boj dával za pravdu slovám Havlíčka Borovského, že “Niet na svete moci treba s peklom sa spojila, ktorá by mohla vzdelaný, ušlechtilý a statočný národ udržať v otroctve a neslobode.” (Pokračování) MASARYKOVY OSLAVY V ST. PETERSBURG, FLA. President Masaryk ve své knihovně. ČS. HUDBA ZNĚLA MĚSTEM . . . Krajané v St. Petersburg se opět vyznamenali. Tomuto lázeňskému velkoměstu, nabitému na vrcholu sezony hosty ze všech částí USA, byla památka T. G. Masaryka připomenuta způsobem skutečně hlasitým. Odbočka “James Hovorka” Čs. národní rady, za spoluúčasti ostatních zdejších krajanských spolků, totiž dosáhla, aby známá městská kapela “Sunshine City Band” uspořádala 5. března veřejný koncert čs. hudby. Koncert se konal pod širým slunečným nebem v městském Williams Park, kde rozsáhlé auditorium bylo naplněné stovkami účastníků. Pod taktovkou mistrného kapelníka p. Josefa Leftera však lahodná čs. hudba pronikla ještě dále, rozléhala se plnou hodinu po ulicích města, a tak ještě další tisíce lidí měli příležitost pokochat se hudbou naší staré vlasti a s oznámením, že tím koncertem byla uctěna památka T. G. Masaryka. Koncert byl zahájen řízným Fučíkovým pochodem “Vjezd gladiátorů”. V dalším průběhu koncertu jsme uslyšeli Dvořákovy skladby “Humoreska” a “Slovanské tance”, Weinbergrovo “Vesnické odpoledne” a Kmochovu komposici “Pode mlejnem”. Milým překvapením programu pak bylo, když kapelník Lefter předal taktovku známému českému hudebníku od Ringling Bros., p. Franku Horákovi, aby sám dirigoval svou instrumentaci čs. národních písní. Každé číslo bylo odměněno bouřlivým potleskem vděčných posluchačů. Nutno poznamenat též, že p. Lefter je nejen mistrným dirigentem, ale že se ukázal též jako talentovaný master of VĚSTNÍK • 5 [pageend5]ceremonies: uváděl vhodně program a každé jeho číslo, a pečlivě se naučil vyslovovat pro něj obtížná čs. slova a jména. Po skončení hudební části programu byl představen Dr. Ivan Táborský, profesor politických věd na Texaské státní koleji, který sám byl pozván Odbočkou “James Hovorka” k anglickému projevu. Br. Táborský si vzal za úkol předvést účastníkům profil čs. dějin a ukázat na něm na jakých základech T. G. Masaryk budoval, když se za první světové války rozhodl k boji za osvobození Československa. Na vybraných kapitolách čs. dějin br. Táborský rozvedl, že r. 1918 se neocitlo Československo na mapě Evropy náhodou a ne jako nový stát, nýbrž že národ úspěšně vedl svou samostatnou existenci po mnohá staletí, a že významně přispíval k civilisaci Evropy a světa. Zdůraznil, že náš národ byl vždy těsně spojen se Západem — nikoli s Východem. Ukázal, že ačkoliv ze středu národa vyšli státníci a vojevůdci vysokého kalibru, skutečnými hrdiny národa byli učenci a myslitelé, jako Hus, Komenský, národní buditelé v Cechách a na Slovensku — právě tak jako muž, na něhož jsme dnes vzpomínali: profesor Masaryk a jeho hlavní pomocníci, profesor Beneš a hvězdář Štefánik. Večer 5. března pak uspořádala Odbočka “James Hovorka” v Letter Carriers Hall přátelskou besedu pro čs. krajany. Zde br. Táborský v českém projevu vzpomínal na to jak světlá postava Masarykova působila na čs. mládež. Po proslovu pak byla uspořádána diskuse, v níž br. Táborský odpovídal na dotazy přítomných krajanů. St. Petersburg — nikoli jen jeho krajanská část — žil tedy toho dne skutečně ve znamení Československa a T. G. Masaryka. Odbočce “James Hovorka” náleží vřelý dík za organisování a uskutečnění tohoto projektu. Dík patří též všem jednotlivým činovníkům, kteří se obětavě o oslavu přičinili -— mezi nimi především ses. Helena Hovorková, br. Albert P. Kalabza, Z OBLASTÍ A ODBOČEK. ODB. MASARYK V LOS ANGELES, CALIF., pořádá dne 18. března v sokolovně, 500 North Western Ave., filmové představení a zábavní a hudební program. V prvé části bude vzpomenuto narozenin presidenta T. G. Masaryka a jeho syna Jana. V druhé části programu bude promítán film “Táta Bezoušek”, vypůjčen z ústředí Rady a současně oslavíme přítomné Josefy a Josefinky. O hudební část programu se postará náš známý osvědčený skladatel Josef Stelibský. Pí. Ivanka Dostálová zazpívá tři písně o Praze, Adolf Dusil, manželé Hintnausovi a dvojice Karel Fink a pí. Lola Stelibská zazpívají a předvedou ukázky z operety “Domeček z cukru”, jejíž první předvedení na západním pobřeží připravujeme na měsíc duben. Pí. Hintnausová s manželem Lubomírem uvedou ukázku baletu z této krásné, svěží operety. Chutné obědy se podávají v sokolovně již od 12 hod. Začátek ve 3 hod. Ústředna v Chicagu doporučuje zajímavý a pravdivý film o Československu, který natočil Don Shaw se svou ženou Bettinou a který bude promítnut dne 13. března v Willshire Ebel Theatre. 6 • VĚSTNÍK Příští členská schůze odbočky se koná v sokolovně jako obvykle druhou neděli v měsíci dubnu, tedy 8. dubna o 3. hod. odpol. Ladislav Erban, předseda. Bohumil Smutník, tajemník. ČESKOSLOVENSKÁ BESEDA, SAN BERNARDINO, CALIF. V neděli, dne 4. března, za velké účasti členů a hostů se konala schůze Československé besedy v San Bernardino, s kterou byla spojena oslava Masarykových narozenin. Po odbytí spolkových záležitostí, předseda p. Karel Váňa představil bývalého vydavatele Svornosti a Amerikána, p. Vladimíra A. Geringera, jenž půl roku po založení Československé republiky byl vyslán americkou vládou do Prahy jako zástupce amerického odboru pro zahraniční obchodní styky. Tento vysvětlil, že byl svědkem, jak Republika, o které se zpočátku říkalo, že je “v plenkách”, pod zdárným vedením presidenta Masaryka vyrostla a postavila se na nohy. Věcné promluvil místopředseda, p. Michal Košťal. Po zapění oblíbených písní Masarykových členkyněmi, pí. Bradskou a pí. Semerádovou, pobavila přítomné členkyně pí. Debry, která jest profesionelní zpěvačkou, přednesem oblíbených písní. Poutavý program zakončil národní pracovník, člen br. Adolf Jarolímek Whitney promítáním filmu, jím vzatým z Prahy a venkova, s případným vysvětlením. Je dlužno podotknout, že od doby založení Beseda pravidelně pamatuje na oslavu jak Masarykových narozenin, tak na 28. října, zpráva o kterých opomenutím nebyla vždy zaslána k uveřejnění ve Věstníku. VZPOMÍNKA NA TGM V DETROIT, MICH. Za velké návštěvy krajanů, členů Masarykova Sdruženi, milých hostů, pí. Olgy Revilliodové-Masarykové, prof. Lad. Matějky, prof. J. Bardiew se ženou, prof. K. Medina, regenta University of Michigan z Ann Arbor, našeho rodáka z Milan, Mich. br. Carl Brablece, za vítané početné návštěvy našich ze zdejší slovenské osady, konala se pietní vzpomínka 112. narozenin Presidenta-Osvoboditele v Českém národním domě. Byla to nejpočetnější návštěva posledních let a jsme vděčni všem, kteří se o úspěch zasloužili. Pořad večera vedl zasloužilý pracovník naši složky, br. Rudolf Herman, který v americkém prostředí koná již po léta velikou práci v informování amerických kruhů, obzvlášť z universitního prostředí, s osudem našeho národa. Po zapění hymny, byli představeni naši vzácní hosté. Malá Zorinka Vlčková uvítala pí. Olgu Revilliodovou říkáním a krásnou kyticí růží. Za pianového doprovodu ses. Libby Schamankové, která obětavě přispěla k úspěchu dne, manželé br. a ses. Břetislav a Jarmila Jandáskovi zapěli “Teče voda, teče” a “Ach synku, synku”. Poslední sloky oblíbených písní presidentových zpívali všichni sborově. V obšírném slavnostním proslovu prof. Ladislav Matějka předvedl nám život Tomáše Masaryka za mladších let, nepochopeni veřejnosti, proti kterému musel bojovat, jeho prorocké řeešní České otázky, kterou Masaryk pak vydal knižně po velikých bojích. Přes nesprávné obviňování, konečně pronikl k československému lidu, jeho řešení bylo přesným ukazovatelem cesty národa až ku konečnému osvobození roku 1918. Řeč byla vyslechnuta se zájmem všech a odměněna bouřlivým potleskem. Následovali pak naši mladí pracovníci, bří. Josef Malý a Feruccio De Conti, kteří zobrazili výtečně osobu i činnost pana presidenta z líčeni “Hovorů” Karla Čapka. Malá Zorka Vlčková, v krásném píšťanském kroji, přednesla velmi pěkně slovensky báseň “Slovenská zem”. Její otec Petr Vlčko zapěl se zanícením slovenskou hymnu “Kto za pravdu horí” a vyvolal velký ohlas u obecenstva, početní návštěvnici ze slovenské osady byli též tím nadšeni. Pisatel Anton Benesh přednesl vroucně dojemnou báseň, složenou v exilu v Argentině dobrým vlastencem A. Vyšinou. [pageend6]Představen poté br. Masseny, bývalý diplomatický zástupce ČSR. Br. Heřman končil osobními vzpomínkami na presidenta, u kterého býval v Lánech návštěvou v letech třicátých. Následovalo pak pohoštěni a besedování se vzácnými hosty. Pí. Olze Revilliodové a hostům z Ann Arbor a slovenským bratřím byly darovány pisatelem “Památníky” o naši činnosti v Michiganu za druhé světové války. Pí. Revilliodová nám pak předala darem milou knížku básní od Jaroslava Seiferta “Šel malíř chudý do světa”, krásné vydání s ilustracemi velikého Mikoláše Alše. Na zvláštním stole byly vystaveny památníky a obrazy ze života pana presidenta, které hosty zajímaly, načež pí. Revilliodová nám podala hrst svých vzpomínek, tak jak je napsala do "Památníku” při odhalení sochy presidentu Masarykovi v Chicagu r. 1956. Představeni byli i milí hosté ze Slovenského Sokola, bří. Pavel Sago, Pavel Kana, Josef Malla, jehož syn před 5 lety byl po dva roky v dalekém Antarktiku, a Josef Velšanský, všichni sokolští činovníci. Oznámení vzpomínkové oslavy a návštěvy milého hosta bylo uveřejněno v Detroit News, největším zdejším deníku. Masarykovo Sdružení je vděčno všem, kteří se o úspěch zasloužili, zvláště sestrám: Eisnerové, Anně Kočišové, Kovaříkové, sestrám Heřmanovým, i dalším. Pečivo darovaly: Eisnerová, Beneshová, A. Kočiš, L. Křivánková, Marešová, Magda Heřmanová, Augusta Heřmanová a ses. Kovaříková. Milým hostům byl pak ukázán celý náš Národní dům. Byl to velký den! SCHŮZE V OWOSSO. Výroční schůze Oblastního výboru ČSNRA v Michigan se konala dne 11. března v budově ZČBJ v Owosso za účasti zástupců většiny přihlášených organisací. Br. Čechem, 1. místopředs., vzdána vzpomínka zemřelému předsedovi br. Martinu Kovaříkovi, který působil od založení r. 1950. Schůzi vedli bří. Čech a J. Sklenář, 2. místopředseda. Předsedou zvolen byl osvědčený pracovník našeho státu br. Anton Čech, 1. místopředs. br. Josef Malý z Detroit, 2. místopředsedkou ses. Anna Škarydová z Elsie. Tajemníkem znovuzvolen A. Benesh, účetním-pokladním br. Karel Mareš. Zástupci za Oblastní výbor na sjezd ČSNRA zvoleni ses. F. Kovaříková a br. J. Sklenář. Odbočka Masarykova Sdružení v Detroit zvolila již A. Beneshe, odbočka v Owosso zvolí zástupce na příští schůzi. Po schůzi následovalo skutečně milé pohoštění sestrou Štěpánkou Čechovou, která napekla svoje známé, výborné starokrajské koláče, za což jí vzdán srdečný dík. SCHŮZE V DETROIT. Na schůzi dne 8. března byly podány potěšující zprávy o činnosti, která před tím upadala. Bylo to představení “Z českých mlýnů”, filmu zapůjčeného z Chicaga, které přineslo i finančně dobré výsledky a krásná oslava TGM za přítomnosti milé pí. Olgy Revilliodové. I tento podnik byl finančně úspěšný. Zástupcem na sjezd ČSNRA byl zvolen předseda A. Benesh. Příští podnik kulturní bude předvedení filmu “Zlaté ptáče” zapůjčeného z Chicaga. Z New Yorku jsme obdrželi dopis od American Fundu, v němž Dr. Papánek potvrzuje příjem $135.00 a děkuje za naši stálou pomoc. Příští schůze v dubnu bude již za plné účasti výborů. Naše veřejnost je žádána o spolupráci. Staňte se členy Masarykova Sdružení za nepatrný roční poplatek. Vaši pomoci je velice třeba v této národní práci. A. B. Z CHICAGSKÉ OBLASTI. V únorové schůzi Oblastního výboru v Chicagu, konané za dobré účasti zástupců odboček ČSNRA a spolupracujících organisací uvedla úřadující místopředs. Nár. Rady ses. Vlasta Vrázová úředníky oblasti, zvolené v lednové výroční schůzi. Zhodnotila obětavou činnost odstupujících úředníků a nově zvolené úředníky požádala o věrnou spolupráci. V roce 1962 povedou Oblastní výbor předseda br. Břetislav Vaněk, místopředsedové br. Oscar Pejša a Dr. Mik. Ferjenčik, tajemník br. Miroslav Synek, pokladník br. Karel Glaser a účetní ses. Anna Bukva. Do výborů pořádajícího, organisačniho, tiskového, rozhlasového a kulturního vedle zvolených tří členů budou kooptováni další spolupracovníci. O úspěšném výsledku XI. výročního plesu Oblastního výboru podal podrobnou a potěšující zprávu br. Frank Kratochvil, který byl předsedou plesového výboru. Návštěva byla pěkná, úroveň plesu vysoká, obecenstvo se dobře bavilo a finanční výsledek posílil pokladnu Oblasti, takže bude moci i nadále plnit dobře své závazky a povinnosti. Ve zprávě výboru tiskového a rozhlasového podané ses. Jar. Žáčkovou bylo sděleno, že v rozhlase Oblast. výboru, který je vysílán každé úterý v 7 hod. večer na vlně 1240 kc. na stanici WEDC v rozhlasové čsl. hodině manželů Faltových promluvili: 6. února ses. V. Vrázová, 13. února br. B. Vaněk, 20. února ses. Em. Welclová, 27. února ses. J. Žáčková. V každém projevu je úvaha o časových aktualitách a důležitých akcích Národní Rady, v organisační části jsou hlášeny zprávy z odboček a spolupracujicich organisací. Doporučujeme všem čtenářům z Chicaga a okolí, aby si rozhlas Oblastního výboru každé úterý večer poslechli. Zajímavou zprávu z Předsednictva Národní Rady podala ses. Vlasta Vrázová. Upozornila na akci Národní Rady k projednávanému návrhu federálního zákona o omezení bezplatného zasílání záplavy komunistické propagandy americkým občanům na účet americké pošty a amerických poplatníků (viz str. 3). Předsednictvo Národní Rady koná pilné přípravy ke sjezdu, který se bude konat ve dnech 28. a 29. dubna t. r. v budově Jednoty Československé Spolky v Americe, 2138 S. 61st Court v Ciceru, Ill. Na sjezdu bude podán výkaz činnosti Národní Rady v uplynulých dvou létech a projednávána řada vážných úkolů. V rámci sjezdu bude také společný oběd pro sjezdové delegáty a hosty v sobotu 28. dubna v poledne v restauraci Embassy v ČSA budově v Ciceru, na kterém promluví Dr. Ján Papánek z New Yorku i anglický řečník, zdravice pronesou zástupci národních organisací. Odbočka Mistr Jan Hus podle zprávy předs. br. Jos. Janečky měla zdařilou členskou schůzi, na které bylo vzpomenuto výročí narozenin Abrahama Lincolna, George Washingtona i únorového puče v Československu v r. 1948 a jeho následků. Odbočka Česká Kalifornie zvolila na své výroční schůzi br. Karla Glasra předsedou, br. Aug. Heringa tajemníkem, ses. Rose Brodeckou pokladní a ses .Julie Spirochovou účetní; br. Alois Šalamoun je delegátem na sjezd. Na výroční schůzi odbočky dr. Milada Horáková byli znovuzvolení — předsedou br. Fr. Kratochvil, místopředs. ses. E. Welclová, pokladníkem br. B. Vaněk, tajemnicí ses. Ludmila Kosová, která byla také vyslána na sjezd Národní Rady jako delegátka odbočky. Na schůzi byl promítnut film “Z českých mlýnů”. Pozornost Oblastního výboru v Chicagu je soustředěna ke konání sjezdu Národní Rady. Členové odboček i spolupracujících organisací jsou žádáni, aby se v úřadovně Národní Rady, 4125 West 26th Street, Chicago 23, Ill., přihlásili včas o místo u společného oběda v sobotu 28. dubna, kde budou mít příležitost seznámení se všemi sjezdovými delegáty i hosty. Na sjezdu Nár. Rady bude také podána podrobná zpráva o činnosti Oblasti, kterou připravují tajemníci bři. Mir. Synek a Alois Šalamoun. Bude to zpráva o úspěšné spolupráci Oblastního výboru, všech odboček i spolupracujících organisací při plnění důležitých úkolů a poslání Československé Národní Rady Americké. Také ve dnech sjezdových v sobotu 28. dubna o 8. hod. večer koná Čsl. Ženská Národní Rada v Exilu v Chicagu VĚSTNÍK • 7 [pageend7]svůj již tradiční Jarní věneček ve velkém sále budovy ČSA, kde budou všichni sjezdoví zástupci vítanými hosty. J. Ž. TGM OSLAVA V NEW YORKU. New York vzpomenul presidenta Masaryka velmi pěkným programem dne 4. března. Léta již jsme neviděli tak velkou návštěvu v plně obsazené sokolovně. Oslavu zahájil Janko Drahoš, čestný předseda vých. oblasti. Pozdrav pronesl Jan Mlýnek, odstupující předseda Čsl. legionářů v New Yorku, který předal slovo svému nástupci, Rev. J. Šeflovi, který promluvil o významu dne. Největší zájem vyvolalo pozoruhodné představení české a slovenské školy. Se svou učitelkou pí. Jarmilou Uhlířovou děti české školy předvedly pásmo ze života TGM, sestavené z citátů Karla Čapka z “Hovorů” a zakončily výborně nacvičeným zpěvem. Druhá skupina podala jednoaktovku “Památná známka TGM”. Oba programy byly dobře sestaveny a péče učitelů si zasloužila uznání, kterého se jim dostalo. Předseda Andrej Valášek představil chicagského hosta Vlastu Vrázovou, která mluvila na théma “Co by od nás dnes žádal President Masaryk”. Poukázala na práci ČSNRA a na úkoly, které nám ukládá doba. Bylo to časové a někteří z přítomných se přihlásili po přednášce k práci pro Radu. Za hudební část programu vděčíme pí. Aničce Neufeldové, která za doprovodu známého skladatele Václava Nelhylbela zazpívala české a slovenské písně. Obecenstvo odcházelo povzbuzeno procítěným vlasteneckým programem. Dne 5. března konala se schůze Oblastního výboru, které se zúčastnila Vlasta Vrázová. Mluvilo se o dnešních úkolech Oblasti, m. j. o Dvořákově oslavě na podzim, o ulití busty, díla slavného sochaře Meštroviče, darovaného Radě, o získání fondů atd., sestře Vrázové byly kladeny otázky o činnosti úřadovny. Oblast hlásí tyto zástupce na sjezd: Za Oblast br. Višnovského a ses. Václavkovou; odb. Manhattan br. Tkaného; odb. Long Island br. Buška. České a slovenské noviny. Říká se, že si svobody nevážíme, poněvadž je pro nás samozřejmá. Dalo by se to říci i o jiných každodenních potřebách, kterých používáme jakoby se samo sebou rozuměly. Platí to i o krajanském tisku, bez kterého si nelze ani představit náš krajanský život. Na krajanském tisku byla vybudována budoucnost přistěhovalců, kteří v novinách nalezli svého rádce a spoluorganisátora všech svých podniků. Časopis seznamoval je s novou zemí, se zákony, s místními i světovými událostmi. Dnes ovšem se poměry změnily potud, že každý umí číst anglicky, že má doma rozhlas i televisi, ale i tak české a slovenské noviny dávají čtenářům něco, co nikde jinde by nenašli. To jsou zprávy z krajanského života, o sousedech a známých, zprávy o tom, co se připravuje v našich spolcích a ve veřejném životě. Veškerý ruch našeho krajanského života je zachycen v našich časopisech — a nikde jinde. A ovšem pro ty, kteří se dosud zajímají o Československo jsou tu podrobné zprávy, které nejsou nikde jinde než v našem tisku. Bývaly doby, kdy v českém Chicagu vycházely 4 deníky. Dnes je to už jenom “Hlasatel”, na kterého spoléháme se vším. Krajanský tisk má však stále důležité úkoly a pokud se chceme udržet jako národnostní složka, pokud chceme navazovat na naši krásnou československou i krajanskou tradici, pokud chceme udržet svá pouta s Československem a pracovat pro jeho osvobození, potřebujeme k tomu nezbytně svoje noviny. ČSNRA děkuje krajanskému tisku za uveřejňování článků o událostech v ČSR se zřetelem na naši práci, o činnosti Rady a oznamování našich podniků. Jsme si vědomi důležitosti krajanského tisku a jsme za to vděčni. ODEŠEL NÁM PŘÍTEL. ČSNRA bylo oznámeno úmrtí starého člena jeho právníkem, který nám sdělil, že zemřel JOHN D. BUKÁČEK z Howell, Nebr. a že ve své poslední vůli pamatoval na Československou národní radu darem $1,500.00. Věřil v naši práci, povzbuzoval nás svými slovy za svého života a nyní dal nám důkaz důvěry svým odkazem. Znali jsme se jenom na dálku, písemně. Krajan Bukáček žil v malém městečku ve státě Nebraska, ale sledoval pozorně události ve světě, hlavně v Československu, četl Věstník, na který několikráte do roka reagoval příspěvkem $5.00 i $10.00. K tomu vždy připsal několik srdečných vět povzbuzení: “Dobře to děláte, jen pokračujte. Musíme vám být všichni vděčni za vaši práci.” I takových slov, nejen peněz je nám třeba v úřadovně, abychom den ze dne setrvali při práci v stálém nadšení. V posledním dopise připsal br. Bukáček větu: “Snad vám píšu naposled, špatně vidím na čteni Věstníku, jsem stár a nemocný, ale posílám vám něco na činnost a děkuji vám za vše, co konáte pro starou vlast.” My dnes děkujeme br. Bukáčkovi za jeho slova, hlavně za jeho vlastenectví, které projevoval nejen za života, ale které žije nadále i v jeho odkazu. K PODPOŘE SNAH ČSNRA PŘISPĚLI TITO DÁRCI: K uctěni památky Frank J. Křiváka, Berwyn, Ill., věnují: Pí. Augusta Pšenková, Berwyn, Ill..................$10.00 Sousedé z Elmwood a 24th ul., Berwyn, Ill.. . 10 00 Anna Krivák, vdova po Frank Kŕivákovi .... 5.00 Celkem ..................................................................$25.00 Mr. Philip F. Schaaf, Cleveland, Ohio ......................... 25.00 Reverend E. Žižka, Pineville, La.................................... 15.00 Fred Vodák, Chicago, Illinois ........................................ 10.00 Slovenské Priadky čís. 1, Chicago, Ill......................... 5.00 Helen G. Vanik, Cleveland, Ohio .................................. 2.00 Frank Brachniak, Cicero, Illinois ................................ 2.00 Řád Portland čís. 233, ZČBJ, Portland, Oregon .......... 2.00 Jaroslav Vašata, New York, N. Y. ............................... 20.00 Mrs. Mary Hlaav, San Pedro, California ................... 15.00 Mrs. Minnie Repetna, Chicago, Ill.................................. 10.00 Lukes Sisters, Ord. Nebraska ........................................ 5.00 8 • VĚSTNÍK [pageend8]Václav J. Ševčík, Cicero 50, Ill........................................ 5.00 Milada Končelová, Berwyn, Illinois ............................. 4.00 Mrs. Petr Rabštejnek, Oklahoma City, Okla................. 4.00 Mrs. Helen Procházka, Chicago, Ill., k uctěni památky zesnulé pí. Louise Semerádové .................................. 3.00 Jewel Melis, Oklahoma City, Okla.................................. 2.00 Mrs. Mary Kalousek, Berwyn, Ill., k uctění památky p. Frank Křiváka ...................................................... 2.00 Dr. Helen Fanderlik, Trail, B. C., Canada ............. 2.00 Mrs. G. Pozeský, Berwyn, Ill........................................... 2.00 Vitus J. Houha, San Clemento, Calif............................. 2.00 Josef Petr, White River, So. Dakota............................. 10.00 Mrs. Rose Bodan, Denver 10, Colo................................ 10.00 Mr. & Mrs. Jan Sopoci, Brookfield, Ill.......................... 7.00 Mrs. Mary Havel, Hopkins, Minn.............................. 6.00 Mrs. Cleve Berry, White River, So. Dak...................... 5.00 W. Chylek, Bryant, Wis................................................ . 3.00 W. Weber, Chicago, Ill..................................................... 2.00 Zábavní Klub Pitín a Okolí, Chicago, Ill...................... 2.00 Sbor Venca Sokola, Chicago, Ill...................................... 2 00 K. Vodička, Berkeley, Ill.................................................. 2.00 JEDNOTA Č.S.A. JEST TĚLESEM SVÉRÁZNÝM. Jednota ČSA vstoupila do 108. výročí svého založení. Organisace naše byla hned ve svých začátcích, kdy netušil ještě nikdo příští její velikost, tělesem svérázným. Jest prvním veskrze zdařilým pokusem amerických Čechoslováků říditi svoje finanční záležitosti svým způsobem a po své vůli. Jednota ČSA za celé její trvání dokazuje, že není pouze organisací zabývající se prodejem životního pojištění, ale že především pěstuje a udržuje ideu bratrské pospolitosti mezi svými členy. Z hrstky prostých mužů, kteří se sdružili před 108 lety v kolébce našeho národního života v St. Louis, zmohutněla Jednota za století, takže je dnes jednou z nejsilnějších českých bratrských a sesterských podpůrných organisací. Nerostla ovšem jednota ČSA zázračně a rozkvět její nedál se bez překážek — naopak, prožila několik těžkých bouří, zakusila rozštěpení, prošla depresí, ale přestála šťastně všechny nesnáze a protivenství, jelikož její základy byly zdravé a pevné, nejenom hmotně, ale i morálně, a jelikož cit bratrství a vědomí vykonané krušné práce vždy byl na mysli vedoucích Jednoty. Dnes pohlíží všechen krajanský lid v Americe k jednotě ČSA jako k nejsolidnějšímu podniku tohoto druhu, od něhož nedovede jej odlákati ani sebe svůdnější láce amerických anebo mezinárodních pojišťoven. Jednota ČSA jest zcela naše, kontrola je pečlivá a spolehlivá. Co šlechetného koná vedle pojištění samotného podniká z dobré vůle a z pohnutek svého členstva. Naše výprava na Floridu. Tří-týdenní zájezd ČSNRA na Floridu skončil návratem 42-členné výpravy v neděli, dne 18. března. Všichni účastníci se vrátili zdrávi a velmi spokojeni. Urazili 3,300 mil, viděli všechna význačná místa na Floridě, užili koupání v moři i procházek v krásných zahradách a historických místech. Z Chicaga jeli v pohodlném autobuse, cesta rychle ubíhala za zpěvu písní, dávno již zapomenutých. Autobus byl nám k službám každý den po celou dobu zájezdu. Každý večer se výprava zastavila v pěkném motelu neb hotelu, konaly se prohlídky v městech St. Augustine, Miami, St. Petersburgu a j. Překrásné dojmy prožili v Cypress Gardens, Silver Springs, džungli papouščí, Seaquarium, na výletě Čs. dámského klubu v Crandon parku. Chutnali jim obědy a večeře v Amer. Čsl. Klubu v Miami, večeře v odbočce “James Hovorka” v St. Petersburgu, snídaně v restauraci pí. Kuzbelové v Masaryktownu, kde si prohlédli vzorně vedenou slepičí farmu manž. Pšenkových, všude se zúčastnili tanečních zábav, v Miami koncertu v Bayfront parku, kde byl ses. Welclové odevzdán zlatý klíč města, i velké TGM oslavy v klubu. Mnozí poprvé viděli jak rostou banany, papaya, subtropické neznámé jim květiny; na rybářské pláži viděli přivezený lov a ztrávili pěkné odpoledne v pivovaře Busch v St. Petersburgu, u kterého je velká zahrada s různým ptactvem. Viděli ohromné sady kvetoucích broskví, pomerančů, citronů a grapefruitů, pole bavlny, pecanové stromořadí. Tak jako předešlé výpravy ČSNRA i tento zájezd byl pečlivě připraven a pamatováno na každou podrobnost. Nyní se připravují další zájezdy do našich odboček a krajanských středisek. Jménem předsednictva děkuji všem, kteří se postarali jakkoli o obsluhu a zábavu účastníků výpravy na Floridu. Jistě, že se všichni ještě jednou shledají, neboť Florida se každému líbila a přijedou zase. Emilie Welclová, taj. Šibeniční humor z Československa. Na schůzi zaměstnanců kádrový pracovník komunistické strany nadšeně řečnil: “Musíme dohnat a předehnat Spojené státy ve výrobě.” — Starý soudruh kroutil jen hlavou a dodal: “Dohnat ano, ale předehnat, to ne.” — “A proč, soudruhu, nechceš předehnat Spojené státy?” — “Protože by pak viděli, že máme holou zadnici,” vysvětlil starý pracovník. BERWYN PRESS 3212-14 S. GROVE AVE. BERWYN. ILL. STanley 8-0204 ĽAD MEJDRICH majitel ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY VĚSTNÍK • 9 [pageend9]CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone —Dial 521-5200 Vklady pojištěné agenturou vlády Spoj. států do $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda OBJEDNEJTE SI U NÁS. DĚTSTVÍ A MLÁDÍ, Alice Masaryková. . . ... $2.50 HOVORY S TGM, Karel Čapek.................... 1.15 MASARYK A SLOVENSKO, Dr. Juraj Slávik.................................................................. 25 PŮLNOČNÍ PACIENT Egon Hostovský ................................... .......................... 2.50 ČESKO-ANGLICKÝ a ANGLICKO-ČESKÝ SLOVNÍK — Procházka ................................................ 5.00 TEACH YOURSELF CZECH W. R. & Z. Lee ................................................................ 3.10 BLOUDĚNÍ V EXILU, Zdenek Němeček POČÍTADLO, Petr Den..................................... poštou 2.10 BABIČKA, Božena Němcová............................1.25 MÁ VLAST, čítanka Dr. J. Kratochvila. . . . ..... 2.50 (Advertisement) CONVENTION of the CZECHOSLOVAK NATIONAL COUNCIL OF AMERICA Chicago — April 28 and 29 CSA Building Please make your hotel and luncheon reservations at our office: CNCA-4125 W. 26th St., Chicago SECOND CLASS POSTAGE PAID at Chicago, Illinois V Ě S T N Í K 4125 West 26th Street Chicago 23, Illinois [pageend10]