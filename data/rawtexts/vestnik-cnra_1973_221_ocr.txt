VĚSTNÍK JAKÁ ZMĚNA ATLANTICKÉ CHARTY? K loňským obojakým heslům přibylo letos nové, že totiž rok 1973 bude "rokem evropským,” patrně údobím zvláštní péče o blaho evropských národů. A dr. Kissinger, jenž se o tom rozhovořil 23. dubna v New Yorku ve výročním shromáždění Associated Press, spojil tento cíl hned s nutností “přizpůsobit” tak zvanou Atlantickou chartu změněným mocenským poměrům, tj. nepochybně vzrostlé moci Sovětského svazu. Dodal, že bude také nutno “řešit problémy vzniklé z našich úspěchů.” Neřekl jakých, ale právem si postěžoval, že watergatská aféra poškozuje ve světě pověst a zájmy Spojených států. Kissingerův nikoli náhodný projev je jakousi přípravou k presidentově podzimní cestě po evropských hlavních městech a ke konferencím s tamními vládami, kde změna Atlantické charty má asi být vedle řešení otázek hospodářských a obranných nejdůležitějším bodem. Zdá se, že americká návštěva v Evropě po nynějším zájezdu sovětského diktátora Brežnéva do západního Německa a do Spojených států má přimět naše evropské spojence k povolnosti. První takový pokus se nepochybně projeví na schůzce presidenta Nixona s francouzským presidentem Pompidou, a že bude asi důrazný, můžeme soudit z toho, že někdější tajemník pokladu John Connally, jenž právě zarejdoval z demokratické opuštěnosti do republikánského přístavu, byl povolán za hlavního presidentova poradce. Ačkoli Kissingerův projev byl ve francouzském a západo- německém tisku přijat celkem bez odporu, zahraniční ministři zemí evropského hospodářského společenství odepřeli uznat, že otázka obrany Evropy by měla být pod pláštíkem “revise” Atlantické charty učiněna závislou na splnění amerických požadavků obchodních a měnových. V Kissingerovu výkladu byly tyto otázky spojeny také se vztahy k Japonsku, ale i japonská vláda se vyslovila proti a odmítla důtku, kterou Washington uděluje její obchodní a celní politice. Spojeným státům jde ovšem hlavně o vyrovnání tíživého nepoměru mezi vývozem a dovozem, což by při dobré vůli a vhodném způsobu jednání mohlo být rozřešeno. * * * V tisku jsou a stále budou zmínky o Atlantické chartě, ale co znamená i pro dnešní dobu toto první prohlášení zásad společného boje za války a společného budováni mírového světa? Bylo vydáno 12. srpna 1941 po třídenních poradách presidenta F. D. Roosevelta, premiéra Winstona Chur- chilla a odborníků obou stran na britské moderní bitevnici Prince of Wales, zakotvené v zálivu Placentia na Novém Foundlandu v Kanadě. Charta má osm článků, kde se praví, že Spojené státy a Velká Británie nehledají rozšíření své moci, ani ůzemi a jsou proti všem územním změnám, s nimiž by postižené národy nevyslovily svobodně souhlas. Všechny národy mají právo zvolit si vládní zřízení, v jakém by chtěly žít, a právo svrchovanosti a nezávislosti, musi být vráceno národům, jimž bylo násilně odňato. Charta určuje již plány pro dobu poválečnou a uvádí, že je nutné, aby všechny státy, velké nebo malé, vítězné i poražené, mohly se za stejných podmínek podílet na světovém obchodu a měly přístup k surovinám ve světě, kterých potřebuji k svému hospodářskému zdaru. Mezi státy má být co nejužší hospodářská součinnost, tak aby byly zlepšeny pracovní a sociální poměry a zajištěn hospodářský pokrok. (Z těchto článků se na pozdějších konferencích vyvinula poválečná hospodářská pomoc •— Spojené státy dávaly přednost zemím, které nepřítel vojensky obsadil — a vlastně i usilovná zbrojní pomoc za války.) Po zničení nacistické tyranie, praví charta, bude zřízen mír, který všem národům zajistí pokojné žití v jejich vlastních hranicích a zaručí, aby lidé ve všech zemích mohli žít svobodně beze strachu z nebezpečí útoku a bídy, a mohli také bez překážek cestovat. Konečně poslední, osmý článek vyslovuje naději, že všechny národy světa zřeknou se užívání násilí: "neboť budoucí mír nemůže být zachován, jestliže státy pomocí svých pozemních, námořních nebo leteckých zbraní by mohly ohrožovat útočnosti národy mimo své hranice.” Spojené státy a Velká Britanie tedy soudí, že je důležité, aby takové státy byly odzbrojeny, dokud nebude zavedena širší a trvalá soustava všeobecné bezpečnosti. Obě vlády budou podporovat a povzbuzovat všechna vhodná opatření, která by mírumilovným národům zmírnila tíživé břímě zbrojení. Byl to nezvyklý státnický projev již proto, že Spojené státy byly vlastně stále ještě neutrální, třebaže již pomáhaly Anglii a od Hitlerova útoku na východ také Sovětskému svazu. Atlantickou chartou se však spojovaly s válčící mocností, podepsaly vyhrůžku “nacistické tyranii” a zároveň slibovaly, že společně s Britanií budou po válce usilovat o lepší světový řád. Z projevu, k němuž se pak připojily i ostatní válčící demokracie, znějí známé věty z řečí Rooseveltových, které tak děsily americké ísolačníky, ale původní návrh společného prohlášení byl Churchillův. Kompromisní zněni jej převzalo takřka doslovně a jen někde zmírnilo premiérův náčrt. Tak např. třetí článek Churchillova návrhu uvádí také nutnost “bránit právo svobody slova a myšleni, bez nichž je svobodná volba vládního zřízení nemyslitelná.” V konečném znění je přesněji vyjádřeno rovnoprávné rozdíleni surovin jakož i zajištění lepších pracovních a sociálních podmínek a hospodářského pokroku; naproti tomu Churchill navrhoval k ochraně míru a bezpečnosti již zřízení mezinárodni organisace. * * * Podnět ke kanadské schůzce vyšel od presidenta Roosevelta koncem července. V té době byla Britanie v těžké situaci. Ještě na počátku r. 1941 nemohla nahradit, co pošetilým spoléháním na Hitlerovu “mírumilovnost” zanedbala v přípravě své obrany, byla tísněna na Středním východě (američtí vojenští činitelé neuznávali, proč jej chtějí bránit), starost působila situace na Dálném východě, ú- točný postup Japonců v Číně a Indočině, a politická krise v Austrálii, souvisící s japonským nebezpečím. Britští vojenští odborníci se hrozili německých úspěchů v západních pobřežních státech, pak na Balkáně, a konečně i v Rusku, na Krétě a v Libyi, dosažených hlavně tanky za vydatné podpory letecké a odhadovali, že přesunutím vojska z Balkánu mohl by Hitler v červenci napadnout přímým ČESKOSLOVENSKÉ NÁRODNÍ RADY AMERICKÉ Květen 1973 Číslo 221 Josef Falta: [pageend1]VESTNÍK May 1973 Organ of the Czechoslovak National Council of America Published monthly (Except bi-monthly July-August) Subscription $2.00 a year —• Outside U.S.A. $3.00 Editor — VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VESTN I K Květen 1973 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00 Redaktorka — VLASTA VRÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 útokem Anglii, jež byla na invasi připravena stále ještě nedostatečně. Hned první schůzka s Rooseveltem v lednu 1941 a zvláště srpnová dohoda o Atlantické chartě Churchilla úplně změnily. Jako by nabyl nových sil, píše o něm jeho osobní lékař lord Moran a prozrazuje ve svém deniku, jak Churchill před první schůzkou s Rooseveltem mu řekl: “Asi byste rád věděl, co presidentovi řeknu. Odpovím vám veršem z Knihy knih, pravdou, v které byla vychována má skotská matka: “Kamž se koli obrátíš a kdekoli bydli ti budeš, i já bydliti budu; lid tvůj lid můj, a Bůh tvůj, Bůh můj.” (Kniha Rut, 1, 16.) Třebaže byla Britanie v takové tísni a uvědomovala si ji, přece ihned, jak Hitler napadl Sovětský svaz, začala se Spojenými státy organisovat vojenskou pomoc a dopravu zásob, stavbu železnic, přístavů, zajišťování lodní dopravy: “Jsme povinni a je v našem zájmu poskytnout Rusku co největší pomoc, i když to bude vyžadovat vážné naše oběti,” prohlašoval Churchill. Koncem srpna a začátkem září 1941 poslali Britové sovětům 240 letadel a slíbili 200 dalších “jestliže vaši plioti jich budou moci účinně použít.” Poslali mechaniky, instruktory, součástky a potřebná zařízeni, při čemž ovšem Churchill upozornil Stalina, že dávají, ačkoli sami nezbytně potřebují letadel k ochraně vlastního území a k bojům v Libyi. Ale Stalin, jenž byl vlastním původcem sovětské nepřipravenosti a tak jako Chamberlain spoléhal na Hitlerovo přátelství, žádal okamžité otevřeni druhé fronty “někde” na Balkáně nebo ve Francii. O Japonsku prohlásil v dopisu Churchillovi 4. září 1941, že “Sovětský svaz nemůže porušovat smlouvy, čítaje v to i smlouvu o neutralitě s Japonskem.” Když potom vyslanec Majskij přišel k Churchillovi, žádal nejrychlejší pomoc a vyhrožoval, že bude-Ii Sovětský svaz poražen, západní spojenci nebudou moci vyhrát válku, Churchill mu odpověděl: “Ještě před čtyřmi měsíci jsme na tomto ostrově nevěděli, zda nepřijdete proti nám po boku Němců. Ba myslili jsme, že je to docela možné. Ale i tenkrát jsme byli jisti, že válku nakonec vyhrajeme a nikdy nás ani nenapadlo, že závisime na nějaké vaší akci . . . Ať se stane cokoli, ať cokoliv sami podniknete, z celého světa právě vy máte nejméně práva nám něco vyčítat.” * * * Dobře se pamatujeme, jak američtí komunisté (a ostatní) od r. 1939 demonstrovali proti tomu, že Rooseveltova vláda pomáhá napadeným evropským “plutokratickým” zemím, jak potom, když Hitler se obrátil proti svému sovětskému spojenci, řádili zas v novinách, na schůzích a při demonstracích, že naše vláda zásobuje Rusko příliš pomalu, a jak volali po druhé frontě na okamžitou záchranu Sovětského svazu. Dnes diktuje v Moskvě Brežněv, je veleben jako náš velký přítel a hlavní pilíř mírového světa, jako záchrance amerického zemědělství i průmyslu a náš spojenec v asijských zmatcích. Stalin potřeboval pomoci západu, když nacistická vojska ovládala Ukrajinu a stála u Moskvy a Leningradu. Brežněv zveličuje důležitost Sovětského svazu a potřebu “pokojného soužití” se západem, když se hroutí celý sovětský hospodářský systém — není-lí to totiž také léčka, jak vyssát Spojené státy. Podle rad a přání Leonida Brežněva má být “přizpůsobena” Atlantická charta změněným mocenským poměrům. Místo Hitlerova Německa ohrožuje Evropu Sovětský svaz. Ale ať ústřední výbor sovětské komunistické strany sebe nadšeněji schvaluje “mírovou” politiku Brežněvovu a poplatní vasalové mu vyslovují důvěru, hroby obětí sovětských nájezdů se ještě nepropadly. Připomínka zotročeného Československa se stále vynořuje, i když bývalý britský premier a bohužel předseda Labour Party Harold Wilson (jaký rozdíl mezi ním a Attleem!) vyzýval za nedávné návštěvy Československa, aby se zapomnělo na sovětskou invasi z r. 1968 a vzbudil tím vlnu protestů i ve své vlastní straně. Československo nemizí ani z amerického varováni před sověty. Právě v neděli 13. května v chicagském Kupcine- tovu televisním programu účastníci debaty s Angelou Da- visovou — zejména Jeffrey St. John — znovu a znovu uváděli Československo jako příklad sovětského násilí a věrolomnosti. A slečna Davisová, ačkoli projela všecky evropské země s komunistickým režimem, všude byla o- slavována a “burcovala miliony k hnutí proti politickému teroru ve Spojených státech,” nedovedla odpovědět ani jediným slovem. “Mírovou” politiku Sovětského svazu řídí na mezinárodních konferencích Valerian Zorin, jenž v čele trestných výprav organisoval násilné stěhování obyvatelstva z baltských zemí na Sibiř a zapsal se do dějin českkoslovenska “vítězným únorem.” Atlantská charta chtěla odzbrojení, ale sověti zbrojí víc než jindy a vymohly si, že své okupantské vojsko budou moci ponechat v plné sile ve středu Evropy. Atlantská charta slibovala všem národům bez rozdílu stejný přístup k surovinám — výbojná politika Sovětského svazu nejenže uchvacuje suroviny, ale nutí průmysl porobených zemí k práci pro potřeby sovětské dobyvačnosti. Státy, které podepsaly Atlantskou chartu, zaručovaly, že nerozšíří své území ani moc, že zavrhuji územni změny, k nimž národ nedal souhlas svobodným rozhodnutím, a zajišťovaly národům státní svrchovanost a nezávislost. Sovětský svaz doslova uloupil sousedům rozsáhlá území a vnutil jim komunistické zřízeni, ba Brežněv vyhlásil ještě zásadu “omezené svrchovanosti” a poslušnosti Moskvě. V mírovém světě měly národy podle charty žít svobodně beze strachu z nebezpečí útoku a bídy. Podívejme se na země s komunistickým režimem — je to živoření v otroctví, v stálém strachu a v trvalé bídě. Jsme v pětiletí příprav k oslavám výročí nezávislosti Spojených států a bylo řečeno, že to bude “ve znamení návratu k duchu roku 1776.” Evropští národové viděli tehdy ve Spojených státech záštitu před ruskou násilníckou mocí, jež byla největší oporou vládních policejních režimů evropských. A přáli by si dnes, aby duch roku 1776 se projevil aspoň v opatrnosti při bratříčkování s dědici, o- patrovateli a rozširovateli carského despotismu. 2 • VĚSTNÍK [pageend2]Ze zasedání mimořádného sjezdu ČSNRA Mimořádný sjezd Československé národní rady americké zasedal v sobotu dopoledne dne 5. května v sále ČSA v Ciceru. Na pořadu byly určité změny stanov, aby vyhovovaly vládním předpisům při udíleni statusu organizace, které se poskytuje tax deductibility (zproštěni darů od daní). Zasedání bylo zahájeno v 10 hod. ráno. Po přivítáni předsedou chicagské oblasti br. Ing. Štefanem Papánkem, delegáti si zvolili za sjezdového předsedu br. Jana Sklenáře z Detroit, Mich, a za zapisovatele ses. Vlastu Matelovou a br. Dr. Vlastislava Chalupu. Vysvětleni podal předsedající stanovního výboru br. Dr. Karel Kohler-Rausch. K jeho výkladu promluvili br. Dr. Antonín Hřebík a Vlasta Vrázová, členové stanovního výboru. Br. James Krákora, který se podílel na přípravách textu, nemohl být přítomen. Návrh změn byl odeslán všem odbočkám, oblastem a členům výkonného výboru v ustanovené lhůtě nejméně měsíc před sjezdem, takže každý delegát byl předem informován. Jelikož se jednalo jenom o malé změny a o dodatek “Dissolution of Corporation”, byl předložený text odhlasován všemi hlasy. Na sjezd přijeli za newyorskou oblast: br. Dr. Vratislav Bušek, předseda ČSNRA, a Jan Babinec, tajemník oblasti; za Michigan br. Dr. Jan Sklenář; za pacifickou oblast, za nepřitomného předsedu oblasti Jiřího Špánka, br. František Kratochvíl; za Krajanský výbor Cleveland br. Dr. Rudolf Peřina; za chicagskou oblast ses. Milada Ferjenčíková a br. Miroslav Mejzr. Odbočky vyslaly své delegáty: odb. Milada Horáková — br. Anton Smunt a Ludmila Kosová; odb. Západní předměstí — Marie Langová a Pavla Janečková; odb. Generál Štefánik — Jaroslav Nebeský; odb. "28. říjen” — br. pluk. Oskar Pejša; odb. Mistr Jan Hus — Vlasta Matelová; odb. Čimice, St. Louis — br. prof. Radko Jánský. Členové předsednictva, kteří se zúčastnili zasedání: předseda prof. V. Bušek, místopředsedové Dr. M. Ferjenčik, prof. František Schwarzenberg, Ing. Štefan Papánek; tajemník Dr. V. Chalupa; členové Dr. Karel Kohler-Rausch, James Čihák, Eduard Dellin (nedělního zasedání výkonného výboru) František Kalkus, Štefan Kopecký, Olga Kovářová, Vlasta Vrázová, Alois Šalomoun, Dr. Jan Mička za SVU a Dr. Antonín Hřebík za Sokol v zahraničí). Sjezd pozdravil čestný člen Rady a dlouholetý býv. tajemník br. Josef Žák-Marušák, Ing. Vladimír Richter za Čs. Orel v exilu, br. Josef Falta, B. V. Laštůvka za “Národ”, Čeněk Torn za Radu svobodného Československa, a čestný člen Dr. Jan Papánek z New Yorku, poslední čs. vyslanec u Spojených národů za svobodné Československo, ředitel Amerického fondu pro čs. uprchlíky. Dr. Papánek se zúčastňuje všech sjezdů Čs. národní rady od doby druhé světové války až podnes. Jeho rozbor světové situace zvlášť z hlediska Československa a úkolů Rady je vždy důležitým a vítaným podnětem k další činnosti. Části jeho projevu budou uveřejněny v příštím čísle Věstníku. MIMOSJEZDOVA SCHŮZE VÝKONNÉHO VÝBORU Po skončení mimořádného sjezdu zasedal výkonný výbor ČSNRA pozůstávající ze členů předsednictva, zástupců členských národních organizaci a zvolených zástupců oblasti. Mezisjezdové schůzi výkonného výboru předsedal br. Dr. Antonín Hřebík. Zapisovateli byli nadále ses. Matelová a br. Chalupa. Předsedající jmenoval do výborů tyto členy: do zahraničního výboru: br. František Schwarzenberg, předseda, dále br. Bušek, Ferjenčik, Štefan Papánek, Hřebík; do finančního výboru: br. Kalkus, James V. Čihák, Rudolf Peřina; do organisačniho výboru: Chalupa, Vrázová, Mička, Kratochvil, Dellin; do stanovního výboru: Rausch, Sklenář, Babinec; do tiskového výboru: Falta, Šalomoun; do sociálního výboru: Kovářová, Ferjenčíková. Zprávy podali: předseda prof. Bušek, úřadující podpredseda br. Mikuláš Ferjenčik, místopředseda br. František Schwarzenberg, který podal též zprávu za zahraniční výbor; finanční zprávu, připravenou pokladníkem br. Krákorou podal br. František Kalkus; organisační za br. Dellina přečetl br. Chalupa; za redakci a administraci podala zprávu ses. Vlasta Vrázová; za úřadovnu ses. Marie Langová; sociální ses. Olga Kovářová; tiskovou br. Alois Šalomoun. Dále byly rozmnoženy zprávy odboček a oblastí a rozdány delegátům. Zprávy členů předsednictva a výborů poskytují mnoho důležitých údajů a poznatků a budou zčásti postupně uveřejňovány ve Věstníku. Zprávy byly podány v sobotu odpoledne, o nich pak jednaly jednotlivé výbory. V neděli dopoledne výbory podaly doporučení, o kterém shromáždění členové debatovali a hlasovali. Předložené resoluce byly schváleny téměř beze změn. Jsou to “Vzkaz domovu” a “Prohlášení ku krajanské veřejnosti.” V zásadním postupu byla naprostá shoda všech přítomných členů, že Rada v ničem nemění a nebude měnit svůj nesmlouvavý odpor proti komunismu a úsilí za svobodné Československo. Nejbližší události, které máme před sebou, jsou: příjezd Brežněva do Spojených států, “mírová” konference v Evropě, Captive Nations Day a výročí 21. srpna. Bude nutno věnovat se praktickým věcem: finančním problémům, získávání nových členů, rozšíření čtenářského o- kruhu Věstníku a American Bulletinu. K těmto problémům se budeme vracet v příštích číslech Věstníku a v dopisech odbočkám. K zakončení zasedání výkonného výboru v neděli v poledne promluvil br. Stanley Barcal, starosta Americké obce sokolské, který srdečně zval na sokolský slet v Chicagu koncem června. V sobotu večer se sešli všichni účastnici sjezdu a hosté na večírku v restauraci “Stará Praha”. Třem zasloužilým dlouholetým členům Rady byly odevzdány diplomy. Jsou to br. pluk. Pejša, bývalý člen předsednictva a místopředseda chicagského oblastního výboru, býv. dlouholetý pokladník ČSNRA a člen předsednictva br. Břetislav Vaněk a býv. dlouholetý člen předsednictva, pokladník a vedoucí ů- řadovny br. František Kratochvil. Tvůrcem diplomů je p. Milan Košař, který zhotovil pro Radu již několik krásných věcí: výstižné nálepky k výročí Jana Amose Komenského, r. 1972 nálepky “Czechoslovakia Still Occupied” a nyní nové nálepky k 5. výročí sovětské invaze. PROHLÁŠENÍ KU KRAJANSKÉ VEŘEJNOSTÍ My členové Výkonného výboru Čs. národní rady americké vzkazujeme celé naší krajanaské veřejnosti ze svého zasedání, konaného v Chicagu ve dnech 5. a 6. května 1973, srdečný pozdrav. Ujišťujeme vás všechny, že budeme pokračovat ve snaze, zachovat sobě a svým dětem duchovní odkaz předků. Vždyť to je právě souhrn těchto národních odkazů, který činí Ameriku silnou, kulturně mnohotvárnou a duchovně mohutnou. A náš národní přínos je jistě jedním z nejplodnějších, více než který jiný posílil růst svobody, spravedlnosti a vzdělanosti v této zemi, která se nám stala druhým domovem. Současně vás také ujišťujeme, že ani na chvíli neupou- štíme od svého zájmu o úděl těžce zkoušeného, porobeného a stále ještě obsazeného Československa. Vlast našich předků či nás samotných dnes potřebuje našeho úsilí snad více, než kdy v minulosti. Vždyť dnes stává realistická možnost, skutečně pomoci lidu doma. Chystaná konference o evropské bezpečnosti a spolupráci může přinést Čechům a Slovákům ulehčení a nevídanou míru liberalizace. Mohla by však také zpečetit jejich neblahý osud na dlouhou dobu. Kdyby Západ nebyl ostražitý, mohla by tato konference vyústit v uznání dnešního stavu ve Střední Evropě, v odepsání našich starých vlastí a v přiznání, že Sovětský svaz má právo, dělat si za železnou oponou, cokoli se mu zachce. Bude-li však Západ trvat na zásadách Charty Spojených národů a na nezadatelných požadavcích, zaručených Všeobecnou deklarací lidských práv, pak může Západ prosadit významné ústupky při této konferenci. Vždyť na jejím VĚSTNÍK • 3 [pageend3]uskutečnění má Sovětský svaz daleko větší zájem, než máme my. Proto doporučujeme vládě Spojených států, aby při chystané konferenci prosazovala tyto požadavky: stažení sovětských branných sil z území porobených národů, svobodné volby pod mezinárodním dohledem a neutralisaci. Podpořte nás v úsilí, aby Západ prosadil uvolnění v zemích za železnou oponou právě dnes, kdy je k tomu jedinečná příležitost. Podpořte Československou národní radu americkou! Tím nejlépe posloužíte zájmům Ameriky i skutečným zájmům všech Čechů a Slováků ve vlasti. VZKAZ K DOMOVU My, Američané československého původu a českoslovenští exulanti, shromáždění ve dnech 5. a 6. května 1973 na zasedání Výkonného výboru Československé národní rady americké v Chicagu, upřímně na vás vzpomínáme a přátelsky vás pozdravujeme. V myslích a srdcích s vámi spojeni, děkujeme vám za vaši věrnost k ideálům, na kterých byla společným úsilím Čechů, Slováků a Podkarpatských Rusínů budována Československá republika. Děkujeme vám za váš statečný postoj proti utlačovatelům a vetřelcům, který jste tak často již projevili a zvláště při hanebné invasi roku 1968. Svým statečným, sjednoceným odporem jste celému světu ukázali, že se komunistům ani za dvacet let teroru a útlaku nepodařilo potlačit vaši nezlomnou víru v návrat svobody a demokracie do naší vlasti. Jsme hrdi na vás, že i dnes za nesmírně těžkých poměrů setrváváte ve víře otců a pokračujete ve svém tichém odporu. I my spolu s vámi pevně věříme v konečné vítězství Masarykových ideálů. Vězte, že se snažíme ze všech sil vám pomáhat ve vašem statečném úsilí. Znovu a znovu upozorňujeme svobodný svět na váš útlak a na potlačování základních lidských práv. To proto, aby vás nikdy, vskutku nikdy nebylo zapomenuto. Dnes je to ovšem zvláště důležité. Amerika, věrna zásadám svobody a demokracie, má možnost vám pomoci významnou měrou. Dobře víte, že Sovětský svaz již delší dobu naléhá na svolání konference o evropské bezpečnosti, a spolupráci. Tuto bezpečnost dnes nikdo jiný neohrožuje více, než právě Sovětský svaz sám. Je jasné, že Sovětský svaz svým pokryteckým návrhem neusiluje o skutečnou bezpečnost Evropy, nýbrž o udržení své středoevropské državy, aby si tak otevřel cestu k o- vládnutí dalších evropských zemí. Toto ovšem Západ připustit nesmí! Proto naléháme, aby celý Západ, v čele se Spojenými státy americkými na chystané konferenci prosazoval a prosadil uvolnění za železnou oponou stažením všech sovětských branných sil, provedením svobodných voleb a neutralisaci. Ve svém úsilí o osvobození Československa nepřestaneme pokračovat, dokud vaše vlast, rodná země našich předků či nás samých, nevstoupí opět do řady svobodných, vskutku neodvislých demokratických států světa. Proto věřte a vytrvejte! (Vysíláno Hlasem Ameriky a Rozhlasem svobodné Evropy do Československa.) ZPRÁVA VÝBORU PRO ZAHRANIČNÍ ZÁLEŽITOSTI Výbor pro zahraniční záležitosti se snažil v rámci svých úkolů podporovat práci předsednictva jak iniciativními návrhy, tak stylisováním různých prohlášení, poselství a přípisů adresovaných presidentu Spojených států, státnímu sekretáři, členům zákonodárných sborů, generálnímu tajemníku Spojených národů, jiným činovníkům či celé veřejnosti. Výbor pro zahraniční záležitosti ovšem především sledoval vývoj situace mezinárodní. Pro nás nejdůležitějšim zjevem se zdá být chystaná konference o evropské bezpečnosti a spolupráci. Na chystanou konferenci se díváme takto: Po dlouhou dobu již projevoval Sovětský svaz veliký zájem o uskutečnění konference a uzavření dohody. Jedním z důvodů pro toto naléhání je jistě naděje, že by Západ uznal dnešní status quo ve Střední Evropě za trvalý a právní. Tím by tedy ujařmení Spojených národů bylo schváleno Západem. To bychom ovšem považovali za katastrofu, kterou — jak doufáme — Západ nikdy nepřipustí. Na druhé straně chystaná konference poskytuje Západu jedinečnou příležitost k prosazení podstatného uvolnění útlaku porobených národů. Za podmínku podepsaní dohody o bezpečností a spolupráci by Západ mohl a měl žádat stažení sovětských branných sil, provedení svobodných voleb a neutralizaci satelitních států. Nevíme, zda si západní vlády vezmou tyto požadavky za své a nevíme, zda Sovětský svaz na ně přistoupí. Přiklad Rakouska však naznačuje 1. že Sovětský svaz je za určitých předpokladů ochoten na takovéto podmínky přistoupit a 2. že jejich provedeni zvyšuje podstatně míru svobody a blahobytu v neutralizovaném území. Proto většina etnických i exulantských organizací v Americe i v Evropě doporučuje západním vládám, aby použily chystané konference, na které Sovětskému svazu tolik záleží, k prosazeni uvolněni sovětského tlaku v porobených zemích. Je to požadavek realistický, za který se plně stavíme. Všichni nedoporučujeme přesně tytéž požadavky, ale všichni se shodujeme v zásadním názoru, že by Západ mohl a měl použít konference k zlepšeni poměrů za železnou oponou. Z jednotlivých akcí podnikaných předsednictvem na popud nebo za spolupráce výboru pro zahraniční záležitosti uvádíme namátkou tyto: Telegram zaslaný 3. května 1972 presidentu Nixonovi před jeho cestou do Moskvy a současný dopis presidentské- mu poradci Henry Kissingerovi; Telegramy a dopisy senátorům na záchranu rozhlasového vysílání Voice of America a Radio Free Europe, v té době ohroženého; Prohlášení k 21- srpnu -— české i anglické; K chystané evropské konferenci: 1. 15. září dopis presidentu Nixonovi, v opise zaslaný členům Foreign Relations Committee v senátě a Domu zástupců, přátelům do Kanady i do Evropy, a v českém překladu odbočkám, spřáteleným organizacim a tisku; 2. V únoru druhé memorandum “Freedom, Peace and Security at Stake”, zasláno opět presidentu Nixonovi, státnímu tajemníku, členům zákonodárných sborů, tisku a přátelům v cizině. Prohlášení k 28. říjnu; Dne 3. ledna 1973 dopis gen. tajemníkovi Spojených národů Kurt Waldheimovi, týkající se označení Portorika Kubou za kolonii Spojených států; Dne 7. února 1973 připiš státnímu tajemníku Williamu Rogersovi o nebezpečí spojeném se zřízením československého konsulátu v Chicagu a konsulátu Spojených států v Bratislavě. František Schwarzenberg předseda výboru SLET V CHICAGU <= bude probíhat ve dnech 21. až 24. června. Hlavní sletový den bude v neděli 24. června. žiahájembttfle průvodem a seřazením skupin v pestrých národních a sokolských krojích a uniformách jednotlivých organizací na Morton West Stadionu. V programu dne vystoupí cvičenci Amerického Sokola, Sokola USA, Čs. Sokola v zahraničí a Kanadského Sokola a také folkloristické taneční skupiny, které předvedou řadu národních tanců. Shromáždění osloví president Amerického Sokola Stanley Barcal. Ve čtvrtek večer, 21. června, bude sletový banket v Hickory Hills, Ill., v Lexington House, 7717 W. 95th St. Sokolský slet je slavností nejen sokolskou, ale vpravdě celonárodní. Americký Sokol, který je pořadatelem Sletu, vyzývá celou krajanskou veřejnost k co největší účasti na sletě. Význam sletu si zaslouží účasti každého z nás. Na shledanou na sokolském sletě! 4 • VĚSTNÍK [pageend4]Dr. Mikuláš Ferjenčík GENERÁL MILAN RASTISLAV ŠTEFÁNIK Prvé dni májové V histórii Československá, od doby zrodu Republiky, boli venované spomienkam ha generála Milana Rastislava Štefánika. Spomínať na Štefánika, hovoriť o jeho činoch a názoroch bez falšovania histórie môžeme nateraz len my demokratickí Slováci a Česi v exile, lebo veď doma v dnešnom komunistickom Československu bolo meno gen. Štefánika vytreté nielen z oficiálnych spomienok, ale aj z učebníc. Je to pochopiteľné. Štefánik so svojimi nekompromisnými názormi na demokraciu, ľudskú slobodu a pravdu zaradil sa medzí úhlavných nepriateľov každej totality, či už komunistickej alebo fašistickej. Aj toto je pochopiteľné, keď si premietneme jeho krátky, ale nesmierne bohatý život. Boh, rodina a domovina. Tieto tri zázračné slová usmerňovali a vypĺňali celý jeho život. Doma na evanjelickej fare učil sa základy kresťanstva a kresťanského života. Všade, kadiaľ kráčal, prinášal so sebou lásku k bližnému a úctu k Bohu. Prekrásny kraj, v ktorom sa zrodil, chudobná evanjelická fara a tvrdý kopaničiarsky život, dali mu okrem lásky k domovine aj značnú dávku romantizmu. Takto sa tvoril a formoval už v mladom veku človek-hrdina. Všade kadiaľ kráčal, doma, v Paríži, v Afrike, Turkestane a na Tahiti strhuje svoje okolie svojou citovosťou, svojím zdôrazňovaním mravnej stránky ľudskej duše, ľudskej dôstojnosti a cti. Relativizmus a schopnosť prenikavej analýzy intelektu, ktoré ziskal študovaním matematiky a astronómie, spojoval s osobitnou romantikou vôle a srdca. Bol vedcom-umelcom, vedcom-básnikom, ved- com-romantikom. Nemal zmyslu pre dlhé, dôkladné a suché vedecké práce písomné. O jeho cestách o jeho osobe sotva sa čo písomného z jeho pera zachovalo. Vedel pútavo vyprávať, ale mal priam idiosynkráziu k písaniu. Žil rád vo spoločnosti a mal v celku názory konzervatívnejšie, ako ostatní vedúci nášho prvého odboja. V pokroku videl ohrozenie stávajúceho spoločenského poriadku. Nenávidel komunizmus, o ktorom hovoril ako o násilí a anarchii, ktoré ohrozujú svet. A tak, ako bol nekompromisným nepriateľom komunizmu, bol nekompromisne pre jednotu československú, v ktorej videl záchranu Čechov i Slovákov, a to viac Slovákov ako Čechov. Pod jednotou československou rozumel jednotu štátnu aj národnú. Všade a vždy sa veľmi dôrazne staval proti akémukoľvek separovaniu sa Slovákov. Jeho Mohyla na Bradle, ktorá bola za Slovenského štátu symbolom spojenia Čechov a Slovákov, bola tak ako jeho obraz nosený na klopách kabátov symbolom odporu a jeho meno zvolaním boja za slobodu za Slovenského národného povstania. Márne boli pokusy odporcov jednoty československej vniesť do toho spojenia podozrenie a nesúlad i zlomyseľnými a ničím nepodloženými zprávami o jeho smrti. Lož nikdy neobstála proti pravde. Jeho biela mohyla stojí aj teraz na mohutnom Bradle ako symbol nepremožiteľnej pravdy. ČESKOSLOVENSKÁ NÁRODNÁ RADA AMERICKÁ KU PRIPRAVOVANÉMU ZJEZDU “SVETOVÉHO KONGRESU SLOVÁKOV” V CHICAGU V DŇOCH 28. JÚNA — 1. JÚLA 1973 Československá národná rada americká, ktorá združuje značný počet významných Slovákov, jednotlivcov, spolky i vrcholné slovenské organizácie (americký Slovenský Sokol), úprimne ľutuje, že doterajšie snahy jednotlivcov a spoločnosti neviedi a nemohli viesť ku zjednoteniu Slovákov, roztrúsených mimo ich vlasť po celom svete. Nestalo sa tak pre značné názorové rozdiely pokiaľ ide o minulosť, prítomnosť i budúcnosť Slovenska. Svetový kongres Slovákov sa snaží o takéto zjednotenie od svojho založenia. Snaží sa to bohužiaľ len svojim spôsobom. Propaguje, ako hlavnú časť svojho programu samostatný slovenský štát. Naproti tomu Slováci združení okolo ČSNRA zotrvávajú na koncepcii demokratického štátu československého, ktorý v r. 1918 vznikol spoločnou vôľou Čechov i Slovákov a ktorý, podľa ich názorov zaisťuje najlepšiu budúcnosť slovenského národa. Veľká časť Slovákov prejavila svoj nesúhlas s koncepciou slovenského štátu už po celý čas trvania takéhoto štátu, zriadeného na rozkaz Hitlera, ktorému slúžil ako jeden zprostriedkov na dočasné likvidovanie Československa. Tento nesúhlas sa prejavil dramaticky najmä za národného povstania. Stalo sa tak nielen pre fašisticko-nacistickú orientáciu tohoto štátu, ale tiež, že podľa názorov väčšiny Slovákov takýto štát neposkytoval a neposkytuje žiadne bezpečnejšie záruky nedotknuteľnosti hraníc, ani potrebnej hospodárskej sily nutnej pre ďalší národný rozvoj a ani pre nerušený, vnútorný súlad spočívajúci na zásadách rovnoprávnosti a demokracie. Svetový kongres Slovákov nemôže rátať so súhlasom väčšiny Slovákov pokiaľ zastáva koncepciu samostatného slovenského štátu a pokiaľ v jeho vedení budú ľudia, ktorí boli členmi a zastávali popredné funkcie v totalitných stranách či už slovenskej ľudovej alebo slovenskej komunistickej. Takéto vedenie je slabou zárukou na dodržovanie demokratických princípov, ku ktorým by sa svetový kongres chcel hlásiť. VZPOMÍNKA NA GENERÁLA JOSEFA ERETA Dne 15. března zemřel ve Washingtonu významný člen exilové kolonie, generál Eret. Narodil se před 80 lety v Červeném Hrádku u Plzně, prodělal srbskou frontu, zajeti, strašný pochod hladu v Albánii, boje v československých legiích v Itálii a vítězný návrat do svobodného Československa. Rozhodl se sloužit v republice jako důstojník z povolání. Mnichovská kapitulace zasadila mu nezhojitelnou jizvu. Okupace ho však nezlomila. Pražské povstání zastihlo ho již jako velitele úseku Praha-Západ. V roce 1947 byl jmenován československým vojenským attaché ve Vídni a únorový puč a jeho svědomí z něj učinily exulanta, odkázaného nadále většinou na manuelní práci svou a své ženy v cizině. Krásně vzpomenul jeho zásluh v exilu Dr. Jaroslav Němec, zakladatel odbočky washingtonské ČSNRA, spoluzakladatel, první tajemník a pozdější předseda SVU, který se loučil se svým přítelem těmito slovy: “V zahraničí, a jak jsme ho poznali zejména zde, ve Washingtonu, se vždycky přidržoval starého husitského: “hlediž a drž se každý šiku svého!” Byl jedním z organizátorů Svazu čs. důstojníků v exilu a dlouholetým předsedou washingtonské odbočky, členem SVU a předsedou její komise pro vojenskou historii, organizátorem a předsedou zdejší, Sokolem zřízené, české školy, členem Čs. národní rady americké a Pěveckého sdružení Dvořák. Nechyběl nikde a nikdy, když šlo o podporu čs. věci a našeho kra- jenského života. Nenáležel k těm, kdo k zastření vlastní pohodlnosti prohlašovali, že své povinnosti k Československu již splnili, či že jich ani nemají. Pracoval, radil a pomáhal a pak —• když mu horšící se nemoc znemožnila další fysickou účast na činnosti, přemýšlel o našich možnostech a výhledech, studoval hlavně historii a ponořil se do filosofie našich dějin. Toto studium mu dávalo víru, ba jistotu, že se československý lid znova zvedne k národnimu rozkvětu ve svobodě. A v této jistotě také zemřel. Pro jeho duši dnes již není zábran. Nikdo mu neznemožní, aby se podíval domů, na rodný statek a starou školu v Červeném Hrádku, na vlnitá pole, sněženky u lesa, či klikaté cesty mládi. Pane generále Erete, milý bratře a příteli! Dnes, kdy vlast nucené mlčí, je na nás, na československém lidu v zahraničí, abychom Ti svou přítomností a vzpomínkou splatili aspoň zčásti dluh, který Ti naše rodná země dosud nezaplatila. Abychom Ti veřejně poděkovali za Tvou účast ve velkém snu a boji o československou svobodu a za celoživotní práci v duchu Masarykově.” VĚSTNÍK • 5 [pageend5]Z UDÁLOSTÍ V ČESKOSLOVENSKU PRO BLAHO SPOLEČNOSTI — OCHRANNÝ DOHLED A PŘÍSNĚJŠÍ METR V Praze dne 25. dubna 1973 se sešla ve společné schůzi Sněmovna lidu a Sněmovna národů, jinak jedním slovem Federální shromáždění za účasti ÜV KSČ a statistů Národní fronty. Hlavním jednáním schůze byl soubor nových trestních předpisů a návrh zákona o “ochranném dohledu”. Jeho smyslem je omezit další trestnou činnost osob, které byly propuštěny z výkonu trestu. Ochranný dohled spočívá především v kontrole pohybu propuštěného, ve sledování zda pracuje, zda nenavštěvuje místa, kde se scházejí protispolečenské živly apod. Jde tedy o takový zásah do občanských práv recidivistů, který jim nebude bránit v plném pracovním uplatnění. PŘÍSNĚJŠÍ METR Federální shromáždění jednalo o návrzích z oblasti trestního práva. V boji proti kriminalitě prý prospěje prodloužení maximálního trestu odnětí svobody z dosavadních 15 let na 25 let. Přijata byla velmi kladně novelizace zákona, která umožňuje postih soustavné a neodůvodněné absence v zaměstnání, která narušuje provoz v závodech a výsledky národní ekonomiky. Poslanec Béňo neopomenul zdůraznit podceňování ochrany státního tajemství, neboť každá lehkomyslnost a nedůslednost se obraci proti komunistům, a samozřejmě došlo i na mladistvé, jimž dle nového opatření je možno uložit ochrannou výchovu i vedle trestu, což dává naději na daleko lepši výsledky než eventuální o- chranný dohled. Tedy jak za stara, na chudý lid musí být přísnost. SOVĚTSKÝ “PROTEKTOR”Z DOBY OKUPACE ODCHÁZÍ Soudruh S. V. Červoněnko, kdysi velvyslanec SSSR v Československé socialistické republice, sehrál roli protektora za sovětské okupace v srpnu 1968. Byl to on, který za spolupráce pražských komunistů vodil delegace na Hrad a nutil presidenta L. Svobodu, aby sestavil novou vládu, zatím co Dubček a jeho skupina byli odvlečeni v okovech do Moskvy. Když se Svoboda nepoddal a nevyhověl, Červoněnko později dohlížel na to, jak jeden po druhém z Dubčekovy skupiny byli odstraňováni, až tam zbyli jen Indra, Bilák, Kapek a ti, kteří sovětskou okupaci schvalovali. Nyní tedy Červoněnko prý “definitivně” odchází z Československa. Byli se s ním rozloučit ministr zahraničí B. Chňoupek a vedoucí odděleni mezinárodní politiky ÚV KSČ P. Auersperg — kromě menších funkcionářů. Snad si v Praze oddychli. Soudruh Červoněnko má být přemístěn do Paříže, ale jak lze sledovat z posledních událostí v Moskvě, ti, kteří tak naléhavě prosazovali okupaci Československa, jsou přesunováni. První tajemník KS Ukrajiny a člen Politbyra Pyotr Šelest byl odvolán ještě s dalším členem proto, že prý nesouhlasili s návštěvou presidenta Nixona v Moskvě. Pravda též je, že to byl hlavně Šelest a Ulbrich, kteří nutili Moskvu k okupaci Československa, a minulé léto se šířily v Československu zprávy, údajně rozšiřované sovětskými občany návštěvou v Československu, že okupace byla omyl, že k ní nemuselo dojít, a že Brežněv byl oklamán. A ten kdo prý nejvíce klamal, byl Šelest. Do Politbyra byli připuštěni lidé, o kterých se předpokládalo, že už tam měli dávno být. Jedním z nich je dlouholetý ministr zahraničních věcí Andrej Gromyko, který má asi zásluhy na rozhovorech vedoucích k návštěvě Nixona v Moskvě a nyní Brežněva ve Washingtonu. Druhým členem se stal maršál Andrej Grečko za to, že prý bez velkých nesnází dokázal přebudovat sovětskou brannou moc na moc opírající se převážně o podporu ia děrných zbraní. Třetím novým členem se stal náčelník bezpečnostní policie Juri Andropov, a to za zásluhu, že přes veškeré uvolňování sovětské zahraniční politiky (hlavně vůči USA), občané SSSR byli drženi přísně v kolejích dogmatismu leninisinu- marxismu a nedošlo k otřesení víry malých funkcionářů v silu a schopnost strany, jak se stalo za Chruščova, když odsoudil Stalina a hlásal coexistenci. VE SPORTU SE PROJEVILO PRAVÉ SMÝŠLENÍ Ve sportu je jediná příležitost čs. občana ukázat Sovětům pravé smýšlení. Neplatí v něm směrnice nebo nařízení k poslušnosti ani vynucovaná úcta k moskevským carům v Kremlu. Myšlenkou sportu je snažit se vyhrát, ať již pro své mužstvo či pro stát. Lední hokej se stal Čechoslovákům od doby okupace bitevním polem a Čechoslováci, hokejisté i diváci, v něm projevují všechnu svou snahu aspoň po sportovní odplatě. Minulého roku porazili Čechoslováci Sověty a stali se mistry světa v ledním hokeji. Letos se hrálo mistrovství světa v Moskvě a Sověti se snažili za každou cenu získat titul zpět. Čechoslováci, i když prohráli se Švédském, se v utkání se Sovětským svazem doslova bili o vítězství a milióny diváků vidělo na televizi pravý úkaz “bratrské” lásky mezinárodního komunismu. V posledni třetině zápasu došlo k tak prudkým srážkám, že šlo více o rvačky než o hokejové utkání. Každému bylo jasné, co měli Čechoslováci svou hrou proti Sovětům na mysli. NOVÝ MINISTR KULTURY V ČESKOSLOVENSKU Ministr kultury dr. Brůžek, který se neslavně uvedl jako kádrovák urážející slušnost jak školáků, tak učitelů svými dotazníky, byl odvolán a na jeho místo byl jmenován dr. Kluzák, zeť presidenta L. Svobody. Kluzák byl po dlouhou dobu vedoucím čs. mise u Spojených národů a žil několik let v New Yorku. Doufejme, že tato skutečnost u- snadni čs. kultuře volněji dýchat. DARY K mimořádnému sjezdu ČSNRA a schůzi Výkonného výboru: Krajanský výbor Cleveland .....................................$300.00 Odbočka ČSNRA “Dr. Milada Horáková” Chicago, Ill......................................................................$100.00 Odbočka “Gen. M. R. Štenánik” Chicago Ill. .... 100.00 Odbočka “Západní předměstí” Chicago, Ill................100.00 Odbočka “Mistr Jan Hus” Chicago, Ill..................... 20.00 Dr. Ján Papánek, New York .................................. 25.00 Jozef Žák-Marušiak, Berwyn, Ill. ................. 10.00 B. V. Laštůvka, Chicago, Ill. .................................. 8.00 Joseph Kasal, Sr., Wagner, So. Dak......................... 8.00 Josef Falta, Cicero. Ill. ............................................ 5.00 * F. Kučera, Berwyn, Ill................................................... 6.00 Eleanor C. Lane, Boston, Mass.................................... 6.00 Karel Láznička, Chicago, Ill. .................................... 6.00 Vincent Kozlík, Baltimore, Md.................................... 5.00 IN MEMORIAM In memoriam zesnulého Jaroslava Nováka věnují členové Engineering Division of the Pfaulder Company, Rochester, N.Y.............................................$40.85 In memoriam zemřelé Anny Hayek, manželky Br. Charlese Hayeka, býv. předsedy odbočky St. Petersburg, věnuji Edna a Joseph F. Kalabza ze St. Petersburghu ................................................... 25.00 K uctění památky zesnulého Josefa F. Drahoty věnují Ilja a Olga Kovářovi, Riverside, Ill......... 25.00 a Čs. ženská národní rada v exilu ......... 10.00 K uctění památky zemřelé Anny Spánkové věnuji: Vlasta Vrázová, Berwyn, Ill.................................... 20.00 Libuše Kalivodová, Oak Park, Ill................................ 10.00 Frank Kratochvíl, Chicago, Ill.................................... 10.00 Roger Dvořák, Chicago, Ill........................................ 10.00 Marie Langová, Riverside, Ill.................................... 5.00 Anton Smunt, Chicago, Ill............................................ 5.00 K uctěni památky svého manžela Františka Havla věnuje Marie Havlová, Maple Plain, Minn......... 10.00 6 . VĚSTNÍK [pageend6]Z OBLASTÍ A ODBOČEK ZPRÁVA Z ODBOČKY MASARYKOVO SDRUŽENÍ V DETROIT, MICHIGAN Naše činnost za rok 1972: čtyři schůze; individuální účast na kulturních podnicích blízkých etnických skupin; jiná propagačni práce. Členská schůze 10. března byla navštívena v překvapujícím počtu. Předseda br. Sklenář mluvil i za ostatní činovníky s radosti nad četnou návštěvou, v naději, že rosteme a porosteme čísly i skutky. Br. Poláček pak přednesl dva projevy, vhodné k oslavě velkého člověka: jeden (článek z Amer. Listů) komentoval pasáže z Masarykova díla; druhý, vybraný sestrou Hermanovou z čapkovských Masarykových Hovorů, znovu přiblížil Masarykovo poselství práce nám, vděčným posluchačům, kteří potřebujeme, hledáme, a u něho nepřeberně najdeme duchovni hodnoty. Následovaly úryvky ze Smetanova cyklu Má vlast. V závěru br. Sklenář věcně a s citem shrnul smysl našich oslav, účel schůzek, v lásce k vlasti, pro podporu krajanů, a v obětavosti pro naše potřebné. Oslava byla důstojná, organizována a provedena v souladu s dobou a místem. Výborová schůze byla svolána na 5. května. Sešli jsme se na laskavé pozvání manželů Zemenových u nich. Celý výbor byl přítomen, včetně náhradníků. Předseda br. Sklenář referoval podrobně o sjezdu Rady v Chicagu 12. a 13. dubna, kam se obětavě dostavili i zástupci z Kalifornie a Kanady. Hodně těšila přítomnost Slováků a Podkarpatských Rusínů. Přípravné práce a organizace sjezdu byly vzorné, a nemálo přispěly ke zdaru, průběhu a výsledku sjezdu. Zvláště uznale mluvil br. Sklenář o zásluhách vynikajících úředníků, o plánech a programech krátko — i dlouhodobých, slibných přes finanční obtíže, které jen krajní o- sobní i hromadné oběti dovedou odstranit. Pro další informaci a propagaci přivezl pro nás i pro členy in spe resumé o činnosti Rady, tištěné v obou jazycích. Jsme našemu předsedovi vděčni za mnohé poučení a vysvětlení, kterých je schopen jen za nemalých oběti na čase, energii, ba i zdraví. — Sestře Zemenové děkujeme za pohostinství nabídnuté s radostí a úsměvem. Naše třetí setkáni, narychlo a bez příprav, se zdařilo kupodivu nad očekávání, třebas uprostřed léta a v čas dovolených. S určitými těžkostmi získal br. Bárta na dva dny k promítání jistý film o Československu, instruktivní reportáž. neznámou většině z nás. Návštěvníků bylo hodně, i když v poslední chvíli telefonicky pozvaných, takže jsme ukázali film několikrát, i soukromým skupinám. Děkujeme br. Bártovi za iniciativu, starosti a práci. Tradiční říjnová schůze byla, po krátkých zprávách jednatele a pokladníka, podstatně vyplněna referátem br. Sklenáře o jeho cestě do Evropy, ve spojení se sokolským sletem ve Vídni, kde se setkal po létech s přáteli osobními a pracovníky na sokolské myšlence a v organizacích vy- stěhovaleckých, a jinými politickými činiteli. Podobné sjezdy čs. skupin na mezinárodní půdě jsou umožněny pod záštitou Naardenského výboru, který bez formální organizace udržuje styky se zahraničními spolky. Tento úvod o sokolských slavnostech sloužil jako myšlenkové a emoční pozadí pro krátkou slovní vzpomínku na začátky naší První republiky. B. Sklenář zdůraznil závazné paralely v dějinách a politice, mluvil o nadějích dneška a o práci v budoucnosti, o ochotě dokončit staré úkoly a o vůli k novým cílům. Jeho nadšení a víra zasluhují podpory a pomoci slovem i činem nás všech. Detroitský Sokol slíbil spolupráci na určitých projektech. Jednotliví členové — podle okolnosti a potřeby — se zúčastnili na konferencích jiných národnostních skupin v Detroitu a Windsoru. Üstredni úlohu v zapojení do společných zájmů přejímá detroitský International Institute. Br. Sklenář se mimoto účastní pravidelně, většinou na osobní pozvání, jiných podniků rázu politického, kulturního a propagačního. Zejména s polskými a ukrajinskými spolky je v prospěšném styku. Scházíme se zřídka. Chybí nám mladí, kteří jdou za vlastními zájmy, v nových skupinách, často politicky orientovaných. I jejich členské příspěvky nám schází. Dopravní těžkosti také nepřispívají k návštěvám. — Naše silná a pilná opora: bratr předseda. Jeho práce pokračuje na újmu jiných povinností, úředních i rodinných, a jeho úspěchy jsou podmíněny jeho obětmi. Je vzor k následování. Jak mu, a jiným jemu podobným, lépe pomoci v nesnadných úkolech, v neuznalém prostředí, na nepříznivém území -— než vlastním úsilím. 11. dubna 1973. Dr. Vladimír Bezděk tajemník * * * ZPRÁVA ODBOČKY T. G. MASARYKA V LOS ANGELES, CALIFORNIA Po delší, nemocemi a zaneprázdněním stárnoucích funkcionářů a jinými vnějšimi okolnostmi vynucené přestávce sešli se členové odbočky ČSNRA na své pracovní a poradní schůzi v neděli 1. dubna 1973, aby projednali problém znovuzahájení činnosti a program příští práce. Byla to slunečná, ale studená jarní neděle a po dlouhotrvajících deštích pro změnu tentokrát řádila vichřice o síle větru 60 mil za hodinu, která natropila mnoho škod v jižní Kalifornii. Ani to však nedovedlo odradit na dvě desítky věrných členů odbočky, aby nepřišli toto odpoledne do sokolovny. Bylo to ovšem málo, když pozvaných bylo přibližně 150 zapsaných členů. Úřadující předseda Jaroslav Čadek zahájil schůzi vzdáním holdu vlajce Spojených států, pozdravil přítomné a rozhovořil se o příčinách, proč jsme se na čas nescházeli a nevyvíjeli činnost v L.A. Úřadující tajemník Bohumil Smutník se rozhovořil o důvodech, proč je nutno organizačně se dát znovu do práce, aby zdejší odbočka se uplatnila v našem krajanském životě tak jako tomu bylo v letech, kdy v jejím čele stála obětavá Emma Smeadová. Vzpomněl všech těch, kteří věrně docházeli do každé schůze a kteří mezitím nás navždy opustili. Byli to: předseda Ladislav Erban a jeho žena Ludmila, obětavé sestry Rose Křihová a Marie Terry, Jiří Hodek, Sr., F. A. Rokyta, Božena Jelínková a mistr Adolf Lešovský. Vzpomněli jsme i na ty, kteří mezi nás občas zavítali; před 10 lety to byl hned při svém příchodu do L.A. český národní misionář Otec Adolf Pelikán, Josef Stelibský, hudební skladatel Rudolf Friml a filmový herec Karel Hradilák. Jejich přiklad zavazuje a ač mrtví, žijí v našich vděčných vzpomínkách. Členové zdejší odbočky zůstali vždy věrni ideálům a programu ČSNRA. Platili své příspěvky v mnoha případech do ústředí přímo, sledovali činnost Rady z Věstníku ČSNRA a z American Bulletinu, úřadující funkcionáři prováděli to, co Rada v Chicagu v celonárodním měřítku provádět doporučovala. Byla pak podána i zpráva o stavu financí odbočky, přihlásili se někteří noví členové a jiní zaplatili členské příspěvky pro tento rok. Projednali jsme dále návrh na změnu stanov ČSNRA; návrh na změnu stanov Rady, jež bude provedena na mimořádném sjezdu v Chicagu ve dnech 5. a 6. května 1973, jsme v plném rozsahu a jednomyslně schválili, ovšem s připomínkou, že jsme nic nezměnili na svém stanovisku, jak jsme ho svého času několikrát písemně projevili a svým delegátem br. V. Balejkou hájili i na sjezdu ČSNRA. Hlavním úkolem ČSNRA je po našem soudu nejen to, co změny minulé i v této době zdůrazňují, nýbrž i to, co sjezd Rady konaný už před rokem ve svých směrnicích k čs. veřejnosti americké zdůrazňuje: marxisticko-leninský komunismus je, byl a zůstává největším zlem ve světě a i zde v USA ohrožuje samé základy našich svobod zakotvených ve spravedlivém řádu. Rozpravy se zúčastnili Václav Salák, Louise Nekudová, Miroslav Konvička, Karel Fink, František Bednář, Jarmila Kracíková a jiní. Ježto účast na této pracovní schůzi neVÉSTNÍK • 7 [pageend7]byla taková, aby bylo možno provést i valnou hromadu, byl nakonec přijat návrh, aby dosavadní úřadující funkcionáři vedli i nadále odbočku a nad to byl zvolen osmičlenný pracovní výbor, který připraví program další schůze, kterou svoláme ještě před letními prázdninami. Byla to pěkná schůze a skýtá naději, že se nám podaří rozjet činnost odbočky Los Ángeles tak jak tomu bylo v minulosti. Bohumil Smutník tajemník Los Angeles, 2. dubna 1973 ♦ * * ZPRÁVA O ČINNOSTI KRAJANSKÉHO VÝBORU V CLEVELANDU V PÁTEK 6. DUBNA 1973 BYLA V HISTORICKÉ CLEVELAND PUBLIC LIBRARY ODHALENA PRVNÍ j SOCHA JANA PALACHA VE SPOJENÝCH STÁTECH Dne 6. dubna večer jsme se shromáždili ve velkém auditoriu Ústřední veřejné knihovny v Clevelandu, kde jsme spolu se svými americkými přáteli z veřejného a kulturního života a se zástupci všech porobených evropských národů důstojným způsobem uctili památku mladého hrdiny československého studentstva Jana Palacha. Pietni večer uspořádala Cleveland Public Library ve spolupráci s Krajanským výborem. Historická budova Cleveland Public Library se stala domovem první sochy Jana Palacha ve Spojených státech. Jejím tvůrcem je čs. exulant, akademický sochař Josef Randa, žijící ve Winnipegu, Kanada. Slavnostnímu odhalení sošky k trvalému umístěni na stěně Fine Arts Departmentu knihovny předcházel program v auditoriu, kde všechny přítomné (přes 300 osob) přivítal ředitel knihovny Walter W. Curley. — Mr. Curley poděkoval naší krajanské obci za dar, “vyjádřující jeden z nejčemějšich dnů v historii národa, který měl ve své historii tolik černých dnů”, za důvěru, se kterou jsme si zvolili k umístění Palachový sochy právě knihovnu. V umělecké části programu v auditoriu vystoupil český klavírní virtuos exulant Antonín Kubálek z Toronta. Mistr Kubálek se uvedl jako vynikající, citlivý umělec brilantním přednesem Fantasie, op. 12 od Jana Hugo Voříška, Smetanovými polkami z Českých tanců a Prelude, chorálu, Fugy od Césara Francka. Po koncertě jsme se všichni odebrali do Fine Arts oddělení k pietnímu odhalení sochy v přítomnosti Mistra Josefa Randy, kterého Krajanský výbor pozval k této příležitosti do Clevelandu. Jménem Krajanského výboru a celé naší zdejší obce předal Palachovu sochu místoředitelce Cleveland Public Library dr. Fern Longové starosta města a místopředseda KV Ralph J. Perk. — Ze zaníceného obsáhlého projevu dr. Longové vyjímáme pouze začátek a konec ve volném českém překladu: “Je mně ctí přijat tuto symbolickou postavu na památku Jana Palacha. Čeští krajané ji odevzdávají Cleveland Public Library, protože cítí, že tato instituce je vhodným Stánkem k umístění památníku universitného studenta, který se sám zničil v prvním rozkvětu mládí když si uvědomil, že nemůže jít životem bez svobody myšlení a bez svobody ducha. Svobodná veřejná knihovna je přirozeným domovem obou těchto svobod. — A dnes, zde v Clevelandě, v knihovně, o které Palach nikdy neslyšel, na něho vzpomínáme a uznáváme ho za to, čím se stal . . . symbolem neutuchající touhy po svobodě, i když k ní vede cesta plameny, ničícími všechno — jenom ducha ne!” Palachovu sochu odhalily dívky v národních krojích. Společným zpěvem americké a československé hymny jsme zakončili pohnutý večer. Krajanský výbor v Clevelandě vděčně oceňuje zásluhy svého místopředsedy br. Martina Hrabíka a jeho přítele p. Adolfa Wenzbauera ve Winnipegu, Kanada za získání Palachový sochy, dr. Fern Longové za její trvalé umístění v Cleveland Public Library a srdečně děkuje našim zdejším krajanům, kteří se prací a finančními příspěvky do zvláštního Fondu Jana Palacha přičinili o úspěšné zakončeni této významné události. -— Předsedou mimořádného výboru pro umístění Palachový sochy v Clevelandu byl br. Martin Hrabík, jednatelem br. Dr. Jaroslav Štěpnička a br. Jiří Traub pokladníkem. V pátek 13. dubna vystoupil v České národní síni náš dlouho očekávaný host; -— zpěvák, autor písní, muzikant, umělecký sochař v jedné osobě — Karel Kryl, t.č. na uměleckém turné po Spojených státech a Kanadě. Posluchači, kteří Karla Kryla ještě nikdy neslyšeli zpívat a hrát, si brzy uvědomili, že k nám zavítal umělec, který se odhodlal k těžké osobni oběti, když r. 1968 zavřel za sebou dveře do okupované vlasti a nastoupil cestu do vyhnanství. Víme dobře, co znamená exil pro pracovníky ducha — nejednou znamená konec jejich tvořivosti. K těmto tragickým případům nenáleží Karel Kryl. Zůstal hrdinou i v exilu. Dokázal to —- že neumlknul. Horlivě zpívá především exilu a proto přišel zazpívat i nám do Clevelandu. Chce podpořit naše vědomi a utužit naději .... O přestávce a po koncertě si milého hosta zabrali pro sebe naši mladí. — Pořadatelem ušlechtilého večera s Karlem Krylem byl Krajanský výbor. $ Ve dnech 26. 27. a 28. dubna vystoupili společně s clevelandským symfonickým orchestrem v Severancově síni naši dva vynikající umělci Rafael Kubelik a Rudolf Fir- kušný. Na programu koncertů byly též Smetanova symfonická báseň “Šárka” a Janáčkova rapsodie “Taras Bulba.” Hudební kritik Cleveland Pressu Frank Hrubý nadepsal svoji kritiku, plnou obdivu k oběma umělcům i orchestru: “Czechs have their night in music.” Na programu koncertů bylo též Concerto Grosso od Handela a Mistr Firkušný hrál Beethovenův čtvrtý klavírni koncert. Sobotního koncertu jsme se účastnili ve velkém počtu. Severancova síň hlaholila češtinou a slovenštinou. Byl to nezapomenutelný večer. Blahopřáni i poděkování oběma umělcům tlumočily za nás všechny předáním květin na koncertním pódiu dvě dívky v národních krojích. — Starosta města Ralph J. Perk předal 25. dubna ve zvláštní ceremonii na clev. radnici Mistru Rafaelu Kubelíkovi symbolický klíč k branám města slovy, uvedenými v tištěných koncertních programech: . . .on behalf of the Czechoslovak Community. Krajanský výbor a místní skupina Čs. společnosti pro vědy a umění byly pořadateli slavnostní recepce v Severancově síni na počest vzácných hostů, která se konala po sobotním koncertu. Milým překvapením byla přítomnost choti Mistra Kubelíka paní Elsie Kubelíkové a choti Mistra Firkušného paní Taťany Firkušné. Přítomen byl též generál, manager clev. orchestru Michael Maxwell. Později se dostavil starosta Perk. Všeobecná nálada byla velmi srdečná a přátelská, takže recepce skvěle doplňovala hudební veče’’. Naše krajanky bohatě zásobily bufet výbornými obloženými chlebíčky a jemným cukrovím. * V květnové schůzi KV vzpomene Svátku matek. Letní výlet připravujeme na neděli 8. července. Miloslava Hyvnarová, tisk, referentka KV KNIHY Křesťanská akademie v Římě vydala celou řadu publikaci, které si zájemci mohou objednat na adrese: Křesťanská akademie, Via Concordia, 1, I - 00183, Roma, Italia. Akademie ochotně zašle seznam svých publikací. Z knížek zaslaných redakci uvádíme příkladem: J. K. B.: Životní symfonie Antonína Dvořáka; Petr Den: Světélko jen malé; Lad. Radimský: Skloňuj své jméno, exulante; Vzpomínky a ohlasy; B. Sirková: Povídky a zkazky z Nové Quineje; Zdenek Němeček: Bloudění v exilu. 8 • VĚSTNÍK [pageend8]ZPRÁVA ODBOČKY ČSNRA VE WASHINGTONU, D.C. Od svého zvolení na valné hromadě odbočky dne 28. listopadu 1972 se sešel výbor odbočky jednou na výborové schůzi dne 11. ledna 1973. Členové výboru byli však v častém styku při projednáváni různých záležitostí a organizace odbočky. Dne 17. března byla uspořádána “Josefská beseda” v Battery Park Club House v Bethesdě s žertovným programem a s pořadem zpěváka Karla Kryla z Mnichova, který tímto vystoupením zahájil své turné po Americe. Hlavním podnikem odbočky byl representační ples Majáles, který se konal v sobotu dne 14. dubna v hotelu Mayflower ve Washingtoně. Čestné předsednictví přijali senátoři R. L. Hruška a R. S. Schweiker a poslanci S. S. Stratton a L. van Deerkin se svými manželkami. Předsedkyní plesu byla ses. Vlasta Vrázová. Majáles se pořádal jednak ve prospěch Amerického fondu pro československé uprchlíky, jednak na podporu vyučování češtiny a slovenštiny na Americké universitě ve Washingtoně. Jako doposud, odbočka byla ve styku s úředními místy a státními funkcionáři v záležitostech, které se týkaly Československa a československých uprchlíků ve Spojených státech. Memorandum o porušování lidských práv v Československu, připravené Dr. Papánkem, bylo rozesláno s průvodními dopisy řadě senátorů a poslanců, na ministerstva zahraničí a redakcím některých novin. Generálnímu tajemníkovi organizace NATO, p. J. Lunsovi, byla zaslána kopie dopisu ústředí ČSNRA presidentu Nixonovi a návrhy na zřízení neutrálniho pásma ve střední Evropě. Odbočka informovala p. E. Hurwitze z ministerstva zahraničí o situaci rodin, které byly po návratu z návštěvy u příbuzných ve Spojených státech do Československa vystaveny nepříjemnostem ze strany čs. úřadů jako důsledek toho, že jejich příbuzní si nelegalizovali svůj pobyt v cizině. Ses. Vrázová, br. Dr. Hašek a ses. A. Faltusová jednali o této věci se senátorem Perceym u příležitosti pobytu ses. Vrázové ve Washingtoně a byli též pozváni k návštěvě kanceláře sen. Jacksona, kde projednali s jeho administratívni sekretářkou otázky týkající se čs. uprchlíků a problémy související s amnestií vyhlášenou československou vládou. Odbočka rozeslala prohlášení ústředí ČSNRA u příležitosti konference o evropské bezpečnosti významným novinářům, televizním a rozhlasovým stanicím a předním osobnostem veřejného života. Odbočka reagovala na různé novinářské články řadou dopisů redakcím novin. Dopis ses. Faltusové k chystané konsulární dohodě mezi Spojenými státy a Československem byl otištěn v “Evening Star” dne 15. ledna 1973. MAJÁLES Velkou událostí je tradiční ples washingtonské odbočky, který se letos konal dne 14. dubna ve velkém sálu hotelu Mayflower. Washingtonský “Majáles” má svou krásnou tradici a díky výborné pověsti, dokonalým přípravám širokého plesového výboru a obětavých funkcionářů letošní ples, spojený s banketem, předčil snad i předcházející plesy. Zdá se, že každým rokem úspěch Majálesu je překonáván. Majáles představuje nás americké veřejnosti a proto celý ráz večera musí být slavnostní, což zaručuji plesové sály a prvotřídní obsluha amerického hotelu. Tištěný program s kresbami a výstižnými rytinami upozorňuje americké hosty ze State Departmentu a jiných amerických úřadů na důležité události a osobnosti z dějin Čechů a Slováků. Jména sponsorů na první vnitřní straně — čtrnáct senátorů, 9 členů kongresu a mnoho vynikajících příznivců — nasvědčuji významu večera. Hlavní čestnou předsedkyni byla Mrs. Jouett Shouse, známá washingtonská hostitelka. Ze senátorů jmenujeme několik: Roman L. Hruška, Richard S. Schweiker, Edward S. Muskie, Charles H. Percy, Hugh Scott. Adlai Stevenson. Čestnou předsedkyní plesu byla ses. Vlasta Vrázová; co-chairmen Dr. Jos. Hašek, Dr. Vadím Medish, Dr. Jan Papánek. Podpředsedkyní plesového výboru byla ses. Anna Faltusová, předsedkyně wash, odbočky ČSNRA. Práce byla rozdělena takto mezi členy výkonného výboru: patronky: ses. Emilie Royco a Zdenka Vozáriková; publicita: ses. Disher, br. Josef Kučera; odbor mladých: Karol Prochotský; program: Lída Brodenová, Irena Pro- chotská; tištěný program, Zdenko Rakušan, Monica Roku- sová; program-sponsoři: Anna Faltusová, Emil Royco; dekorace: Dr. Věra Borkovcová, Antonín Švehla; ceny u dveří: Dr. Helena Hrabíková; finance: Herbert Naylor; pořad: Juraj L. Slávik ml. a pí. Sláviková. K těmto jménům nutno přičíst celou řadu dalších členů plesového výboru. Tanečnice baletní školy Ireny Prochotské zpestřily večer svým krásným výkonem. K tanci hrála hudba Bob D’Arcy. Večer měl celou řadu překvapení, na př. po hostině hostitelky-členky obdarovaly přítomné vybraným domácím cukrovím ze svých košíčků. Hosté z Department of State a diplomatického sboru prohlásili, že půvab našeho Majáles jim připomíná krásné společenské prostředí slavných měst střední Evropy svým vkusem a náladou. Majáles washingtonské odbočky si plně zasluhuje tohoto uznání. ČS. DEN JIŽ 17. ČERVNA Čs. národní rada, Oblastní výbor Chicago, uspořádá letos tradiční Československý den a manifestaci za svobodu j 17. června ve Wozniakově zahradě (2530 So. Blue Island// Ave.) v Chicagu. Přípravný výbor, jemuž předsedá ses. Mi--' ? lada Ferjenčíková, se již pilně zabývá přípravami. Slav- nostním řečníkem bude generál John Slezák, významná o- sobnost amerického života. V programu, který bude zahájen ve 2:30 hod. odpoledne Českým pěveckvm sborem Lyra, vystoupí taneční skupina Beseda půvabným předvedením tanců z Čech, Moravy a Slovenska, recitovat bude ses. Věra Rokničová. Po programu zahraje k tanci orchestr Henryho Bláhy. V závěru dne budou rozdány hodnotné dary, z nichž jmenujeme alespoň porcelánový soubor pro 12 osob, věnovaný fmou Mach a televisní přístroj věnovaný fmou George’s TV Service. Dalších darů je celá řada. Jídelna bude otevřena v 11:30 dopoledne a pochutnáte si v ní na českých jídlech připravených ses. Annou Rubínovou. Stánek s domácím pečivem a kávou povede Čs. ženská národní rada v exilu, slováckou búdu br. Stanislav Jančik. Přijďte všichni a přiveďte své přátele, oslavme společně ČESKOSLOVENSKÝ DEN! POJEĎTE S NÁMI NA X. SJEZD ČS. SPORTOVCŮ Velkolepou událostí v životě čs. sportovců v zahraničí bude X. sjezd, který se koná ve dnech 1-3. září v Belcampu, ' Maryland na pozemcích firmy “Baťa”. V rámci sjezdu budou uspořádány sportovní soutěže pro dospělé i mládež v tenisu, běhu, golfu, volleyballu, stolním tenisu a velký turnaj v kopané. Slavnostní banket s kulturním programem, tanec vítězů s předáváním cen, při nástupu bude účinkovat vojenská hudba (324th U.S. Army Band z Aberdeen, Maryland). Bude vydán obsáhlý sportovní památník s řadou fotografií, s články významných čs. sportovců žijících v zahraničí a zdravicemi jednotlivců i obchodníků. Jubilejní upomínkový “puk” podepsaný čestným předsedou svazu, naším populárním Josefem Malečkem. Na sjezd zavítá bývalý čs. hokejový trenér národního mužstva Matěj Buckna z Kanady; ze Švýcarska přijede čs. boxer Jan Pošva a mnozí další. Sjezd bude zakončen v pondělí 3. září (Labor Day) společnou snídaní a řádnou valnou hromadou delegátů z celé Ameriky, Kanady a Evropy. Těšíme se na Vás. Na shledanou na našem jubilejním X. sjezdu, kterému voláme “ZDAR”. Tisková služba Svazu čs. sportovců VĚSTNÍK • 9 [pageend9]CSA střeží Vaši budoucnost Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podat! vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má 200 RADŮ ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod, jaké opět pouze bratrská jednota může poskytnouti. Kdo Jednotu ČSA doporučuje? Více než 118 let služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61 st Court, Cicero, III. 60650 PRO ZDRÁVI A KRÁSU ZDRAVI-TAMIN kapsle na krev a sílu, zásoba na 5 týdnů ................................................................. §3.98 Na deset týdnů jen ................................................ 6.98 LAGUNA—5ti VITAMINOVÝ krém krášlící i hojivý, nemastný, k použití na den, ideální pod pudr a make-up ................................................... 3.50 LAGUNA—REGENERAČNÍ krém k oživení a k zušlechtění vrásčité pleti, jemně mastný, výživný, k použití na noc ..................... 3.50 LAGUNA-—TEKUTÝ krém z olejů čtyř léčivých bylin s A-vitaminem (a pach těla zahánějícím chlorofylem) na ruce i tělo po koupeli a po práci—8 oz.................................................................... 3.00 VŠECHNY TŘI JEN ............................................ $9.00 EUROPEAN DRUGS Břetislav a Anna Jelínkovi P.O. Bo 927 Laguna Beach, California 92652 v ě s t n ík CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Cicero, Illinois 60650 Second Class Postage Paid at Chicago, Illinois ČESKOSLOVENSKÝ DEN 17. ČERVNA 1973 Wozniakova zahrada Chicago [pageend10]