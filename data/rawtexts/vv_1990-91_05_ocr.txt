VV Nezávislá revue pro výchovu a vzdělání ročník 1 • 1990 - 1991 5 [pageend1]nezávislá revue pro výchovu a vzdělání • vedoucí redaktor • PhDr. Václav Mertin • redakční rada • Bohuslav Blažek, dr. Miluše Havlínová, CSc., Jaroslav Kalouš, dr. Jindřich Kitzberger, dr. Jiří Kovařík, dr. Jiří Mareš, CSc., doc. dr. Zdeněk Matějček, CSc., doc dr. Eva Opravdová, CSc., prof. dr. Radim Palouš (předseda), prof. dr. Jaroslava Pešková, CSc., Michal Semín, prof. dr. František Singule, CSc., doc. dr. Vladimír Smékal, CSc., dr. Ondřej Steffl, CSc., doc dr. Eva Vyskočilová, CSc. • ročník 1 • 1990 * 1991 Vydává: Vydavatelství Karolinum, Ovocný trh 5, 116 36 Praha 1 Tiskne: Tiskárna J. Martího 31, 162 52 Praha 6 - Veleslavín. Redakce: Pedagogicko-psychologická poradna hl. m. Prahy, Václavské nám. 55, 110 00 Praha 1, tel.261836,265078. Vychází desetkrát ročně. Předplatné 100 Kčs, jednotlivá čísla 10 Kčs. Předplatné na čísla 5-10 prvního ročníku 60 Kčs. Podávání novinových zásilek povoleno Ředitelstvím pošt Praha, čj. 206/91-P/l ze dne 29.1.1991 Objednávky na předplatné zasílejte na adresu redakce. 5 vv [pageend2]teorie Vyučování filozofie a zdravý rozum Jin Fiala Když se 17. listopadu na Albertově najednou v 16 hodin rozvinuly nad hlavami studentů nápisy, stálo na jednom z nich: Nechceme se učit nesmysly. To se jistě týkalo marxismu - ale nejen jeho. Rokem 1989 skončila činnost kateder marxismu na vysokých školách a tyto katedry byly zrušeny. Všem se ulevilo. Studium marxismu zabíralo mnoho času, poslucháren, pracoven. Ale vlastně bylo neškodné, naprosté většiny studentů se nedotklo, zůstali imunní, udělali zkoušky, a tím to skončilo. To ovšem platí na úrovni vědomé. V nevědomé složce psychiky studium marxismu stopy zanechalo. Nemluvím teď o tom, že přece jen mohlo něco uvíznout, ale o tom, že se vytvořil podvědomý odpor vůči jakékoli filozofii a jejímu studiu. Nejhorší je, že to vlastně bylo považováno zajisté plus. Filozofie přece nemá co dělat ve světě vědy, zvláště ne u mládeže, kterou tradičně kazí a odvádí ji od studia pořádných věcí, a navíc tyto vážné věci zpochybňuje. Když se nyní uvažuje o celkové humanizaci studií, o tom, že by se mělo filozofii vrátit její skutečné místo, že by měla být vyučována na všech fakultách, ozve se nejčastěji hlas: to sem chcete zase zatáhnout nějakou ideologii, nějaký marxismus naruby? Takové hlasy pocházej fale spíše od učitelů než od studentů. Ti jsou, jak se ukázalo po 17. listopadu, mnohem moudřejší, než se všeobecně myslelo. Možná právě oni vědí, že věda, která si neklade otázku po svém smyslu, se stává protivědeckou a nakonec vede k nějakému totalitarismu. I proto si myslím, že onen nápis se nevztahoval jen na marxismus. Nesmyslem je totiž to, co nemá smysl, směr, orientaci, co je jen kumulováním dalších a dalších poznatků, co není začleněno do celkovosti kulturního kontextu. Karl Jaspers shrnul kdysi v Malé škole filozofického myšlení námitky, které chová k filozofii dnešní svět (citováno podle překladu v Antologii současné západní filozofie, která vyšla jako skripta FF UK v r. 1968): "Jsou na univerzitách stolice filozofie. Dnes tam působí rozpaky. Filozofie se z tradice těší uctivému respektu, ale potají jí opovrhují. Koluje mínění, že prý nemá, co by vážnějšího řekla. Nemá prý ani žádný praktický význam. Tak se sice její jméno uvádí na veřejnost, není však, jako by jí nebylo? Její existence se přinejmenším prokazuje odporem k ní. To lze cítit v obratech: filozofie je příliš složitá. Nerozumím jí. Je mi příliš vysoká. Je to věc pro odborníky. Nemám pro ni žádné nadání. Proto se o ni nestarám. Ale to je, jako bychom chtěli říci: o základní otázky života se prý člověk nepotřebuje starat; měli bychom si troufat ponořit se, vcelku bez myšlení, s usilovnou prací do nějakého speciálního oboru praxe nebo vědy, neptajíce se po jeho smyslu, v ostatním si podržet své mínění, a tím se spokojit. Odpor se stává rozhořčeným. Sám pro sebe neprůhledný životní instinkt nenáviďí filozofii. Je nebezpečná. Kdybych jí rozuměl, musil bych svůj život měnit. Dostal bych se do jiného rozpoložení a musil bych všechny věci vidět ve světle mně doposud cizím a nově je posuzovat. Lépe je tedy filozoficky nemyslet. Pak přicházejí žalobci, kteří by chtěli překonanou filozofii nahradit něčím novým, docela jiným. Opovrhujeme jí jako úplně nepravdivým konečným produktem rozbité teologie. Posmíváme se nesmyslnostem filozofických věd. Denuncujeme filozofii jako ochotnou služku politických a jiných mocností. Mnohýmpolitikům jejejich neblaháčinnostlehčí, není- li tu filozofie vůbec. S masami a funkcionáři se lehčeji manipuluje, když nemyslí, ale mají jen drezírovanou inteligenci. Musí se zabránit, aby to lidé brali vážně. Proto je lépe, že je filozofie nudná. Filozofické stolice mohou hynout. Čím víc nepodstatného se učí, tím dříve budou lidé uchráněni, aby nebyli zasaženi světlem filozofie. A tak je filozofie obklopena nepřáteli nejčastěji takovými, kteří o svém nepřátelství k ní vůbec ani pořádně nevědí. Měštácké sebeuspokojení, život v konvencích, dostatek hospodářského blahobytu, oceňování vědy podle její technické upotřebitelnosti, bezvýhradná touha po moci, kamarádstvípolitiků, fanatismus ideologií, dychtění nadaných spisovatelů po úplatném v literatuře, ti všichni se utvrzují v nefilozofii. Nepozorují to, protože to nechápou. Nejsou si vědomi toho, že jejich nefilozofieje sama nefilozofii, ale filozofií převrácenou, a že tato nefilozofie, kdyby byla přivedena k jasnosti, zrušila by samu sebe." Filozofie sama má na tomto stavu také svůj podíl. Oddělila se od vědy, často opovrhovala specializovanými vědními obory, zřekla se své zodpovědnosti v této oblasti, stala se v izolaci disciplínou spíše vysoušející než oživující. Přitom vědy vyšly původně z filozofie a jejich rozhodující pojmybylyzfilozofie vypůjčeny. Aobráceně filozofie se nechávala vždy inspirovat pohybem ve vědách. Proto je také tato roztržka bolestivá zvláště dnes, kdy ve vědách dochází k novému pohybu, který přímo volá po nalezení filozofického smyslu. Uvedme jen jeden příklad - oblast umělé inteligence a kognitivních věd. Dva významní představitelé tohoto oboru, Terry Winograd a Fernando Flores rozpoznali na své "tvrdé", exaktní cestě, jak je zhoubné a škodlivé pokračování ve směru ryzí racionalistické tradice, a hledají skutečné místo a postavení umělé inteligence a expertních systémů. Chtějí nalézt smysl svého počínání, a proto se obracejí tam, kďe se o smyslu skutečně hovoří. K Heideggerovi, Gadamerověhermeneutice a Matu ranovú autopoietickému paradigmatu. Jenže pocitují, jak jim chybí filozofické zázemí - a co je ještě horší - zdá se, že Výchova a vzdělám, l.roč., 1990-1991 93 [pageend3]jim z filozofů nikdo nepodává pomocnou ruku. A přesto je právé toto cesta, jak vrátit filozofii její postavení. Tím, jak obnovit studium filozofie, se po válce zabýval Karl Jaspers ve své přednášce Studium filozofie (1949). Vychází z toho, že jedním z podstatných úkolů univerzity je uvádět všechny studenty do filozofie. Nejde ale ani tak o to, aby byly pořádány přednášky, ve kterých by byly předváděny jednotlivé filozofické doktríny, ale o vytvoření takového prostředí, ve kterém "duch bude moci nalézt živnou půdu, když se u studenta projeví". Důležité je, aby se osobnost učitele a zájem studentů setkaly na půdě svobody. Tam, kde tomu tak není, tam není ani filozofie. Jaspers píše: "Výběr filozofických studií musí zůstat svobodný. Nikdo nemá právo toto studium od jiných vyžadovat. Jistě, všechny obory předpokládají filozofickou reflexi, ale stěží se vyjde vstříc uspokojení této potřeby, jestliže se studentům předepíší povinné předměty a když se z nich pro jiné bude vyžadovat zkouška.(...) K tomu, aby takto pojatá výchova měla dostatečnou úroveň, je třeba, aby filozofie byla pochopena jako výběrová látka ke zkoušce, aby se pak mohla vyučovat. To je jediný prostředek k tomu, aby milovníci filozofie nalezli čas sejí věnovat během studií. (...) Výuka nemusí být ani systematická, vůbec ne už úplná." Řekněme to ještě jednou: filozofie by neměla být vyučována jen jako další předmět. Měla by procházet spíše napříč ostatními předměty, aby tak k jejich osnově byla útkem, který je spojuje, zařazuje do širšího kontextu, a vytváří tak tkanivo, živou tkáň. Měla by tedy spíše vycházet ze specifiky studovaných oborů, a nikoli z tradičních způsobů výkladu. Nemůže být povinná, to by přímo odporovalo jejímu duchu svobody. Student však musí dostat příležitost, aby se s filozofií setkal. Jestliže si někdo vybere některou z takových přednášek, pak by to nemělo být něco navíc, ale měla by zde být možnost složit zkoušku, a získat tak body jako z kteréhokoli jiného předmětu. Jaspers dále říká: "Duch rozjímání, schopnost proniknout své vlastní myšlenky, objektivní metoda reflexe, otevřenost každé ideji, která má smysl - tolik věcí, které vlastně nelze vyučovat. Nicméně chápáním děl velkých filozofů lze tyto schopnosti probudit a pěstovat. Nikdy nelze říci, kdy a u koho dojde k tomuto probuzení, a je tedy třeba, aby tato možnost byla vždy a všude dána. A to každému, aby z této možnosti mohl těžit. (...) Úroveň univerzity je tím vyšší, čím více má studentů, kteří odmítají studovat vedeni na provázku, ale naslouchají svému daimonion, které je vede jejich cestou." To daimonion, vnitrní hlas, je blízké tomu, čemu říkáme zdravý rozum, sensus communis anebo ve francouzštině bon sens. V češtině je položen důraz na rozum, rozvažovací schopnost, vjiných jazycích nacítění, tušení, orientaci, směřování. Posláním zdravého rozumu je tedy předvídat, předem cítit důsledky naší činnosti, pomoci nám v rozhodo vání o tom, co je nejlepší. O zdravý rozum je ale třeba pečovat. Není tomu tak, že bychom ho měli prostě vrozený, daný a nezávislý na vzdělání; bylo by tomu tak, kdybychom nebyli od dětství obklopeni předsudky a předpojatostmi, hotovým poznáním. V roce 1895 měl college Rollin v Paříži přednášku Henri Bergson s názvem Zdravý rozum a klasická studia. Ukazoval v ní, že zdravý rozum závisí jen zčásti na aktivní účasti intelektu; stejně tak ale závisí jen zčásti na určité nedůvěře intelektu k sobě samému. Zdravý rozum je uložen v hlubinách, kam vzdělání téměř neproniká, a klasické předměty jsou prostředkem, jak o zdravý rozum pečovat. Zdravý rozum je stálá připravenost k akci. Ničeho se tak nebojí, nic ho tak neohrožuje jako hotové ideje, byt zralé, ale vysušené. Je podobný vědě svou touhou po poznání, liší se však od ní výsledkem: místo univerzální pravdy mu jde o neustálé usilování o pravdu. Je to samo vnímání obrácené k životu. Je snad zdravý rozum zhuštěnou zkušeností? Ne, odpovídá Bergson, zdravý rozum nesestává ani z obsáhlé zkušenosti, ani z dobře uspořádaných vzpomínek, ani z přesné dedukce. Zdravý rozum je sama vnitřní energie intelektu. Odstraňuje hotové ideje a uvolňuje místo novým, jeto intelektuální světlo morálního ohně. Činnost i myšlení mají týž zdroj, avšak není jím ani vůle, ani čistý intelekt - ale zdravý rozum. Klasické vzdělání a filozofie jsou pokusy, jak rozbít led slov a najít pod ním svobodný tok myšlení. Mohlo by se zdát, že klasické vzdělání a filozofie kladou příliš velký dů raz na slova, ale není tomu tak: ve skutečnosti nás učí nenechat se jimi ošálit. "Zdravý rozum se může obejít bez filozofie - ale nevím kde jinde by mohl projít lepší školou," píše Bergson. A tak přítomnost filozofie na všech fakultách, filozofie autentické, neizolované, ale spjaté s vědami, je tou nejlepší péčí o zdravý rozum: o to, abychom nepodlehli hromadám poznatků, nenechali se ošálit slovy, ale byli s to najít smysl našeho počínání, smysl, který je i směrem a orientací. Je to také nabídka svobody a snad i záruka toho, že neskončíme zase v nějakém jiném, byt méně průhledném, totalitním systému. školství Alternativní školy v Československu Ondřej Steffi Novela školského zákona, která vstoupila v platnost 1. června 1990, vytvorila podmínky pro vznik soukromých církevních škol. V par. 57c se praví: "Vzdělání získané v soukromých školách a církevních školách je rovnocenné vzdělání získanému v ostatních školách podle tohoto zákona." Z předchozích paragrafů pak vyplývá, že soukromé i církevní školy mohou vyučovat podle vlastních osnov a vlastních učebních plánů. Vzniká tak v Československu zcela nová situace, kromě státních škol budou existovat i další školy, které vytvoří vzhledem ke Výchova a vzděláni', l.roč., 1990-1991 94 [pageend4]státnímu školství nezávislou alternativu. Tento článek je věnován úvahám o místě alternativních škol v celé naší výchovně vzdělávací soustavě. Alternativními školami zde rozumíme jiné školy než státní, tedy školy po metodické a obsahové stránce řízené jinými než státními orgány. U nás to jsou školy církevní, jejichž zřizovatelem je církev nebo náboženské společenství, a školy soukromé. Slovo soukromé je však poněkud neštastné, podstata totiž vůbec nespočívá v soukromém vlastnictví školy, jejím zřizovatelem a majitelem může být i družstvo, zájmová organizace, nadace apod. Lépe by patrně bylo hovořit o nezávislých školách. Některé alternativní školy jsou téměř celoevropským jevem, např. školy waldorfské. V Nizozemí se dokonce poněkud stírají jasné hranice mezi nestátními a státními školami. Existují tam alternativní školy s velkou autonomií, se specifickým programem a pojetím výuky silně odlišným od většiny státních škol, a přesto jde o školy, jejichž programové zásady jsou určovány ministerstvem školství. Postavení soukromých škol ve světě Ve Velké Británii jsou soukromé školy především velmi drahé. Stát na jejich provoz nepřispívá, jako všude na světě poskytuje pouze daňové úlevy sponzorům. Soukromé školy jsou záležitostí sociální elity, tvoří odrazový můstek ke kariéře, a to i přesto, že kvalita některých soukromých škol je považována za spornou. Soukromé školy ve Velké Británii prohlubují sociální rozdíly. Ve většině evropských zemí, např. v SRN a Nizozemí, jsou soukromé školy státem dotovány podle principu jedna marka, gulden pro žáka státní školy - jedna marka, guldenpro žáka soukromé školy. Skolnéproto nemusí být vysoké a závisí skutečně na tom, co škola poskytuje ve srovnání se státní školou navíc. To umožňuje vznik skutečně alternativních škol. V některých případech však rodiče pohlížejí na soukromou školu podle zásady "my jsme zaplatili, vy se starejte". V USA jsou soukromé školy nejrůznějších typů, např. existují školy pro obtížně vzdělavatelné potomky bohatých rodičů, v takových školách je pak třeba i více učitelů než žáků. Samostatnou kapitolu tvoří školy církví i dalších náboženských nebo jiných hnutí, které mají specifické požadavky na výchovu dětí. V Norsku jepodporaaltemativních škol diferencována. Stát podporuje především školy, které přinášejí takové podněty, které jsou skutečně odlišné od státních škol. Tedy školy alternativní v pravém slova smyslu. Dánsko vznik soukromých škol přímo podporuje. Založení soukromé školy je velmi snadné, státem je dotováno z 80 % skutečných nákladů školy. Jsou-li tedy výdaje školy 1 000 korun, dostane škola od státu 800, jsou-li 10000,dostaneodstátu8000. (Omezující pravidla jistě existují.) Soukromé školy tak zakládají i menší skupinky rodičů, kteří pak mohou práci školy přímo ovlivňovat. Jaké by mělo být postavení alternativních škol u nás? Situace ve školství je v určitém směru velmi podobná situaci v našem monopolizovaném hospodářství. Mnoho státních podniků (podobně jako státní školy) si dlouhou dobu bylo jisto svým monopolem a státní podporou, nemuselo vyvíjet vlastní iniciativu ani se ohlížet po zahraničním vývoji. V hospodářství se mluví o rozbití monopolů a privatizaci, silný impuls si slibujeme od soukromých firem. Rozbití státního školského monopolu je v současných podmínkách nemožné, představa, že by MSMT řídilo dva odlišné typy státních škol (jako je tomu v Nizozemí), je při současných problémech a metodách řízení vyloučená. Jistě však ministerstvo bude usilovat o zvýšení samostatnosti škol. O privatizaci ve školství jsem zatím neslyšel, jde zřejmě o příliš odvážnou myšlenku, i když osobně se domnívám, že zdaleka nejde o myšlenku absurdní. Alternativní školy soukromé i církevní se svojí působností neomezí jen na žáky, které budou vzdělávat a vychovávat. Stejně jako soukromé firmy, které budou ovlivňovat i státní podniky a chování zákazníků i občanů, budou alternativní školy působit na celý školský systém. Žáci Přímo se pochopitelně alternativní školy dotknou žáků, kteří je budou navštěvovat. Lze očekávat, že tyto školy nabídnou kvalitnější, nebo alespoň jinou výuku. Budou mít nejspíše lepší možnosti pro péči o nestandardní žáky, at už jde o žáky nadané, zaostávající nebo jakkoli handicapované. Starší žáci státních škol, především na středních školách, budou srovnávat, co se děje v jejich školách s tím, co se dozvědí o školách soukromých a církevních. I oni budou svým učitelům klást otázky. Rodiče Československo je signatářem Mezinárodního paktu o hospodářských, sociálních a kulturních právech. Tam se včlánku 13, odstavci 3 praví: "Státy smluvní strany paktu se zavazují respektovat svobodu rodičů, případně poručníků, zvolit pro jejich děti jiné školy než ty, které byly zřízeny veřejnými orgány,..." Alternativní školy tedy tento závazek realizují. Na základě informací zjišťovaných mezi zájemci o studium naprvním obnoveném reálném gymnáziu v Praze lze odhadnout počet zájemců o studium na škole připravující výhradně pro studium na vysokých školách: - při výši školného 500Kčs měsíčně 2-4 % populačního ročníku, - při výši školného 800 Kčs měsíčně 1 -2 % populačního ročníku, - při výši školného 2 000 Kčs měsíčně 0,1 -0,4 % populačního ročníku. Zdaleka nejčastějším důvodem pro výběr školy uváděným rodiči zájemců je nespokojenost s kvalitou státní Výchova a vzdělání, l.roč., 1990-1991 95 [pageend5]školy a nikoliv specifika konkrétní soukromé školy. "Zájem rodičů je tedy velký a mnohonásobně převyšuje současné možnosti soukromých škol. Budou to i rodiče, kdo bude podporovat vznik dalších soukromých škol. Každý výběr však znamená nejen možnost, ale také nutnost volit. Rodiče žáků státních škol budou porovnávat alternativní a státní školy, jejich pozornost se soustředí na nové problémy, budou se patrně měnit i jejich nároky na školy státní. Učitelé Alternativní školy mají větší volnost pro výběr i odměňování učitelů, mohou vytvářet pro jejich práci i zcela nové podmínky. Jistě proto přivedou do škol mnoho schopných lidí, odborníků a osobností, kteří by jinak zůstávali mimo oblast školství. Může to příznivě ovlivnit i zájem učitelů na zvyšování kvalifikace. Na druhé straně hrozí nebezpečí, že soukromé školy odčerpají nejlepší učitele státních škol. Mnohem významnější je ovšem vliv alternativních škol na učitele škol státních. Dokonce se domnívám, že v současnosti jde o nejdůležitější přínos alternativních škol vůbec. Naše ško!sM bylo konzervováno do rámce uniformní socialistické pedagogiky. 40 let izolace omezilo obzory mnohých učitelů neuvěřitelným způsobem. Devět reforem opakovaně řešilo stejné otázky, a tak vznikl dojem, že je nutné najít nové, lepší odpovědi na dané otázky. Chybnýjevšaksouborotázek. Otázky humanitní, otázky lidského rozměru školy, běžné v západní pedagogice, nikdy nebyly a nejsou zatím v centru pozornosti. Proč je škola především povinností, a jen málo zábavou a vyhledávaným zdrojem informací, proč do ní žáci chodí neradi? Co může škola udělat pro rozvoj tvořivosti žáků, co pro rozvoj jejich pocitu vlastní sebehodnoty, jak vést žáky k samostatnosti? Ale jsou i další praktičtější otázky (organizace školy, hodiny a školního roku, hodnocení žáků apod.), kde dosud existovalo jediné známé řešení. V každé jednotlivé oblasti, kde alternativní školy přinesou i alternativní řešení, se nutně nastoluje otázka výběrrn A stejně jako v případě rodičů i zde výběr nutně soustřeďuje pozornost učitelů na nové otázky, rozšiřuje obzor uvažování a postupně mění myšlení. V některých případech bude pochopitelně možné i ve státních školách přímo převzít řešení, které nabídne některá z alternativních škol. I v případě, že to možné nebude nebo se ukáže, že původní varianta byla nejlepší, je nová otázka důležitým přínosem. V nejbližším období se budou postupně formovat skupiny aktivních, progresivních učitelů jednotlivých škol, kteří budou usilovat o prosazení některých změn na svých školách. Právě pro tyto učitele mohou být alternativní školy nenahraditelnou morální oporou. Argumentace fungujícím příkladem může být v řadě případů rozhodující. Důležité je i dodat učitelům odvahu k prosazování změn a vytvořit konkurenční prostředí. Exempla trahunt. Není ovšem pochyb o tom, že i alternativní školy budou dělat chyby, někdyukážou, kudy cesta nevede. Adovolí státním školám vyhnout se zbytečným zklamáním. Školské orgány Pro školy jako celek budou alternativní školy především konkurencí. Na tu budou muset reagovat nejen jednotliví učitelé, jednotlivé školy, ale i řídící školské orgány i pedagogický výzkum. Alternativní školy jsou nejrychlejší možností, jak alespoňlokálněodstranituniformituči lépe jednotvárnost našeho školství. Alternativní školy budou jistě přinášet celou řadu nových podnětů v pojetí výuky, v přístupu k žákům, v organizaci, náplni i formách vyučování, budou mnohem rychleji a pružněji, než to mohou dělat státní školy, přinášet a ověřovat zahraniční zkušenosti, budou jistě i místem, kde vzniknou nové ideje, a stanou se tedy i součástí aplikovaného pedagogického výzkumu. Významné je nejen narušení stereotypů v obsahu a formách výchovně vzdělávací činnosti, ale i stereotypů v řízení škol. Fakt, že soukromé školy se mohou a musí rozhodovat samostatně v řadě věcí, které státní školy dosud měly nadiktovány, je snad ze všeho nejdůležitější. Je jistě nemálo oblastí, kde je chování státních škol přímo řízeno nadbytečnými předpisy a vyhláškami. Alternativní školy konkrétně ukážou, kde je nutné práci státních škol přímo řídit, kde stačí doporučení a kde je možná úplná autonomie. Z opačné strany budou i školy na příkladu alternativních škol hledat a nacházet oblasti, které nejsou předpisy regulovány a v nichž bylo uniformní chování školy výsledkem tradice nebo např. politického řízení. Veřejnost Na vznik alternativních škol, ale především placeného školství bude reagovat i nejširší občanská veřejnost. Pod mnoha dalšími vlivy tržní společnosti, ale i pod vlivem soukromých škol se bude postupně nově formovat názor na vzdělání. Výběr školy i skutečně získané vzdělání budou stále více individuální zodpovědností, rizikem, ale i investicí. Nejaktuálnější ovšem budou postoje veřejnosti k praktické realizaci změny ústavy. Tam je nyní, vedle práva na bezplatné vzdělání, i věta: "V soukromých i církevních školách se může právo na vzdělání zajištovat za úplatu." Tyto postoje se budou postupně formovat. Dokudexistovalojediné,jednotnéabezplatné vzdělání, bylo možné se tvářit, že všechny děti mají u nás stejné výchozí podmínky, že stát všem poskytuje stejně a že výběr na střední a vysoké školy se provádí podle schopností atd. Všichni ovšem víme, že tomu tak nebylo. Existoval a existuje rozsáhlý trh placeného vzdělání, počínaje výukou jazyků přes tenis až po placené kondice ve všech předmětech. Rozhodovací monopol státu zajištoval, že rodiče mohli jen zcela nepatrně ovlivnit, Výchova a vzděláni, l.roč., 1990-1991 96 [pageend6]kam bude jejich dítě chodit do základní školy. A tak záviselo na náhodě, zda dítě mělo dobrou učitelku nebo zda je učila čerstvá maturantka bez jakéhokoliv zájmu. Kromě toho sociologická šetření jednoznačně prokazují závislost výsledků žáků na rodinném prostředí (někdy dokonce větší než na úrovni učitele). Komunistická představa o rovnosti a stejných podmínkách ani zde nikdy nefungovala. Placení školného tedy jen otevřeně přiznává sociální nerovnost, která již dávno existovala. Přináší ovšem svobodu volby. Většina rodičů považuje za svou povinnost dát svým dětem co nejvíce, co to však znamená, v tom se již rodiče liší. Příjmová nerovnost i zde znamenala rozdílné možnosti rodičů, někdo mohl své děti poslat k moři, jiný ne, někdo kupuje svým dětem pomeranče, jiný na to nemá. Mnozí, a ukazuje to zájem o soukromé školy, by ovšem raději věnovali peníze na kvalitnější vzdělání svých dětí, než aby jim zajištovali vysokou hmotnou úroveň. Nelze samozřejmě podceňovat fakt, že budou existovat rodiče, kteří by rádi své dítě dali do soukromé školy, ale potřebné peníze prostě nemají. Bude záviset na výši státních dotací alternativním školám, na rozvoji nadací, podmínkách sponzorů i na celkové životní úrovni u nás, kolik takových případů bude. Mezi rodiči, kteří v Praze projevili zájem, aby jejich dítě studovalo na soukromé škole (500 Kčs měsíčně), je jen zcela zanedbatelné procento bohatých rodičů bez zřejmého vztahu ke vzdělání, naopak velkou většinu tvoří vysokoškolsky vzdělaní lidé, intelektuálové, umělci, lidé z kruhů, kde vzdělání bylo vždy ceněnou hodnotou. Rozhodo vám rodičů tedy více záviselo na postavení vzdělání v hodnotovém žebříčku rodičů než na finančních možnostech rodin. Stát Alternativní školy mají i nemalý ekonomický význam. Spočívá ve zvýšení celkových investic do vzdělání. Alternativní školy, které budou většinou financovány i z jiných zdrojů než ze státních dotací (školné, církve, domácí i zahraniční sponzoři), převádějí tyto zdroje právě do vzdělání, a to bez dalšího zatížení státního rozpočtu. Při předpokládaném zvýšení kvality tak stát získává kvalifikovanějšího a vzdělanějšího občana. Možnost získat kvalitní vzdělání pro své děti může být i pohnutkoupro rodiček vyššípracovní aktivitě. Školným se současně odčerpává kupní síla obyvatelstva a převádí se do oblasti dlouhodobé investice, do vzdělání. Do konkursu do první soukromé školy se přihlásilo téměř dvě stě zájemců, a to nejen učitelů středních a základních škol, ale i odborníci výzkumných ústavů i řídící pracovníci z různých oblastí. Je tedy vidět, že alternativní školy mohou i podstatně přispět ke zvýšení prestiže učitelů ve společnosti. Škola je i součástí národní kultury v širším smyslu. Jednotné školství i zde znamenalo násilné okleštění. Vznik alternativních škol znamená i podstatné obohacení vtéto oblasti. Význam majíijednotlivéaltemativní školy jako kulturní instituce. A nakonec je zde ještě i mezinárodní význam alternativních škol. Jejich vznik je nutnou součástí našeho vstupu do Evropy. Musíme budovat srovnatelný školský systém včetně škol nestátních - soukromých i církevních. Pro většinu zahraniční nevládních institucí jsou navíc nestátní školy přirozenějším partnerem než školy státní. Je typické, že prvním východoevropským členem FEDE (Evropská federace škol) se stala právě soukromá škola. diskuse Problém učitelského vzdělání aneb Jak se stávat dobrým učitelem? Eva Vyskočilová Jak se stát dobrým učitelem? Na to asi není recept. Zdá se, že nestačí vědomosti z pedagogiky. Ani kuchařem se člověk nestává tím, že si koupí kuchařskou knihu, ani šoférem tím, že si přečte příručku. Zdá se, že nestačí ani dobrá vůle, ani osobní zainteresovanost. Aby se člověk stal dobrým kuchařem, nestačí, aby měl rád dobré jídlo, aby se stal dobrým šoférem, nestačí mít chut řídit automobil. Člověk musí něco umět. Někdo může namítnout, že má-li člověk něco umět, potřebuje praxi, zkušenost. Tato že je s to teprve vyvolat dokonce v člověku zájem o ten předmět, se kterým zachází. Že zkušenost může způsobit, že se člověk lépe vyzná ve vlastní činnosti. Je tomu tak. Zkušený řidič se poměrně snadno adaptuje, dostane-li úkol řídit auto pro něj neznámé značky, zkušený kuchař je s to poznat složky, z nichž se skládá produkt cizího kuchařského umění, někdy i technologii jeho výroby. Nemusí však tomu tak být vždycky. Vyskytují se lidé, kteří vykonávají praxi dlouhou dobu, aniž by z ní vytěžili zkušenost, která byjimpomohlapřesáhnoutúroveň jejich dosavadní činnosti. Takže je třeba říci, že bohatá zkušenost není všechno. Že mistrem kuchařského oboru je teprve ten člověk, který nejen umí připravit chutné jídlo, ale který zná principy kuchařského umění natolik, že dosažený výsledek není věcí náhody; že dobrým šoférem je nejen ten, jenž řídí auto bezpečně a hospodárně, ale kdo si ví rady i tehdy, kdy se objeví potíže při výkonu jeho profese. Platí však uvedené požadavky na profesionálního kuchaře i šoféra také pro dobrého učitele? Můžeme také v případě učitele vzít za měřítko výsledky jeho činnosti? Dejme tomu, že ano, ale nemohou být i tyto výsledky - at úspěchy či neúspěchy - někdy náhodné? Platí tedy i zde, Výchova a vzděláni, l.roč., 1990-1991 97 [pageend7]že dobrým učitelem je ten a pouze ten, kdo nejen umí, ale i zná principy, podle nichž se navozuje vytvoření žákovy vzdělanosti či způsobilosti? Odpověd na otázku, KOHO POVAŽOVAT ZA DOBRÉHO UČITELE, musíme hledat ve zkušenostech žáků. Pokusme se nejprve tuto odpověd najít ve vzpomínkách literárních. Tak například Jan Werich píše o jednom dobrém učiteli takto: "Být učitelem je hezkýúděl. Akdyž člověk vzpomíná, najednou ocení potřebu učitele víc, než když je mlád. Když člověk stárne, tak by rád to, čemu se naučil, a to, co umí, někomu předal. Jenže málokdy člověk ví, jak to udělat. Někdo se rodí s darem sdělovat vědomosti a učinit je srozumitelnými dosud nevědoucím, jiný se tomu nenaučí nikdy. Měl jsem jednoho profesora, který byl nade všechny. Jmenoval se Zeman. Vypadal jako Zeus v žaketu. Byl elegantní, vždycky čistý, měl římskou pleš a řeckou bílou bradu. Učil nás latině. Jak on ji učil, proměnila se latina v živý jazyk. Dovedl z jinde nudného jazyka učinit hodinu strávenou v kamarádském styku s největšími mysliteli staré kultury, dovedl dosáhnout toho, že jsme si tykali s olympskými bohy a znali jejich rodinný život tak dokonale, až jim to nebylo milé. Nevím, jak působil na mé kamarády a spolužáky, ze mne a z Voskovce udělal dva mladé Římany. Říkám mladé Římany proto, že se v řeči často odvoláváme na staré Římany, ale nikdy ne na mladé. Naučil nás milovat Itálii, naučil nás milovat Středozemní moře, naučil nás číst básně, uměl vysvětlit Caesarovo počínání historicky přesně i s patřičným pohrdáním. Pan profesor Zeman a způsobil, že Osvobozené divadlo rádo zabloudilo do antiky. Pan profesor Zeman, aniž o tom věděl, byl spoluautorem mnoha předscén Voskovce a Wericha. "1) Werichův profesor Zeman vyučoval latině. Vzpomene- me-li si my, jako žáci, na svého dobrého učitele, nebyl to zpravidla ten, který na nás "chtěl" působit, ani který na nás byl hodný. Nebyl ani ve všem všudy ideální, ale přece byl pro nás ideálem. Rozuměli jsme mu, ztotožňovali jsme se s ním, odpouštěli jsme mu "maličkosti". Hlavní pro nás bylo, že mluvil, jak myslel, a myslel, jak mluvil. Mezi jeho vnitřním stavem a vnějším jednáním byla spojitost. Jestliže něco řekl, věděli jsme, že má k tomu důvod. A jestliže něco neřekl, zase jsme věděli, že k tomu má důvod. Rozuměli jsme mu, protože nic v jeho projevu nepřečnívalo, nemátlo. Věděli jsme, že mu záleží na tom, aby forma jeho jednání byla v souhlase s vnitřním postojem, takže jeho slova měla pro nás hodnotu a pevnost činu. Werichův profesor Zeman vyučoval latině. A uměl latinu. Dokazují to poslední věty Werichovy, v nichž dynamika výpovědi vrcholí: "Naučil nás milovat Itálii, naučil nás milovat Středozemní moře, naučil nás číst básně. Uměl vysvětlit Caesarovo počínání historicky přesně i s patřičným pohrdáním. Pan profesor, aniž o tom věděl, byl spoluautorem mnoha předscén Voskovce a Wericha." Pan profesor Zeman však uměl zřejmě také jednat s mládeží. Z úvodní Werichovy charakteristiky profesora Zemana se zdá, že v očích žáků... "Vypadal jako Zeus. Byl elegantní, vždycky čistý, měl římskou pleš a řeckou bílou bradu." Vnější chování toho, který "byl nade všechny" tvořilo nedílnou jednotu s jeho vnitřním přesvědčením. Ze se proto žákům jevil věrohodným a srozumitelným. (A důvěrně řečeno, musíme přiznat, že to není u všech učitelů samozřejmostí.) Předpokládejme, že takové jednání učitele je věcí nadání, ale že by se mu člověk mohl také učit. Kdyby ovšem věděl jak! JAK SE UČIT ZAUJMOUT POSTAVENÍ UČITELE? Na to zatím nejde dát obecně platný recept, ale odpověd je třeba hledat v práci na sobě ve vlastní zkušenosti. Udělejme pokus: zamysleme se nad svou žákovskou zkušeností a snažme se vytěžit z ní něco, co nás ovlivnilo a dodnes ovlivňuje, tedy něco podstatného pro učitelství. Někdo možná namítne, že přece v učebnicích pedagogiky máme v kapitole o osobnosti učitele také popsáno, jaké vlastnosti má mít učitel. Skutečně, autoři učebnic pedagogiky už řadu let čtenářům sugerují, že když ví, jakým by měl být, je snadné se takovým i stát. Čtenáři nepochybují o tom, že by učitel měl být k dětem spravedlivý, laskavý, důsledný, pravdomluvný atd. Čtenáři jsou dokonce přesvědčeni, že když vědí, jaký má učitel být a sami chtějí takovými být, že jim to ke způsobilosti vyučovat stačí. Avšak teprve, když čtenáři stojí před žáky v úloze učitele, shledávají, že nevědí dost přesně, jak se rozhodnout spravedlivě, co je ona laskavost, zda např. někdy nebudou k žákům laskavější, když jim vyhubují, než když jim dají špatnou známku, byt si ji zasluhují. Připomeňme si proto raději svou vlastní žákovskou zkušenost, poskytujepoměměbohatýmateriál. Vybavme si ji z mysli i srdce jako živý obraz a nějakou dobu se u něho zastavme. Práci s touto zkušeností musíme ovšem vykonat sami. A protože to budou spíše jen pokusy, budeme ji nazývat cvičením. CVIČENÍ I. Představte si některého ze svých učitelů, kterého jste potkali na školách, jimiž jste procházeli za svého dosavadního života. Pokuste se připomenout si způsob, jakým vcházel do třídy. Připomeňte si, jakým způsobem zahajoval hodinu, jakým přinášel opravené písemky, jak se choval, když vykládal novou látku, jak zkoušel Jakým způsobem dával najevo svou nespokojenost s chováním žactva. Někdy to byly celé vzorce chování, téměř obřady. U některého zdlouhavě, u jiného probíhaly bleskem. Některé měly dokonce předehru, vyvrcholení, závěr. Učitelé své vzorce chování variovali podle situačních okolností, ve svém celku mělo chování každého z nich typové znaky, podle kterých se učitelé mezi sebou navzájem lišili. Pokud učitel bral ohled na situační okolnosti, pak nám pravidelnosti v jeho chováni nevadily. Naopak, díky jim jsme mohli předpokládat, co lze za daných okolností od učitele očekávat. A ti učitelé, kteří chtěl i být "nevypočitatelní" a vymysleli si na nás úskoky a překva- Výchova a vzdělání, l.roč., 1990-1991 98 [pageend8]pení, nepatřívali mezi nejoblíbenější. Lze tedy říci, že úchylky od běžných životních reakcí učitele k jeho větší sebestylizaci, např. používání strojených vět nebo naopak mluvení polopatě a jiné předpojatosti, nebyly vítány. Proto není pravda, že čím by byl výrazový rejstřík učitele bohatší, tím že by byl lepším učitelem, ale spíše se zdá, že čím blíže se dostal k pochopení a vyjádření situace, v níž jsme se vzhledem k učivu ajemu nacházeli, to znamená čím více rozuměl situaci, a čím byla v důsledku toho citlivější byla jeho odpověď na situaci,tím byl uznávanějším učitelem. CVIČENÍ II. Pokuste si představit tyto učitele tak živě, až ucítíte rytmus jejich kroků a pohybu, rozsah jejich gest, vybavte si celky, z nichž se skládalo jejich chování tak, až vám samým přejde do těla. Pokuste se přehrát si některý celek, podobně jako si lze přehrát hudební motiv na housle, klavír nebo bicí nástroje. Setkali jsme se v životě s učiteli vlídnými i nepřístupnými, s náročnými i shovívavými, s prudkými i klidnými. Někteří upírali žákům i sobě možnost chybovat. Byli věcní, důslední, ukáznění. Snažili se být neosobní, vyrovnaní, nedat se strhnout prudkým hnutím mysli mysli. Rytmus jejich chování byl pravidelný, někdy až monotónní. Byli zaměřeni na učivo. Poznali jsme učitele zaměřené na nás, na žáky. Snažili se nám porozumět, přiblížit se nám. Vyznávali cit a mezilidský kontakt. Některým z nich se stávalo, že jejich cit nevystačil pro všechny, a ti potom byli pro žáky, kteří stáli stranou, "nespravedliví". Jiní vystačili s citem na celý kolektiv, ale ten potom zdůrazňovali tolik, že kdo neměl podmínky pro kolektivní život, byl z něho vyřazen. Byli tátovští, mámovské. Tykali nám, nebo dokonce my jsme tykali jim. Co chvíli byli do něčeho zamilovaní, ale brzy svou lásku věnovali něčemu jinému. Poznali jsme i učitele zaměřené na sebe, na své vlastní "já". Vyučování se často stočilo na řeč o jejich stanovisku, jejich pravdě, jejich názorech či jejich osudu. Když si dnes takové učitele připomínáme, zjištujeme, že to všechno nám nevadilo. Věděli jsme, žetojsoulidéz masa a kostí. Zajímali nás jako lidé a byli nám svými osobními zvláštnostmi docela blízcí. Pokud ovšem nedošlo mezi nimi a námi k nedorozumění. To se například začalo projevovat tak, že některý učitel začal říkat, že jsme ho zklamali, že o nás měl iluze, ale že nám již nevěří, že jsme nejhorší třída, kterou kdy měl atp. Učitel se v tu chvíli jakoby zahradil na protilehlé straně hráčského pole a přestal normálně komunikovat, tím se ovšem mezi ním a námi začala prohlubovat přehrada. Nechápali jsme plně, proč tomu tak je. - Možná, že se nám to jen zdálo. A možná, že to ani nebyla naše vina. CVIČENÍ III. Vzpomeňte si, jakou vnitřní i vnější odezvu ve vás chování učitelů vyvolávalo. Připomeňte si některé své reakce! Pro ty, kteří se rozhodli, že se chtějí stát učiteli, byla asi zkušenost chování některých učitelů inspirací. Nezaujala vás náhodou z podobnýchdůvodů jako zaujala akademika Otokara Chlupa? Píše o tom takto: "Já osobně hledám svůj živý zájem o obor pedagogiky v okolnosti, že jsem byl od počátku školní docházky po celou dobu studia zvláště zaujat pozorováním chovám svých učitelů. Při výkladech učební látky, při všech způsobech, gestech, při všech formách poučení, kárání, při jakémkoliv styku zajímalo mne u učitelů a profesorů hlavně to, jak si počínali, zda vhodně či nevhodně, podle mého správného nebo nesprávného soudu, a mám dosud v živé paměti školní situace z nejrůznějších školních období. Vím, že tak působí učitelé víceméně na každého žáka, ale nevím, zdali tento zájem o vnější a vnitřní stavy učitelů je u každého tak citlivě vy vinut, jako byl podle mého skromného zdání u mne. Myslím, že to byl hlavní důvod, pro který jsem po maturitě vstoupil na filozofickou fakultu, abych se stal učitelem, a který mne přivábil ke studiu pedagogiky. Nebot učitelství se mi stalo životním problémem." 2) Bezprostřední odezva celku třídy na učitelovo chování bývala překvapivě jednotná. Nejednou, aniž jsme si co řekli, jsme všichni byli jeho slovy pohnuti. Nejednou jsme však téměř všichni vybuchli smíchem. Proč ne? O učitelích přece existují i úsměvná vyprávění, která jdou od úst k ústům, jako např.: - Když učitel vypravoval dětem povídku o muži, který před snídaní přeplaval třikrát řeku, aby si zachoval dobré zdraví, malý Honzík se pousmál. "Pochybuješ o tom, že by to ten člověk dokázal?" ptal se učitel. "Ani trochu," řekl Honzík, "divím se jen tomu, proč řeku nepřeplaval čtyřikrát, aby se dostal zase na ten břeh, kde si nechal šaty." Smích však zřídka útočil na učitele. Někdy vybuchoval z prostého přetlaku pro něco, co se stalo sousedovi, jindy pro letmou připomínku zážitku, který neměl se školou nic společného. Přesto bylo docela pravděpodobné, že takový smích učiteli vadil. Každému člověku vadí, když se v situaci, v níž se sám nachází, ostatní smějí, a on neví proč. Každému přijde na mysl, zda se snad nesmějí jemu. Každého člověka, na jehož požadavky ostatní nereagují, po čase napadne, zda se to neděje kvůli němu samotnému, buď proto, že je neschopný nebo že mu to dělají naschvál. Jak by tedy učitel, který musí dennodenně pracovat pod dohleďem až čtyřiceti párů očí, netrpěl přecitlivělostí na projevy třídy. 21a stávajících podmínek k tomu učitelé možná trochu inklinují. Nasvědčuje tomu např. také zjištění Františka Culíka 3), který výzkumem rozsáhlého vzorku učitelů zjistil, že celá čtvrtina z nich trpí pocitem nedůvěry, odstupu a napětí vůči žákům, obrázek CVIČENÍ IV. Chce-li se člověk STÁT DOBRÝM UČITELEM, měl by v první řadě asi umět překonávat drobná zranění, infekce a pocity rezignace získávané ve styku se školní Výchova a vzdělání, l.roč., 1990-1991 99 [pageend9]třídou. Přemýšlejte, jak by bylo možné předejít takovým změnám v postoji učitelů! Za prvé by si učitel měl být vědom, že nemusí a dokonce snad ani nemůže brát zlobení žáků za něco zaměřeného proti němu osobně. Zpravidla proti němu skutečně zaměřeny nejsou a je téměř jeho profesionální povinností bránit se tomu, aby připustil, že mu děti chtěly ublížit. Podmínkou výkonu učitelovy profese je totiž kladný vztah k žákům a nesmí si ho nechat nikým ohrozit, podobně asi jako pokladník nesmí nechat ohrozit svou profesionální poctivost. Učitel bez vztahu k žákům nebo učitel zahořklý je špatným učitelem. CVIČENÍ V. Přemýšlejme, z jakých důvodů mají učitelé v sobě takové - zdálo by se zbytečné - napětí? Nemáme také my žáci na jeho vzniku určitý podíl? Jaké kroky pro jeho zeslabení bychom mohli udělat my? Učitelstvo jako celek má oprávněně na svém účtu řadu kritických připomínek. Podíváme-li se ale stejným způsobem na jiná povolání, např. řemeslníky, úředníky, lékaře, obchodníky, právníky apod., možná se připomínek objeví také dost. Přitom na školní nepříjemnosti se vzpomíná přece jen raději než na mnohé z událostí způsobených jinými povoláními. Ve Velké Británii byly dělány pokusy, kdy sami studenti byli vedeni a učeni tomu, aby se chovali vstřícněji ke svým učitelům. Úspěch se dostavil nejen ve vzájemném vztahu učitelů a žáků, ale i ve studijních výsledcích. Učitelé rádi a vděčně přijímali sympatizující postoj svých žáků. v v * Odpo věd na tyto otázky nemůžeme žádat od ZAKA, ale od toho, kdo by měl být s to takovou iniciativu žáků přijmout a rozvinout, tedy od UČITELE. Přechodem na pozici učitelství přejdeme také k jiným obsahům, tj. od pojednávání o první podmínce učitelovy profesionality, kterou je jeho učitelský POSTOJ, ke druhé podmínce, kterou jsou učitelské SCHOPNOSTI. CVIČENÍ VI. Také učitelé by měli znovu a znovu oživovat svůj vztah k žákům i zájem o kontakt s nimi. Zformulujte si písemně nebo alespoň nahlas, co byste vy, jako učitel, dělal pro to, aby nedocházelo k onomu nedorozumění mezi učiteli a žáky. Začínající učitel má o nárocích školní výchovné situace jen velmi rámcovou představu. Můžeme celkem bezpečně předpokládat, že má dobrou vůli a kladný vztah k dětem. Ale o požadavcích, které na něj učitelství klade, si myslí asi tolik, co dítě, které se domnívá, že řídit auto znamená sedět za volantem a točit jím. Někteří učitelé - a nejen začínající - vidí totiž svou úlohu v tom, co je zvnějšku na učiteli pozorovatelné. Ze stojí na stupínku a nabádá žáky. Ze hraje roli učitele. O tom, že někteří učitelé přistupují k učitelství pouze globálně a povrchně, je možné podat důkaz. Spočívá v tom, že úroveň jejich práce je srovnatelná s prací začátečníků. Evelina Krejčová 4) zkoumala charakter vyučovacích výstupů studentů-začátečníků. Zjistila, že při svých pokusech zůstávají převážně pouze u role učitele. Tuto jsou s to realizovat a jsou plně uspokojeni, když si děti vlastně hrají na školu s nimi. Plně si to ovšem neuvědomují, stejně jako nevědí o svých chybách (např. že nebyli slyšet, že vnímali stále stejné žáky, že se dopustili chyby ve výkladu atp.). CVIČENÍ VII. Dovedli byste vyčíslit, co všechno byste potřebovali umět, abyste byli s to se stát dobrým učitelem? Od čeho myslíte, že by bylo dobré začít? Představte si své učitele a své kolegy! Co byste jim doporučovali, aby dělali pro růst svého vlastního vychovatelského umění? Plnit roli učitele není nic špatného. Naopak jeto velice žádoucí, a to at pro začátečníka, tak i pro pokročilého učitele. Ale bylo by jistě dobré, kdyby se postupem času každý lépe a dokonaleji orientoval v hrové situaci výchovy tak, aby méně chyboval a také dovedl čelit případným selháním dětí, pokud jde o jejich schopnost být žáky. Hra je totiž činnost vztažná (k okolním lidem i k prostředí) a činnost vztahová (zabývá se vztahy a označuje, vyjadřuje je). Hra dovoluje, aby děti svou činnost pocitovaly jako nezávaznou, zajímavou součinnost s učitelem, a učiteli dovoluje, aby tuto činnost dětí koncipoval jako zcela závazný sled kroků, které jdou přísně za poznáním. Někdo by mohl namítnout, že učitelovu schopnost hry s dětmi nelze považovat za jeho profesionální předpoklad. Učitel by tím měl sledovat zaujatost žáků, jejich myšlenkové pochody, citová hnutí a reagovat na ně. Měl by se hlavně starat o to, aby se děti něčemu naučily. Měl zvládnout svůj obor a měl by ho umět předat dětem. Souhlasím s tím, že všechny tyto schopnosti jsou předpokladem pro dosažení komunikace žáků s učitelem a současně jejího řízení. Makarenko o tom píše: "Nejsou dva kolektivy - kolektiv dětí a kolektiv učitelů - je jen jeden, ato kolektiv pedagogický. Přitom sinemyslím, že je třeba vychovávat jednotlivce, myslím, že je třeba vychovávat celý kolektiv. To je jediná správná cesta výchovy. Sám jsem se stal učitelem v sedmnácti letech a sám jsem dlouho myslil, že nejlépe je vychovat žáka, vychovat druhého, třetího, desátého a až budou všichni vychováni, bude tu dobrý kolektiv. Pak jsem však došel k závěru, že někdy je třeba nemluvit s jednotlivým žákem, ale říci to všem, vybudovat takové výchovné situace, aby byl každý nucen účastnit se společného pohybu. 5) A tak jsem zastával názor, že celá organizace dětského kolektivu musí být prosáklá hrou, a my pedagogové se musíme této hry účastnit." 6) Naše školy - od základní po vysoké - používají zřídka situačních postupů výchovy žáků. Princip situačního postupu ukážeme na tomto příkladě: - Olda má ve škole pořád špatné známky a doma tvrdí, že ho učitel pronásleduje. Otec se vydá do školy a táže se učitele: "Pročpak pronásledujete mého syna?" "Pronásleduji vašeho Výchova a vzdčláni, l.roč., 1990-1991 100 [pageend10]syna?" zamýšlí se učitel."Hm, já vám to předvedu!" obrátí se na Oldřicha: "Kolik je třikrát sedm, Oldo?" "Vidíš tati, už zase začíná!" CVIČENÍ VIII. Výchovu jako jednání v souhře základních sociálních vztahů propracoval nejen Makarenko, ale i Rousseau, Tolstoj, Komenský a dokonce i Platonovy dialogy lze chápat jako scénáře dramatické hry. Co všechno musí učitel umét, aby byl s to takovou hru řídit i sejí účastnit? Pokuste se to vypočítat! Zdá se4 že všechny tyto dílčí předpoklady lze těžko vyčíslit. Člověk by si měl umět poradit s výchovným problémem. Výchovným problémem nemyslíme krizi vzniklou nedopatřením, ale i problém realizace výchovné perspektivy. Každý takový úkol vyžaduje na učiteli akti vizaci jeho schopnostípostřehu, intelektu, moudrosti, jazyka, kterým by přesvědčil i získal pro svůj plán druhé atp. Budoucí učitel však potřebuje - a v tom je lákavá všestrannost tohoto povolání - uplatnit i každou dovednost, kterou má k dispozici, at je to zájem o hudbu, o výtvarné práce, o techniku, o sport... A naopak učitel, který neumí nic, nemá žádnou dovednost, je jako člověk bez rukou. Tyto dovednosti získané v průběhu dosavadního života každého člověka jsou zásobníkem jeho nápadů při realizaci výchovného cíle. Nejsou však specificky pedagogickými dovednostmi. Jde o ty předpoklady, které dovedou situační strukturu výchovné situace do pohybu. V našem příkladě s Oldou je to učitelova schopnost vycítit způsob, jímž syn doma informuje otce, a dokumentovat na místě skutkovou podstatu informace tím, že žáka přiměje, aby tento svého otce informoval, co označuje jako své pronásledování. K tomu navíc si učitel musel vybavit v mysli i způsob, jímž žák Olda často reaguje na učitelovy pobídky, a spolehnout se na to, že tento Oldův stereotyp bude ve školním prostředí fungovat i v přítomnosti Oldova otce. Takový přístup není věcí nadání, ale i učení. Opět místo vlastních slov použijeme slov Makarenkových: "Dávám vám čestné slovo, že jsem se nepokládal a nepokládám za nějak nadaného pedagoga. Říkám vám to docela prostě. Ale mnoho jsem pracoval, vynasnažil jsem se, abych si osvojil... skutečné znalosti výchovného procesu a vychovatelského umění. Došel jsem k přesvědčení, že v této otázce rozhoduje mistrovství založené na dovednosti a na kvalifikaci. Ale i zde jsem došel k některým, chcete-li novým názorům. Domnívám se, že naši pedagogové musí být na našich vysokých školách vychováváni jinak. Pro mne v mé praxi, stejně jako pro vás, mnohé zkušené učitele, byly rozhodující takové "hlouposti": jak stát, jak sedět, jak vstát ze židle od stolu, jak zesílit hlas, usmát se, pohlédnout. Nikdo nás tomu neučil, ale tomu se může a musí učit a v tom je a musí být velké mistrovství. Zde se setkáváme s oblastí, kterou každý zná v dramatickém nebo i baletním umění: to je umění cvičeného hlasu, umění tónu, pohledu, obratu. Toho všeho je třeba a bez toho nemůže být dobrý vychovatel" 7) CVIČENÍ IX. Všimněte si, zda ve skupině, v níž se nacházíte, bere každý, aniž by o tom mluvil, v úvahu zájmy ostatních. Pozná se to zjednání, které se tím stává v tempu, rytmu, v dynamice jednotnější. Říkáme konzistentnější, což znamená, že se zdá, jako by chování jednotlivců patřilo k sobě. I malé dítě pozná, zda ho druhý poslouchá a slyší nebo zda je momentálně duchem nepřítomen. Poslouchat druhého znamená přizpůsobit se mu. Přizpůsobit se mu, rezonovat s jeho tónem hlasu, s jeho důrazy, melodickou skladbou sdělení. Neznamená to podřídit mu své myšlení, poslouchat slova druhého tak, až člověk zapomene sám myslet. Vnímající člověk je podoben nástroji, ten také si ponechává charakteristický ozvuk, i když se podřizuje rytmu a melodii hrané skladby. V tomto smyslu vlastně transformuje skladbu a dává jí vyniknout v jiném než původním smyslu. Díky tomuto akti vnímu přizpůsobování je možné nejen naslouchání, ale i souhra a reflexe umožněná tím, že více nástrojů zpracovává tutéž skladbu. Také výchova by se měla ve svých principech podobat souhře. Učitel, právě proto, že za tuto souhru ručí, by se měl snažit porozumět žákům a netrvat na porozumění ze strany žáků. Učitel by se měl také učit přizpůsobovat učivo možnostem žáků. Ty nejsou malé. Učitel by je měl studovat. Měl by se učit poznávat žáka nejen z učebnic psychologie, ale poslouchat ho aktivně. Zde nejsou tak důležitá slova jako neverbální významy. Jakou situaci vytváří tím, jak se v místnosti postaví atp. CVIČENÍ X. Zkuste si nejen představit, ale ted již napodobitzpůsob, jakým se druhý člověk chová (přichází, obléká kabát, jde ze schodů, sedá si, skládá ruce na klín nebo na opěradlo židle atp.). Zkoušejte to pokaždé, když nebudete s to druhému porozumět. Snáze např. rozlišíte, zda křik dětí je křikem někoho, kdo se prosazuje, chce upoutat pozornost, anebo křikem unaveného dítěte. Rozlišíte, s jakou asi přichází ten, kdo tuká na dveře, bere za kliku a otevírá. T ako vá cvičení jsou postavena na rezonanci, a jsou tedy spjata s neverbálním výrazivém. Do akce přecházejí přímo, jednáním, nejlépe jako bezprostřední reakce učitele na chování žáka. V tom případě je spojitost mezi výpovědí žáka a učitele zpravidla zaručena. Rozhodne-li učitel verbalizovat žákovo chování dříve, než formuluje svou odpověď na jeho stanovisko, zavádí do komunikace novou akci, a to převedení žákovy původní výpovědi do slov, tj. do společného jazyka, který umožňuje žákovu sebereflexi. Tato cvičení, jejichž význam původně směřuje ke snaze porozumět a vyložit si chování druhého, usnadňují situační rozhodování, a to zvláště v tom případě, že nápodoba má vedle fyzické rezonance působit nejen na Výchova a vzděláni, l.roč., 1990-1991 101 [pageend11]získá vání znalost í, ale nacelkovéchovánívšech zúčastněných . Totéž chování rezonované ve dvou různých prostorách může mít jiný význam a vyvolat jinou reakci. CVIČENÍ XI. Zkuste si ve společnosti najít své místo tak, abyste byli v kontaktu se všemi ostatními. Zkuste si podobně sednout do školních lavic tak, abyste byli v kontaktu se všemi ostatními (takové místo neexistuje, pokud se žák neobrátí čelem k ostatním). Pokuste se o to v tělocvičně. Je poměrně obtížné dosáhnout např. toho, aby si v tělocvičně každý vytvořil vzhledem k ostatním dostatečný prostor k pohybu. Je to věc odhadu prostoru pro vlastní pro vlastní pohyb, ale i pro pohyb druhého. Tato představa je velice individuální a souvisí zřejmě se schopností koncipovat uspořádám daného prostoru vzhledem k počtu přítomných osob. Všimněte si způsobu, jímž se lidé rozmistují v různých prostorách, které tím dotvářejí. Najděte pro ně časový název. Např.: ráno ve vagónu metra ... "Spěmedál"; setkání se známými ... "Co je nového "; při přednášce ... "Oč jde? ”; ve studovně ... "Nerušit!" Atp. Prostor je velmi určující prvek sebepojetí člověka. Působí na něj všestranně, fyzicky i psychicky. Proto právě jeho uvědoměním se poměrně snadno vybaví celá minulá zkušenost. Také každá jiná změna prožitku musí být vždy zpevněna prostorovým cítěním. Prostorové cítění znamená vnímat prostor kolem sebe i sebe v prostoru a zcela konkrétně si uvědomovat vzdálenosti, směry i dráhy pohybu v prostoru. Zacházení s těmito prostorovými vztahy, směry i drahami má také význam pro organizaci vzájemných vztahů uvnitř skupiny jako jsou typy komunikačních drah, druhy sociálních distancí, charakter sociálního prožívání skupiny atp. Pokud se týká intenzity působení prostoru na člověka - a naopak intenzity vytváření atmosféry, jde o dynamický aspekt prostorového cítění. CVIČENÍ XII. Naučte se změnit situaci ve třídě např. tím, že si sednete "proti", "vedle", "za". Blízká či větší vzdálenost vyvolává dynamické stupně napětí vůči tomu, k němuž se takto stavíte. Pokuste se říci s různým svalovým napětím jednoduchou větu, např.: "Pojď domů." "Nechoď sem." "Posaďte se, prosím." Atp. Představte si střední svalové napětí, jaké zaujímáme doma, kdy neunavení přecházíme v pohodě od jedné činnosti ke druhé. Pokuste se v tomto středním svalovém napětí (mezzoforte) pracovat i zítra ve sborovně a ve třídě. Pokuste se jednat s menším než středním svalovým napětím nejprve v uvolněnosti (piano), později se značně kontrolovaným nízkým napětím tak, aby dosáhlo co nejnižšího stupně intenzity (pianissimo). Pokuste se představit si své jednání ve třídě v silnější dynamice než střední (forte) a nejsilnější stažené dovnitř nebo uvolňující se do prostoru (fortissimo). Vždy, budete- li si ho zkoušet, si promítněte nepatrný zlomek času dopředu. ZÁVĚR Jen v náznaku, spíše na ukázku logiky, jíž je podřízen počáteční rozvoj učitelských dovedností, jste se seznámili s některými kroky Jimiž lze postupovat. Pokusili jsme se vkládáním citátů a obrázků 8) trochu narušovat plynulou četbu textu tak, aby lépe odpovídala potřebám činnostní- ho přístupu. Text počítá s různými způsoby četby: s plynulou četbou, s četbou přerušovanou cvičeními, s četbou vynechávající cvičení. Nepočítá však s přeskakováním a útržkovitým čtením. Souhrnně by obsah mohl být nejspíše vyjádřen Rousseauovým výrokem, kterým odpověděl na otázku JAK SE STÁVAT DOBRÝM UČITELEM. Řekl: "Milý příteli, kážu vám umění nesnadné. Dělat všechno, nedělaje nic. Tedy o tomto nic byla právě řeč." l)Werich,J.:PanprofesorZeinan. Učitelské noviny, 1958, č. 12,s.2.2)Chhip,0.:fcdagogické stati. SPN, Praha 1955, s.93. 3) Čulík,F.: O postavenia profesionální roli učitele ZDŠ. Zpráva o výzkumu RS 15.4. Uloženo v ÚÚVPP, Praha, 1975. 4) Krejčová,E.: Příspěvek k rozvoji sociální komunikativních dovedností u posluchačů Pedagogické fakulty v Os tra ví, 1977. In: Sborník Pedagogické fakuhy v Ostravě, 1977 5) Makarenko. A.S.: Spisy 5. SPN,Praha 1954, s. 172 6) Tamtéž, s. 174. 7) Makarenko,A.S.: Spisy 5. SPN, Praha 1954, a. 172-173. 8) Omlouváme se autorce, že se nám z technických clivodů nepodařilo přetisknout obrázky. Snad příští. Na okraji výchovy? Eva Machková Padne-li o dramatické výchově zmínka v prostředí, které není v této disciplíně aktivně angažováno, vzniká zpravidla představa okrajového jevu - dětského divadla, spojeného u mnoha lidí se vzpomínkou na pokleslou nápodobou divadla dospělých, jak je známo z minulosti dávnější a někde ještě dost nedávné. Příčinou nedorozumění je v první řadě fakt, že v posledních pětadvaceti letech byla u nás dramatická výchova odkázána jen do oblasti mimoškolní zájmové činnosti dětí i vedoucích a na její uplatnění ve škole nebylo ani pomyšlení. Do jisté míry matoucí může být i název dramatická výchova, který jsme před lety volili tak, aby zapadal do naší terminologie - vedle výchovy literární, výtvarné, hudební, jako součást výchovy estetické. Užívat před 17. listopadem názvosloví běžné ve vyspělých zemích, jako je tvořivá dramatika nebo drama ve výchově, bylo by znamenalo vedle obtíží s odlišením od dramatiky nebo dramatu ve smyslu divadelních textů možná i nebezpečí jejich vysvětlování řídicím strukturám. Výchova a vzdělání, l.roč., 1990-1991 102 [pageend12]"Co děti dělají, je pro ně mnohem významnější, než co vidí a slyší" zrn první věta knihy Playmaking With Children od zakladatelky hnutí tvořivé dramatiky Winifred Wardové, profesorky Severozápadní univerzity v Evanstonu, stát Illinois. V té větě je klíč k celému hnutí, které se od poloviny 20. let rozvinulo po celém vyspělém světě. " Bylo mnohokrát řečeno, že od chvíle vzniku nové myšlenky ve výchově uplyne nejméně padesát let, než je všeobecně využita" píše dále Wardová. I v USA bylo zapotřebí čtvrt století, než byla tvořivá dramatika zavedena do výuky na základních školách a než pro ni začali být učitelé řádně připravováni na vysokých školách. Dvě desítky let trvalo, než se z USA dostala přes oceán do Evropy. V letech 2. světové války ji ve Švédsku rozvíjela knihovnice Elsa Oleniusová v práci s dětskou knihou, po r. 1945 ji začal ve Velké Británii provádět a propagovat herec a pedagog Peter Slade. Postupně se dostávala i do dalších zemí. My jsme se s tímto hnutím seznámili prostřednictvím informací z Velké Británie v polovině 60. let, kdy už existovala pěkná řádka odborných publikací pro tento předmět se už připravovali učitelé na stovkách univerzit v USA a na desítkách vysokých škol (učitelských i divadelních) ve Velké Británii, kdy už existovala samostatná specializovaná škola v Nizozemí a kdy už drama pronikalo také do naší těsné blízkosti - do SRN. Za ta léta nás předběhlo i tehdy opožděné Rakousko a mnohé další země na západ, jih a sever od našich hranic. Rok vzniku tvořivé dramatiky - 1924 - a jeho místo - USA - nejsou nahodilé. Wardová stanoví tvořivé dramatice, či, jak ona říká, "dělání her" (playmaking) tyto cíle: 1. poskytnout příležitost ke kontrolovanému emocionálnímu vybití; 2. dát každému dítěti prostor pro sebevyjádření v umění; 3. povzbuzovat a vést tvořivou obrazotvornost dítěte; 4. dát mladým lidem příležitost vyvíjet se v sociálním porozumění a spolupráci; 5. poskytnout dětem zkušenost samostatného myšlení a vyjadřování vlastních myšlenek beze strachu. Dvacátá léta byla dobou rozvoje reformního hnutí v pedagogice, nástupem nové výchovy i Deweyovy pragmatické pedagogiky. Dobou návratů k idejím Rousseauovým a Tolstého, dobou ocenění hodnoty dětství, zdůrazňování respektu, trpělivosti a lásky k dítěti. Reformátoři 20. let usilovali o vy vážení intelektuální výuky s rozvojem emocionálním, vědeckých disciplín s uměleckými. Kritizuje se encyklopedické pojetí vzdělání, žádá se, aby škola vycházela vstříc skutečným a aktuálním zájmům dítěte a byla "přípravou pro život a životem". Odtud požadavek, aby dítě dostalo příležitost porozumět sobě samému i svému místu v životě, aby ve škole mohlo dobývat vědomosti o sobě, aby výchova byla organizací rozvoje jedince, a ne už pouhým předáváním obsahů existujících mimo něj a před ním. Kritizuje se škola jako "učíma - mučíma". Vzniká škola činná, globální pojetí, zdůrazňuje se celistvost osobnosti v polaritě individuálního a sociálního. Důraz je kladen na dobrý vztah vychovatele k žákovi. Setkáváme se s pojmy spontaneita, experimentace, subjektivní zážitek, zkušenost, expresív- nost, tvoření, sebekázeň, rozvijem smyslů, spolupráce a spoluúčast dětí na společenském životě, výchova k demokracii a občanství, svobodě a samostatnosti. "Většina moderních pedagogů, ” píše Wardová (kniha vznikla r. 1946, cituji z vydání o deset let mladšího, revidovaného), "... souhlasí s Johnem Deweyem, že výchova není pouhou přípravou dítěte na jeho budoucí život, ale dává mu příležitost žít bohatě už nyní. Jsou přesvědčeni, že je to nejlepší příprava dítěte na budoucnost. Věří, že vychováváno má být dítě jako celek, ne jen jeho mysl; že má být rozvíjeno k svým nej vyšším možnostem, a to jako jedinec i jako sociální bytost; že roste ne tím, že jsou do něj učitelem nalévány vědomosti, ale participací na aktivitách, které apel ují na jeho nejhlubší zájem a nej vyšší síly." Koncentrátem příležitostí ke splnění těchto požadavků je mezilidské jednání, aktivita celistvé bytosti individuální i sociální, tedy dramatická hra - hra s rolí. Dramatika se týká vždy a výlučně člověka, jeho vztahů, reakce jedince s jeho "hlubokými zájmy a nejvyššími silami", zpětným odrazem a reakcí na sociální prostředí, navazování kontaktu komunikace s druhými, jeho jedinečného přínosu. Proto nemůže být tvořivá dramatika jenom součástí estetické výchovy. Využívá sice jak uměleckou výchovu, tak mimoumělecké estetično, působí na rozvoj člověka v těchto směrech, ale přesahuje je. Není také a nemůže být ani jenom výchovou k tvořivosti, ačkoli je na jejím rozvíjení založena - nejde tu o jakoukoliv formu tvořivosti, ale o tvořivost dramatickou, individuálně a sociálně lidskou. Improvizovaná dramatická hra, která využívá dětské spontaneity, ale není ponechána jen na ní, hra záměrně plánovaná, učitelem nedirektivně, inspirativně řízená, je klíčovým prostředkem a principem tvořivé dramatiky. Dramatická hra může vyústit v představení, ale také nemusí, může se zaměřit na loutku, na předmět, na pantomimu, může klást důraz na pohyb, na rytmus, na hudební či výtvarný projev, literární tvořivost, alejejím jádrem zůstává a musí zůstat dramatický prvek. V současné době je u nás dramatická výchovazavedena na školách mateřských a středních pedagogických, stoupá o ni zájem na pedagogických fakultách, jsou pro ni dobré předpoklady na školách základních, hlavně na prvním stupni, objevuje se (byt zatím sporadicky) ve výchově dětí handicapovaných. To vše jsou prostředí, pro která je dětské divadlo - produkce pro veřejnost - věcí vedlejší. Ozývají se proto hlasy, že je třeba z označení tohoto výchovného principu vyloučit slova jako "drama", "dramatika", "dramatický", navozující představu divadla. Nechceme-li však potlačit, či dokonce vyloučit podstatu věci, nevyhneme se terminologickým potížím. Mají je ostatně ještě po desítkách let i v anglicky mluvících zemích, zatím se však nepodařilo najít výstižnější označení. V němčině užívaná "školní hra" nebo "předsta- vovací hra" (darstellendes Spiel) poněkud zužují, jiný přesně vymezený význam mají termíny jako "psychodrama", "sociodrama" nebo "skupinovádynami- ka". I my se asi budeme muset smířit s tím, že užívané termíny budou průhledné jen pro informované. Výchova a vzdělání, l.roč., 1990-1991 103 [pageend13]Z filozofie tvořivé dramatiky, z jejího zaměření na výchovu osobnostní a sociální, z jejího činnostního, zkušenostního a experimentačního charakteru plyne, že jádro jejích metod a postupů tvoří improvizace a hra s rolí, což jsou jen dvě stránky věci. Pojem improvizace zdůrazňuje nepřipravenost hry, její nezávislost na zněm textu a vůbec na látce závazně dané a uzavřené, předem zpracované a formalizované. Akcentuje vratnost a obmě- nitelnost situací, samostatnost řešení, nutnost překonávat obtíž, která v mezilidském kontaktu skutečně vzniká i tehdy, když se odehrává ve fiktivní situaci. Pojem hra s rolí zase upozorňuje především na fakt, že jedinec ve hře přebírá více či méně individualizovanou sociální roli lišící se ve většině případů od jeho rolí skutečných. Poznává tedy jakoby zvnitřku role, které dosud neměl, nemá a možná ani nikdy mít nebude. Poznává, jak se cítí, jak uvažuje a jak jedná ten druhý, získává představu o jeho postojích atím i schopnost jednat v reálných komunikačních situacích tolerantněji, demokratičtěji, protože se učí rozeznávat meze své vlastní svobody dané právy a svobodou druhého. Jeden z typů improvizací je založen na vlastních námětech učitele nebo hráčů. Není tu místo k řešení otázky, kdy zadává náměty učitel a kdy hráče podněcuje, aby je nacházeli sami. V každém případě, i když dává pobídku k aktivní účasti hráčů na koncipování hry, musí učitel něco sledovat a hru tak či onak vymezit (tematickým rozsahem, obecným tématem, určením typu hry apod.), nemá-li ovšem záměry diagnostické, tj. nepotřebuje-li pomocí zcela volného výběru námětů zjistit hodnotové žebříčky, zájmy, způsob uvažování svých svěřenců. Příklad koncipování série vlastních námětů sezáměrem poskytnout středoškolákům příležitost ke zkoumání vztahů a osvojování si adekvátních způsobů jednání podávají v knize Teaching Drama angličtí autoři R.N.- Pemberton-Billing a J.D.Clegg. Témata uspořádali do několika okruhů, u nichž uvádějí příklady konkrétních situací (z konkretizací jsou vybrányjen některé příklady): 1. vztahy mezi dospívajícími a jejich rodiči, 2. situace vznikající kolem postoje dospívajících k představitelům zákona a pořádku (střety s policií, konflikt s ředitelem kina kvůli zničenému zařízení), 3. vztahy mezi dospívajícími navzájem (zesměšňování lišícího sejedince, rasové problémy, systém hodnotajeho vztah k volbě povolání), 4. vztahy mezi dospívajícími a zaměstnavateli (námět na pohovor uchazeče o zaměstnání s potenciálním šéfem, spor o možnost vést v práci soukromé telefonní hovory), 5. dospívající a společnost všeobecně (charitativní činnost), 6. příklady situací, v nichž se děti dostanou do společnosti a učí se v ní chovat (praktické učení společenskému chování). (Slovem "děti" se ve Velké Británii rozumí mládež do 18 let). Těchto postupů se v současné době ve Velké Británii využívá i v předmětu srovnatelném s naší občanskou výchovou- v nově zaváděné osobnostní a sociální výchově. Kapitola osnov, která je věnována cílům předmětu, má název: Je o dětech a pro děti a pomáhá jim stát se úspěšnými lidmi. Úkolem osobnostní a sociální výchovy je vychovávat děti tak, aby byly "schopnějšíexperimento- vat, tolerantnější k nezdarům a chybám, k neúspěchu (vlastnímu i druhých), ambicióznější při stanovém svých cílů, měly větší sebedůvěru, byly pružnější, přizpůsobivější, schopnější spolupráce v týmu, uměly rozeznat celou šíři možností svého uplatnění". Látka je rozčleněna do čtyř "profilů" - osobnostního, studijního, pracovního a občanského. Hlavní metody jsou hra s rolí, simulace situací z běžného života, hry s pravidly a cvičení nazývaná "lámání ledů", vytvářející atmosféru a skupinové cítění při zahajování nového úseku aktivit. Základem je skupinová práce. Osnovy ve stručnosti uvádějí pokyny, jak zařazovat do skupin a jak jednat s dětmi problémovými, jmenovitě s dětmi zakřiknutými, upovídanými, dominantními, nudícími se, agresivními, s "klauny", málo výraznými a roztržitými. Podobné postupy se uplatňují v práci s dětmi sociálně narušenými. Na jednom mezinárodním setkání referoval Gavin Bolton z univerzity v Durhamu (Velká Británie) o své práci s chlapci z nápravného ústavu. Námětem improvizace byla bankovní loupež. Chlapci nejprve sehráli příběh podle svého přání - lupiči banku vyloupili bez překážek a následků. Pedagog namítl, že je přece banka střežena. Improvizace se opakovala s přidáním rolí strážců a policistů, ale lupiči je postříleli a opět dosáhli svého cíle. Ve třetím opakování se museli vypořádat s námitkou, že na smrt policisty bývá reakce zvlášt ostrá. Tak dováděl G. Bolton krok za krokem nedospělé asociá- ly k pochopení, že sociální prostředí nelze ignorovat, protože klade překážky a reaguje, že je nutno brát v úvahu společnost, jaká je, nejakou by šiji člověk přál mít. Další typ improvizací je založen na literární předloze. Odpovídá tomu, co seu nás zpravidla rozumí pod pojmem dramatizace. Tento termín se užívá i v USA, aleWardo- vá používá playmaking - dělání her. V tomto případě může pedagog těžko vybudovat podobnou řadu témat, jakou jsem citovala výše, a ne tak snadno zaměří improvizaci přímo k aktuální situaci a životu dětí v jejich jevové podobě. Literatura všakposkytujemnožstvítémat, situací a rolí, které by ani učiteli, ani dětem nepřišly na mysl. Dává také bohatší individuální charakteristiky lidí ajejich odstíny, nabízí cestu k obraznému, a tedy i obecnějšímu chápání pojmů. Obsahuje také motivy, které by možná (zejména v případě křehčích a intimnějších citů) nebyly v rovině každodenní reality vysloveny a konkrétně pojmenovány. Improvizace podle literatury mohou být strukturovány podle potřeb dětí. Geraldine Brain Siksová z Univerzity státu Washington v Seattlu zahájila svou práci v letech 2. světové války v místní knihovně. Motivem práce byl příliv mnoha rodin do města, když se rozšiřovala válečná výroba v místní to várně Boeingu a děti potřebovaly oporu a pomoc při integraci v novém městě. V knize Creative Dramatics: An Art For Children, která se zabývá prací na 1. stupni školy (věk 5-11 let), zdůrazňuje Siksová potřeby sociální (milovat a být milován, patřit ke skupině, dostat příležitost být ve skupině nejdůležitější a ctít tutéž potřebu druhých), emocionální (včetně potřeby Výchova a vzděláni, l.roč., 1990-1991 104 [pageend14]vědět, že všechny city jsou legitimní, jen je umět vyjádřit adekvátním způsobem, zažít úspěch, zvládnout neúspěch) a na potřeby duchovní (jedinečnost každého dítěte, rozvíjení jeho tvořivého ducha). Podle potřeb skupiny a jednotlivců, kteří ji tvoří, rozvíjí učitelka jak jednodušší hry rytmicko-pohybovéapantomimickéspoužitím dětské lidové i umělé poezie, tak rozsáhlejší dramatizace, podle pohádek a povídek z dětské literatury. Hodnoty tvořivé dramatiky pro dítě vidí G.B.Siksová v rozvíjení jistoty a tvořivého výrazu, sociálních postojů a vztahů, emocionální stability, tělesné koordinace, životní filozofie. Značnou pozornost věnuje i postoji učitele k dítěti, jeho citlivosti i citovosti, vnímavému sledování potřeb dětí ve třídě, v rámci vyučování i ve skupině mimoškolní (dětská oddělení knihoven, skautská organizace, církve a nedělní školy, klubová zařízení a rekreační programy). Dramatizace umožňuje také zvládnutí způsobu, jak ztvárnit určité obsahy a jejich sdělné vyjádření. Klade proto - o něco víc než improvizace na vlastní téma - i nárok na učitelovu znalost základních zákonitostí dramatu, jeho výstavby, vztahu epiky a dramatiky, divadelních prostředků . Učitel musí především překonat vžitou představu tradičního popisného, iluzivního divadla a psychologického herectví. Odobréasmysluplnédramatizaci nelze mluvit tam, kde učitel jen mezi děti rozdělí dialogy autorovy předlohy a zbytek nechá odvyprávět nebo přečíst. Taková mechanická dramatizace nemá mnoho smyslu, jejenjakýmstakýms oživením reprodukce. Mají- li se v dramatizaci uplatnit výše zmíněné hodnoty, má-li být spontánní, tvořivá, experimentační, doopravdy činnostní a zkušenostní, pak je třeba, aby byla volnou improvizací na námět předlohy a aby si děti postupem práce na ní osvojovaly role, řešily situace, navazovaly vztahy; aby jednání bylo dramatické, tj. aby posunovalo děj kupředu. Je třeba umět převést epiku - vyprávění do dramatiky - jednání, ale také slovní znak změnit v znak akční a vizuální. Dospělí se mnohdy domnívají, že bez kulis a rekvizit nelze zviditelnit, lidským tělem ztvárnit prvky, jevy a děje přírody, kouzla a zázraky pohádek - takové věci, jako je vítr, déšt, mlha či vodopád, letící orel či výstup na skleněnou horu. Děti s tím takové potíže nemívají, zejména ty menší ne, nebot mají blíže k spontánní dětské hře "jako", a nejsou tak zatíženy televizně nebo filmově "realistickou" představou dramatiky a divadla. I v dramatizaci je spontaneita, samostatnost, tvořivost hráčů vedena. Tím se tvořivá dramatika liší od spontánní dětské hry podobného typu. Někdy se pedagogové domnívají, že hraje tím spontánnější, čím více jen přikyvují tomu, co "děti přinesly", když to nekomentují, nechávají věcem volný průběh, ba dokonce se někdy domnívají, že už lze mluvit o dramatické výchově, když dětem popřejí čas, aby si samy hrály. Tento liberalismus je pro učitele pohodlný a navenek dokonce vypadá velmi tolerantně a svobodomyslně. Ve skutečnosti však v takovém případě učitel rezignuje na svou roli. Druhým extrémem je snaha učitele udržet připravené téma, námět, plán a záměr za každou cenu, případně "probrat" co nejvíce her, cvičení a námětů. Nesleduje pak skutečný vývoj improvizace, reakce, kontakty, postoje, nerespektuje ani individualitu hráčů, ani skupinovou situaci, a vlastně se uchyluje do oblasti drilu navenek překrytého zdánlivou volností a hravostí. V práci vedoucího tvořivé dramatiky je nejobtížnější právě udržení rovnováhy mezi spontaneitou a usměrňováním, sledování určitého cíle a citlivé registra vám všech projevů, udržení rovnováhy v aktivním zasahování do přirozeného proudu improvizace a tvořivosti. Tomu je nutno vědomě se učit. Je však mnoho dospělých, zejména mezi těmi učiteli, kteří již v praxi příliš přivykli řídit žáky direktivně, kteří toho ani nejsou schopni. Proto by při přijímání zájemců do kursů tvořivé dramatiky a při posuzování schopností pro výkon tohoto povolání (v domech dětí a mládeže, v základních uměleckých školách, na pedagogických fakultách a SPgS) měly by být zjištovány nejen talentové, ale i širší osobnostní předpoklady, jako je tolerantnost, tvořivost, sociabilita. Další oblastí metod tvořivé dramatiky je široká a diferencovaná škála cvičení a dramatických her a her s pravidly. V této oblasti se naše dramatická výchovaopírá nejen o materiál převzatý ze Západu, ale také o některé postupy herecké výchovy, o základní kameny Stanislav- ského metody herecké výchovy (i na Západě je Stanislav- skij studován a využíván), ale i o domácí pedagogy a vedoucí. Na počátku byla pro nás nejbohatším zdrojem práce Dismanova. Jím se dostáváme zpět k reformní pedagogice 20. - 30. let. Tehdy začínaly i u nás na reformních školách pokusy o tvořivou dramatiku a dramatizaci. Většinou byly krátkodobé, jediný Miloslav Disman, který se svým školním recitačním souborem přešel začátkem 30. let do Rozhlasu, udržel kontinuitu práce na slabounké nitce jednoho kolektivu až do let šedesátých a začátku sedmdesátých, kdy se sešel s námi, kteří jsme začínali na základě zahraničního hnutí tvořivé dramatiky prakticky od začátku. Dismanovo třídění her a improvizací v jeho Receptáři dramatické výchovy vychází ze starších psychologických konceptů (pozomostauvolnění - vnímání - pamět a představy - fantazie - řeč - city - vůle a jednání). Práce v rozhlase a pro rozhlas způsobila, a že Disman odsunul do pozadípohybaorientoval se převážně na slovo. To mu umožnilo soustředit do Receptáře neobvyklé množství cvičení a textů pro techniku a kulturu řeči. V knize je uložen výsledek více než padesátileté práce s dětmi a materiál je kdykoliv dobře využitelný, byt třeba v jiném strukturálním uspořádání. V novějších publikacích zahraničních i domácích je uplatňováno komplexnější pojetí osobnosti - hry a cvičení jsou tříděny se zdůrazněním kontaktu a komunikace, skupinové dynamiky, sebepozná vání a poznávání prostředí. Mnohá cvičení bývají totožná (ve své podstatě, i když třeba ne v popisu a vnější organizaci) s cvičeními Dismanovými. V průběhu desítek let se v hnutí dramatu ve výchově uplatnily i vlivypsychologieapsychoterapie. Peter Slade v knize Child Drama vykládá dětskou hru archetypálně, a dochází tak k požadavku kruhového (divadelně řečeno arénového) uspořádání prostoru pro dětskou hru, neveřejnou i veřejnou. Uspořádání do kruhu však požadují i autoři vycházející ze sociální psychologie, nebot kruh je Výchova a vzděláni", l.roč., 1990-1991 105 [pageend15]uspořádání nejdemokratičtější a usnadňuje komunikaci každého s každým. Takových shod, jejichž východiskači odůvodnění jsou odlišná, je v dramatické výchově mnoho. Existuje sice mnoho variant, i jakoby zásadních sporů, ale základní principy jsou shodné. Najdeme však i shody s postupy herectví a s inscenační praxí současného divadla profesionálního i amatérského (Brook, Grotow- ski, otevřené divadlo, autorské divadlo aj.). Na první pohled to někdy mate při rozlišování mezi dramatickou výchovou a divadlem a vede to bud k odmítám dětského dramatu a dětského divadla (často u pedagogů), anebo ke ztotožnění tvořivé dramatiky s divadlem a její převedení na hereckou výchovu "ve snadnějším slohu" (častější u divadelníků). Těmito omyly se však dostáváme k jedinému podstatnému rozdílu v pojímání tvořivé dramatiky, formulovanému jako problém vztah procesu a produktu. Jsou přístupy, které zcela odmítají produkt, tj. jakékoliv veřejné vystupování. Oprávněnéanezbytnéjsoutam, kde je tvořivá dramatika využívána ve výuce (jazyky mateřské i cizí, dějepis, občanská výchova, náboženství, vlastivěda), v nápravě nebo předcházení maladaptacím (výchovné ústavy, dětské domovy, práce s menšinami, imigrací, s tělesně a smyslově handicapovanými dětmi). Někteří pedagogové však připouštějí, že i v takových případech lze někdy - vyvine-li se situace příznivě - dojít k produktu, který může být předveden. Nejčastěji se pak jedná o představení neformální, tj. určené přesně vymezenému kruhu blízkých (a přirozeně také neplatících) diváků, jako jsou rodiče, jiné třídy téže školy, odborní zájemci apod. Může však někdy dojít i k vystoupení formálnímu, veřejně přístupnému, se vstupným. Jiná je struktura činností, v nichž je produkt připravován od samého začátku a proces je přizpůsoben tomuto záměru. To je případ u nás zatím nejčastější, protože dramatická výchova se prováděla převážně ve specializovaných skupinách dětí - v divadelních, loutkářských a recitačních souborech a kroužcích a v literárně dramatických odděleních LSU. Za poměrně krátké období dvaceti let se dětské divadlo i kolektivní formy přednesu proměnily a dnes se diametrálně liší od svých starších podob. V dramaturgii už nevládnou tří-, čtyř- a pětiaktové hry napodobující tradiční dramatický text. Obsah už není poznamenán ani didaktičností "pionýrských" (či v ještě starší dobějinak ideologicky motivovaných herze života, ani vnějškovými efekty a deformacemi pohádkových motivů, vyzdobených "reji trpaslíků a vil", nalepenými vousy a parádou kostýmů z půjčoven. Hrají se většinou hry psané pro konkrétní soubor, je to tedy svého druhu autorské divadlo, vznikající většinou ve spolupráci vedoucího a dětí z improvizací, jejichž základem bývá dobrá dětská literatura. Změnil se dramatický tvar těchto her a blíží se epickým a otevřeným formám divadla. V inscenační práci se neusiluje o pseudopsychologické herectví, ani o iluzívnost kulis. Jednoduchostí, přirozeností, prostotou projevu se zdůrazňuje na jedné straně hravost a autentická dětská výpověd, na druhé straně skutečná divadelnost. Na proces se u nás dramatická výchova soustřeďuje v mateřských školách, kde byla pod zavádějícím názvem "vyjadřování dramatických představ" zařazena do oficiálního Programu jako jedna "složka". Zatím se však příliš nerozvinula, protože učitelky nedostaly možnost se řádně a v dostatečném rozsahu na tvořivou dramatiku připravovat. Z tisíců učitelek jich jen několik desítek prošlo krátkodobými semináři a kursy. Přitom právě v mateřské škole je tvořivá dramatika na místě, a to nejako "složka" s vymezeným časem, ale jako princip celé práce s dětmi. Co dál? zní klasická otázka přelomového období. Politická aktivita studentů v listopadu i kladem otázek, jak změnit vysokoškolskou přípravu učitelů, přinesly na pedagogických fakultách vlnu zájmu o dramatickou výchovu, a to jak mezi studenty, tak mezi učiteli, zejména těmi, kteří vyučují "komunikativní dovednosti". Informovanost o celé oblasti však za pár měsíců vzrostla jen částečně. Udělalo se sice málo převratného, ale přesto je jiná situace než před dvěma roky. V únoru 90 se sešlo přes sto lidí z České republiky a přijali dokument Schola ludus - škola hrou, určený jak nej vyšším orgánům, tak široké veřejnosti, hlavně pedagogické. Ustavilo se Sdružení pro tvořivou dramatiku spojující všechny, kdož sedramatickou výchovou zabývají, at už v jakémkoli v prostredia s jakýmkoliv cílem. Má mimo jiné napomoci udržení kontinuity odborné i organizátorské práce v situaci, kdy se narušuje dosavadní sít kulturních zařízení, v uplynulém dvacetiletí hlavní platforma metodické práce na úseku dramatické výchovy. Formulují se úkoly pro jednotlivé úseky práce, mapuje se situace, probíhajíčetná jednání, existují konkrétní plány studia na DÁMU, na pedagogických fakultách, vznikají nové edice, plánují se další střediska dramatické výchovy. Mnohéz toho, co by mohlo u nás tvořivou dramatiku posunout o výrazný krok kupředu a zajistit širokou i dostatečně hlubokou informovanost - především vydání zahraniční literatury a zřízení specializovaného časopisu - to však zatím z ekonomických důvodů mnoho naděje na rychlé uskutečnění nemá. Ledacos lze však udělat hned a bez výdajů. Není-li vhodná doba na konkrétní počiny, neznamená to, že by se mělo odsouvat i přemýšlení o principech tvořivé dramatiky, plánování, jak ji (třeba o něco později) účelně a nezdeformovaně uplatnit v praxi. Ve zmíněném dokumentu se navrhuje, aby byli učitelé na akce v této oblasti uvolňováni s vědomím, že jde o účast pracovní, ovlivňující a zhodnocující vychovatelské předpoklady účastníka. Mnoho ředitelů a inspektorů to zatím chápalo (a nepochybně i nadále chápe) jako nezávaznou zájmovou činnost, jako koníčka či výlet učitele. Tuto otázku nelze odbýt konstatováním, že ředitel dnes má více pravomocí, než míval dříve. Důležité je zařídit, aby více ředitelů než v minulosti chápalo podstatu věci a její hodnotu pro děti, pro školu a společnost. Tvořivá dramatika má mnoho různých organizačních podob .jediná nepoužitelná je obvyklé školské uspořádání dětí klidně sedících v lavicích. Dramatická činnost potřebuje prostor, v němž mohou děti běhat, skákat, lehat a sedat si na zem, přemístovat jednoduché kusy zařízení, jako jsou kostky, praktikábly, bedničky, paravánky, a Výchova a vzdělání, l.roč., 1990-1991 106 [pageend16]vytvářet z nich různá prostředí. Tvořivá dramatika je někdy hlučná a může se nezasvěcenému jevit jako výtržnost. Jindy zase vyžaduje naprostý klid, ticho a soustředění a pak může průběh cvičení narušit i normální vstup jiné osoby do místnosti. I na tyto neobvyklosti a vybočení ze zavedených školských pořádků je třeba se připravovat. Široká znalost a pochopení tvořivé dramatiky se může příznivě promítnout do celé výchovy a do postoje učitelů a vychovatelů k jejich práci s dětmi. Může mít vliv na skutečnou výchovu k demokracii, svobodě, tvořivosti, toleranci, humanitě, k sociabilitě. Nepromítá se tedy jen do oblasti divadelní nebo esteticko výchovné, ale do celého budoucího života dětí. Má-li mít tvořivá dramatika své místo v nově pojaté škole a výchově a má-li příznivě ovlivnit mladou generaci, musí ji praktikovat lidé připravení, schopní chápat ji v celé šíři a bez mezer, bez spoléhání na všeobecnou a přibližnou informovanost o jejich cílech, obsahu a metodách. Vést tvořivou dramatiku znamená napřed si vyzkoušet improvizace, hry a cvičení na sobě a rozvinout svou vlastní osobnost a sociabilitu. Zakladatelská generace z poloviny let šedesátých a sedmdesátých je dnes v důchodovém věku - pozvolna budeme odcházet. Je to generace, která přes nepřízeň doby (hlavně snad díky "okrajovosti" dramatické výchovy) dokázala svou roli sehrát. Měla schopnost tvořit z ničeho a překonávala i určité handicapy spočívající v různosti původníkvalifikace, schopností a předpokladů. Další rozvoj tvořivé dramatiky však bude nutně vyžadovat kvalifikaci komplexní, vzdělání pro obor jako celek, nejen pro některou jeho část nebo způsob praktického uplatnění. Budoucnost si vyžádá i rozšíření práce teoretické a výzkumné, bude zapotřebí kritická reflexe tvořivé dramatiky a dětského divadla. Život nečeká, je třeba už dnes začít klást základy vyššímu stádiu uplatnění dramatické výchovy u nás. I tak jsme za vyspělým světem opožděni o desítky let. Literatura: (výběr dostupných publikací) Budínská, H.: Hry pro šest smyslů. Gama, Praha 5 - Stodůlky. Disman, M. - Kubálek, V.: Dětský přednes a dramatický projev. SPN, Praha 1968. Disman, M.: Receptář dramatické výchovy. SPN, Praha 1976. Machková, E.: Základy dramatické výchovy. SPN, Praha 1980. Machková, E.: Zásobník dramatických her a improvizací. Středočeské KKS, Praha 1990. M lejnek, J.: Dětská tvořivá hra. Východočeské KKS, Hradec Králové 1981. Citované zahraniční publikace Pembe rton-Billing, R. N. - Clegg, J. D.: Teaching Drama. University of London Press 1965. Sik, G .B.: Creative Dramatics: An Art Children. Harperand Row, New York, Evanston and London 1958. Slade, P.: Child Drama. University of London Press 1954. Ward, W.: Playmaking With Children. Appelton-Century-Crofts,New York 1957. Nové Bratrské školy aneb Udělejte si taky svoji alternativní školu (2.díl) Petr Heřman Vznik kruhu přátel bratrských škol Je fakt, že nejdříve bylo znovuoživování myšlenek na bratrské školy pácháno v Jednotě bratrské a že s tím i synod v listopadu 1989 vyslovil určitý souhlas. Jenže Jednota bratrská je v současné době v Československu poměrně malá (má 18 sborů, z toho v Praze jen jeden) a sama by si to na svoji zodpovědnost vzít nemohla. Takže tu práci bylo třeba zaměřit ekumenicky (tj. jako záležitost všech křestanských denominací). A navíc jsme se z určitých důvodů rozhodli, že to povedeme jako laickou iniciativu, tedy "zdola", bez ohledu na církevní hierarchii. Bylo tudíž potřeba ustanovit nějaké společenství, které by jako právní subjekt dokázalo vzít zřizování škol na sebe. Zatím jsme byli dva. Já a sestra (nemyslím rodná, to my si už tak pár století říkáme, nejenom socialisti a lidovci) Jana, kterou se mi podařilo přemluvit k téhle věci jako první. (Ta se ale začala věnovat mateřským školám, ve kterých udělala obří kus práce, a projekt křestanských mateřských škol se od původně společného začátku s bratrskýmiškolamipostupněorganizačněoddělil. Ideově jsme stále spojeni, koncepčně bychom na sebe měli navazovat, úzce spolupracujeme, spoustu věcí řešíme společně a společně se scházíme, ale organizačně už musíme dělat ty věci každý sám po svém). S vlastní manželkou Alenou to bylo o něco horší, ale po nějaké době také povolila. Zbytek nejbližších známých už byl poměrně pro, a tak jsme začali vrhat sítě do světa. Několik krátkých oznámení v tisku a v lednu 1990 už jsme mohli mít první setkání "Kruhu přátel bratrských škol" (tak jsme to naše společenství nazvali). Tím došlo k organizačnímu osamostatnění od současné Jednoty bratrské. Bývám takéčasto dotazo ván, jak to myslím s návazností současných bratrských škol na historické bratrské školy. Těžko zde mluvit o přímé návaznosti nebo o pokračování či obnovení tradice, když tato kontinuita byla přerušena několika stoletími. Ani nejde o to si tyto školy nějak obzvláště idealizovat, anebo je dokonce kopírovat. Když jsem ještě v prosinci 1989 dával číst prof. Molnárovi jeden svůj článek s prosbou, aby se k němu vyjádřil, končil po krátkém zaváhání přibližně těmito slovy .Víte - jen jestli si ty bratrské školy trochu neidealizujete. Ony zase nebyly tak moc dobré, jak si možné představujete. Ony byly většinou poměrně dost špatné." Nicméně přesto si myslím, že zde hraje roli několik pozoruhodných aspektů, které stojí za to připomenout (viz číslo 4 VV revue), a zamyslet se nad možností jejich nadčasového významu. - Pedagogikazde není samoúčelností, ale záležitostí zcela záměrně cílenou: např. v době, kdy mezi prostým lidem převládal analfabetismus, byla znalost čtení důležitou možností bezprostředního přístupu k Písmu svátému.- Rovněž tak později Komenský nebyl ani pedagogem sám o sobě - neříkal o sobě, že je pedagogem, nýbrž bohoslo v- cem. Nutnost vyučovat jiné a zvláště mládež vyplývala z jeho životní filozofie. - Učení je zde věcí vzájemnou. Učí se jedni od druhých. To opět až překvapivě koresponduje s Komenského vyznáním, že nejvíce se v životě naučil od svých vlastních žáků. Výchova a vzděláni', l.roč., 1990-1991 107 [pageend17]- Výchova předchází výuku v úzkém slova smyslu. Četba a znalost Bible je velmi důležitou dovedností, avšak výchova křestanských ctností je prvořadá. - Výchova a výuka nebyla záležitostí jednotlivců, nebo úzkého vztahu žák - učitel, ale byla věcí celého společenství. - Bratrské školy byly v moderním významu slova školami alternativními. Podstatné zde nebylo ani tak to, že byly alternativní vzhledem ke školám katolickým či utrakvistickým jako takovým, ale to, že byly alternativou školám oficiálním, státním. - Velmi významný je poměr mezi "prostotou" a "vzdělaností", to, jak se promítl i do školství a jak byl řešen (viz spor Malé a Velké stránky). - Pozoruhodné je i usilování o právo veřejné. - Nemůžeme pominout vliv starých bratrských škol na Komenského. Snad se můžeme odvážit tvrzení, že sám Komenskýjeprávě řešením jejich problematiky (zejména určité disproporce mezi jejich vysokými morálními nároky a nízkou profesionalitou). - Co se týče českobratrství jako takového, je to zajisté fenomén našich dějin, daleko přesahující rámec nějaké striktně vymezené konfese, ba dokonce přesahující i rámec našich hranic. Jeho význam byl v minulosti hodnocen i mnohými katolíky - vzpomeňme například Bohuslava Balbína nebo "modrého abbé" Josefa Dobrovského. Mám za to, že se k našim společným dějinám posledního půltisíciletí budeme muset ještě mnohokrát vracet a že to zdaleka není jen problém evangelíků, ale že zde někde leží zakopánamožnostnašehobudoucíhovzájemnéhopo rozumění. Jde o to, udělat ze zakopaného psa zakopanou hřivnu (a tu pak vykopat). Původní ideje našich bratrských škol V lednu minulého roku také už vyšlo první číslo našeho časopisu Bratrská škola, který jsme si rozmnožovali na lihovém přístroji apak ho rozesílali případným zájemcům poštou. V tomto prvním čísle jsme také mohli poprvé formulovat následující základní ideje bratrských škol. Vztah ke státu a poskytované vzdělání Bratrské školyjsou ve vztahuke státním školám školami alternativními, tzn. že je možnost šije k vzdělávání dítěte svobodně zvolit namísto školy státní. Bratrské školy poskytují dětem všeobecné základní, popř. střední vzdělání minimálně ve stejném rozsahu, jaký je požadován při ukončení odpovídajících státních škol. Tato podmínka zaručuje, že žák, který ukončí základní nebo střední bratrskou školu, má přinejmenším takovou úroveň vědomostí, jakou by měl při ukončení odpovídající školy státní, a obdrží vysvědčení, které mu umožní pokračovat v dalších studiích nebo zastávat ta zaměstnání, jako kdyby se byl učil na škole státní. Vyučování je pro žáky v zásadě bezplatné. Rodiče pouze přispívají na provoz školy určitou částkou, závislou na sociální situaci rodiny (rodiny s nízkým příjmem platí jen symbolicky). Vyučování Před pouhý obsah je v bratrské škole kladena kvalita řádné výchovy, nebot teprve správná výchova vytváří předpoklady pro pořádnou a efektivní výuku (charakter žáka, jeho motivaci, správnésebehodnocem, píli, vytrvalost atd.). Vyučování se děje na křestanském základě. Hlavním úkolem vyučování v bratrské škole je růst podstatných křestanských ctností: víry, lásky, naděje, k nimž se pak přirozeně řadí další: radost, trpělivost, laskavost, dobrota, věrnost, tichost, sebeovládání, milosrdenství, pravdivost, čestnost, přímost, pokora, střídmost atd. Křestanství odmítá funkcionalistický pohled na člověka, kdy je s každým člověkem nakládáno především podle jeho funkce ve společnosti, podle jeho postavení a role, kterou zde hraje, nýbrž hodnotí člověka v jeho vztahu ke Stvořiteli. Obecně křestanské ctnosti jsou proto pro každého člověka podstatnější než jeho specifické znalosti a dovednosti. Víra, láska a naděje jsou podstatné dary Ducha Svatého. A záleží především na vhodné výchově, dokáže-li připravit dětskou duši na to, aby tyto dary dokázala v pravý okamžik přij mout, a záleží na ní i to, jak dá těmto darům růst, rozhojňovat se a nést plody. Vyučování respektuje individualitu každého učitele i žáka, avšak nevede k individualismu, nýbrž k obecenství a optimální spolupráci. Každý člověk je jedinečným a neopakovatelným stvořením Božím a jen jako takový může být plně respektován. Upíráme-li komukoliv jeho individualitu, neurážíme jen jeho samotného, ale i jeho Stvořitele. Kromě darů podstatných (každému daných) obdržel každý člověk v různé míře množství dalších darů individuálních, jeho osobnosti vlastních. Tyto dary je třeba pečlivě rozeznat a pilně je využívat v souladu s dary podstatnými; učitel je musí hledat u každého žáka, správně je poznat a umožnit žákovi, aby je i on sám poznal, a naučit jej je správně používat. Na druhé straně bohatství všech darů Božích je vesměs tak nekonečné, že není možné, aby je jedna osoba smrtelná a nedokonalá všechny pobrala. Proto musí dobrý učitel poznat i ta místa, kde žákovi nebylo dáno, a nevynucovat na něm věci pro něj nemožné nebo neúnosné, ale naopak hledat příhodnější cesty k rozvoji žákovy osobnosti. A zrovna tak musí každý učitel dobře znát i své vlastní obdarování a využívat je na správných místech. Učitelé i vedení školy musí své jednotlivé přednosti i nedostatky znát vzájemně a podle toho koordinovat svou činnost. Nutno však se vyvarovat i druhého extrému, že by snad žákova osobnost byla zcela nedotknutelná a musela se nechat živelně bujet. Cílem výchovy není člověk, jehož síla individuality by byla středem a měřítkem všeho, ale člověk, který dokáže vytvářet společenství a žít ve společenství, člověk vyvážený, harmonický, jehož individualita je v dobrém souladu se záměry toho, jenž sám je Otcem všeho svého stvoření. Ekumena Ekumena (řecký eikuméné) znamená v původním Výchova a vzdělání, l.roč., 1990-1991 108 [pageend18]smyslu oázu v poušti; přeneseně pak to, co se týká celé Církve a co přesahuje její rozdělení do různých konfesí. Bratrská škola je ekumenická, tj. je záležitostí všech "viditelných církví", čili konfesí, denominací neboli jednot. Žádná z jednot nemůže být nad jiné vyvyšována a žádná nemůže být potlačována. Ekumena v tomto smyslu ale neznamená žádné egalitářství nebo snahu po umělém slučování či eklekticismu, směšování různých vyznání dohromady. Naopak je respektována suverenita každé denominace se všemi zvláštnostmi a dary, které jí byly svěřeny. V poslední době můžeme občas zaznamenat některé negativní jevy mezi jednotlivými denominacemi i uvnitř nich. Jedním z nich bývá někdy neúměrná řevnivost mezi různými konfesemi, nebo dokonce skupinami věřících uvnitř nich, která místy vede až k sektářství, k povýšenému odmítání jiných vyznání, tradic se vším všudy, k pocitům vševědoucnosti a samospasitelnosti. Tyto tendence ovšem mají své příčiny, mezi jinými i ty, že jsmejako věřícíčasto zklamávali svou vlažností, vymlouvali jsme se sami před sebou na zlou dobu a nehrávali dostatečně vážně Boží napomenutí. To často odradilo mladé, kteří se pak vydali hledat Boží pravdu sami na vlastní pěst. Na druhé straně zase mnoho, opět obzvláště mladých křestanů, ve snaze jít cestou ekumeny často zapomíná nebo ani nezná specifika své vlastní konfese. Nemyslím si, že je v současné době reálné uvažovat o tom, že by se různé konfese náhle vzdaly svých dlouholetých tradic a ve snaze zahladit dávné hříchy, které v minulosti vedly k rozštěpování jednotné Církve, by se opět sloučily. O to v ekumeně nejde. Tak jako apoštol Pavel píše o různých obdarováních různých údů jednoho těla Kristova, Církve, tak i každá konfese má svá zvláštní obdarování a úkoly, kterých se nemůže jednoduše vzdát. Z uvedeného vyplývá, že základní podmínkou práce bratrských škol je tolerance a výchova k toleranci, k vzájemnému ohledu, respektu aúctě. Vnaději se odvažuji doufat, že právě takto vedené děti jednou překonají v tomto ohledu nás, rodiče. To má být jedním z cílů bratrských škol. Je nutné počítat s tím, že každá praktická činnost bude vždy zabarvena nějakými specifiky, zvláštnostmi té které denominace, či osobnosti vyučujícího. Je dobré brát to jako živé zpestření, aleje nutno se vyvarovat toho, aby tato specifika ostatní pohoršovala, anebo byla vydávána za jediná možná správná pro všechny. Jako jedna z praktických činností ekumenického projevu, přijatých i mnoha lidmi u nás, se jeví ekumena bratří z Taizé. (Taizé je malá ekumenická komunitav malé francouzské vesnici. Její teologie spočívá na trojici: tichost, prostota, milosrdenství. V jejich prospěch svědčí to, že jim někteří evangelíci vytýkají, že jsou moc katoličtí, a někteří katolíci zase to, že jsou moc evangeličtí. Přes léto se sem sjíždí množství mladých lidí z celého světa. Každoročně pořádají bratři z Taizé i setkám mládeže v různých městech východní Evropy. Na přelomu roku 1990-91 se uskutečnilo takové setkám v Praze.) Společenství Bratrskou školu tvoří společenství učitelů a žáků. Úmyslně používáme termín "společenství" namísto "kolektiv". Ne náhodou posbíraná skupina jednotlivců, ale živoucí organismus, protkaný množstvím živých a smysluplných vazeb, vyrůstajících v prostoru vzájemné úcty a respektu, bez předem dané povýšenosti nebo poníženosti kohokoliv, v prostředí upřímné snahy o vzájemnou pomoc a porozumění. Každý učitel i žák má nárok na plnou úctu. Autorita učitelů může vyplývat pouze z jejich faktických charakterů a schopností a nemůže být vynucována pouze jejich postavením. Je žádoucí, aby se učitelé chovali tak, aby mohli být svým žákům vzorem; avšak každý žák musí mít možnost si tento "životní" vzor sám vybrat. Učitelé by měli být již vyzrálými křestany. Naproti tomu u dětí není křest podmínkou; jednak respektujeme postoj těch, kteří dávají přednost křtu v dospělosti, jednak chceme umožnit vyučování i těm žákům, u kterých ještě není křestanská orientace jich samých či jejich rodiny zcela vyhraněna. Vážnější tělesná nebo duševní postižení a retardace mohou být někdy pro přijetí žáka omezující, avšak nikdy ho předem nevylučují. Každý takový případ je nutno zvlášt pečlivě, odpovědně, ale i odvážně zvážit. Bratrské školy jsou určeny pro přirozenou populaci, ve které se kromě tzv. "normálního průměru" vyskytuje vždy určité množství "nadprůměrných" i "podprůměrných" až různě postižených, proto by neměla být na závadu ani jejich přítomnost v populaci bratrské školy, ba naopak. Při zřeteli celého vyučování k individuálním schopnostem žáků by nemělo být nepřekonatelným problémem přizpůsobit se potřebám různě nadaných anebo postižených žáků a umožnit jejich plnou seberealizaci. Pro zdravý psychický vývoj postižených jedinců je rovněž zpravidla přínosnější možnost života mezi zdravými než jejich oddělení ve společnosti stejně postižených. Na druhé straně je záhodno, aby se i zdravé děti učily žít s dětmi postiženými, rozumět jim apomáhatjim. Různá postižení v jednéoblasti bývají doprovázena opět zvláštním obdarováním v oblasti jiné, avšak tyto přednosti bývají často skryty za zjevnými nedostatky tak, že jejich nositelé je nedokážou ani sami objevit. Zde obzvláště může pomoci dobrý učitel a dobré společenství a výsledek je k užitku všech. Uvedené myšlenky je možno shrnout do několika charakteristik, ze kterých vychází koncepce celé školy - celistvost: tak jako je svět jednotný ve svém přirozeném řádu, tak i celý vyučovací proces tvoří jednotu, kde jednotlivé předměty na sebe plynule navazují dle Komenského zásady "podle svého řádu vše at volně plyne"; úkol člověka: člověk není neomezeným pánem světa, ale přirozenou součástí celého stvoření (přírody). Byl mu dán nezastupitelný úkol, aby o ostatní stvoření dobře pečoval. K jeho splnění potřebují nejen dostatek lásky, úcty a ohleduplnosti, ale i patřičného vzdělání; individuální přístup: úkolem školy je objevovat specifické poslání životního úkolu. Správně pojatá individualita jako před- pokladsmysluplného podílu na vytvářeném společenství; integrace postižených: svůj životní úkol dostal každý a Výchov* a vzdělání, l.roč., 1990-1991 109 [pageend19]platí to i pro postižené děti. To musí poznat ony samy i jejich zdraví spolužáci. Jejich vzájemné spolužití zabraňuje vzniku sekundárního handicapu, vznikajícího vzájemným nepřizpůsobením se; společenství: základem společnosti je rodina, avšak mezi rodinou a celou společností je trhlina omezující integraci jednotlivých rodin do společnosti. Tuto integraci umožňuje společenství. Společenství bratrské školy je vytvářeno žáky, učiteli, rodiči a přáteli bratrských škol; tolerance a úcta: nutným předpokladem života ve společenství je vzájemná úcta a uvážlivá tolerance k jiným životním názorům. Při příjímání dětí ani ve vzájemných vztazích nemůže být žádné dítě jakkoli diskriminováno. Bratrská škola je otevřena nejen pro děti různých vyznání, ale i pro děti z nevěřících rodin. Dokumenty doby Učitelská charta 2. díl VIII. PRÁVA A POVINNOSTI UČITELŮ Svoboda v zaměstnání 61. Při výkonu svých funkcí by měl učitelský sbor požívat akademických svobod. Jelikož učitelé jsou speciálně kvalifikováni k tomu, aby posoudili, které učební metody a vyučovací pomůcky jsou nejvhodnější pro jejich žáky, měli by hrát rozhodující úlohu při výběru a přípravě pedagogického materiálu, při výběru učebnic a aplikací pedagogických metod - v rámci schválených osnov a za účasti školských úřadů. 62. Učitelé a jejich organizace by se měli podílet na vypracování no vých osnov, učebnic a učebních pomůcek. 63. Každý systém kontroly nebo inspekce by měl být pojat tak, aby podporoval učitele a pomáhal jim při výkonu jejich odborných úkolů a nijak neomezoval jejich svobodu, iniciativu a odpovědnost. 64. a) Jestliže činnost některého učitele má být předmětem přímého hodnocení, mělo by být toto hodnocení objektivní a učitel by s ním měl být seznámen. b) Učitel by měl mít právo odvolat se proti hodnocení, jež pokládá za nespravedlivé. 65. Učitelé by měli mít možnost použít všech technik hodnocení, jež se jim mohou zdát užitečné pro posouzení pokroků svých žáků, avšak měli by dbát, aby hodnocení nemělo za následek nespravedlnost vůči žádnému žáku. 66. Příslušné orgány by měly přihlížet k doporučení učitelů týkajícím se výuky, který se nejlépe hodí pro každého žáka, a k doporučením týkajícím se dalšího studia žáků. 67. V zájmu žáků by mělo být vyvinuto veškeré úsilí na podporu spolupráce mezi učiteli a rodiči ; na druhé straně by však učitelé měli být chráněni proti jakémukoli nepřiměřenému nebo neoprávněnému zasahování rodičů do oblasti spadající zásadně do odborné pravomoci učitele. 68 a.) Rodiče, kteří si chtějí stěžovat na určitou školu nebo učitele, by měli mít možnost jednat nejdříve s ředitelem ústavu nebo s příslušným učitelem. Každá stížnost adresovaná potom vyšším orgánům by měla být formulována písemně a její text by měl být sdělen příslušnému učiteli. b) Zkoumání stížnosti by mělo probíhat tak, aby učitelé, jichž se stížnosti týkají, měli veškerou možnost se hájit; záležitost by neměla být žádným způsobem zveřejňována. 69. Jelikož učitelé mají co nejpečlivěji dbát toho, aby se jejich žákům nepřihodil žádný úraz, zaměstnavatelé učitelů by je měli chránit proti riziku, že by museli platit náhradu škody, jestliže se žákům přihodí úraz ve škole samé nebo během školní činnosti mimo školu. Povinnosti učitelů 70. Jelikož se uznává, že postavení učitelského sboru závisí ve značné míře nachování učitelů samých, všichni učitelé by se měli snažit dosáhnout co nejvyšší úrovně ve veškeré své odborné činnosti. 71. Péče o vymezení a respektování odborné úrovně vztahující se na učitele by měla být zajištěna ve spolupráci s učitelskými organizacemi. 72. Učitelé a jejich organizace by se měli v zájmu žáků, v zájmu vyučování a společnosti snažit o plnou spolupráci s příslušnými orgány. 73. Etický kodex nebo pravidla chování by měly být stanoveny učitelskými organizacemi, protože kodexy tohoto druhu značně přispívají k zajištění dobré pověsti učitelského povolání a k plnění odborných úkolů podle přijatých zásad. 74. Učitelé by měli být ochotni účastnit se mimoškolní činnosti v zájmu žáků i dospělých. Vztahy mezi učiteli a školskou správou 75. Aby se učitelé mohli zhostit svých úkolů, měly by příslušné orgány zavést a pravidelně uskutečňovat konzultace s učitelskými organizacemi o otázkách týkajících se školské politiky, organizace školství a vyučování apod. 76. Příslušné orgány a učitelé by měli uznat význam, který má účast učitelů - prostřednictvím jejich organizací nebo jiným způsobem - na úsilí o zlepšení kvality vyučování, na pedagogických výzkumech a na vypracování a rozšiřování nových a zlepšených metod. 77. Příslušné orgány by měly podporovat vytváření a činnost studijních skupin, jejichž úkolem by bylo povzbuzovat v každé škole nebo v širším rámci spolupráci učitelů téhož oboru a náležitě přihlížet k názorům a podnětům těchto skupin. 78. Administrativní personál a jakýkoli jiný personál pověřený určitými funkcemi majícími vztah k vyučování Výchova a vzděláni', l.roč., 1990-1991 110 [pageend20]by se měl snažit o dobré vztahy k učitelům, kteří by měli vůči tomuto personálu zaujímat týž postoj. Práva učitelů 79. Bylo by potřeba podporovat účast učitelů na společenském a veřejném životě, a to v zájmu učitelů samých, v zájmu vyučování a v zájmu celé společnosti. 80. Učitelé by měli mít svobodu vykonávat všechna občanská práva, jichž požívají všichni občané, a měli by být voleni do veřejných funkcí. 81. Jestliže je učitel v důsledku výkonu veřejné funkce nucen opustit své místo, měla by mu být zachována všechna práva plynoucí z délky služební doby a práva na penzi a měl by mít možnost vrátit se po skončení své funkce na své bývalé místo nebo dostat rovnocenné místo. 82. Platy a pracovní podmínky učitelů by měly být stanoveny vyjednáváním mezi učitelskými organizacemi a zaměstnavateli. 83. Právními předpisy nebo dohodou mezi zúčastněnými stranami by mělo být učitelům zaručeno právo vyjednávat prostřednictvím svých organizací se zaměstnavateli - veřejnými i soukromými. 84. Měly by být zřízeny vhodné paritní orgány, které by řešily spory mezi učiteli a zaměstnavateli týkající se podmínek zaměstnání učitelů. V případě, že byprostřed- ky a postupy stanovené pro tento případ byly vyčerpány, nebo v případě, že by se vyjednávání mezi stranami přerušilo, učitelské organizace by měly mít možnost použít jiných prostředků, jimiž normálně disponují ostatní organizace na ochranu svých práv. IX. PODMÍNKY PŘISPÍVAJÍCÍ K ÚČINNOSTI VYUČOVÁNÍ 85. Vzhledem k tomu, že učitel je cenným odborníkem, jeho č innost by měla být organizována a usnadňována tak, aby nedocházelo k žádné ztrátě jeho času a úsilí. Počet dětí ve třídách 86. Počet žáků ve třídě by měl být takový, aby umožňoval učiteli věnovat každému žákovi zvláštní pozornost. Čas od času by mělo být možno rozdělit žáky do malých skupin nebo dokonce učit individuálně, např. při korek- tivní výuce. Měla by existovat rovněž možnost shromáždit větší počet žáků pro hodiny audiovizuálního vyučování. Pomocný personál 87. Aby měli učitelé možnost plně se věnovat svým odborným úkolům, školy by měly mítk dispozici pomocný personál, pověřený funkcemi jiného než vyučovacího charakteru. Vyučovací pomůcky 88. a) Příslušné orgány by měly vybavit učitele a jejich žáky moderními vyučovacími pomůckami; přitom by se však nemělo očekávat, že tyto pomůcky mají nahradit učitele, ale že mohou zlepšit kvalitu vyučování a poskytnout výhody vzdělám většímu počtu žáků. b) Příslušné orgány by měly podporovat výzkumy týkající se užívám vyučovacích pomůcek a měly by nabádat učitele, aby se aktivně účastnili těchto výzkumů. Pracovní doba 89. Denní a týdenní počet pracovních hodin požadovaný od učitelů by měl být stanoven po konzultaci s učitelskými organizacemi. 90. Při stanovení počtu vyučovacích hodin by bylo třeba přihlížet ke všem činitelům ovlivňujícím celkový pracovní úvazek učitele, jako např.: a) počet žáků, jež učitel vyučuje - denně a týdně; b) čas potřebný pro dobrou přípravu vyučovacích hodin a pro opravy cvičení; c) počet různých vyučovacích hodin v jednom dni; d) čas věnovaný učitelem výzkumu, mimotřídní a mimoškolní činnosti, dozoru nad žáky a konzultacím s nimi; e) čas, který je žádoucí ponechat učitelům, aby mohli informovat rodiče a poradit se s nimi o prospěchu žáků. 91. Učitelé by měli mít dostatek času k tomu, aby se mohli věnovat svému dalšímu vzdělávání a zdokonalování během zaměstnání. 92. Činnost mimo vyučování by neměla učitele nadměrně zatěžovat ani jim překážet při výkonu jejich základních úkolů. 93. Jestliže jsou učitelé povoláni k vykonávám zvláštních pedagogických funkcí mimo vyučovací hodiny, počet jejich vyučovacích hodin by se měl v důsledku toho snížit. Placená dovolená na zotavenou 94. Každý učitel by měl mít právo na dostatečně dlouhé každoroční prázdniny při plném platu. Studijní dovolené 95. a) Učitelé by měli čas od času dostávat studijní dovolené při plném nebo dostatečném platu. b) Studijní dovolené by měly být započítány při výpočtu délky služební doby a penze. c) Učitelé působící v oblastech odlehlých od městských středisek - jež jsou jakožto odlehlé úředně označeny - by měli mít studijní dovolené častěji. Zvláštní dovolené 96. Zvláštní dovolené poskytované v rámci dvoustranných nebo mnohostranných kulturních výměn by měly být započítávány do služební doby. Výchova a vzděláni', l.roč., 1990-1991 m [pageend21]97. Učitelé, kteří jsou zaměstnáni vypracováním programů technické pomoci, by měli být uvolněni, aniž ztrácej í ve své zemi práva plynoucí z délky služební doby, možnosti postupu a práva na penzi. Kromě toho by měla být učiněna zvláštní opatření k úhradě jejich zvláštních výloh. 98. Učitelé ze zahraničí by měli rovněž dostávat dovolenou ve své zemi a nadále požívat práv plynoucích z délky služební doby a práv na penzi. 99. a) Učitelé by měli mít možnost vzít si příležitostně dovolenou, aby mohli pracovat ve svých organizacích, a to při plném platu. b) Učitelé by měli mít právo vykonávat ve svých organizacích funkce a požívat v takovém případě obdobných práv jako učitelé vykonávající veřejné funkce. 100. Učitelé by měli mít možnost vzít si ze závažných osobních důvodů dovolenou při zachovám plného platu podle dispozic stanovených před jejich vstupem do služby. Absence pro nemoc a mateřská dovolená 101. a) V případě absence pro nemoc by měli mít učitelé právo na plat. b) Při stanovení doby, po kterou učiteli bude vyplácen plný nebo částečný plat, by se mělo přihlížet k případům, kdy je nutné, aby učitelé byli izolováni po dlouhou dobu od svých žáků. 102. Bylo by třeba aplikovat normy stanovené Mezinárodní organizací práce o ochraně mateřství, zejména konvenci o ochraně mateřství z roku 1952 a normy, o nichž se hovoří v paragrafu 126 tohoto doporučení. 103. Učitelky, kteréjsou matkami, by měly být nabádány, aby setrvaly v učitelské činnosti, např. tím, že jim byla poskytnuta na jejich žádost doplňková dovolená po dobu nejméně jednoho roku po narození dítěte a že by jim bylo zachováno zaměstnání a v plném rozsahu všechna práva z něho vyplývající. Výměna učitelů 104. Příslušné orgány by měly uznat užitek, který plyne jak pro školský systém, tak pro učitele - z odborných a kulturních výměn mezi zeměmi a z cest učitelů do zahraničí; měly by se snažit rozvíjet možnosti tohoto druhu a přihlížet ke zkušenostem získaným učiteli v zahraničí. 105. Učitelé, kteří by se zúčastnili těchto výměn, by měli být vybíráni bez jakékoli diskriminace a neměli by být pokládáni za představitele jakéhokoli politického názoru. 106. Bylo by správné poskytnout učitelům veškeré možnosti, aby mohli studovat v zahraničí a vyučovat tam; přitom by jim mělo být zajištěno jejich dosavadní místo a postavení. 107. Učitelé by měli být nabádáni, aby seznámili své kolegy se zkušenostmi, které získali při vyučování v zahraničí. Školní budovy 108. Školní budovy by měly zaručovat bezpečnost a být příjemné svým celkovým pojetím a zařízeny funkčním způsobem; měly by umožňovat účinné vyučování a poskytovat možnostk mimoškolní a společenské činnosti, zejména ve venkovských oblastech; měly by být vybudovány z trvanlivých materiálů a vyhovovat hygienickým požadavkům, jejichž údržba by měla být snadná a hospodárná. 109. Příslušné orgány by měly dbát o dobrou údržbu školních prostor tak, aby nebylo ohroženo zdraví a bezpečnost žáků a učitelů. 110. Při plánování staveb nových škol by měli být konzultováni oprávnění představitelé učitelů. Chystá-li se stavba nových učeben ve školách již existujících, měl by být konzultován učitelský sbor ústavu. Zvláštní ustanovení vztahující se na učitele venkovských nebo odlehlých oblastí 111. a) V oblastech odlehlých od městských středisek, jež jsou jako odlehlé úředně označené, by měly být učitelům a jejich rodinám dány k dispozici slušné byty, a to nejlépe zdarma nebo za snížené nájemné. b) V zemích, kde k úkolům učitelů patří kromě jejich normální funkce podporovat společenskou činnost v obcích a přispívat k ní, by měly rozvojové programy počítat s vhodnými byty pro učitele. 112. a) Je-li učitel jmenován nebo přeložen do odlehlé oblasti, měl by obdržet náhradu cestovních a stěhovacích výloh pro sebe a pro svou rodinu. b) Učitelé, kteří vyučují v odlehlé oblasti, by měli mít zvláštní cestovní výhody, aby si mohli udržovat svou odbornou úroveň. c) Učitelé přeložení do odlehlé oblasti by měli být povzbuzováni tím, že by měli právo na náhradu cestovních výloh do svého domova, a to jednou ročně o prázdninách. 113. Pokaždé, když jsou učitelé nuceni žít v obzvláště těžkých životních podmínkách, měli by jako kompenzaci dostávat zvláštní náhrady, které by se započítávaly do penzijního základu. X. PLATY UCITELÜ 114. Mezi různými činiteli přicházejícími v úvahu při hodnocení postavení učitelů měla by být zvláštní pozornost věnována jejich platům, protože podle tendencí, které se dnes ve světě potvrzují, je nepopiratelné, že ostatní činitelé - jako postavení přiznávané učitelům ve společnosti nebo stupeň vážnosti k funkci učitele - závisejí do značné míry stejně jako u podobných po volání na jejich hospodářské situaci. 115. Platy učitelů by měly: a) odpovídat významu, kterou má učitelská funkce, a v důsledku toho i ti, kdo ji vykonávají, pro společnost, a Výchova a vzdělání, l.roč., 1990-1991 112 [pageend22]odpovědnosti všeho druhu, kterou má učitel od počátku své činnosti; b) snést příznivé srovnání s platy v jiných povoláních vyžadujících obdobnou nebo rovnocennou kvalifikaci; c) zajištovat učitelům a jejich rodinám rozumnou životní úroveň, jakož i prostředky ke zvyšování odborné kvalifikace rozvíjením znalostí a obohacováním vlastní kultury; d) přihlížet ke skutečnosti, že některá místa vyžadují větší zkušenost a vyšší kvalifikaci a nesou s sebou rozsáhlejší odpovědnost. 116. Učitelé by měli být honorováni na základě mzdových stupnic stanovených v dohodě s jejich odborovými organizacemi. Kvalifikovaní učitelé by během zkušební doby - nebo pokud jsou zaměstnáni přechodně - neměli v žádném případě být honorováni sazbou nižší než učitelé jmenovaní definitivně. 117. Struktura platů učitelů by měla být stanovena tak, abyzabránilajakékolivnespravedlnosti nebo výjimečnosti, jež by mohly vést ke třenicím mezi různými skupinami učitelů. 118. Jestliže je předpisem stanoven maximální počet vyučovacích hodin, učitel, jehož služba přesahuje toto maximum, by měl dostávat dodatečnou odměnu podle schválené sazby. 119. Platové rozdíly by se měly opírat o objektivní kritéria, jako je kvalifikace, délka služební doby nebo stupeň odpovědnosti; avšak rozdíl mezi nej vyšším a nejnižším platem by měl být udržován v rozumných hranicích. 120. Při stanovení základních platů osob pověřených odborným nebo technickým vyučováním a nemajících akademické vzdělání by se mělo přihlížet khodnotějejich vzdělání a k jejich zkušenostem. 121. Platy učitelů by měly být stanoveny na ročním základě. 122. a) Bylo by správné stanovit postup každé kategorie učitelů, a to zvyšováním platu v pravidelných obdobích, nejlépe každý rok. b) Postup mezi minimem a maximem stupnice základních platů by neměl trvat déle než 10 až 15 let. c) Učitelé by měli dostávat pravidelné zvýšení platu za zkušební dobu nebo dočasnou službu. 123. a) Mzdové stupnice učitelů by měly být pravidelně revidovány, aby se mohlo přihlížet k okolnostem, jako je zvýšení životních nákladů, zvýšení celostátní životní úrovně vyplývající ze zvýšení produktivity práce nebo všeobecný vzestup mezd a platů. b) Tam, kde existuje pohyblivá mzdová stupnice reagující automaticky na index životních nákladů, měl by být index stanoven za účasti učitelských organizací a všechny druhotné přídavky by měly být považovány za součást platu, k němuž se přihlíží při výpočtu penze. 124. Žádný systém odměny podle zásluh by neměl být zaveden ani používán bez předběžného vyjádření a souhlasu příslušných učitelských organizací. XI. SOCIÁLNÍ ZABEZPEČENÍ Všeobecná ustanovení 125. Všichni učitelé, at vyučují na jakémkoli typu školy, by měli požívat stejné nebo analogické ochrany v sociálním zabezpečení. Ochrana by měla být rozšířena na studenty připravující se k učitelské dráze, jsou-li již řádně zaměstnáni ve školství Jakož i na učitele zaměstnané ve zkušební době. 126 a) Opatření sociálního zabezpečení by měla chránit učitele proti všem rizikům uváděným konvencí Mezinárodní organizace práce o sociálním zabezpečení (minimální norma) z roku 1952, a to pokud jde o léčebnou péči, o dávky v nemoci, v nezaměstnanosti a ve stáří, o dávky v případě pracovního úrazu a nemoci z povolání, o dávky v mateřství, v případě invalidity a o dávky pro pozůstalé. b) Normy sociálního zabezpečení učitelů by měly být přinejmenším stejně příznivě jako normy stanovené v příslušných dokumentechMezinárodníorganizacepráce, zejména v konvenci o sociálním zabezpečení (minimální norma) z roku 1952. c) Na dávky sociálního zabezpečení by měli mít učitelé právní nárok. 127. Ochrana učitelů v sociálním zabezpečení by měla přihlížet k zvláštním podmínkám jejich zaměstnání, jak je uvedeno v paragrafech 128 -140 tohoto Doporučení. Léčebná péče 128. V oblastech, kde je nedostatek léčebné péče, by měli učitelé dostávat náhrady cestovních výloh v případě, že jsou nuceni podniknout cestu za účelem potřebného ošetření. Nemocenské dávky 129. a) Nemocenské dávky by měly být vypláceny po celou dobu pracovní neschopnosti spojené se zastavením platu. b) Nemocenské dávky by měly být vypláceny od prvního dne zastavení platu. c) Jestliže doba vyplácení nemocenských dávek je omezena, mělo by být pamatováno na její prodloužení v případech, kdy učitelé musí být odloučeni od žáků. Pracovní úrazy a nemoci z povolání 130. Učitelé by měli být chráněni proti důsledkům úrazů, k nimž došlo nejen během vyučování uvnitř školní budovy, nýbrž i během školní činnosti organizované mimo budovu. 131. Určité nakažlivé nemoci, časté u dětí, by měly být pokládány za nemoci z povolání, jestliže jimi onemocněli učitelé vystavení nákaze ve styku s dětmi. Výchova a vzdělání, l.roč., 1990-1991 113 [pageend23]Starobní dávky 132. Je-li učitel přeložen na místa podléhající jinému školskému orgánu v téže zemi, měly by mu být, pokud se týče penze, zachovány výhody plynoucíz dřívější služby. 133. S přihlédnutím k úpravám v jednotlivých státech a k patřičně zjištěnému nedostatku učitelů by se měla služební léta přesluhujících učitelů bud započítávat do penze, nebo by se jim mělo umožnit připojištění u vhodných institucí. 134. Starobní dávky by měly být stanoveny s ohledem na výdělek dosažený na konci služební dráhy, aby si učitel mohl zachovat dostatečnou životní úroveň. Invalidní dávky 135. Invalidní dávky by měly být vypláceny učitelům, kteří jsou nuceni přerušit svou vyučovací činnost v důsledku tělesné nebo duševní neschopnosti. Mělo by být stanoveno, že nedává-li neschopnostprávo nadlouhodobé nemocenské dávky nebo jiné náhrady, bude postiženému vyplácena penze. 136. V případě částečné neschopnosti, jestliže učitel zůstává schopen vyučovat na částečný pracovní úvazek, měl by mít postižený nárok na částečné invalidní dávky. 137. a) Invalidní dávky by měly být stanoveny v závislosti na posledním dosaženém výdělku tak, aby si učitel mohl zachovat dostatečnou životní úroveň. b) Učitelé postižení neschopností by měli požívat léčebné péče asm spojených dávek tak, aby se mohli uzdravit nebo alespoň zlepšit svůj zdravotní stav; měli by mít rovněž možnost použít rehabilitačních služeb, aby byli pokud možnost připraveni znovu nastoupit dřívější službu. Dávky pro pozůstalé 138. Podmínky přiznání a výše dávek pozůstalým by měly být takové, aby umožnily příjemcům zachovat si dostatečnou životní úroveň a zajistit výživu a výchovu dětí, o něž pečují. Prostředky, jak zajistit učitelům výhody plynoucí ze sociálního zabezpečení 139. Ochrana učitelů, pokudjdeo sociální zabezpečení, by měla být zajištěna pokud možno v rámci všeobecného systému, aplikovatelného - podle okolností - ve veřejném nebo soukromém sektoru. b) Jestliže neexistuje všeobecný systém pro jedno nebo více rizik, jež je třeba sociálním zabezpečením krýt, bylo by třeba zavést pomocí všeobecných právních předpisů nebo jiným způsobem speciální systém pro učitele. c) Tam, kdejeúro veň ochrany zajišťované všeobecným systémem nižší, než navrhuje toto Doporučení, bylo by třeba překlenout tento rozdíl pomocí systému doplňkových dávek. 140. Bylo by třeba prostudovat možnost zápojem zástupcu organizací učitelů do správy speciálních nebo doplňkových systémů sociálního zabezpečení, včetně rozdělování peněžních fondů. XII. NEDOSTATEK UČITELŮ 141. a) Bylo by třeba stanovit jako zásadu, že každé opatření učiněné proto, aby se čelilo vážné krizi při náboru učitelů, musí být pokládáno za výjimečné opatření, které žádným způsobem neruší nebo se nedotýká existujících odborných norem nebo norem, které budou stanoveny a které omezují na minimum riziko, že bude ohroženo vzdělání žáků. b) Jestliže některá opatření snažící se čelit nedostatku učitelů (jako třídy s příliš velkým počtem žáků nebo nerozumné zvyšování počtu hodin požadovaných od učitelů) jsou neslučitelná s cíli a úkoly vyučování a mají nepříznivé důsledky pro žáky, měly by příslušné orgány co nejrychleji takováto opatření zrušit. 142. V rozvojových zemích, kdepro naléhavou potřebu učitelů je nutno přistoupit k jejich urychlené výuce, bylo by třeba zároveň organizovat vzdělání učitelů tak, aby byl vytvořen sbor učitelů majících veškerou potřebnou kvalifikaci k tomu, aby usměrňovali a řídili celkové vyučování. 143. a) Studenti přijímaní do zkrácených pedagogických kursů by měli být vybíráni podle týchž kritérií jako ti, kteří mají projít normálním typem přípravy, nebo dokonce podle kritérií přísnějších, tak aby byli schopni dodatečně doplnit své vzdělání. b) Měla by být zvláštní ustanovení a výhody - včetně doplňkových studijních dovolených při plném platu - aby bylo umožněno učitelům, kteří absolvovali zkrácenou výuku, doplnit svou kvalifikaci během zaměstnání. 144. a) Nekvalifikovaný personál by měl být pokud možno řízen a pečlivě kontrolován plně kvalifikovanými učiteli. b) Aby mohli nadále vykonávatsvou funkci, měli by být tito učitelé povinni získat potřebnou kvalifikaci nebo doplnit si kvalifikaci, kterou již mají. 145. Příslušné orgány by měly uznat, že zlepšení hospodářské a sociální situace učitelů, jejich životních a pracovních podmínek a jejich vyhlídek ve služební dráze jsou nejlepším prostředkem, jak odstranit nedostatek schopných a zkušených učitelů a jak získat pro učitelské povolání a udržet v něm osoby plně kvalifikované. ZÁVĚREČNÉ USTANOVENÍ 146. Jestliže učitelé požívají v určitých oblastech výhodnějších podmínek, než jaké jsou uvedeny v tomto Doporučení, nemělo by být ustanovení tohoto Doporučení v žádném případě použito k snížení výhod již poskytnutých. Výchov« a vzděláni, l.roč., 1990-1991 114 [pageend24]Přečetli j sme za vás Ucelený soubor drobných esejí Jaroslava Kalouse byl sice napsán se záměrem knižního vydání, přesto jej naše redakce předkládá čtenářům v podobě několika úryvků. Autor tu zkoumá východiska, proces i cíle "pravého" poznání, tj. poznání vycházejícího nikoli z prosté reflexe skutečnosti do vědomí člověka, ale především z jeho vnitřního světa. Poznání tohoto světa by mělo předcházet či přinejmenším doprovázet snahy o dokonalejší poznání světa vnitřního. Je logickým důsledkem takového pojetí, že autor vychází především z osobních pocitů, zážitků a zkušeností, které vyúsťují v obecnější myšlenky. Čtenář nemůže očekávat, že bude touto "cizí" zkušeností sám naplněn, ale měl by takto být připraven na onu cestu zmíněnou v titulu se sám vydat. (red.) Na cestě poznání Jaroslav Kalous Potřeba tázání Jaké to bude, až budu mrtvá? Nedovedu si to představit." "Proč takové masy lidí věří v Boha ještě v dnešní moderní době?" "Kde je nekonečno, jak vypadá?" "Proč není jen jedna náboženská víra?" "Jak je vlastně možné, že se děvče zamiluje do chlapce a naopak?" "Proč jsem na světě, když je život tak krátký?" Jak ukazují výsledky jednoho výzkumu zájmů naší mládeže, takové a podobné otázky si kladou mladí lidé, když opouštějí bezstarostnou říši dětství a připravují se na vstup do světa dospělých. Když jsem byl v jejich věku, četl jsem s velkým zaujetím Vojnu a mír L.N.Tolstého. Střídavě jsem se ztotožňoval s tím či oním románovým hrdinou, třeba s tázajícím se Pierrem Bezuchovem: "Co je špatné? Co je dobré? Co má člověk milovat a co má nenávidět? Pro co má žít a co jsem já? Co je to život a co je to smrt? Jaká síla řídí svět?" - ptal se v duchu. A neznal odpověď ani na jednu z těchto otázek kromě jediné a nelogické, která vlastně nebyla odpovědí na tyto otázky. Říkala "Umřeš - a všechno skončí. Umřeš a všechno se dovíš - nebo se přestaneš ptát." Jenže i umřít bylo strašné. A co John Lennon, když zpíval: "Jak se mám dostat dál, když nevím, kam vlastně jdu? Jak se mám dát do něčeho, čemu nevěřím?" Dalo by se asi dlouho pokračovat. Dokud má člověk zájem se ptát, zkoumat, zkoušet - uchovává si své psych ic- ké mládí. Otázky však někdy bývají nepříjemné a bolestivé. Lidé mají přirozený pud vyhýbat se bolesti, a tak se také často raději vyhýbají nepříjemným otázkám, tázání vůbec ("Čím míň víš, tím lip spíš" - staré ruské přísloví). Teprve kdo se začne definitivně smiřovat, skončí s tázáním a pochybnostmi a všechny otázky považuje za snadno zodpověditelné nebo hloupéa zbytečné, je skutečně starý. Sklon k sebezapomenutí, rozptýlenosti a ztracenosti v ruchu a shonu světa nosíme v sobě stále. Plnění každodenních povinností, obstarávání, běžná práce, to všechno jsou svody na cestu zakrývání a zapomínání pravého bytí. Když člověk na chvíli sestoupí z každodenního kolotoče, usebere se a položí si otázku: co jsem, co dělám a proč, co opomíjím, co mám dělat?, pak vystoupí rázem z všedno- dennosti a dotkne se možnosti zázraku vědomí. Cesta poznání To jsou tedy otázky. Ale kde a jak hledat odpovědi? A je vůbec možné pravdivou odpověď najít? Existuje teorie poznání. Otevřu-li nějakou její učebnici, dozvím se, že některé filozofické směry odpovídaly na otázku po možnosti pravdivého poznání skepticky (pyrrhonismus, konvencionalismus,pragmatismusaj.),jinépozitivně.Ty s pozitivní odpovědí se zas dělí podle toho, co považují za hlavní pramen poznání: jestliže zkušenost, jedná se o empirismus, rozum - racionalismus, intuici, přímé zření, cit - mysticismus, intuicionismus. K čemu mi je tato informace dobrá? Je možné, abych se na podkladě takového schématu projeden způsob poznání rozhodl, ten zastával a ostatní odmítal? Anebo abych zkusil začít číst knihy skeptiků, empiriků, racionalistů, mystiků a čekal, kdosi mě nejvíc získá? Ale klidně by mě mohly nadchnout postupně knihy různých protichůdných směrů a já bych byl jako nádoba, která se plní různými obsahy, ale vlastní obsah nemá. A kde zůstalo mé vlastní poznání? Ve srovnání s celou historií lidstva jedélka mého života zcela nepatrným, zanedbatelným okamžikem. Ale co si mám počít, když nic jiného než ten jeden lidský život nemám! Celý se odehraje v jistém omezeném časoprostorovém rámci. Jsem uvězněn mezi dva mezníky - narození a smrt - a nikdy na svou kůži nepoznám, co bylo před mým narozením a co bude po mé smrti. Můj život je určován právě panujícím duchem doby, ten rozhoduje skoro o všem: jak jsem byl vychován, jak se živím a trávím volný čas, jaké názory zastávám. To, co se třeba z hlediska celé kulturní historie lidstva jeví jako něco zcela výjimečného - vybočení, kuriozita, může být z pohledu mého omezeného života jediné určující. Duch doby může ovlivňovat celý můj život a já mohu zemřít, aniž bych to kdy byl vůbec zahlédl. Jsem skutečně pouze produktem doby? - Něco se ve mně vzpírá a říká, že pochopitelně ne. Ale je třeba rozlišovat přání od skutečnosti. Musím si přiznat, že v minulosti již vícekrát byl můj duševní obzor zaplněn myšlenkami, které jsem pokládal za své vlastní, a teprve s odstupem vidím, odkud a jakým způsobem přišly a jak zas odešly, uvolňujíce místo pro opět nové názory. A tak to šlo dál. Existuje něco, co je pod vším tím pohybem myšlenek stálé? Co není nějaká hotová, převzatá odpověď, ale výsledek mého skutečně vlastního poznání? Co je opravdu mé vlastní, co jsem já sám? - Kdo chce skutečně něco poznat, musí začít sám od sebe. Jestliže tak nečiní, začíná s počátečním omylem, který jakékoli další poznání již předem zpochybňuje. Tohle věděli stejně tak staří Řekovéjako Indové. Výchova ä vzděláni', l.roc., 1990-1991 115 [pageend25]Je třeba odvrhnout veškeré předběžné teoretické znalosti a začít znova, od začátku. Inspirující je třeba postup francouzského filozofa René Descarta, když hledá nějaký nesporný základ všeho vědění: "Odstraním vše, co připouští sebemenší pochybnost, stejně jako bych se byl dověděl, že je to úplně nesprávné, a půjdu dále, až poznám něco jistého. Nebude-li to možné, tedy aspoň budu mít jistotu, že není nic jistého. Archimedes hledal jen bod, který by byl pevný a nehybný, aby celou Zemi posunul z jejího místa. I já mohu očekávat veliké věci, najdu-li něco nepatrného, co je jisté a neotřesitelné." V podobném duchu píše o tři sta let později i Edmund Husserl: "Každý, kdo se chce vážně stát filozofem, musí se ’jednou v životě’ stáhnout doopravdy do sebe a pokusit se v sobě samém o převrat i znovuvybuďování... Filozofie -moudrost(sagesse)jezcelaosobnízáležitost filozofujícího. Má se stát jeho moudrostí, věděním samostatně nabytým snažícím se univerzálně rozrůstat, takovým věděním, za které může od začátku a na každém kroku převzít odpovědnost na základě toho, co bezpodmínečně nahlíží. Jestliže jsem pojal rozhodnutí žít pro tento cíl, tedy takové rozhodnutí, jež mne jedině může přivést k tomu, abych se stal filozofem, vybral jsem si zároveň, že začnu u absolutní chudoby poznání." Existují stovky "zaručených" teorií, systémů a návodů na cestu k poznání. I když většina z nich snad obsahuje dobrý základ, víc od nich očekávat nelze. Mohou sloužit maximálně jako startovní bloky při běhu, ale jakmile se člověk odrazí, musí už běžet zcela sám, žádné berličky mu při tom nepomohou. Je třeba, aby všechno sám poznal, aby to mohl zvážit a posoudit. To, co bylo pro někoho pravda, může pro druhého být už nepravdivé a nebezpečné dogma. To věděl již před 2500 lety i Buddha: "Mnichové, je třeba, abyste mluvili to, co jste sami poznali, co jste sami nahlédli a o čem jste se sami přesvědčili... Sami sobě buďte světlem, sami sobě útočištěm." Sami Cesta pravého poznám není určena pro organizovanou turistiku. I když jí prošlo mnoho lidí před námi a půjde mnoho lidí po nás, je tak úzká, že se tam s námi už nikdo jiný nevejde. Všichni náboženští velikáni museli někdy v životě prožít období úplné osamělosti. Zarathustra (* 784 př. n. 1.) odešel z domova bez souhlasu rodičů ve dvaceti letech. Putoval 10 let, až ve třicátém roce svého života prožil zjevení, které se stalo hranicí dvou dob v chronologii mazdovské míry (tak jako v křestanství rok Ježíšova narození). Princ Siddhártha (* 563 př. n. 1.) opustil palác a rodinu ve dvaceti osmi letech, krátce po narození svého syna. Odešel do bezdomoví, aby poznal pravdu o životě, nemoci, smrti. Po sedmiletém marném usilování se rozhodl učinit poslední pokus. Sedl si do lotosové pozice pod strom a byl rozhodnut nevstat, dokud nedosáhne osvícení. Po čtyřech týdnech se mu to podařilo. Stal se probuzeným - Buddhou. Jan Křtitel po smrti svých rodičů odešel do pouště, kde žil v samotě a rozjímání. Když mu bylo třicet let, vyšel z pouště do krajiny jordánské, aby učil lidi, jak mají žít. Ježíš se vydal za Janem Křtitelem k řece Jordánu a nechal se od něj pokřtít. Poté žil čtyřicet dní o samotě, vzdálen odlidí. Savel (Saul) byl přísný a mravně bezúhonný vyznavač zákona Mojžíšova. Považoval křestany za odpadlíky od víry otcovské, a proto je vášnivě nenáviděl a fanaticky pronásledoval. Zatýkal v Jeruzalémě věřící a dával Je mučit a popravovat. Na cestě za pronásledováním křesta- nů do Damašku zažil zjevem, které zcela obrátilo směr jeho života. Po tříletém pobytu o samotě na poušti se stal kazatelem evangelia, misionářem, později biskupem, apoštolem národů - sv. Pavlem. O samotě hovoří i další významní tvůrci. Malíř Michelangelo: "Nemám žádného přítele, jakéhokoliv, a ani si žádného nepřeji. Ten, kdo následuje jiné, nemůže nikdy sám kupředu." Spisovatel E. Hemingway: "Psát co možná nejlíp znamená žít osaměle... Když ze sebe spisovatel setřásá svoji osamělost, narůstá v očích veřejnosti a jeho dílo se tím často zhoršuje. Své dílo totiž vytváří sám, a jestli je dost dobrý spisovatel, musí se s věčností nebo s jejím nedostatkem vyrovnávat den co den." Fyzik A. Einstein: "Můj vášnivý smysl pro lidskou spravedlnost apovinnostbýval vždy ve zvláštním rozporu s tím, že mi vysloveně chyběla touha družit se s lidmi a s lidským kolektivem. Jsem správný "tahoun", který nepatřil nikdy celým srdcem státu, vlasti, družině přátel, ba ani užší rodině, ale choval ke všem těmto svazkům pocit nikdy neutuchající cizoty i potřeby být sám." Objevitel stresu H. Seley: "Miluji teplo rodinného krbu, mám rád pocit jistoty, který vyplýváz práce užitečné pro jiné. Ale nejdůležitější je pro mne pocit uspokojení plynoucí ze souzvuku se všeobecně platnými zákony přírody. Velkolepost těchto zákonů nutně vyvolává obdiv. Tento obdiv můžeme plně vychutnat jen tehdy, když se o něj máme s kým podělit. To ovšem není zdaleka lehká záležitost. Čím hlouběji se člověk noří do hlubin neznáma, tím méně má těch, kteřího provázejí. Na konci cesty, když člověk dojde skutečně tam, kde ještě nikdo nebyl, zůstane sám." Psycholog C. G. Jung: "Jako dítě jsem se cítil osamělý a jsem jím ještě dnes, nebot vím a musím naznačovat věci, o nichž jiní zdánlivě nevědí a většinou ani nechtějí vědět... Snad bych mohl říci: potřebuji lidi ve větší míře než jiní a zároveň mnohem méně. Kde působí daimonion, je člověk vždy příliš blízko a příliš daleko. Jen tam, kde toto daimonion mlčí, může člověk uchovávat střední míru... Osamělost však nutně není v protikladu ke společ - nosti, nebot totiž nikdo nepocituje více společnost než osamělý jedinec a společnost vzkvétá jen tam, kde si je každý jedinec pamětliv své svéráznosti a neidentifikuje se s ostatními." Různé hlasy slavných se prolínají a spojují a naznačují směr. Cesta poznám je cestou ryze individuální, nikdo za nás neudělá ani krok, nemůžeme spoléhat na žádného druhého člověka. Hledajíce pravdu, musímebýt nezávislí a této nezávislosti dosáhneme jen hledáním. (pokračování příště) Výchov* » vzdčUní, l.roi., 1990-1991 116 [pageend26]• summary • Zusammenfassung • Theory Jiří Fiala: The Teaching Philosophy and the Sound Reason..................................... 93 Education system Ondřej Steffi: The Alternative Schools in Czechoslovakia................................... 93 Discussion Eva Vyskočilová: The Problem of Teacher's Education or the Way How to Become a Good Teacher..................................... 97 Eva Machková: At the End of Education...................................................... 103 Petr Heřman: New Brotherly Schools or Do Yourselves Your Alternative School, Too (Part II).......................................... 107 The Document of Our Time The Teachers Charter (part II)............... 109 We Have Read for You Jaroslav Kalous: On the Way of Recognition (Part I)........................................... 114 Theorie Jiří Fiala: Unterricht der Philosophie und gesunde Vernunft.......................... 93 Schulwesen Ondřej Steffl: Alternativa Schulen in der Tschechoslowakei...................... 94 Diskussion Eva Vyskočilová: Problem der Lehrerbildung oder wie wird man ein guter Lehrer?......................................... 97 Eva Machková: Am Rande der Erziehung? ............................................ 103 Petr Heřman: Neue Brüdershulen oder Machen Sie sich auch Ihre alternative Shule (2.Teil) ..................................... 107 Zeitdokument Die Lehrercharta (2.Teil) .................. 109 Wir haben für Sie gelesen Jaroslav Kalous: Auf dem Wege des Erkentnissen (1 .Teil) ......................... 114 autoři v tomto čísle RNDr. Jiří Fiala (1939) absolvoval Masarykovu univerzitu v Brně, obor matematika. Dlouholetý pracovník výpočetního střediska v Praze, začátkem minulého roku nastoupil na katedru filozofie matematiky MFF UK. RNDr. Ondřej Steffi, CSc., (1954) je absolventem matematicko-fyzikální fakulty UK v Praze. Zakladatel a ředitel jedné z prvních alternativních středních škol u nás - reálného gymnázia v Praze 8. Doc. PhDr. Eva Vyskočilová, CSc., (1930) vystudovala na pedagogické fakultě UK obory čeština, historie, speciální pedagogika, psychologie a logika. Působila v dětských domovech a v domovech pro narušenou mládež. Nyní pracuje na katedře psychologie pedagogické fakulty UK v Praze. Eva Machková (1931) je absolventkou DÁMU (obor divadelní věda) a FFUK (obor pedagogika). Dlouholetá pracovnice Ústavu pro kulturně výchovnou činnost v Praze. RNDr. Petr Heřman (1953) absolvoval matematicko-fyzikální fakultu UK, obor biofyzika. Pracuje ve výpočetním středisku fakultní nemocnice v Motole. Jaroslav Kalous (1949) vystudoval teoretickou kybernetiku na matematicko-fyzikální fakultě UK v Praze. Pracoval v Pedagogickém ústavu J. A. Komenského ČSAV. Od 1.8.1990 pracuje na MŠMT ČR. [pageend27]• obsah • obsah • obsah • obsah • obsah Teorie Jiří Fiala: Vyučování filozofie a zdravý rozum...................................................... 93 Školství Ondřej Steffi: Alternativní školy v Československu............................................... 94 Diskuse Eva Vyskočilová: Problém učitelského vzdělání aneb Jak se stávat dobrým učitelem?............................................................................... 97 Eva Machková: Na okraji výchovy?........................................................................ 103 Petr Heřman: Nové bratrské školy aneb Udělejte si taky svoji alternativní školu (2.díl)...................................................... 107 Dokument doby Učitelská charta (2.díl)............................................................................................... 109 Přečetli jsme za vás Jaroslav Kalous: Na cestě poznání (1 .díl)............................................................... 114 Jen krátké bylo nadechnutí VV revue po přechodu ze samizdatu - pouhá čtyři čísla vyšla v státním pedagogickém nakladatelství. Pak ministerstvo školství zrušilo dotace a SPN pedagogické časopisy. Redakční rada se rozhodla pokračovat ve vydávání VVrevue s minimálním přerušením. Jsme totiž skálopevně přesvědčeni, že současné školství potřebuje informace, zkušenosti, podněty, nové myšlenky, diskuse, polemiky... Samotná změna režimu nemohla způsobit výrazné změny v této oblasti. 5. číslo vychází prakticky ve stejné podobě, která byla již jednou vysázena a nespatřila světlo světa. Rovněž ročník dokončíme podle plánu - pouze s tříměsíčním zpožděním. Výrazně jsme snížili náklady, přesto jsme byli nuceni zvýšit cenu za jedno číslo na dvojnásobek. Máme výrazně nižší náklad - proč to nepřiznat - k 10.květnu jsme získali 230 předplatitelů. Vzali jsme na sebe určité riziko a 5. číslo vydáváme v počtu 1500 výtisků. Za těchto okolností se časopis pohybuje na hranicích ztráty. Prosíme tedy o objednávky na předplatné. Současně prosíme o příspěvky (cca do 300 - 350 řádků) - jen s kvalitními články máme nárok na další existenci. Václav Mertin • z obsahu příštího čísla • Jan Pičman: Archa; M.Havlínová, Rita McLeodová: Vnucené tempo školní práce a osobní tempo žáka; R. Klečánková: Školství v Japonsku; A. Peutelschmiedová: Učitelské rozjímání; D.Ravitchová: Co je demokracie a jak by se jí mělo vyučovat na školách? K. Rýdl otázce školy a obsahu vzdělání v současném světě Z.HadjMoussová Začlenění nestandardního dítěte ve škole F.Singule Školství ve Švédsku J.Kalous Na cestě poznání P.Heřman Nové bratrské školy, aneb Udělejte si taky svoji alternativní školu (3. část) • obsah • obsah • obsah • obsah • obsah [pageend28]