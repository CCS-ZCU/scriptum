VĚSTNÍK Dovolte mi, abych tuto svou pokornou poklonu československému mládi začal vzpomenutím na Shakespeara. Na jedno představení Macbetha v Národním divadle, na které nemohu zapomenout. Bylo to tak: od 15. března 1939, tedy od nacistické okupace naší vlasti, vzrůstala živelná nespokojenost českého lidu s německým režimem. Tato nespokojenost a odpor se zvětšovaly s přibližováním státního svátku 28. října. Národní divadlo samozřejmě nesmělo dávat Libuši, ba ani Prodanou nevěstu, nesmělo 28. října ohlásit žádné slavnostní představení. Dávalo Macbetha, proti Shakespearovi okupanti sotva mohli něco namítat. Drama však jedná, jak víte, o boji legitimního nástupce Macbethem zavražděného Skotského krále, Malcolma, proti zločinnému uchvatiteli moci, jedná o boji dobra proti zlu, a úlohy na obou stranách jsou rozděleny tak jasně, že zrovna dne 28. října 1939 o symbolickém významu hry nemohlo být pochyby. Byl jsem se svou ženou představení přítomen, mnoho obecenstva přišlo ve formálním ústroji, ač na divadelní oznámce o slavnostním představení ovšem nebylo ani slůvko. Před začátkem k programu, který již byl dvojjazyčný, každému byl vtištěn do ruky lístek, v němž se varovalo proti jakékoliv manifestaci s tím, že divadlo bude okamžitě vyklizeno a zavřeno. Představení při všem napětí probíhalo jakž takž klidně, až do konce předposledního jednání, kdy legitimní princ Malcolm, v čele nově sebraného vojska proti vrahu Macbethovi pronese větu, který překladatel Shakespeara Josef Václav Sládek přeložil takto: “I po dlouhé noci ještě vždycky přišel den!” Po této větě vypukl ne potlesk, ale jakási vřava, všecko obecenstvo stálo ve svých sedadlech. Bylo štěstí, že jsou to poslední slova čtvrtého jednání, takže opona podle programu šla dolů a nastalo mrtvé ticho, v němž nikdo nevěděl co bude. Kupodivu nebylo nic . . . nastalo vše až po východu z divadla. Národní třída byla namačkána zástupy, most na Smíchov byl uzavřen. V celé Praze lidé manifestovali pro republiku a proti německé okupaci, výrostci z Hitlerjugend mlátili Čechy, včetně žen, ozdobené národními barvami. Následující dni se demonstrace přenesly hlavně na universitu, medik Jan Opletal byl při nich smrtelně zraněn. Při jeho pohřbu 15. listopadu došlo k novým protinacistickým studentským bouřím. Za to bylo z přímého Hitlerova rozkazu 17. listopadu devět studentských předáků popraveno, asi 1,200 studentů bylo odvezeno do koncentračních táborů, v nichž někteří zahynuli, a české vysoké školy byly zavřeny, prý na tři léta, avšak byly otevřeny až v květnu 1945. Nacisté povraždili u nás na dvě stě tisíc vzdělanců — přece však 17. listopad 1939 se stal Mezinárodním dnem studentstva a právem. Pro svůj symbolický význam v dějinách československé kultury a v historii základních práv člověka. Kdybych chtěl několika slovy vyjádřit smysl československého boje za svobodu a jeho odlišnost od obdobných zjevů u jiných národů, musil bych zdůraznit, že politický boj o státní neodvislost byl vždy nerozlučně spojen, ba někdy i zastíněn, našim bojem o svobodu kultury. Cizinci, zajímající se o naše osudy, o naše dějiny v devatenáctém století, které vedly k 28. říjnu 1918, jsou překvapeni, jak mnoho čtou o Ústřední matici školské, o stavbě Národního divadla a o druhé universitě v Brně. Nerozumí obyčejně, že národ, postavený na tak nebezpečné místo Evropy, přes kterého se tisíc let převalovaly cizí a nepřátelské armády, musel hledat své centrum securitatis ne tak v hraničních kamenech a opevněních jako v sobě. Věděl, že nepřítel nám může ledacos vzít, ne však to, co umíme a kým jsme. Cizinec také často dobře nechápe, že Mácha a Čelakovský a Kollár nejsou nám jen básníky, že Smetana není jen hudební skladatel, že Mánes nebo Aleš nejsou jen malíři, nýbrž že to jsou naši političtí vůdcové par excellence. Národ odvždy plnil slovo, které Palacký vyřkl, že kdykoliv jsme vítězili dálo se to vždycky převahou ducha nad silou hmotnou. Cizinci, neznajíce tento výrok, lámou — například v naší dnešní hrozné mocenské situaci — nad námi hůl dříve, než lkáme my, protože víme, že převaha ducha ani tentokrát neseděla v tancích, ale zas byla vtělena v našich mladých lidech, kteří věří ve vítězství pravdy. Znáte Janáčkovu klavírní skladbu, nazvanou 1. října 1905. Byla hrána ve výroční týden v New Yorku hned dvakrát — Moravcem a Firkušným. Touto rozčilující skladbou Janáček uctil mladého člověka, který ten den ztratil život při demonstracích za druhou českou universitu v Brně. I on byl předchůdcem hrdinů 17. listopadu 1939 a těch, kteří jediní v únoru 1948 demonstrativně šli na hrad se žádostí, aby nebylo dovoleno komunistům zmrzačit duši těžce zkoušeného národa. Nevěděli tito mladí lidé o budoucnosti, která nastane, víc než dospělí a tak zvaně zkušení? Nebyli lepším seismografem smutné budoucnosti než lidé příliš kompromisní? Nemají naivní a nevinní blíž pravdě — než příliš počítající a rozvážní? Nebylo v jejich hlavách, ještě nese- čtělých, a ideologiemi nezkažených, víc víry, naděje a lásky, a víc porozumění smyslu našich dějin než v ročnících starších? Kde jsme již dnes mohli být, kdyby studenti z února 1948 byli bývali nalezli vůdce hodné našeho mládí? Nebyla tak zvaná “vítězná únorová revoluce” ve své podstatě tragickým anachronismem a zpátečnictvím generací, vychovaných zastaralou ideologií, sto padesát let starou? Studenti z listopadu 1939 byly duchovními otci i studentů, kteří ve dnech srpnového zákeřného přepadení malovali hákové kříže na tanky okupantů a smáli se do očí jícnům jejich děl. A nejeden položil život za svobodu národa. Mladí dělníci, studenti, intelektuálové, stali se hlasy mocného chóru hymnv, která se od věků zvedá z české země k nebi — nejen v chrámech, nýbrž i na bojištích — a jež volá k našemu patronu, aby nedal zahynout nám ni budoucím. Špatně tyto mladé lidi komunistické školy vychovaly, když v sobě tuto modlitbu našli. Vrchní velitel Rudé armády Jakubovský měl pravdu, když prohlásil — a jeho výrok prošel celým světovým tiskem — že bude nutno poslat do československých škol komunistické vojáky, feldwébly do dílen lidskosti Jana Amosa Komenského! Nevidíte, že komunistická mašinérie se již zmítá ve smrtelné křeči a dělá z posledního? Když kaprálové mají být učiteli její filosofie? ČESKOSLOVENSKÉ NÁRODNÍ RADY AMERICKÉ Prosinec 1968 Číslo 172 SEDMNÁCTÝ LISTOPAD 1939 LADISLAV RADIMSKÝ: [pageend1]VĚSTNÍK DECEMBER 1968 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois VÉSTN I K PROSINEC 196S Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. •— Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 Samostatnost národa není ve vnějších znacích, nýbrž v duších a srdcích jednotlivců. Pavel Želivan v říjnových Proměnách rozeznává horizontální samostatnost a vertikální samostatnost. Říká, že vertikální samostatnost národa tkví v jeho schopnosti vytvářet si svobodně živou a otevřenou humanistickou kulturu, dorůstat do své skutečné a plné podoby, vykupovat a posvěcovat svůj historický čas nadčasovými hodnotami pravdy, dobra a krásy. Teprve ve vertikální samostatnosti si národ dobývá svou duši a své srdce. A na tuto vertikálu špinavé ruce kaprálů a feldwéblů nedosáhnou — jsouť na to příliš malí. Proto se jich nebojíme, proto se jich nebojí nově vzkříšené československé mládí. Věří ve svou i národní budoucnost. Jim k oslavě napsal Otokar Březina, jehož sté výročí narozenin jsme v září vzpomínali, ve své básni Nepřemožitelní roštem, tyto verše: Za obzorem zpívá slunce přicházející, vítáno národy. Hluboká je noc, však milující vidí srdcem svým. Studenti ze 17. listopadu 1939 byli ovšem bojovníky za lidská práva, jsou moderními mučedníky moderního hnutí za lidská práva. Ne náhodou se kongres zástupců studentů vysokých škol z Čech a Moravy, konaný 25. a 26. května tohoto roku v Olomouci, kongres, který založil Svaz vysokoškolských studentů Čech a Moravy, přihlásil k Prohlášení lidských práv Spojených národů jako k nejdůležitějšímu bodu svého programu. Bohužel, osud tohoto sdružení, které chtělo časopis Student učinit svým orgánem, je po okupaci nejistý, buď se zapojí do Národní fronty komunisty vedené nebo bude rozpuštěn. Časopis Student byl zastaven jako jeden z prvních, protože byl nejstatečnější. Nezapomeneme mu, že ve svém posledním vyšlém čísle otiskl celou bibliografii exulantských knih, vydaných od roku 1948 v zahraničí. Nebylo by krásným úkolem čs. studentů, kterých je v zahraničí podle nějakého sčítání na deset tisíc, aby tento časopis, třeba ve skromné formě, obnovili, a v nějakém vysokoškolském československém spolku — třeba zapojeném na Společnost pro vědy a umění — se spojili, aby jejich sila a nadšení nebyly atomizovány rozptýlením po celém světě? 10. prosince tohoto roku, tedy krátce po našem 17. listopadu, celý svět vzpomene dvacátého výročí vyhlášení lidských práv Spojenými národy. Tehdy Valné shromáždění jednohlasně — bez jediného hlasu proti — vyhlásilo Chartu lidských práv, v němž v třiceti článcích přesně se formuluji nezadatelná práva člověka. Kdybych mohl probrat tyto články jeden za druhým, konstatovali byste, že ani jeden — opakuji ani jeden — neplatil V době předlednové u nás a že tak zvaná moskevská ujednání o “normalizaci” všecky články této Charty porušuji flagrantním způsobem. Výslovně se v moskevských ujednáních, které vlastně nemají se zvát ujednáními, nýbrž diktátem, ničí právo na svobodu projevu, svobodu spolčovací a shromažďovací, svobodu stěhování, svobodu výchovy, svobodu tisku, svobodu náboženskou, ohrožuje se právo na život a osobní bezpečnost, právo na soukromí, a konečně právo každého účastnit se vlády ve své zemi. A při tom Sovětský svaz a ostatní země okupantů před dvaceti lety pro text hlasovaly. Našim úkolem je jejich podvod učinit známý celému světu! O povaze a podstatě základních a přirozených lidských práv v positivním právu jě mnoho teorií, vykládajících jejich vznik a příslušné články ve většině ústav států světa. Zabýval jsem se tímto zajímavým právním i politickým problémem celý život, zvláště ve své teoretické studii nedávno vyšlé a nazvané Cesta k politickému poznání. Přikloňuji se tam k stanovisku menšiny, například brněnského profesora Weyra, který ve svém Československém právu ústavním zdůrazňuje negativní povahu těchto základních práv člověka a vidí v nich “obor či svět, který má zůstat prost vši úpravy, to je správních zásahů”. Jinými slovy základní práva člověka byla dříve než byl stát, vydávající právní normy, zakládají se na právu přirozeném a nejsou žádným darem státní správy. Boj za základní lidská práva je tedy bojem za to, aby přirozená práva člověka na svobodu a osobnost nebyla znásilňována zásahy zvenčí, zásahy státní moci. To- talitárnost státní moci, totalitámost nacistická jako stalini- stická, ovšem přirozená práva ničí, místo aby je bránila. Boj za lidská práva je bojem proti totalitarismu, v našem případě proti sovětské tyranii. Mladí celého světa mají se spojit ne v anarchii proti každé vládě, ale proti vládě totali- tární, proti establišmentům, vědomě ničícím to, co člověku patří ne jako nějaký dar, avšak jako jeho přirozenost. Každé otroctví je předně nepřirozené, v tom jeho ohyzdnost, v tom jeho zdroj záští a nenávisti. Ničení lidských práv je současně ničení míru, na hrobech lidských práv roste třetí atomová válka, jež vznikne z hroznů hněvu nad nelidským totalitarismem. Mladí a studenti, kteří budou bojovat za lidská práva, jsou mírovými bojovníky lenšími než ti, kteří jsou proti každému boji, bez rozlišování dobra a zla. Kdo zná Chartu Spojených národů, ví, že Valné shromážděni může vydávat jen doporučení, která jsou nezávazná. Protože ani Prohlášení lidských práv není závazné pro členské státy, již dvacet let se usiluje o to, aby se Prohlášení doplnilo mezinárodní úmluvou, jež by po ratifikaci byla závaznou. 16. prosince 1966 Valné shromáždění vypracovalo texty dvou takových mezinárodních úmluv a vystavilo je k podpisu států. Do 7. října úmluvy byly podepsány 32 státy — mezi jiným také Sovětským svazem, ale nikoliv Spojenými státy americkými. Podpisem úmluv není bohužel celý právní proces skončen, úmluvy nabudou platnosti až budou ratifikovány aspoň 35 státy a ovšem jen uvnitř těchto států. Vidíme tedy, že k plnění Prohlášení lidských práv je ještě cesta dlouhá a trnitá. Urychlit tento proces by zase mohlo studentské hnutí mladých, mučednici 17. listopadu 1939 svým příkladem k tomuto cíli ukazují. Závazné úmluvy, provádějící plnění zásad lidských práv, podepsal Sovětský svaz proto, že ve své licoměrnosti ví, že ani potom je plnit nebude a že ho nikdo k tomu nepřinutí. Spojené státy jsou upřímnější: úmluvy nepodepsaly, nroto- že se patrně domnívají, že by ji senát neratifikoval pro opozici jižních států z důvodů otázky černošské. A zde se setkáváme s problémem rozdělení světa na dvě zájmové sféry a také se skvělým esejem sovětského vědce, jaderného fysika Andreje D. Sacharova. Esej o nánravě věcí lidských je vskutku sensační — tak sensační. že v Rusku jeho uveřejněni bylo zakázáno a ve svobodném světě byl letos v létě uveřejněn v celém světovém tisku. Sacharov, který mimochodem řečeno před invazi se vyslovil pro československé reformy a po invazi patřil k protestujícím, pohrozil lidstvu zkázou atomovou válkou, pře2 • VĚSTNÍK [pageend2]lidněním a také vzrůstem politického totalitarismu, nevzpa- matuje-li se včas a neučiní-li kroky k zlepšení situace. Úhelným kamenem jeho nápravy je spolupráce sovětsko-ame- rická, která musí přijít, aby lidstvo nezahynulo. Mnohé, co navrhuje, je sympatické a správné, Sacharov však zase jako tolik jiných přehlíží malé národy a zas dělí svět na dvě poloviny, socialistickou a kapitalistickou. Okupace Československa byl nejen velmi špatný začátek sovětsko-americké spolupráce, nýbrž také ukázal, jak by si ji někteří představovali: komunismus by vraždil ve své zájmové sféře lidi a jejich lidská práva, a Amerika by tomu nečinně přihlížela. Krátce “spolupráce”, s kterou souhlasit nemůžeme ani my, ani duchem a srdcem mladí celého světa. Vždyť z takové spolupráce vyrostla tak zvaná Břežněvova doktrína, uveřejněná 14. září v moskevské Pravdě, podle které Moskva smí zakročit v kterémkoliv socialistickém státě, bude-li v něm “socialismus” ohrožen. Co Moskva ohrožením socialismu míní, víme z našeho příkladu, socialismus ohrožují přirozená lidská práva, a “normalizace” je prostě zničení přirozených lidských práv. To slovo s hlediska komunistického není nesprávné, v Sovětském svazu cenzura, teror, koncentrační tábory atd., atd. jsou již přes půl století zjevem normálním. Nezmůže-li se svobodný svět na nic než na akademické teoretické odmítnutí Břežněvovy doktríny, pak spějeme k třetí světové válce mílovými kroky. Mírové hnutí studentské musí nejen kriticky posuzovat americký boj ve Vietnamu, nýbrž i učit proměně člověka v duchu a pravdě. Musí strhnout škrabošku s tváře sovětského dinosaura, o němž se řeklo, že “má moc bez schopnosti se změnit a sílu bez schopnosti se něčemu naučit”. Mladí světa jako rekové dávných bájí musí osvobodit svět od těchto sani a nestvůr •— ve svém nejvlastnějším zájmu. Jinak se dožijí hrůz větších, než se dožila starší generace moje. Dnes se celý svět řídi heslem troldů z Ibscenova Peer Gyntu: “jdi kolem”. Nejdi přímo, dělej kompromisy, zapomeň, kdy a v čem kompromisy se dělat smějí a v čem nikoliv! Svět a všecko na něm je pro mnohé jen relativní, staré hodnoty se hroutí   nové se netvoří. V Einsteinově teorii se zdůrazňuje jen ta relativita a zapomíná se, že jeho, teorie stojí a padá s absolutní rychlostí světla. Svět spadne, ztratíme-li pevný bod, na který jej Archimedes chtěl zavěsit. Prý i Bůh zemřel, byl-Ii však někdy, tož po něm zůstalo prázdné místo. Kdo nebo co přijde na jeho místo? Hitler, Stalin, věda? Nenapsal však už Dante, že Láska pohybuje světem a hvězdami? Vzdělaná mládež světa, nechce-li zahynout, musí tuto Lásku, která je pro nás Čechy a Slováky láskou křesťanskou, zvednout ze země, vdechnout ji nový a moderní život, staré tradice prožit znovu a pravdivěji a víc než to: podle Šaldy si své vlastní tradice vytvořit znovu, tradice na každý den nové. Tradice přímé cesty, a přímá cesta je vždy cestou za Absolutnem — i kdyby bylo sebe vzdálenější a bylo v našem životě nedosažitelné. “Slabý jen ten, kdo ztratil v sebe víru, malý je ten, kdo zná jen malý cil”, učil nás náš básník. Nalezneme v sobě víru a dejme si cíl velký. Ještě nikdy nebyl svět tak nehotový jako je dnes, ještě nikdy nečekal s takovou nadějí na příchod mladých, aby ho proměnili od základů ! Amerika je stále ještě zemí největších možnosti. Kéž není jen možností kariér a finančních úspěchů a toho, co se v její ústavě nazývá “pursuit of happiness”, a co mi zavání tak trochu pragmatismem a oportunismem. Amerika a celý svět potřebuje víc kázeň, odříkání a nadšení k ideálům, jež nic nevynášejí. Miluji mladé, protože v nich vidím možnosti, často ještě nevyjádřené, které tyto vlastnosti světu mohou dát. Studenti, naši druzi a kolegové z 17. listopadu 1939, byli bojovníky za lidská a národní práva. Byli víc: ve smyslu Kázání na hoře bvli solí země. Zapomeneme-li na jejich příklad, nepůjdeme-li v jejich šlépějích, jestliže sůl zmařena bude, čím naše země bude osolena? 28. říjen prohlášen Československým dnem v USA Sjezd děkuje guvernérům států a starostům měst za prohlášení Československého dne. Jsou to: guvernéři: The Hon. Don Samuelson, guvernér státu Idaho; Samuel H. Shapiro, Illinois; John Connally, Texas; James G. Rhodes, Ohio; Harold le Vander, Minnesota; Spiro T. Agnew, Maryland; John A. Love, Colorado; Claude R. Kirk, Jr., Florida; Norbert T. Tiemann, Nebraska; John Dempsey, Connecticut. Starostové měst, kteří prohlásili 28. říjen, den 50. výročí založení Republiky: Albert J. Mencetti, Port Chester, N. Y.; Harry Akin, Austin, Texas; Harry Akin, Hammond, Ind.; Antonina P. Uccello, Hartfont; Carl B. Stokes, Cleveland, Ohio;Donald Partney, Quad-Cities; R. H. Nuttier, City of Marshalltown; Harvey W. Moelke, Livonia, Mich.; Frank A. Bosh, Cedar Rapids, Iowa; Bernard D. Pinek, Passaic, N. Y.; Victor R. H. Yarnell, Reading, Pa.; Herman G. Klein, Guttenberg, N. J.; Carlton R. Haas, Oregon, Ohio; Wallace E. Burkee, Kenosha,Wis.; Joseph H. McDowell, Kansas City, Kansas; Albert H. Straub, Harrisburg, Pa.; John T. Gregorio, Linden, N. J.; James K. Kelly, Jr., East Orange, N. J.; Alfonso J. Cervantes, St. Louis, Mo.; John H. Jebens, Davenport, Iowa; Joseph W. Esworthy, Binghampton, N. Y.; Alexander F. Zarnowski, West Haven, Conn.; Robert M. Lawther, Lakewood, Ohio.; Benjamin A. Schultz, Village of Rossford; Arthur Naftalín, Minneapolis, Minn.; Bruno E. Giordano, Stamford, Conn.; Jack R. Blackmon, Corpus Christi, Tex.; Ray B. Brlcy, Allenton, Pa.; Charles Nichols, Belleville, Ill.; Nelson Horwarth Springfield, Ill.; Erastus Coming, Albany, N. Y.; Mario J. Cariello, Borough of Queens, City of New York; Robert R. Ballard, Chesaning, Mich. Pomoc čs. studenrům-uprchlíkům Pomocné akce pro čs. studenty, kteří nemohli dokončit svá studia v Československu, jsou v běhu na některých universitách v USA, v Kanadě i jinde. V New Yorku se konala v listopadu schůze v kanceláři ústavu pro mezinárodní výchovu (Institute of International Education), jíž se zúčastnili zástupci International Rescue Committee, World University Service, Masarykova ústavu a generální tajemník SVU; zástupce amerického fondu pro čs. uprchlíky byl omluven. Žádosti o umístění na amerických universitách buďtež zaslány v řeči anglické s překladem vysvědčení, indexu, atd. na adresu Institute of International Education, 809 United Nations Plaza, New York, N. Y. 10017. Studenti s příslibem přijetí na universitu se mohou ucházet o bezúročné půjčky u World University Service, v USA: 20 West 40th St, New York, N. Y. 10018; v Kanadě 328 Adelaide St. W„ Toronto, Podobné půjčky poskytuje v rámci fin. možností Matice vyššího vzděláni, c/o Dr. Jan Micka, 2408 Oak Park Ave., Berwyn, Ill. 60402. PŘEDSEDNICTVO CSNRA přeje v SVÝM VĚRNÝM ČLENŮM A PŘÁTELŮM zdraví, štěstí v novém roce VĚSTNÍK • 3 [pageend3]ZE SJEZDU VE WASHINGTONU ZPRÁVA VÝBORU PRO SOUČASNÉ ZÁLEŽITOSTI V ČESKOSLOVENSKU Delegáti krajanských organisací amerických a kanadských shromáždění u příležitosti vzpomínky 50tého výročí založení Československé republiky pozdravují československý lid, který opět jednou ve svých dějinách prochází dobou temna a nesvobody. Jednota všeho československého lidu v odporu proti surovému přepadení sovětskými armádami vzbudila v nás a v celém světě pocit obdivu nad statečností ducha, který odhalil pravou tvář sovětského imperialismu. Takovýto lid má právo na to, aby sám rozhodoval svobodně o svém osudu. Jeho postoj donutil Sověty k tomu, aby se pokusily ospravedlnit své násilné přepadení Československa vyhlášením t. zv. Brežňovské doktríny. Podle ní Sověty maskují svůj imperialismus hesly o svém právu intervence v suverénních státech jménem třídního boje a ochrany “socialismu”. Touto doktrínou Sověty zahájily novou éru násilného výboje proti svobodnému světu. Příklad Československa by měl být poučením pro dosud svobodný svět o nutnosti sesilováni vlastní aktivní obrany. Češi a Slováci začali rozsévat semena svobody a lidskosti, která jsou neslučitelná s existencí sovětského imperialistického komunismu. Věříme,ž e přes surový zásah tanků a děl tato semena vzklíčí a vyrostou na konec v celém Sověty ovládaném světě. Bude ovšem třeba, aby svobodný svět ve vlastním zájmu podporoval tento nutný vývoj šířením pravdy o pravé podstatě komunistického imperialismu. Budeme pokračovat zvýšenou měrou ve své snaze ulehčit osud československého lidu a podporovat ho ve snahách vyjádřit svou vůli svobodně. Jsme s Vámi, buďte s námi. DOPORUČENÍ VÝBORU PRO SPOLUPRÁCI AMERICKÝCH ORZANIZACÍ, jednohlasně přijaté delegáty sjezdu, Washington, D. C., 19. října 1968. Jsme si vědomi, že základem výchovy je rodina a proto vyzýváme rodiče, aby věnovali péči svým dětem a vychovávali je v československé národní tradici. Základem jazykové výchovy je také rodina. Výbor jednomyslně navrhuje vytvoření střediska pro spolupráci všech Čechů a Slováků v Americe a Kanadě na poli školství a kulturní činnosti. Úkolem tohoto střediska má býti: 1. Seznam škol v Americe a Kanadě, na nichž se dnes vyučuje češtině a slovenštině, české a slovenské literatuře, historii a kultuře v nejširším slova smyslu. 2. Seznam všech spolků a nadací, které podporují školství a kulturní činnost Čechů, Moravanů a Slováků v Americe a Kanadě. Příkladem takových nadací jsou Matice vyššího vzdělání, Masaryk Institute, Texas Educational Foundation a Charlotte G. Masaryk Society. 3. Svolání sjezdu českých a slovenských učitelů a kulturních pracovníků v Kanadě a v Americe, za účelem vytvořeni stálé ústřední organizace Úkol této organizace má být: a) Soustředění a koordinování činnosti na poli školství a kultury, včetně činnosti divadelních, folkloristických a pěveckých spolků. b) Soustředěni všech finančních zdrojů krajanských spolků v ústřední školský a kulturní fond. c) Spolupráce s podpůrnými bratrskými jednotami, jež se mají podíleti na ústředním školském a kulturním fondu. d) Vyučování češtiny a slovenštiny na amerických školách s uznáním veřejnosti (credit course). e) Sepsání a vydání učebnice češtiny a slovenštiny pro vyučování anglicky mluvících Američanů a Kanaďanů českého a slovenského původu. Tato učebnice musí míti nejvyšší úroveň a měla by býti napsána za spolupráce odborníků SVU. 4. Výbor oznamuje, že je dosud na skladě učebnice “Progressive Czech” od B. Mikuly a že je ji možno zakoupiti prostřednictvím Československé národní rady. V kanceláři Rady svobodného Československa je též na prodej “Česká čítanka” od J. Uhlířové. 5. Výbor navrhuje zintensivnění spolupráce s českými a slovenskými Židy na poli školství a kulturní činnosti. 6. Výbor navrhuje vydání praktické konversace češtiny a slovenštiny pro Američany navštěvující Československo. 7. Výbor navrhuje, aby delegáti sjezdu jednomyslně schválili návrh na založení trvalé stolice českého a slovenského jazyka, literatury, historie a kultury na University of Chicago (Professorship in Czech and Slovak Studies), aby delegáti sjezdu tuto myšlenku šířili mezi krajanskými organizacemi, a aby bylo začato s finanční podporou tohoto podniku sbírkou “Američtí Češi a Slováci sobě”, po vyřešení aktuálních problémů s novými exulanty. Výbor je toho mínění, že po vytvoření první stolice budou násle- dovati další na čelných universitách se slovanskými studiemi, a že přirozeným důsledkem bude vytvoření českého a slovenského krajanského musea v Americe. 8. Výbor doporučuje, aby Společnost pro vědy a umění, která soustřeďuje odborníky ve všech odvětvích kultury, přijala účast na přípravných pracích na těchto úkolech. Vzhledem k tomu, že Sokol, Dělnické tělocvičné jednoty a Orel nejsou organisacemi jenom tělovýchovnými, nýbrž součástí československého kulturního života krajanského, výbor doporučuje úzkou spolupráci všech ostatních organisací v Americe, Kanadě a celém svobodném světě s našimi tělocvičnými jednotami. Výbor navrhuje, aby odběr českého a slovenského krajanského tisku byl pokládán za povinnost každého Čecha a Slováka v Americe a Kanadě, neboť jedině takto přijdou do styku s krajanským životem v těchto zemích. Výbor zároveň doporučuje zesílení, prohloubení a slučování tisku v českém a slovenském jazyce. Výbor doporučuje, aby český, slovenský a zejména anglický krajanský tisk pravidelně uveřejňoval články seznamující naši mládež s historií a tradicí Čechů a Slováků jak ve staré vlasti, tak ve svobodném světě. Výbor jednomyslně doporučuje obnovení “Federace českých a slovenských fraternálních jednot” za účelem spolupráce jednot. Jelikož Československá národní rada americká je dnes hlavním mluvčím naší krajanské obce za ideály svobody, demokracie a spravedlnosti, doporučujeme, aby všechny or- ganisace, které projevily na našem sjezdu vlastenecké cítění, solidaritu a jednotu, se zapojily k bližší spolupráci s Národní radou. Jelikož Československé národní radě americké bylo uloženo mnoho nových a důležitých úkolů, výbor doporučuje, aby krajanské spolky a jednotlivci nodpořili Národní radu finančně nyní a pokračovali tak i v budoucnosti ve společné práci na národním poli. Výbor doporučuje, aby patřičný výbor předsednictva Československé národní rady americké ve spolupráci s SVU zahájil první kroky k uskutečněni těchto návrhů. Rev. Joseph F. Šefl, Chairman; Frank Bardoun, Emil C. Holecheck, Josef Martínek, Dr. Joseph V. Čada, Dr Zdenek Hruban, Dr. Karel Jeřábek, Adolph čierny, Ladislav Kiml, Cyril Pokladník, James Čihák, Louise Nekuda, Dr. Jiří Škvor. PROHLÁŠENÍ VÝBORU PRO EMIGRANTSKÉ ZÁLEŽITOSTI Na schůzce Výboru pro emigrantské záležitosti, konané 18. října 1968 ve Washingtonu, D. C. za účasti zástupců 4 • VĚSTNÍK [pageend4]krajanských, exilových a zájmových organizací bylo usneseno: My, představitelé   zástupci organizací, shromáždění na Manifestaci za svobodné Československo u příležitosti 50. výročí vyhlášení nezávislosti ČSR usnášíme se doporučit všem Čechům a Slovákům ve svobodném světě: 1) aby v místech svého bydliště ustavili Pomocné výbory pro čs. uprchlíky, jako dobrovolné, nevýdělečné, nestra- nické a samostatné organizace ze zástupců krajanských, exilových a zájmových organizací i ze soukromých osob; 2) aby tyto místní Pomocné výbory pro čs. uprchlíky organizovaly sociální akce ve prospěch nových čs. emigrantů a to morálně, finančně i materielně a aby také všechen český a slovenský tisk ve svobodném světě usnadňoval osud našich uprchlíků otiskováním informací o nich, bezplatnými oznámkami, hledajícími zaměstnání a byty; 3) aby místní Pomocné výbory pro čs. uprchlíky úzce spolupracovaly se všemi národními, náboženskými a mezinárodními uprchlickými organizacemi tak, že by přebíraly starost o opatřování práce i bytů pro nové čs. uprchlíky v místě svého působení; 4) aby místní Pomocné výbory pro čs. uprchlíky usnadňovaly svými akcemi společenské a kulturní zapojení nových imigrantů do krajanského života; 5) aby účastníci tohoto Manifestačního shromáždění vyzvali organizace, jež zastupují, aby přispívaly ročně jedním dolarem za každého svého člena do fondů, zřízených místními Pomocnými výbory pro čs. uprchlíky; 6) aby organizace, účastnící se tohoto Manifestačního shromáždění zplnomocnily Československou národní radu americkou, aby vyvíjela iniciativu u amerických vládních míst k poskytování ještě větší administrativní, finanční, materielni i morální pomoci čs. uprchlíkům než dosud; 7) aby Československá národní rada americká, jménem organizací, zastoupených na této Manifestaci, poděkovala těm vládám, které bezprostředně po 20. srpnu 1968 poskytly všestrannou péči a pomoc čs. uprchlíkům a aby je požádala o další pomoc a spolupráci vzhledem k tomu,. že uprchlický problém potrvá; 8) aby toto Manifestační shromáždění poděkovalo za příkladnou a soustavnou péči o čs. uprchlíky Americkému fondu pro československé uprchlíky i všem dalším organizacím, které se významně podílejí na pomoci čs. uprchlíkům a aby doporučilo v české a slovenské veřejnosti ve svobodném světě užší spolupráci s nimi. Vzhledem k očekávanému silnému přílivu nových uprchlíků vyzýváme důrazně k okamžitým akcím. A. J. Valušek. M. Josko, J. Sýkora, Josef Čada, Jozef Lettrich, V. E. Andič, Adolf Klímek, Miro Zugárek, J Spánek, Jan Prochotský, Alois Veselý, Frank Václavek, Martin Hrabík, V. Hyvnar, Stanislav Jančik, Jaroslav Rabas, Václav Salák, J. Zástěra, Henry E. Synek, Josef Hokr. ZPRÁVA PRACOVNÍHO VÝBORU KU PROPAGACI PANORAMY Výbor souhlasí a donoručuje vydání Panoramy v nejkrat- ší možné době, jak uvedeno v “Apelu”: “Československá národní rada americká vydá knížku “Panorama”, ve které budou zachyceny životopisy krajanů, kteří svou činností přispěli k zachování americké větve českého a slovenského národa i k rozkvětu Spojených států amerických.” Výbor doporučuje, aby delegáti tohoto sjezdu se uvolili pracovat a propagovat Panoramu, její subscribci. a v osobním styku zdůrazňovat důležitost vydání k zachování historických událostí pro budoucí generace. Výbor doporučuje, aby redakční výbor Panoramy nabídl spolupráci a podporu všem delegátům s úpravou životopisů a eventuelní překlady. Washington, D. C., 18. října 1968 Frank Arient, předseda výboru; Vlasta Vráz, Ernest J. Hanka, Mildred A. Valenta, Josephine B. Hintzpeter, Frank Kratochvíl, Charles J. Hayek, John C. Martin. RESOLUCE ČÍS. 11 PŘIJATÁ SJEZDEM Jelikož slavnost a sjezd byly sponsorovány úspěšně a financovány Československou národní radou americkou; a Jelikož československé organisace, které spolupůsobily a zúčastnily se slavnosti a sjezdu se těšily z výhod a výsledků, Tudíž bylo rozhodnuto, že československé organisace, které sponsorovaly a zúčastnily se tohoto sjezdu, mají být požádány, by dle svých možností přispěly finančně k uhrazení deficitu vzniklého Čs. národní radě americké z uspořádáni této slavnosti a sjezdu. Resoluce podána a podepsána členy výboru: Charles T. Kropík, předsedající, za ČSA; Vlasta Mate- lová, tajemnice výboru, za ČSA; Charles Holásek, za Slovanskou podporující jednotu státu Texas (SPJST); Anna Kubíková, za ČSA; Jan Babinec, za newyorskou oblast ČSNRA; Karel Zahradníček, za Sokol Tyrš, AOS. DÍK A UZNÁNÍ JEDNOTĚ ČESKOSLOVENSKÝCH SPOLKŮ V AMERICE Jelikož Jednota Československých spolků v Americe (ČSA) svou účastí a všestrannou pomocí, která přesahovala meze obvyklé povinnosti spoluúčastníka, přispěla nesmírně ku skvělému zdaru tohoto sjezdu a celého Manifestu padesátého výročí prohlášení československé samostatnosti vůbec, navrhuje se, aby jí byl vysloven srdečný dík a uznání její práce. Budiž jí též poděkováno za propůjčení její zasedací síně v hlavní úřadovně v Chicagu, Ill. pro konání schůzí přípravného výboru tohoto sjezdu a Manifestu, za poskytnutí kancelářského místa k vykonávání všech administračních prací, za financování výpravy třicetičlenného dámského pěveckého sboru ČSA, dvacetisedmičlenného mužského pěveckého Sboru ČSA, dvou uváděcích čet z Chicaga, Ill. v počtu 24 členů, jedné uváděcí čety ze St. Louis, Mo. v počtu 10 členů, a jedné uváděcí čety z New Yorku, N. Y. v počtu 18 členů, které svým vystoupením nemálo přispěly k důstojnému programu této vzpomínky. Budiž tedy usneseno, aby přítomní delegáti sjezdu a Manifestu padesátého výročí prohlášení československé samostatnosti ve Washingtoně, D. C., vyslovili zvláštní dík a uznáni Jednotě Československých spolků v Americe za přispění k uspořádání manifestu v tomto směru, kterého bylo jejím přičiněním skutečně dosaženo. Resoluční výbor sjezdu Československých spolků a orga- nisací v Americe: Charles T. Kropík, předseda, Jednota Československých spolků v Americe; Vlasta Matelová, tajemnice. Jednota Československých spolků v Americe; Charles Holásek, Slovanská podpůrná jednota státu Texas; Anne Kubík, Jednota Československých spolků v Americe; Jan Babinec, Československá národní rada americká, Oblastní výbor New York; Karel Zahradníček, Sokol Tyrš, Americká obec sokolská. Z Austin, Texas Padesátiletého vzniku Československa bylo vzpomenuto v hlavním městě Texasu -dne 28 října celou stránkou uveřejněnou v místním deníku ‘The Austin Statesman”. Obsahovala stručný článek o historii Československa a byla bohatě vybavena fotografiemi zachycujícími události od podepsání proklamace československé samostatnosti ve Washingtonu v r. 1918 až po snímky sovětských tanků před Národním museem v Praze letos v srpnu 1968. Eduard Táborský. VĚSTNÍK • 5 [pageend5]SOVĚTSKÉ VYKOŘISŤOVÁNÍ ČESKOSLOVENSKA V ZAHRANIČNÍM OBCHODE PŘÍKLAD KOMUNISTICKÉHO POJETÍ (AJ) Československé reformistické snahy, jejichž uskutečnění tak náhle ztroskotalo vojenským obsazením země, vyplývaly, právě tak jako povstání v Maďarsku v r. 1956, vedle důvodů světově politických i ze závažných důvodů hospodářských. Nejzávažnější příčinou tohoto druhu bylo, právě tak jako v Maďarsku, sovětské vykořisťování země v rámci zahraničního obchodu. Následující vývody mají stručně načtrnout některá těžiště těchto souvislostí. VNUCENÉ CENY V ZAHRANIČNÍM OBCHODOVÁNÍ Je všeobecně známou skutečností, že “socialistické bratrské země” jsou ve značné míře závislé na zahraničním obchodování se Sovětským svazem, jež nikterak nesleduje prospěch obou partnerů, ale přináší jednostranně mnohem větší prospěch Sovětskému svazu. V případě Československa z toho vyplývá následující obrázek. V tabulce 1 jsou uvedeny některé druhy zboží s udáním cen sovětského zboží při vývozu do Československa i cen při vývozu do zemí svobodného Západu. Vybrané druhy zboží jsou závažnými položkami sovětského vývozu. Tabulka 1 Vývozní ceny sovětského zboží v r. 1966 (v západoněmeckých markách) Vývoz Do čSSR Do západní v DM ciziny v DM Kamenné uhlí (za tunu) ................. 50,2 32,0 Antracit (za tunu) ........................... 56,8 66,1 Surový olej (za tunu) ..................... 68,4 40,9 Benzin (za tunu) ............................... 123 65,6 Petrolej (za tunu) ............................. 130 122 Disel-olej (za tunu) ......................... 122 70,6 Elektrický proud (za kWh) ........... 0,12 0,016 Železná ruda (za tunu) ................... 398 222 Manganová ruda (za tunu) ............. 844 950 Chromová ruda (za tunu) ............... 1305 999 Pyrit (za tunu) ................................. 380 128 Surové železo (za tunu) ................. 2060 1540 Hutní aluminium (za tunu) ........... 1920 1883 Koncentrát apatitu (za tunu) .......... 749 630 Cement (za tunu) ............................... 1954 324 Řezivo (za m3) ................................. 179 136 Dýhové dřevo (za m3) ..................... 515 426 Bavlnové vlákno (za tunu) ............. 3100 2380 (Pramen: Vnjeschtschnjaja Torgowlja SSSR za 1966 god, Moskwa 1967.) U uvedených druhů zboží jsou ceny, které musí Československo platit, téměř ve všech případech vyšší. Je-li posuzováno celé rozpětí zahraničního obchodu, je poměr obrácený jen v několika méně důležitých kategoriích. Na druhé straně je vytížena cenová hladina československého zboží v průměru o 35% níže při vývozu zboží do Sovětského svazu, než při vývozu týchž druhů zboží západních států do Sovětského svazu. U zboží dováženého do Sovětského svazu z Československa mohlo být pro malou sdílnost ruských statistik vykázáno jen pět případů. Tabulka 2 Ceny zboží dováženého z Československa do Sovětského svazu a téhož zboží dováženého ze západní ciziny v roce 1966 (v záp. DM) ZAHRANIČNÉ OBCHODNÍ POLITIKY Dovoz z Dovoz ze ČSSR záp. ciziny Netzraos (za kVA) ........................... 1,19 4,68 Kalciumkarbid (za tunu) ................. 72,5 77,5 Pergamen (za tunu) ......................... 438 375 Kordové tkaniny (za metr) ............. 5,95 4,90 Vlněné tkaniny (za metr) ............... 18,50 31,20 Cenový rozdíl (rovněž vyhodnocený) ukazuje, že Československo kupuje od Ruska o 113% dráže, než kupuje od západních zemí. TĚŽKÁ ZADLUŽENÍ SOVĚTSKÉHO SVAZU Přes tyto zdeformované “podmínky obchodu”, t. j. přes v průměru přemrštěně zvýšené dovozní ceny a přes nadprůměrně sražené vývozní ceny v zahraničním obchodě se Sovětským svazem vykazuje Československo v zahraničním obchodě se Sovětským svazem stále ještě více či méně valný aktivní zůstatek (Tabulka 3). Tabulka 3 Zahraniční obchod Československa se Sovětským svazem (v mil. záp. DM) Čs. vývoz Čs. dovoz Aktivní zůstatek 1960 ........... ................. 2603 2522 81 1961 ........... ................. 2788 2605 173 1962 ........... ................. 3296 3080 216 1963 ........... ................. 3800 3391 409 1964 ........... ................. 3872 3600 272 1965 ........... ................. 4140 3700 440 1966 ........... ................. 3683 3675 8 (Pramen: Vnjeschtschnjaja Torgowlja SSSR 1962, 1964, 1966.) Vývoj ukazuje, že zůstatky šedesátých let byly vždy aktivní, což tedy znamená, že zahraniční obchod Československa se Sovětským svazem vedl k stálému zvyšování ruského dluhu plynoucího z čsl.-sovětského zahraničního obchodu; až do roku 1965 tyto zůstatky takřka nepřetržitě stoupaly. Rok 1966 přinesl náhlou změnu tohoto vývoje zároveň s citelným zvratem hodnoty celosvětových vývozních a dovozních hodnot. Skutečnost, že malé Československo v dosavadně statisticky zachycených sedmi letech tohoto desetiletí dodalo do Sovětského svazu zboží v okrouhlé hodnotě vyšší o 1,700 mil. DM, než od Sovětského svazu odebralo, je dalším důkazem velice jednostranně zaměřeného uspořádání sovětsko-československé výměny zboží. HOSPODÁŘSKÁ “PŘISPÍVACÍ POVINNOST” Přemrštěné ceny zboží dováženého ze Sovětského svazu a značné snížené ceny československého vývozního zboží, právě tak jako velké zadlužení Sovětského svazu vůči Československu jsou zřejmým reflexem záměrné obchodní politiky. Ceny jsou “dojednány” a neopírají se o cenovou základnu světového obchodu. Do jaké míry je československo- ruský obchod těmito absurdními cenovými poměry skreslený, ukazuje tabulka 4. Tabulka 4 Skreslená forma zahraničního obchodu mezi ČSSR a SSSR v roce 1966 (v mil. záp. DM) Čs. vývoz Čs. dovoz Zůstatek V současných diskriminačních cenách..................... 3683 3675 + 8 6 • VĚSTNÍK [pageend6]Bez cenové diskriminace... 7838 2227 +5611 Prospěch Sovětského svazu plynoucí ze zahr. obchodu v důsledku deformovaných ‘podmínek obchodu’ 4155 1448 +5603 Národní důchod Československa podle komunistických statistik obnášel v roce 1965 na výši kolem 50,6 bilionů DM. Jak je patrné z tabulky č. 4, měl by být tento obnos bez užití praktik používaných Sovětským svazem v zahraničním obchodování vyšší o 5,6 bilionů DM, t. j. o více než 11% vyšší. A to samozřejmě platí nejen o roce 1965. Každým rokem jsou následkem deformovaných cen zahraničního obchodování Sovětským svazem odčerpávány stále větší podíly československé národní produkce. Je vysloveně nutné poukázat na to, že se tento “odčerpávací efekt” neomezuje jen na Československo. Tohoto systému je používáno i oproti jiným státům evropského východního bloku, při čemž Československo patřilo po mnoho let k favorisovaným zemím východního bloku; Maďarsko nebo — dříve — Albánie byly po dlouhou dobu spoutány řetězy zahraničně politického obchodování mnohem přísněji. ŠPATNÁ KVALITA V nrvních dnech letošního března v rámci interview na pražském rozhlase prohlásil známý československý národohospodář Pravoslav Selucký k otázkám nové úpravy hospodářského života v Československu mezi jiným, že je nejvýše nezdravé, že Československo musí odbírat od Sovětského svazu zařízení a stroje, které v žádném směru nemohou konkurovat tuzemské technické a technologické úrovni a které Československo tudíž nepotřebuje. Totéž platí i o surovinách prodávaných Sovětským svazem Československu, které — a to je nutné zvlášť zdůraznit — činí 71% ruských dodávek, zatím co na stroje a průmyslová zařízení připadá pouze 28% a na spotřební zboží všehovšudy jen 1%. Jako příklad může být poukázáno na dvě největší položky ruského vývozu do Československa, a to na zemní olej a železnou rudu. Sovětský zemní olej má nepřiměřeně vysoký obsah síry, čímž jsou jak československé, tak i rafinerie jiných států východního bloku nuceny k budování dalších nákladných továrních zařízení. Sovětská železná ruda z oblasti Kriwoi-Bog má také nadmíru vysoký obsah křemíku, což pak vede k neobyčejně vysoké spotřebě vápence a koksu jak v českých vysokých pecích, tak i v ostatních východního bloku. Za těchto okolností vysoké pece selhávají mnohem častěji než na Západě, což pochopitelně způsobuje další náklady. Výrobní náklady jsou pak proti nákladům potřebným na Západě mnohem vyšší K nízké kvalitě se ještě druží to .že do velkého pohraničního překladového nádraží v Černé nad Tisou docházejí dodávky železné rudy v době od října do března pokryty sněhem a ledem a sovětské úřady nedovoluji nahřátí vagonů. Vagony jsou tedy váženy se sněhem a ledem, takže po dobu téměř půl roku jsou sníh a led prodávány za cenu železa. Zatím co je Sovětský svaz při prodeji svých výrobků docela “velkorysý”, je na druhé straně postup sovětských přejímacích komisi při přejímání čs. zboží mnohem pedant- nější. Skutečnost, že kupř. často nepřejmou československé stroje vybavené ruskými ložisky a požadují vmontování západoevropských ložisek, nechť je zde zmíněna toliko jako nehorázný příklad. Komise vytknou sebemenší škrábnutí na ochranném nátěru některého stroje a pro sebemenší chybičku odmítnou převzetí celé dodávky a příslušný závod pak zatíží smluvně sjednanou, obvykle vysokou pokutou pro nesplnění smlouvy. TAJNÉ DODÁVKY URANOVÉ RUDY A VÝZBROJE Ten. kdo podrobně studuje zahraničně obchodní statistiky, si musí povšimnout, že se v nich nevyskytuje položka za zbraně a střelivo (podobná položce 9 Bruselské zahraničně obchodní nomenklatury), totiž, že v nich není uváděna. Je ale známo, že Československo, právě tak jako Německá demokratická republika a Maďarsko, produkují značné množství zbraní a zbrojního materiálu, které z velské části vyvážejí do Sovětského svazu. V zahraničně obchodní statistice zveřejňované každým rokem Moskvou není o těchto položkách zmínky. Jinou, pravděpodobně ještě důležitější položkou, která se v ruské zahraničně obchodní statistice nevyskytuje, jsou dodávky uranového jádra, dodávané satelitními státy. V českomoravských a hlavně karpatských kotlinách se nacházejí velká náleziště uranové rudy. Největším výrobcem uranu je ze států východního bloku Maďarsko; ale také Československo má jak v českých kotlinách, tak na jižním Slovensku velké zásoby uranové rudy, které jsou ovšem s velkým spěchem vykořisťovány, jsou soustřeďovány ve velkých přípravných závodech a pak až do posledního kilogramu vyváženy do Sovětského svazu. Množství sice není oficiálně uváděno, ale v případě Maďarska během povstání a po něm v roce 1956 prosáklo na Západ velmi mnoho podrobností o těžbě uranové rudy. Též Československo podalo neobyčejně zajímavé údaje o svém uranovém bohatství. Z nich nejzajímavější se objevil 21. dubna 1968 ve “Svobodě”, kde člen Ústavu pro výzkum atomové energie v Řeži, V. Pekárek, napsal o problémech těžby uranové rudy v Československu. Roční produkce Československa je udávána číslem 10,000 tun uraniumoxydu (U3O8). To je o málo méně než činila produkce Spojených států amerických v roce 1964 (11,847 tun). Zmíněný článek klade otázky Sovětům jistě velmi nepříjemné, kupříkladu: Proč exportujeme surovou (nebo prakticky surovou) rudu, tak jako nevyvinuté Kongo ? Proč neexportujeme za mnohem příznivějších podmínek čisté uranium nebo uranové spalovací látky? Jsme s to je vyrobit a pro náš chemický průmysl by nebylo žádným problémem dodat k tomu potřebné zařízení. Bylo-li zjištěno, že průměrná hladina čs. vývozních cen vůči Sovětskému svazu je asi o 113% nižší, než kdyby Československo stejné zahraniční obchodování uskutečňovalo se Západem, lze si lehce představit, že sovětská strana používá i nevybíravých prostředků k tomu, udržet cenu dodávek uranové rudy na nejnižši úrovni. NEDOBYTNÉ POHLEDÁVKY Zahraniční obchod Československa se Sovětským svazem vykazuje jen v šedesátých letech aktivní zůstatek 1,7 bilionů DM. Tato pohledávka může být považována za nedobytnou, neboť je jen malá vyhlídka, že kdy dojde ku změně tohoto kursu. Kromě obrovských ztrát, které vznikají ruskou cenovou diskriminací, zatěžuje Československo také systém vzájemného obchodování uvnitř východního bloku, rovněž zřízený Sověty. V rámci Comeconu bylo Československo vždy dobrým dodavatelem. Výsledkem je — jak uvedl ministr financí Sucharda 19. dubna v Praze — že československé pohledávky u Comecon-Banky v Moskvě obnášejí “několik bilionů korun”. O skutečnosti, že československý podíl na pomoci vývojovým zemím, také vynucený, obnáší rovněž “několik bilionů korun”, se zde zmiňme jen krátce. A korunováním všech těchto praktik byla pod nejtužším nátlakem Sovětského svazu 23. září 1966 v Moskvě podepsaná smlouva, kterou se Československo zavázalo poskytnout na rozšíření těžby zemního oleje na Sibiři půjčku 2 2 bilion DM (západo-německých marek), při čemž splácení půjčky započne až v roce 1975. Takže Československo financuje těžbu kvalitativně nepříliš dobrého ruského zemního oleje, který pak bude Sovětským svazem přinuceno — právě tak jako ostatní země východního bloku — odbírat po mnoho let. Prosíme, nezapomeňte si OBNOVIT předplatné Věstníku — $2,00 ročně. VĚSTNÍK • 7 [pageend7]Z UDÁLOSTI V ČESKOSLOVENSKU vánoční stromy republiky Na popud presidenta republiky gen. Ludvika Svobody byly znovu postaveny tradiční vánoční stromy republiky, jak bývalo za Masarykovy republiky. A tak poprvé za dvacet let zazářily první týden v prosinci ve všech městech vánoční stromy, zatím co zmizela všechna politická hesla, a lid se dle možnosti těší vánoční tradici. V Praze se zúčastnili slavnostního rozžehnutí vánočního stromu primátor města Prahy a manželky presidenta gen. L. Svobody, předsedy vlády O. Černíka, Alexandra Dubčeka a předsedy národního shromáždění J. Smrkovského. President Svoboda prohlásil, že vánoční stromy republiky mají se stát symbolem nové éry naděje a lepší 'budoucnosti čs. lidu. Vláda uvolnila určité omezení cestování do zahraničí, hlavně pro čs. občany, kteří se nacházejí mimo území své vlasti, ve Vídni a Západním Německu, a vyzývá je, aby přijeli navštívit své příbuzné o vánocích, že jim nebude bráněno zase odjet. Je to gesto, jak uchovat víru čs. lidu ve vládu, která sice slibuje záruky, bohužel sama nemá záruku ani osobní bezpečnosti, neboť sovětští okupanti v pozadí prosazuji své plány a politiku prosovětskou. SOVĚTSKÉ ZÁSAHY Jeden článek úmluvy uvádí, že “přechodnou” přítomností sovětských vojsk se “neporušuje státní suverenita Československa.” Avšak od samého počátku okupace okupační vojsko vydává noviny “Zprávy”, tištěné v českém jazyce mimo území čs. republiky; noviny jsou ilegálně dováženy do Československa, kde pomocí okupačních vojsk, dnes už jen pomocí sovětské armády a pomocí kolaborantů, jsou rozdávány mezi čs. obyvatelstvem. Obsah těchto novin píše urážlivě o vedoucích KSČ, spisovatelích a ostatních duševních pracovnících, i o dělnické třídě, která se ostře staví proti přítomnosti sovětských vojsk, ale hlavně proti zásahům Sovětů do čs. hospodářství. Proti těmto “Zprávám” bylo protestováno již několikrát, a to nejen čs. novináři, ale i dělnickými organisacemi a spisovateli. Nakonec právní výbor Národního shromáždění požádal státní prokuraturu, aby se vyšetřilo vydávám těchto ilegálních listů. Čs. televise a rozhlas oznámily, že Petr Co- lotka, předseda výboru pro kontrolu tisku a informací, oznámil již 25. září generálnímu prokurátorovi, že “Zprávy” nejsou zaregistrovány jako časopis v Československu, a jsou tedy vydávány ilegálně. V listopadu t. r. generální prokurátor informoval odbor pro tisk a informace, že časopis se dopouští “trestné” činnosti, protože uráží čs. vládní činitele, a na základě této činnosti doporučuje zastavení “Zpráv”. Dále bylo zjištěno, že “Zprávy” se dostávají do Československa pomocí úředníků ministerstva vnitra a že jsou tištěny v Drážďanech (Východním Německu). V sobotu 7. prosince p. Colotka oznámil na čs. televisi, že bude použito diplomatického spojení se Sovětským svazem, aby “Zprávy” byly zastaveny. Již v pondělí byl Colotka zbaven funkce šéfa pro kontrolu tisku a informací bez jakéhokoliv vysvětlení. Zůstává dosud náměstkem předsedy vlády. Tisk a televise obvinily ministerstvo vnitra z napomáhání rozšiřování “Zpráv”. Ministr vnitra odmítl toto obvinění s tím, že “Zprávy jsou vydávány sovětskou armádou a nemá smysl něco vyšetřovat. Doporučil, že jsou jiné státní orgány, které by v tomto mohly docílit nápravy. Je jasné, že Colotka byl odvolán proto, že v poslední době dovolil příliš mnoho útoků proti těmto novinám vydávaným Sověty, které tedy “neporušují” čs. suverenitu. Nástupcem Colotky se stal Jaroslav Havelka, náměstek ministra školství. HOSPODÁŘSKÉ NESNÁZE Od sovětské okupace došlo v Československu již po druhé k nákupní horečce. Je to následek okupace cizími vojsky, jak to sami vládní činitelé doznávají. Sovětská armáda, která zanechává na čs. území něco kolem 60,000 mužů a přídavkem jejich rodinné příslušníky, musí být zásobována čs. zbožím, které bude Československu nahražováno přírodními nerosty jako je surový olej nebo železná ruda. Dále sovětská vojska byla zásobena okupační měnou, to je nově natištěnými sto korunovými bankovkami, které prý jsou o 2 mm delší než normální staré sto korunové bankovky. I když je snaha nic sovětským okupantům neprodávat, nelze se jich zbavit, když přijdou nakupovat s plastickými kabelkami plnými čs. stokorun. Dále je tu strach z nové měnové reformy a inflace. A nyní před vánoci jsou všechny obchody jak vymeteny. Počátkem prosince profesor ekonomie na Karlově universitě Radoslav Selucký, uveřejnil článek v novinách čs. odboru Práce, že nebude-li Československu dovoleno vésti své hospodářství alespoň tak, jak je dovoleno Východnímu Německu, Maďarsku a Sovětskému svazu, dojde v Československu k hospodářské katastrofě. Dne 12. prosince na zasedání Ústředního výboru KSČ varoval stejně před zhoršenou hospodářskou situací předseda vlády O. Černík. Černík pronesl zahajovací řeč při zasedání stranickém k ustavení nového 43-člcnného výboru, který má nastoupit od 1. ledna 1969, kdy Československo se stane federací 2 států. To byl asi důvod, proč došlo k náhlé schůzce v Kijevě, které se z čs. strany zúčastnili tajemník Dubček, předseda vlády O. Černík, president Svoboda, J. Husák a J. Štrougal, který byl Sověty vřele vítán. Předseda čs. národního shromáždění J. Smrkovský se z nevysvětlitelných důvodů nezúčastnil, a v tiskové konferenci doma prohlásil, že může mluvit pouze za svoji osobu, a že je vždy pro otevřené jednání, což bylo narážkou na jednání v Kijevě, jehož obsah je dosud tajností. Projevuje se stále větší snaha Sovětů zdůrazňovat důležitost osobností Černíka a Husáka, kdežto Dubček a Smrkovský jsou pomíjeni a Sověty ignorováni Na základě těchto okolnosti závodní organisace velkých průmyslových závodů po celém Československu vydaly resoluce, uveřejněné v Práci; varují Sověty proti vměšování se do čs. záležitostí, mělo-li by dojit k sesazení vedoucích vládních a stranických činitelů, kterým oni důvěřují, bude to zrada na celé dělnické třídě. Jakékoliv změny za zavřenými dveřmi povedou ke generální stávce. Mezitím byl pozván formální cestou k zasedáni Ústředního výboru KSČ dr. Ota Šik, profesor ekonomie, v této době člen universitního sboru v Baselu, Švýcarsku. Pozvání bylo zasláno i osobně mnoha členy ústředního výboru, kteří podporovali jeho novou hospodářskou reformu. Bylo zasláno pod nátlakem Sovětů, kteří požadovali, aby byl zproštěn členství ÚV KSČ, protože se nezúčastňuje zasedání a jednání. Šik již měl objednaný let do Prahy, ale prý na varování čs. vyslance ve Švýcarsku Winklera své rozhodnutí změnil. Je nám dosti nepochopitelné, že by sděloval jméno osoby, která ho varovala před odjezdem do Prahy. Normálně taková služba se neoznamuje na tiskové konferenci. Šik se ovšem též odvolává na prohlášení předsedy kontrolní a revizní komise KSČ M. Jakše, který na tiskové konferenci dle Lidové demokracie z 6. prosince 1968 prohlásil: “K padesátým létům se nesmíme vrátit,” ale dále na otázky, jak bude naloženo s komunisty, kteří zůstali po srpnových událostech v zahraničí prohlásil: “Je zájem na tom, aby se vrátili, ale s jejich pobytem v cizině nemůžeme souhlasit. Těm, kteří dosud nedali do pořádku své stranické a pracovní záležitosti, bude členství v KSČ přerušeno a otázka dalšího jejich členství bude projednána po jejich návratu. Jestliže se však někdo v zahraničí propůjčil k vystupování proti politice KSČ, bude ze strany vyloučen.” O Jak- šovi prý je známo, že je jeden z kolaborujících komunistů se Sověty. 8 • VĚSTNÍK [pageend8]DALŠÍ zajímavosti V listopadu t. r. přibyl do Prahy známý profesor a skladatel hudby prof. Karel Jirák, žijící od únorového nřevratu v Chicagu. Dostalo se mu okázalého přivítání a veškerý tisk a rozhlas se o něm vyjádřil jako o největším dnes žijícím čs. hudebním umělci a skladateli. Na jeho poctu byly pel celé republice hrány jeho skladby. PROCES S PŘÍSLUŠNÍKY SNB V PRAZE V Praze probíhá trestní řízení proti 8 příslušníkům SNB, kteří se ve své služební činnosti dopustili vražd. Plukovník Čech se přiznal, že ubil k smrti dva vězně během jejich vyšetřovací lhůty. Dodal však, že podmínky byly takové, že způsob vyšetřování byl veden bez ohledu na následky, a že takové příkazy přicházely z vyšších míst. Čs. strana socialistická konala schůzi předsednictva, na které bylo prohlášeno, že strana bude s větším úsilím prosazovat lednový akční program KSČ, a bude klást důraz na větší účast stran Národní fronty na správě státu. Zasedalo též předsednictvo Čs. strany lidové, jehož prohlášení klade důraz na hlásání křesťanství a humanitních zásad. Svaz slovenských spisovatelů vydal na celostátním sjezdu prohlášení, že již nebude nadále čekat na vyřízení žádosti, zda mu bude dovoleno pokračovat ve vydávání tiskového orgánu Kulturný život; nedojde-li povolení v několika dnech, započnou s jeho vydáváním bez oficiálního svolení. Čs. vládni instituce vydaly prohlášení, ve kterém vyslovily dík a uznání všem rozhlasovým a televisním pracovníkům za jejich hrdinný postoj a službu, kterou prokázali národu během srpnových událostí. Zdůraznily, že jejich činnost nebyla “ilegální”, nýbrž za souhlasu a se svolením vlády i KSČ. Sám president Svoboda byl ve stálém telefonním styku s rozhlasovými stanicemi, které vysílaly mimo svého trvalého a oficiálního sídla, odkud byly vytlačeny okupačními vojsky. Poslanec Karel Skramuský předložil v zasedání průmyslového výboru Národního shromáždění návrh k přijetí zákona, aby byli vyznamenáni představitelé ČSSR: “Ludvík Svoboda se zasloužil o ČSSR”, a udělení titulu “Hrdina ČSSR” Alexandru Dubčekovi, předsedovi Národního shromáždění J. Smrkovskému a předsedovi vlády O. Černíkovi. A. ŠALOMOUN. LOUČÍME SE S KARLEM KOTKEM Když po druhé světové válce Americká sociální pomoc Československu (American Relief for Czechoslovakia), registrovaná u státního departmentu ve Washingtonu, vyslala dva vykonavatele do Československa, Dr. Waitstill H. Sharpa a Vlastu Vrázovou, aby zjistili nejnaléhavější poválečné potřeby země a zahájili pomocný program, byl jim doporučen ředitel Sociální péče pro Moravu a Slezsko, Karel Kotek v Brně. Hned po prvním setkání na podzim 1945 rozvinula se nejúčinnější spolupráce, když američtí zástupci v něm poznali nejen obětavého, ale nesmírně schopného sociálního pracovníka, který se tak sžil se svým povoláním, že nic jiného pro něho neexistovalo. První pomoc z Ameriky, na přání ministerstva sociální péče i zdravotnictví byla určena podvyživeným dětem, ohroženým tuberkulosou. Americká pomoc dodala práškové mléko, vejce, čokoládu pro přesnídávky 250,000 dětem, z nichž připadl percentuelní počet na Moravu a Slezsko, hlavně vy- bombardovaným krajům, kde stravování bylo válkou narušeno. Pak přišly na řadu nemocnice a Americká pomoc vybavovala dětské kliniky a porodnice lékařskými přístroji a moderním zařízením. Američané poznali, že Karel Kotek má “vše v malíčku” a že je neúnavný v hledání pomoci potřebným. Když např. za třeskutých lednových mrazů dorazil bez předchozího oznámení vlak s 80 dojnými kravami z Ameriky (dar jedné americké církve čs. dětem) do karanténní stanice na čs. hranicích, byl to ředitel Kotek, který tam první dojel, aby orodoval za moravské dětské ozdravovny. Nikdy se Američané nedověděli, jak vypátral nehlášený příjezd krav. Inu, to je Kotek, kdo jiný by to dovedl? Měl též zájem o Americkou domovinu, ústav pro nemajetné studenty a učně, vybudovaný v Brně částečně továrníkem Severou ze Cedar Rapids, za dodatečné finanční pomoci krajanských organisací. Tento ústav byl založen po první světové válce, byl spravován odborníky, s americkou sociální praksí, dle přání zakladatele, který byl názoru, že studenti a učňové mají bydlit pospolu, aby se naučili vzájemně oceňovat práci druhého. Za druhé světové války, když se bojovalo o Brno, utrpěl ústav na kopečku za německého a ruského bombardování. Američtí krajané ze Cedar Rapids si vyžádali zprávu od American Reliefu v Praze a tu jim Vlasta Vrázová telegraficky oznámila, že celá budova těžce utrpěla, hlavně třetí, i druhé poschodí, a že nalezla několik studentů schoulených u kuchyňských kamen, kde nová hospodyně se snažila dát do chodu alespoň nuzné stravování. Ředitel Kotek byl na správním výboru Domoviny, vřele se přimlouval za americkou pomoc a pomáhal s plánováním přestavby jakmile ‘američtí krajané poslali milion kčs. na nejnaléhavější opravu budovy. Americká domovina se dávala zase do chodu, aby byla později soběstačná. Byl tu však únor 1948 a všechno se rázem změnilo. Přes noc Americká domovina pozbyla svého jména, vše “americké” bylo nedovolenou připomínkou amerických zásluh, za správkyni nastoupila mladá žena komunistického vyznání. Mnohem horší byl osud ředitele Kotka, který byl okamžitě zbaven svého povolání. Ač vykonával svou práci naprosto nepoliticky, svědomitě a nezištně, nepatřil ke straně. Zapomenuty byly jeho celoživotní zásluhy o Péči o mládež. Nestačilo však Karla Kotka z místa vyhostit, byl dokonce pronásledován, byla mu udělována fysická, nesmyslná práce, např. byl posílán s brigádou na řezání rákosí u rybníků pro nábytkářský průmysl, musel se brodit hodiny studenou vodou, až z toho onemocněl. Naštěstí měl mezi lékaři přátele, když u něho propukla tuberkulosa, a ti se postarali o jeho léčení v ústavě, který pomohl zakládat. Jeden z lékařů o něm napsal: “Jsou dějiny jeho činnosti dějinami péče o mládež na Moravě, poněvadž jeho duch oživoval, uváděl v chod a v chodu udržoval činnost nejen Zemské péče o mládež a jejich ústavů a zařízení, ale i činnost přemnohých okresních péčí a jiných moravských spolků a ústavů, takže psáti sebe stručněji o díle a činnosti Kot- kově, by znamenalo psát dějiny sociální péče o mládež na Moravě.” Když však na konci života churavěl, nenašlo se pro něho místo v žádném útulku, které on pomohl budovat. Konečně mu slíbili po novém roce uprázdněné místo v domě důchodců na Kociánce v Brně. Ale smrt vysvobodila Karla Kotka, zemřel dne 3. prosince v Brně. Byl 78 roků stár. Narodil se v Soběslavi r. 1890, vystudoval na tamním učitelském ústavu. V první světové válce byl těžce raněn. Po válce, v republice, se věnoval po třicet let péči o mládež, až do komunistického převratu. Zanechává tu po sobě čistý štít úžasně podnikavého, obětavého muže, dobrého vlastence. Ve Spojených státech truchlí jeho skonu sestra Marie Vokálková, kterou krajanská veřejnost zná co obětavou společnici Dr. Alice Masarykové, o kterou pečovala téměř do jejího skonu. Dary na činnost Rady: Krajanský výbor, Cleveland, Ohio ..............................$500.00 Odbočka Washington, D. C............................................. 400.00 Český národní hřbitov, Chicago, Ill.............................. 100 00 Czechoslovak Ladies Club, Miami, Fla........................ 50.00 Mrs Julia Rychtera, Paradise, Cal................................ 31.00 Mr. Charles Svoboda, Phillips, Wis.............................. 18.00 Mr. Ernest Prokupek, Poughkeepsie, N. Y.................. 15.00 Hr. Thomas Špatný, Berwyn, Ill.................................... 10.00 Mrs. Emma Smead, Dinuba, Cal.................................... 10 00 Lodge No. 388 Z.Č.B.J..................................................... 5.00 Mrs. Kristina Staňková, Hinsdale, Ill............................ 5.00 VĚSTNÍK • 9 [pageend9]pr ed s ed n íc k a s c h ů ze c s n r a Schůze předsednická dne 3. prosince se zabývala především otázkou finanční na základě posjezdové zprávy. Ač vydání památníku, pořádání výprav atd. pomohlo k hrazení značných výloh se sjezdem, přece jenom je schodek, dosud přesně neurčený (např. Hotel Mayflower nezaslal do 1. prosince závěrečné vyúčtování za ubytování Účastníků). Bylo rozhodnuto, aby zúčastněným národním organisacím byla připomenuta resoluce, jednohlasně schválená sjezdem (str. 5). Cs n r a vzala na sebe veškerou obrovskou práci s uspořádáním sjezdu a národní organisace vyslovily své uznání příslibem, že pomohou nést část finančního schodku. Předsednictvo dále se usneslo, aby byly uveřejněny další sjezdové resoluce, zejména resoluce o spolupráci krajanských organisací, o událostech v Československu, o Panoramě, aby se podchytil živý zájem zúčastněných sjezdových organisací o další vývoj krajanského života. K politické situaci předsednictvo se vyslovilo pro vypracování memoranda k zaslání zvolenému presidentu Richardu Nixonovi před jeho inaugurací. Později bude zaslán opis všem členům senátního zahraničního výboru. Klub svobodné kultury v Chicagu oznamuje, že je připravena k odevzdání podpisová akce proti invasi s 10,000 podpisy. ČSNRA dala pořídit zeroxovou kopii archů s podpisy a požádá washingtonskou odbočku by zařídila předání významnému členu senátu, který ve dnech invase energicky vystoupil proti sovětské okupaci. CHICAGSKÁ OBLAST Dne 17. listopadu, v auditoriu školy Havlíček v Berwynu, pořádal Masarykův klub a Klub svobodné kultury manifestaci “invase a solidarity’’. Výzvu připravili Jaromír Zástěra a Stanislav Brym za Klub svobodné kultury, Dr. Zdenek Hruban a Dr. Václav Laška za Masarykův klub na Chicagské universitě. Na manifestaci učinil projev Ing. Karel Kříž za Klub svobodné kultury a Dr. Laška za Masarykův klub. Projev nepřítomného Dr. Ladislava Radimského za SVU byl čten a je uveřejněn v plném znění ve Věstníku (str. 1.). Dále za organisací hnutí World Against Soviet Tyranny promluvil Ing. Otto Kapeš. Manifestace se zúčastnili zástupci vedoucích organisací národů za železnou oponou, Dr. Lukomski za Polský národní kongres, Litevci, Bě- lorusové, Ukrajinci, Podkarpatští Rusíni, etc. Z manifestace byly zaslány protestní telegramy okupantům a telegramy solidarity čs. studentům. Nový výbor no pomoc uprchlíkům V Chicagu byl ustanoven před časem výbor pro pomoc uprchlíkům, jehož předsedou je Ing. Jan Prochotský a tajemníkem Stanley Jančík. Členy výboru jsou zástupci různých krajanských spolků: místopředsedové Štěpán Papánek za chicagskou oblast ČSNRA; za Národní svaz českých katolíků prof. Josef Čada; za Sdružení Jaroslav Rabas. Pokladníkem je Frant. Bulín, zapisovatelkou Františka Uhlířová, výkonnými tajemníky, br. Jančík a Dagmar Harnová. V předvánoční době výbor rozeslal několik tisíc žádostí o finanční příspěvek na adresy krajanů v chicagské oblasti. Na vánoce přijede do Chicaga Dr. Jan Panánek, ředitel Amerického fondu pro čs. uprchlíky z New Yorku a sejde se s výborem v pondělí večer, dne 23. prosince v sokolovně Havlíček-Tyrš, aby se mohl výbor připravit na velký úkol, pomoc uprchlíkům, těm, kteří jsou dosud v Evropě a těm, kteří začnou přijíždět teď k nám. Cs. stolice na Chicagské universitě V rámci oslav 50. výročí vzniku Československé republiky zahajujeme sbírku na založení trvalé universitní stolice, “Professorship in Czech and Slovak Studies at the University of Chicago”. Je to akce nesmírného významu pro celou českou a slovenskou krajanskou veřejnost v Americe. Je to také důstojná a opravdu vlastenecká oslava tohoto významného výročí. Česká a slovenská stolice na University of Chicago bude jedinou, permanentní a vrcholnou vědeckou institucí ve Spojených státech, která zabezpečí nepřetržité studium našeho mateřského jazyka, literatury, dějin, umění a krajanské historie. Jejím hlavním posláním bude nezávislá vědecká práce a příprava budoucích profesorů a učitelů češtiny a slovenštiny, kterých se tolik nedostává na amerických školách a kolejích. K založení stolice je potřeba $600,000. Tato částka bude universitou uložena jako nadační fond s tou výhradou, že základní kapitál je nedotknutelný, a že University of Chicago může používat úroků plynoucích z nadačního fondu pouze ku krytí výloh spojených s Professorship in Czech and Slovak Studies. Takto finančně zabezpečená stolice nebude záviset na dočasném zájmu a podpoře, jak je tomu v přítomné době na četných amerických soukromých i státních universitách. Professorship in Czech and Slovak Studies at the University of Chicago bude svobodným, nezávislým a permanentním vědeckým střediskem, odkud budou vycházet vědecké publikace věnované naší staré vlasti a nové generace pracovníků tolik potřebných k uchování našeho mateřského jazyka a bohaté národní kulturní tradice. Z důvodů převážně historických bylo rozhodnuto založit tuto první českou a slovenskou stolici ve svobodném světě při University of Chicago. Je to universita vynikající úrovně a světového jména a žádná z velkých amerických universit neměla nikdy tak blízký poměr k Čechům a Slovákům jako University of Chicago. Založení této stolice je úkol náročný, ale není nemožný. Češi a Slováci nesčetněkrát dokázali z prostředků mnohem skromnějšich než jakými disponuje dnes naše krajanská veřejnost ve Spojených státech, vybudovat díla nákladnější a na prvý pohled téměř nemožná. Postačí, když si vzpomeneme na sbírky ve staré vlasti na Národní divadlo, či na monumentální akci amerických Čechů a Slováků pro podporu T. G. Masaryka a národního osvobození. Sbírejme příspěvky a nabádejme dobře situované krajany k dvou i tříletým závazkům. Organisujme krajanské ba- záry, divadla a večírky ve prospěch české a slovenské stolice. Informujme známé o možnosti opravdu důstojného zvěčněni sebe a svých rodin odkazem v poslední vůli. Zapojme do této akce naše právníky, lékaře, průmyslníky a ostatní zámožné Američany českého a slovenského původu. Pišme o stolici do svých místních novin. Bližší informace ráda poskytne Mrs. Jan Mička, 2408 Oak Park Ave, Berwyn, Ill. 60402, nebo Mr. R. Gorman, 166 E. Superior, Chicago, Ill. 60611. Dary posílejte přímo na The University of Chicago, 1050 East 59th, Chicago, Illinois 60637. MATICE VYŠŠÍHO VZDĚLÁNÍ Členové Matice jsou v popředí této akce a šli příkladem vstříc krajanské veřejnosti svým velkým darem $10,000, který byl odevzdán Dr. Robert Streeter na Chicagské universitě po obědě, který děkan uspořádal pro členy Matice. Šek odevzdal býv. guvernér soudce Otto Kerner, doživotní člen Matice. Za Matici byli přítomni Dr. Jan Mička s chotí, Dr. Zdenek Hruban, Soňa Bečvářová, matka soudce Ker- nera; za Čs. národní radu americkou Vlasta Vrázová. Za universitu byli přítomni Dr. Streeter, Dr. Eduard Masar, Dr. David Crabb a Dr. Jarmila Součková. Po obědě hosté navštívili universitní knihovnu, československé oddělení, za doprovodu nadšeného jejího knihovníka Dr Lašky. Knihovna s 40,000 svazky je ohromným překvapením, zvláště když si vzpomeneme nedávných začátků, které jsme prožívali s Dr. Josefem Andrlem, když knihovnu zakládal, hledal příspěvky ve ztracených, zrušených krajanských knihovnách. Universita od té doby věnovala značné prostředky na některé velmi cenné historické knihy a zakládá si na tom. že československá knihovna bude jednou nejlepší na amerických universitách. 10 • VĚSTNÍK [pageend10]MEZINÁRODNÍ BAZÁR V CHICAGU Z leva: Barbora Špačková, Alena Bílková Kubíčková, Jana Raknicová, Jiřina Tuzarová, Maru Prokopová Friedová, v zadní řadě Marie Langová a Milena Bayerová. Uprostřed starosta města Richard Daley, Jana Tuzarová a Liduška Goubranová. Každým rokem, pod záštitou starosty města Richarda Da- leyho, se pořádá mezinárodní bazár na rozsáhlém výstavišti Navy Pier. Kilometr dlouhé výstaviště u jezera má stánky z obou stran, kde vystavují chicagské organisace ethnické své národní umění. Letos vystavovalo mnoho národností ve dnech 2. a 3. listopadu, nejen evropských, ale i jihoamerických a asijských, zvláště Japonci letos měli pozoruhodnou výstavu. O výstavu krásného československého umění se opět postarala Čs. národní rada žen v exilu, pí. Míla Ferjenčiková a místopředsedkyně pí. Maru Prokopová Friedová, s pomocí členek. Zde byl zájem především o nádherné české sklo, staré i moderní, a staré výšivky. Řada členek byla po oba dny v národních krojích a zodpovídala dotazy amerických návštěvníků této populární výstavy, kterou navštíví tisíce lidí. Ve vedlejším stánku měl informační stánek Klub svobodné kultury. Théma stánku byla invase Československa a porobení národa. Náměť vypracoval Sávo Roknič. Mnoho Američanů, i fotografů se zde pozastavilo a výstavu se zájmem prohlíželo. Poprvé vystavovala Americká obec sokolská. Byly tu fotografie sokolského sletu, různý sokolský informační materiál a “sokolská” americká poštovní známka. V nejživější části výstaviště, v mezinárodní kavárně, kde se podávala specielní národní jídla, měla Československá národní rada svou kuchyň, kterou měla na starosti, jako jiná léta, pí. Emilie Welclová Růžičková. Úspěchy Cs. nár. rady žen v exilu Ženy vyobrazené se starostou města Chicaga ve stánku na Holiday Folk Fair jsou pilné v Čs. národní radě žen v exilu, jejíž neúnavnou předsedkyní je ses. Míla Ferjenčíko- vá. Zúčastňují se všech podniků Čs. národní rady americké, Captive Nations Day v létě, mezinárodního bazáru, svého československého dne, který pořádají pro předsedkyně sdružených amerických organisací 6. distriktu, atd. Jejich hlavním finančním zdrojem jsou tři výdělečné podniky, jarní a podzimní věneček a předvánoční bazár. Z těchto podniků přispívají ročně $2,000 uprchlíkům v Evropě a zde, ČSNRA, různým dobročinným účelům; na př. od invase Československa odevzdaly již přibližně $800.00 Americkému fondu pro čs. uprchlíky do New Yorku a do Evropy na první pomoc. Letošní vánoční bazár, konaný dne 8. prosince ve velkém sále ČSA v Ciceru, byl navštíven bývalými uprchlíky a sta- rokrajany ve velkém počtu. Jako obyčejně, hlavní atrakcí byly stánky pí. Maru Friedové Prokopové s uměleckými předměty, tradičním českým cukrovím, nechyběli ani “čertíci ze švestek a hrozinek”, a ovšem lidový, umělecky krásný betlém, kterému každým rokem přibývá několik typických lidových postaviček. Nejživěji bylo ovšem kolem stánku s pečivem. obohacovaného stálými domácími příspěvky členek. Odpovědnost za kuchyň měla jako obvykle pí. Ev- žénka Žížalová, a o celý bazár předsedkyně ses. Ferjenčíko- vá. Mikulášského programu se letos zúčastnilo 42 dětí. Program uspořádaly pí. Weissová, Rakničová a Kovářová. Bazár vynikal tak jako vždy svou živosti, výbornou náladou a znamenitostmi. Ani finančně nezklamal, z čehož mohou mít radost v prvé řadě uprchlíci, na které bude zvlášť pamatováno. VĚSTNÍK • 11 [pageend11]Z OBLASTÍ A ODBOČEK ODBOČKA “DR. MILADA HORÁKOVÁ”, CHICAGO, ILL. Odbočka konala svoji schůzi 7. listopadu večer v Moravském domě za přítomnosti 40 členů a hostů. Schůzi zahájil předseda odbočky br. Frank Kratochvil uvítáním přítomných. Byl přečten protokol z minulé schůze a přijat beze změny. Potom br. Kratochvíl promluvil o vývoji posledních událostí v Československu, které se odehrály kolem 28. října a upoutaly pozornost světových novinářů a filmových reportérů. Podal přehled událostí tak zajímavým způsobem, že pokud někdo z nás snad něco v tisku či na televisní obrazovce přehlédl, dostalo se mu doplňující informace. O sjezdu uspořádaném ve Washingtonu ve dnech 18. až 20. října byly v tisku podrobné zprávy, proto se br. Kratochvíl ve své řeči zmínil jen o nejdůležitějších usneseních sjezdu — a vyzdvihl, že všechny organizace zastoupené na sjezdu přislíbily další spolupráci. Je na nás, řekl br. Kratochvíl, abychom ze všech sil k této spolupráci přispěli, každý z nás. Dále hovořil o otázce nových uprchlíků z Československa. Referoval, že kanadská vláda uvolnila ve prospěch čs. uprchlíků 2 miliony dolarů a stanovila velké výhody pro tyto nové přistěhovalce do kanadské země. Též Austrálie otevřela čs. uprchlíkům dvéře — a již přijíždějí noví čs. uprchlíci i do USA. Přiletělo několik letadel s uprchlíky. Podle zpráv Dr. Papánka je zvláště kancelář Amerického fondu pro čs. uprchlíky ve Vídni přetížena prací a je to pro úředníky tamní kanceláře, kterých je jen několik, práce vyčerpávající. Uprchlíkům, kteří přiletěli do Chicaga, bude třeba podat pomocnou ruku, darovat jim kusy nábytku a jiné potřebné věci do domácnosti či oblečení. Br. Kratochvíl vyzval přítomné, aby, pokud by chtěli něco darovat, zavolali telefonicky tajemníka Výboru pro pomoc uprchlíkům, p. Jančíka, na číslo ČR 7-5369. Zařídil by odvoz věcí z jejich bytu. Jeho adresa je: 3808 W. 26th St. Místopředsedkyně odbočky B. Janoušová pak vyprávěla o dojmech ze zájezdu do Washingtonu, který účastníkům u- možnil, že se u příležitosti sjezdu sešli s celou řadou krajanů z celých Spojených států a Kanady. Sjezdu se zúčastnilo kolem 300 delegátů ČSNRA, na večerním banketu bylo přes tisíc lidí. Velkým zážitkem bylo zúčastnit se tryzny v katedrále — milý byl program odpolední akademie a krásný bvl program i večerního banketu. Všem účastníkům dal washingtonský sjezd novou chuť do práce a té bude zvláště nyní, kdy byl čs. národ doma znovu ujařmen, zapotřebí. Br. Kratochvíl pak nabídl k zakoupení pohlednice s obrázkem presidenta Masaryka a nálepky, které Rada rozeslala poštou, a také památníky vydané k 50. výročí založení Československa, jež lze koupit za $1.00. Památník přináší 42 krásných snímků památných budov z Prahy a ČSR. Sestra Janoušová pak promluvila o připravovaném zájezdu ČSNRA na Floridu, který má vyjet z Chicaga 24. února a má navštívit na Floridě Tampa, St. Petersburg, Masaryktown, zastavit se u pí. Poláškové, vdovy po sochaři Poláškovi atd. Sestra Janoušová sdělí podrobnosti, jakmile budou vypracovány. Br. Kratochvíl poděkoval za dárky přinesené do štěstěny a byly promítány slides ze sjezdu ve Washingtonu a z cesty zájezdu ČSNRA do Williamsburgu a Jamestown. Kdo se zájezdu nezúčastnil, měl příležitost vidět alespoň na obrázcích, kudy zájezd projížděl — a účastníci zájezdu si oživili v paměti krásy cesty a pohodu slunného podzimního počasí, které jim přálo Po promítnutí slides byla podávána káva a chutné domácí pečivo, které přinesly naše kuchařinky. I výhry ve štěstěně přinesly radost — a tak jsme se v 10 hod. večer s pocitem spokojenosti rozcházeli. Ludmila Kosová, tajemnice. ODBOČKA ČESKÁ KALIFORNIE, CHICAGO Odbočka konala schůzi 12. prosince ve škole Vojta Náprstek, na které bylo rozhodnuto a projednáno sepsání historie odbočky pro Panoramu. Odbočka byla založena r. 1915, stříbrné výročí slavila 1940, kdy čítala 480 členů. Ve válečných letech měla odbočka* 1,000 členů a musela být rozdělena na 2 organisace. Na schůzi byl též promítán film, jak vypadala Praha 28. října 1968, který natočil člen předsednictva Čs. Orla v exilu za své návštěvy v Československu. ODBOČKA MASARYK, DETROIT, MICH. Výroční členská schůze konala se v Youth Center v Dearborn dne 6. prosince za průměrné účasti členstva. Uvítali jsme dva nové návštěvníky — lékaře a výzkumníka, dr. Lineta a chemika Rakuse. Oba pracují ve svých oborech, jsou spokojeni a slíbili zúčastňovat! se našich podniků i v budoucnu. Po schválení zápisu z minulé schůze přečetli jsme připiš ČSNRA z Chicaga o akci Panoramy a znovu vybídli členstvo k aktivní účasti a zaslání historií osobních či rodinných do památníku Panorama. Současně jsme pověřili bratry dr. Bezděka a J. Sklenáře předběžným zpracováním historie naší odbočky Masaryk, Detroit. Dotazujeme se redakce Panoramy, zda historie jednotlivých odboček budou uveřejňovány samostatně nebo souhrnně jako celek. Protože o mohutné oslavě 50. výročí ČSR v detroitské Sokolovně dne 3. listopadu 1968 nebyla dosud v tisku souhrnná zpráva, pověřen tajemník, aby zprávu vyhotovil dodatečně a česko-americkému tisku zaslal. K uctění památky zemřelé členky Boženy Eisnerové věnovali na činnost ČSNRA manželé Zemeneovi $5.00, paní Rozumová $5.00, Blanche Peters $2.00, paní Zemčíková $2.50. Na akci pomoc čsl. uprchlíkům dosud darovali: manželé Jandáskovi $5.00, M. Rozumová $5.00, manželé Zemeneovi $5.00, J. Sklenář $5.00, paní Mašinda $5 00, dr. V. Bezděk $5.00, Karel Lípa $5.00, Magda Hermanová $5.00, F. Šimů- nek $5.00, Augusta Hermanová $5.00, Caroline Blatnick $1.00, Emma Zemčíková $5.00, Fred Dean $5.00, Mildred Bojas $2 00, celkem $63.00. S ohledem na počet a majetkové možnosti našeho členstva pokládáme výsledek za úspěšný. V akci budeme pokračovat, vybrané peníze jsme odeslali American Fund for Czechoslovak Refugees, New York. Sestra Zemeneová podala zprávu o dvou akcích, kterých se zúčastnily naše členky Zemeneová, Magda Hermanová, Blanche Petersová, Marie Rozumová. Jako každoročně historické museum v Detroit pořádalo výstavku vánočních zvyků jednotlivých etnických skupin. Letos jsme předvedli zdobený vánoční stromek, postavu v moravském kroji a miminko. K tomu pěkný článek o vánočních zvycích, v naší staré vlasti. V International Institute byla letos výstavka s mottem “Podzim — Žně”. Celkem na 40 národností se zúčastnilo. Naše členky obstaraly do výlohy chmel, pivo, křišťálovou mísu s ovocem, žito, láhev slivovice, květiny a cukr, ale jen rafinovaný. (Řepu byl ochoten cukrovar dodat, ale jen nejméně jeden vagon!) Všem sestrám, které se tak ochotně zúčastnily akcí pro udržení dobrého jména Čechů a Slováků v Detroitu, patří srdečný dik! Do nového výboru odbočky na rok 1969 byli jednomyslně zvoleni: Předseda J. Sklenář, místopředseda dr. V. Bezděk, tajemník K Lípa, pokladník A. Zemene, a členky Zemčíková a Zemeneová. Na výzvu Oblastního výboru byli zvoleni jako zástupci odbočky do Oblastního výboru michiganského ČSNRA dr. Bezděk a K. Lipa, s tím, že nebudou-li moci se někdy zúčastniti. má předseda právo vysiati na schůzi jiného člena odbočky. Usneseno konati v mezidobí členských schůzí schůze výborové. Prvá taková schůze bude se konati v lednu, aby mohla býti řádně připravena vzpomínka na TGM (koná se dne 14. března 1968 opět v Youth Center. Dearborn). P. S.—Den po schůzi došla nás smutná zpráva o náhlé 12 • VĚSTNÍK [pageend12]smrti dlouholetého, skromného člena, do poslední doby účastníka všech našich akcí, p. Ládi Literáka. Čest jeho památce! Za ČSNRA odbočku Masaryk, Detroit, Mich., Karel Lípa, tajemník. OSLAVA 50 LET ČESKOSLOVENSKA V DETROITU DNE 3. LISTOPADU 1968 Když v srpnu bratr Fr. Moravanský, jeden z posledních ještě žijících detroitských legionářů, svolal schůzku všech spolků a společků, které měly připravit důstojnou oslavu vzniku milované republiky, mnoho jsme si nedůvěřovali. Slabá účast na podnicích v posledních letech a i jiné problémy zdály se nepřekonatelnou překážkou. Ale díky poctivému úsilí několika jedinců ve spojitosti s možnostmi, které skýtá nová Sokolovna v Dearborn Heights, předvedli jsme krajanské i americké veřejnosti podnik skutečně důstojný významného výročí. Přes 400 osob vyslechlo hymny, československou a americkou, projevy významných hostí, pozdravné telegramy, krásný český zpěv i hudbu. Nemůžeme zde podrobně popisovat jednotlivosti, které těšily a současně i dojímaly. Guvernér Romney daroval Sokolu zvláštní vlajku (americkou), zástupce města Dearborn Heights slavnostně oznámil vyhlášení dne 3. listopadu jako Den Československa, sociální pracovnice paní Florence Gasady vzpomínala, jak společně pracovala s dr. Alicí Masarykovou, redaktor Anderson z Detroit News popsal okupaci Československa sovětskými vojsky, tak jak ji osobně v Praze prožil. Za Americký Sokol bratr Čihák z Chicaga vhodně vyzval k další činnosti, tak aby dnešní oslava nezůstala jen vzpomínkou. Za ČSNRA odbočku Masaryk v Detroit zakončil projevy bratr Sklenář slovy, které téměř zanikly v mohutném potlesku: “Přežili jsme Habsburgy, přežili jsme nacisty, přežijeme i Sověty!” Pak zapěli Sokolové a Sokolice Detroit za vedení br. Kopeckého několik písní, z nichž zvláště Hašlerova “Hoši od Zborová” hluboce zapůsobila. Pak účinkoval kvartet Wal- tera Klepáče a nakonec programu byla zatančena česká beseda v krojích. Po programu se hosté mohli věnovati prohlídce filatelistické výstavky (připravili ji bratři Lípa a Kopecký), tanci anebo — ti starší pamětníci — vzpomínkám . . . Úspěch byl dovršen ještě druhého dne, kdy Detroit News věnoval zprávě o oslavě velký článek a otiskl i fotografii pěveckého sboru v krojích. A v těchto dnech jsme obdrželi již i vyúčtování. Za chutný a hodnotný oběd se vybíralo $3.50, jiné výdaje návštěvník neměl. Ale i to stačilo, aby Sokol Detroit obdržel na činnost finanční výtěžek $158.00. Musíme věřit, že podnik byl začátkem nové éry krajanské činnosti v Detroitu a okolí. Karel Lípa, tajemník ČSNRA odbočky Masaryk v Detroit. ODBOČKA V ST. LOUIS, MO. Přehledná zpráva o hlavních bodech činnosti ve druhém pololetí roku 1968: Ačkoliv naše odbočka byla v červenci jedinou zdejší krajanskou organisací, zastoupenou při pořádání vzpomínkových oslav letošního Týdne porobených národů, srpnové události v ČSR přivedly téměř všechny československé a východoevropské spolky do jednotného šiku. To se projevilo zejména při veřejné manifestaci za svobodu Československa, pořádané z iniciativy st. louisských studentů a Svazu přátel porobených národů. Mezi hlavními řečníky byli např. dp. Prokeš z katolické osady sv. Jana Nepomuckého, Rev. Vajda ze slovenské církve evangelické a prof. Jánský z naší odbočky. Mezi účastníky vynikala zejména delegace krojovaných sokolů, vedená starostou Sánou a předsedou Sdružených čs. spolků Reinerem. Ani naše organisace, ani jednotliví její členové nezůstali ovšem pozadu s vlastní iniciativou. Ihned po zprávě o okupaci ČSSR zahájil např. náš předseda Burian dopisovou akci redakcím časopisů a různým organisacím a navázali i styky s novými uprchlíky v Evropě za účelem zorganisování sociální pomoci. Místopředseda Šulz poskytl novinářům obsáhlý interview, jenž byl pak otištěn na dvou stránkách jednoho z nejvýznamnějších amerických deníků St. Louis Post-Dispatch. Ů příležitosti zmíněné manifestace byl inter- viewován i televisními reportéry. Bývalý předseda Troup se vydal na okružní cestu po Missouri a hovořil do rozhlasu v různých městech tohoto státu. Prof. Jánský vystoupil šestkrát na různých televisních pořadech v St. Louis, napsal několik článků do amerických časopisů, mluvil několikrát v rozhlase a přednášel o Československu na shromážděních AAUW, Rotary Clubu, Lions a jiných organisací. I ostatní naši členové vykonali společně i jednotlivě vše, co bylo v jejich možnostech. 27. října se konala v Americko-českém vzdělávacím středisku oslava 50. výročí vzniku ČSR, pořádaná společně všemi významnými krajanskými organisacemi. V pořadu proslovů, scén, hudby a písní vystoupily nejlepší talenty zdejších spolků — naší organisace např. Jan Burian v houslovém duetu se Z. Zurovským, V. Dvořák v roli rakouského četníka ajv. Důstojný program učinil velmi positivní dojem i na přítomné zástupce veřejného života, politické správy, tisku a televise. Ve spolupráci s ČSNRA-Čimice uvedla v rámci říjnových jubilejních oslav dramatická fakulta st. louisské Maryville College hru bratří Čapků “Ze života hmyzu” — v režii a upraveném překladu naší členky Liy Jánské. Představení bylo několikrát opakováno s mimořádným úspěchem. Z ostatní činnosti naší odbočky je záhodno uvést ještě aspoň tradiční Čimický piknik, který se konal letos u Hlaváčů, u jezera. Ačkoliv musel být původně pro špatné počasí přeložen z 26. května až na 11. srpna, setkal se s takovým úspěchem společenským i finančním, že byl na všeobecnou žádost opakován 22. září. Naše snahy kulturní, propagační i sociální se v posledních měsících zaměřily ještě intensivněji na situaci v ČSR a na pomoc čtvrtému exilu, v kterémžto směru hodláme pokračovat i v dalším období. Šibeniční humor v Praze Brežněv navazoval v Čierné styky s obyvatelstvem. Studoval totiž, jaká je láska lidu k SSSR. Zeptal se jednoho občana, jak dlouho by zadarmo dělal pro ČSSR, pro USA a nro SSSR. Tázaný odpověděl: “Pro ČSSR den, pro USA týden a pro SSSR rok i více!” Brežněv se zaradoval a ptá se, jaké má povolání? Občan odpovídá: “Hrobník!” * * * V Moskevské Pravdě prý vydal TASS zprávu, že “Han- zelka v Kostelci zabil Rusa”. Rudé právo tuto zprávu dementovalo a poopravilo takto: Dovolujeme si upřesnit zprávu TASSu. Nebyl to Hanzelka nýbrž Zikmund. Nebylo to v Kostelci, ale v Kostnici. A nezabil Rusa, ale Husa. Jinak je zpráva pravdivá. (České Slovo, Mnichov) * * * V jedné pražské hospodě žádá Rus, aby mu nalili piva, ale za ruble. Hostinský odmítá, ale přítomní hosté vyzvou Rusa, že jsou mu ochotni dát pivo, když zvolá: Ať žije Dubček! Rus nadšeně slávu Dubčekovi provolal, vypil pivo a odešel. Za půlhodinku se nahrne do hospody mračno Rusů a všichni řvou sborově: “Ať žije Dubček!” * * * V prvních dnech okupace kolovaly zprávy, že je nutno odevzdat na SNB všechny zbraně, které občané mají ve svých domácnostech. Dostaví se na SNB starší muž a ptá se: ‘Mám doma kopí, dle posudku znalců je z husitské doby, jsem povinen je odevzdat?” Povídá příslušník SNB: “Zatím si je nechte raději doma. Museum počká!” VĚSTNÍK • 13 [pageend13]Spojené státy formálne přijaly "Protokol o stavu uprchlíků" Washington. — Dne 1. listopadu 1968 se Spojené státy staly 26. zemí, která prijala “Protokol o stavu uprchlíků”. Tento protokol usiluje o zajištění skutečné ochrany uprchlíkům a o poskytnutí jim různých práv, která jim mají umožnit zlepšení jejich zákonných, politických, hospodářských a sociálních podmínek v zemích, ve kterých bydlí. Po schváleni Valným shromážděním Spojených národů byl podepsán 1. ledna 1967 pro ty země, které jej přijaly. President Johnson jej předložil senátu Spojených států v srpnu 1968; U.S. senát jej jednohlasně schválil dne 4. října 1968. President Johnson vylíčil význam tohoto protokolu těmito slovy: “Tento protokol je obsažnou listinou práv pro uprchlíky, kteří musili opustit svou zem, v níž jim hrozilo pronásledování pro jejich politické názory, rasu, náboženství, národnost, nebo sociální příslušnost. Mezi lidskými právy, která jsou tímto protokolem zaručena, zaujímá přední místo zákaz vypovědět uprchlíky, anebo je vrátit zpět do země, v níž jim hrozí pronásledování. Uprchlíkům jsou zaručena taková práva, která jim umožní, že přestanou být uprchlíky a stanou se samostatnými členy svobodné společnosti. Tak budou potom moci žít v podmínkách člověka důstojných a mít úctu k sobě samým.” Dne 1. listopadu 1968 pak James R. Wiggins, velvyslanec Spojených států u Spojených národů, v New Yorku slavnostně odevzdal generálnímu sekretáři U Thantovi úřední dokument o přistoupení Spojených států k ustanovením protokolu a podotkl, že od konce druhé světové války bylo do Spojených států přijato více než milion uprchlíků, že Spojené státy už dříve udělovaly uprchlíkům ta práva, která jim tento protokol zaručuje, a že toto přijetí protokolu Spojenými státy velmi vhodně spadá do Mezinárodního roku lidských práv. Na této slavnosti byli také přítomni zástupci mnohých ochotnických organisací, které si vzaly za úkol poskytovat pomoc uprchlíkům. Mezi těmito organisacemi vynikají zejména American Council for Nationalities Service, American Council of Voluntary Agencies for Foreign Service, a American Immigration and Citizenship Conference. S nimi úzce spolupracuje American Fund for Czechoslovak Refugees. Velvyslanec Wiggins řekl k zástupcům těchto organisací: “Velká část pomoci, kterou poskytly Spojené státy uprchlíkům jak zde v naší zemi, tak i za mořem, byla poskytnuta zásluhou organisací, které vy zastupujete. Vaše organisace jsou nepostradatelnými účastníky na tomto lidumilném díle.” “PROMĚNY” Proměny, čtvrtletník SVU, skončily svůj pátý ročník a připravují první číslo ročníku šestého, které vyjde v lednu 1969. Proměny začaly v roce 1964 s čísly o 56 stránkách, zatím co poslední, říjnové, číslo pátého ročníku mělo již 108 stránek. Při tom předplatné nebylo zvýšeno a i v šestém ročníku zůstane zatím stejné; uvažujeme o možnosti vydávat “Proměny” častěji než 4krát ročně — pak ovšem by bylo nutno zvýšit i předplatné, které sotva kryje náklady tiskárny. Po srpnových událostech v Československu je nutné, aby Češi a Slováci měli možnost svobodného projevu mimo hranice Československa, který by prokázal, že mají co říci světu i sobě; vytváření a udržování takové možnosti je dnes jedním z hlavních úkolů Proměn. Odběratele prosíme o lask. poukaz předplatného na rok 1969 předem, abychom včas získali potřebné prostředky k úhradě lednového čísla; kdyby členové SVU nežádali svou slevu a naopak něčím přispěli na tiskový fond Proměn, pomohli by Proměnám ve snaze, aby vycházely s obsahem stále bohatším. Domníváte-li se, že po zákeřném přepadení československé kultury je svobodný český a slovenský tisk v zahraničí důležitější než kdy jindy, myslíte-li, že Proměny v něm plní svou úlohu, a soudíte-li, že by měly mjt více stránek k disposici, aby je mohly nabídnout českým a slovenským vzdělancům, kteří tak statečně v Československu za svobodu věd a umění bojovali a po okupaci ztratili své publikační možnosti, předplaťte šestý ročník Proměn a poukažte obratem předplatné šekem znějícím na jméno PROMĚNY — SVU do kanceláře SVU. Roční sazby předplatného Proměn (až na další): USA: členové SVU $4.00, ostatní $5.00. — Kanada: členové SVU kan. $4.35, ostatní kan. $5.45. "Zrození Československa" ANGLICKÁ KNIHA DOKUMENTŮ O PRVNÍM ČS. ODBOJI Ve Spojených státech vyšla v těchto dnech v angličtině pozoruhodná kniha, která je věnovaná především anglicky mluvícím zájemcům o historii Československa, jichž v důsledku letošních událostí v Československu stále přibývá. Jmenuje se “The Birth of Czechoslovakia” (Zrození Československa) a je to souhrn nejdůležitějších dokumentů prvního československého zahraničního i domácího odboje se 70 fotografiemi historických okamžiků, kterých se týká. Knihu vydala svým nákladem a za nevšední finanční pomoci svých přátel washingtonská odbočka Československé národní rady americké. Knihu sestavil, redigoval a úvod k ní napsal Čestmír Ješina, pracovník statistického oddělení amerického ministerstva obchodu, který se zabývá studiem moderní československé politické historie, o níž už napsal několik prací. Toto dílo vzniklo z myšlenky uspořádat v souvislosti s nedávnou washingtonskou manifestací za svobodu pjo český a slovenský lid u příležitosti 50. výročí vzniku Československé republiky výstavu nejrůznějších dokumentů z prvního odboje, počínajíc historickou Washingtonskou deklarací Masarykovy československé prozatímní vlády z 18. října 1918. Když se výstava začala připravovat, bylo logické uvažovat o nějakém katalogu. Z toho se pak rozvinula myšlenka, že je třeba napravit chybu 50 let a poskytnout angľcky mluvícím přátelům Československa včetně české a slovenské druhé, třetí i další generace v Americe vědecky zpracovanou knihu s nejdůležitějšími dokumenty ze čtyřletého období první světové války, které vedlo k vyhlášení československé samostatnosti. Kniha začíná Ješinovým úvodem, který na devíti stranách shrnuje historii českého a slovenského národa a tím zasazuje následující dokumenty a ilustrace do příslušného historického rámce. Informovaného čtenáře nemusí překvapit, kolik místa věnuje Ješina československým legiím ve svém úvodu a později i v chronologické úpravě zařazených dokumentů. Legie, jak je známo, byly mocným nástrojem celé první československé zahraniční akce a jejich legendární sibiřská anabase byla a je dodnes předmětem obd vu historiků i určité části veřejnosti západního světa. Ostatně jen před několika měsíci vyšla v Americe anglická kniha s populárním vylíčením historie čs. legií. Još'na sám uvádí několik příkladů: na příklad to. že předchůdce presidenta Wilsona, Theodor Roosevelt, poslal část své Nobelovy ceny míru československým legiím do Ruska. Sbírka dokumentů začíná chronologicky Prohlášením Českého komitétu zahraničního proti Rakousku ze dne 14 listopadu 1915, tedy prvním veřejným dokumentem Masarykovy zahraniční akce. Další dokumenty navazuji na ustavení Československé národní rady zahraniční Masarykem. Benešem a Štefán’kem, a na jejich vlastní činnost. Všímají si ovšem i událostí v českých zemích: Je tu kupř. Manifest českých spisovatelů z května 1917. Nemáme, bohužel, dost místa, abychom se mohli zmínit o každém dokumentu, který Ješina do své knihy zařadil. An14 • VĚSTNÍK [pageend14]glicky mluvící student československé historie v ní najde vše, co potřebuje ke svému studiu první československé zahraniční akce, která konečně vedla k uskutečnění staletého snu českých a slovenských vlastenců, k utvoření samostatného státu. A sbírka dokumentů logicky končí prvním zákonem Československé republiky z 28. října 1918 a Martinskou deklarací z 30. října 1918. Knihu “The Birth of Czechoslovakia” možno objednat u jednatelky washingtonské odbočky ČSNRA: Mrs. Anna M. Faltus, 4708 Kenmore Ave., Apt. 303, Alexandria, Va. 22304, USA. Připojte šek nebo peněžní poukázku na $5.00. NOVÁ SBÍRKA BÁSNÍ JOS. MARTÍNKA Josef Martínek je první krajanský básník, jemuž se podařilo proniknout svými anglickými verši do širší literární veřejnosti americké. Po sbírce Songs of the Desert připravuje do tisku druhou sbírku básní v angličtině. Přes vysoký věk však nezanedbává ani tvorbu ve své mateřštině. Právě vyšla v newyorské edici Universum Press již jeho čtvrtá knížka českých básní, Verše ze zásuvky a verše zapomenuté. Nová sbírka má čtyři části a hodně rozdílné, neb tento básník nehraje jen na jedné struně. První kapitolou jsou Verše ze zásuvky; verše, jaké si vlastně jen pro sebe psávali redaktoři krajanských novin v době, kdy před druhou světovou válkou se naše krajanská obec počala definitivně rozkládat omezením přistěhovalectví, nárazem průmyslové krise a érou automobilismu, jež české osady v amerických městech rozptýlila po metropolitních distriktech. I Martínek je psal, ale netiskl, aby nenakazily klesající už náladu čtenářů, jichž válem ubývalo. Druhá část Na rozloučenou a na shledanou je výkřikem básníka nad Mnichovem, který ho vyhnal podruhé ze staré vlasti. Vyšla původně jako odbojový leták, často recitovaný na krajanských schůzích ve Spojených státech a Kanadě za druhé světové války. Třetí část tvoří překlady ukázek poezie amerických Indiánů, zejména z jihozápadu. Je to snad první výbor z jejich básnické tvorby v češtině. Poslední část Z různých dob pak dává příležitost nahléd-' nout do básníkovy lyrické tvorby za padesátých let a sledovat jeho básnický vývoj. Je to knížka, která bude zajímat jak staré krajany, tak naši emigraci pomnichovskou, milovníky starého amerického západu i čtenáře, kteří se zajímají jen o poezii. Jako všechny knihy vydané v edici Universum Press Co. v New Yorku, je i tato sbírka veršů prvotřídně vybavena; titulní stránka přináší obrázek autora, stojícího u obrovitého kaktu sahuaro v jeho nulované arizonské poušti. Cena knihy je $2 50 a je jí možno objednat: Universum Press Co , P. O. Box 468, Perth Amboy, N. J. 08862. POVÍDKY EXULANTOVY SVU právě vydala knihu povídek dr. Otakara Machotky, bývalého profesora sociologie na Karlově universitě, nyní profesora Státní university New Yorské v Binghamtoně. Profesor Machotka je dobře znám československým exulantským kruhům svoji vědeckou i politickou činností. Novou knihou povídek vstupuje prof. Machotka poprvé na půdu krásné literatury. V předmluvě ke knize říká dr. Radimský, že je to jakýsi nový druh “science fiction”, a to s podkladem sociologickým, nikoli — jak dosud bylo obvyklé — s podkladem technickým nebo přírodovědeckým. Všechny povídky, až na dvě, jsou z exulantského života. Jsou citlivým, často lyrickým výrazem, zkušeností českého člověka v exilu. Jsou svědectvím toho, jak exil rozc’tlivuje duši člověka vzdáleného své vlasti, jak upoutává jeho pozornost k věcem, kolem nichž dříve chodíval nevšímavě — a jak jej svým způsobem obohacuje, i když často bolestně. SVU vřele doporučuje knihu prof. Machotky vaší pozornosti. Cena knihy je $2.00. — SVU, Room 1121, 381 Park Avenue South, New York, N. Y. 10016. Staročeská dechovka Již podruhé si podali ruce naši umělci z Clevelandu s umělci z Československa, aby společně ^připravili druhé vydání gramofonové desky “Staročeská dechovka”, ze které výtěžek bude předán Dominikánským sestrám, které se obětavě starají o “Holy Family Cancer Home”, 6707 State Rd., Parma, Ohio. Loňského roku nám nebylo možno říci milovníkům dechové hudby, že všech pět čs. hudebníků, kteří tuto desku nahráli, jsou členy České filhmarmonie. Jedná se o Josefa Stuchlého, Emana Hrdinu, Rudolfa Beránka, Václava Hozu a Vladimíra Kubáta. Vybrané polky a valčíky jsou skladbami Josefa Stuchlého, Josefa Poncara, Vladimíra Kubáta a Karla Vacka. Je nadmíru potěšující, že tak šlechetná myšlenka se zrodila v čs. Clevelandu. Původcem je všem známý producent a ředitel, Luboš Hromádka, který již pro naši věc tolik vykonal. Obálku pro gramofonovou desku mistrně nakreslil akademický malíř, Pavel Líháni, jehož obrazy, reklamní produkce a knižní obrazové přílohy jsou všeobecně obdivovány. Umělecké rytiny a barevné typy připravili Karel Goleš a Gene Durk. Veškeré tiskařské práce byly darovány bratry Doles hovými. Za celou touto podpůrnou akcí stoji Czech Guild of Holy Family Cancer Home, jehož zakladatelé jsou: Rev. Msgr. Oldřich Mazanec, Josef J. Dolesh, soudce Joseph A. Artl, Cletus J. Koubek a Edward A. Smirčina. Holy Family Cancer Home se stará o postižené rakovinou, nehledě na náboženské vyznání, rasu či národnost. Jak víte, “Holy Family Cancer Home” je udržován čistě z darů a za léčení se neplatí. Vážení krajané, je velmi mnoho dobrých nemocnic v Americe. Je však jediná toho druhu, kde se vás nikdo neptá, kdo a jak bude platit za váš pobyt během ošetřování. “The Czech Guild of Holy Family Cancer Home” vám pošle za malý příspěvek — dar $4.50 — krásnou desku “Staročeská dechovka” č. 2, čímž podpoříte šlechetnou věc. Desky si můžete objednat na adrese: Czech Guild, 703 Leader Bldg., Cleveland, Ohio 44114. Telefon: 241-7089. Přemek Kocián. ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 113 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61st Court, Cicero, III. 60650 VĚSTNÍK • 15 [pageend15]p mi o r nm n THE WHO’S WHO OF AMERICANS OF CZECHOSLOVAK DESCENT, to be published in English in 1968 by the Czechoslovak National Council of America. The editorial board is already preparing the first biographies for the printer. Panorama Committee asks that you please send in your prepared questionnaire or autobiography as soon as possible. This will give us more time to help you and others in writing the story of your family. You may write in Czech, Slovak or English. Proof of your biography will be sent for your approval before publication. Subscription rates are from $15.00 for one-eighth page to $100.00 for the entire page (approximately 635 words). Please do not delay. Join the many who wish to add the name of their family to the hundreds and thousands o1 Americans of Czech and Slovak descent who have contributed by their hard work, perseverance, honesty and personal sacrifices to a better life for the family and community. DETACH DETACH Please send us the name of your neighbor or acquaintance to whom Panorama Committee will send free of charge a brochure giving the details about Panorama, sample biographies and a questionnaire to assist the subscribers in writing the story of their life. NAME ADDRESS CITY STATE ZIP CODE To be sent to: PANORAMA COMM., CZECHOSLOVAK NATIONAL COUNCIL, 4125 West 26th St., Chicago, III. 60623 VESTNÍK 4125 West 26th Street Chicago, Illinois 60623 «^»<36 ADDRESS CORRECTION REQUESTED SECOND CLASS POSTAGE PAID at Chicago, Illinois [pageend16]