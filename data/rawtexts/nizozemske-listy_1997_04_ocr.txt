NIZOZEMSKÉ LISTY OBČASNÍK ČECHŮ A SLOVÁKŮ V HOLANDSKU ROČNÍK ČTVRTÝ ČÍSLO 4 1997 [pageend1]Vydává Spolek Čechů a Slováků v Nizozemí Postbus 5002, 1800 TA ALKMAAR Bankovní spojení: POSTBANK 6065337 RABOBANK 32 63 62 118 p/а Jupiterstraat 17,1562 WL KROMMENIE Roční předplatné f 35,- Tiskne Provincie Zuid Holland Redakce nezodpovídá za obsah podepsaných článků, zaslané příspěvky nevrací a vyhrazuje si právo tyto případně redakčně zkrátit. Redakční rada: Líba van Dijk (vedoucí), Eva Horová, Mirek Kabela, Ladislav Malínský, Igor Šedo Toto číslo vychází před Vánocemi 1997 OBSAH: 3 Úvodník 4 Vánoční minipříběh 5 Rozhovor s velvyslankyní ČR 8 Pozdrav velvyslance SR 9 Paní Jitka Stavinohová opouští České centrum 11 České centrum v roce 1998 13 Pocta F. Škroupovi - D. Kannegieter 14 La Pelegrina a Bechyně - P. Šorm 15 XII. populárně vědecké Symposium - E. Horová 17 Ke Kunderově eseji o Janáčkovi - A. Rous 20 Jedna kniha - jeden film - M. Kabela 22 Upozornění autorům 23 Evropská Unie - M. Kabela 27 Předběžně o valné hromadě Spolku 28 Holandsko-český trh v Naardenu - M. Kabela 29 O Nizozemsku v českém tisku - D. Kannegieter 31 Benefiční výstava Ladislava Dydka - E. Horová 32 Vánoce strýce Sisipřála - L. Malínský 34 Zamyšlení nad pozdravem - Servác 35 Den Haag a Český dvůr - E. Horová 36 Přechylování: ano či ne ? - L. Malínský 38 Kniha - nejlepší vánoční dárek - L. van Dijk 39 Civilista - J. Hora 39 Dopisy 40 Luštírna NL - L.M. 42 Víte, že... 43 Tři přání 44 Zadní strana - L. Malínský Příští číslo vyjde začátkem března 1998 Redakční uzávěrka 5. února 1998 NIZOZEMSKÉ LISTY [pageend2]ÚVODNÍK Vážení čtenáři, v tomto posledním čísle letošního roku bychom Vám především chtěli poděkovat za projev sympatie k naší výzvě o záchranu Nizozemských Listu. Vaše příspěvky nám umožnily v jejich vydávání (aspoň zatím) pokračovat. Důležité pro nás byly i Vaše odpovědi na otázku, týkající se obsahu našeho časopisu. Jsme rádi, že se naše názory od Vašich neliší: přejete si pestrý obsah, ve kterém si každý může najít to, co ;ej zajímá. Vedle zábavných článků, křížovek a podobně, které mají své skalní "fandy", je tu potřeba si přečíst i občasnou politickou polemiku a aktuelní informace o různých aspektech života v naší staré vlasti. Najít vhodné a zajímavé náměty není snadné; možná i proto, že většina Vás, čtenářů, do vlasti jezdí a tak mají příležitost tamější život posoudit tak říkajíc z vlastních přímých zkušeností. Ovšem jsou mezi námi i krajané, kteří už se do Cech, na Moravu nebo na Slovensko tak často nedostanou, a ti zprávy ze starého domova velmi oceňují. A i když máte sami možnost si utvořit vlastní názor z přímých zkušeností, není na škodu si přečíst názor druhých. Zvláště, jedná-li se o rozporuplné události a subjektivní stanoviska. Číslo, které máte v rukou, vychází před Vánocemi. К Vánocím patří určitá slavnostní nálada. Bohužel byla tato předvánoční nálada koncem listopadu narušena zprávou o bouřlivé politické situaci v Čechách. Je to smutná situace, ale každá chyba se dá napravit, z každé chyby se člověk učí. К Vánocím patří též přání. Proto bychom chtěli všem lidem v České republice a i na Slovensku popřát hodně sil, vzájemného pochopení, ale i dostatek motivace k pokračování budování demokratické společnosti. To je ale potřeba dělat společně. Demokratickou společnost nepostaví vyhláškou nebo dekretem "ti tam nahoře", tu musí stavět kousek po kousku každý, kdo je jejím členem. V současné době je to i věc mezinárodní. Abychom svým potomkům mohli odkázat 7.emi, kde nehrají hlavní roli jen peníze, ale kde jsou důležité i sociální potřeby obyvatelstva. To ale musí vyjít z lidí samotných. Doba, kdy někdo rozhodoval za nás, už pominula. "Národ sobě" je nápis na Národním divadle. Možná by nebylo marné se občas nad tím nápisem zamyslet. A masarykovské "nebát se a nekrást" asi platí v neztenčené míře i dnes. Krajanům v Nizozemsku bychom rádi popřáli hezké Vánoce a štastný Nový rok. Ale nejen to: chtěli bychom, aby i oni měli pochopení pro své bývalé spoluobčany a aby měli stále chut lidem ve staré vlasti pomáhat. Tu možnost máme všichni. Ještě jednou, hezké Vánoce a štastný Nový rok! Příští rok je rokem jubilejním. Bude to 5 let, kdy poprvé vyšly Nizozemské Listy. Takže i jako redakce máme přání: chtěli bychom mít hodně dlouho co nejvíc spokojených čtenářů. Spolek demokratických Čechů a Slováků uspořádá na jaře Valnou hromadu. Více se dočtete dále v tomto v čísle. Na Valné hromadě vás také budeme informovat o činnosti Spolku. Redakce 3. [pageend3]Neupřímná vánice, závistivý vítr. Na oknech rolety, dveře na závoru. Na okénko ťuk, ťuk, ťuk. "Kdo to sem leze, zas ňákej kluk!?" "Ale né, to jsme přece my, slečny Veselé, aje s námi i pan Šťastný !" "Jaké Veselé ? A jakej pan Šťastný ?" "No přece Veselé Vánoce a Šťastný Nový Rok 1" "Tak pojďte dovnitř, otvírám 1" n iz o z e ms k é l is t y PŘEJÍ SVÝM ČTENÁŘŮM PRETTIGE VÁNOCE A ŠŤASTNÝ NIEUW JAAR (1998) [pageend4]PANÍ ING. HELENA BAMBASOVÄ, VELVYSLANKYNÉ ČESKÉ REPUBLIKY V NIZOZEMSKU Pro Nizozemské Listy s paní inženýrkou Bambasovou hovořila Eva Horová. Den Haag, pondělí 20. října 1997 odpoledne. Před budovou českého velvyslanectví v Paleisstraat předlaždují ulici. Je to spojeno se sice činorodým, nicméně velmi nepříjemným hlukem. Naštěstí brzy hluk ustává, takže nic nebrání otevřenému, velmi příjemnému rozhovoru s novou představitelkou České republiky v království Nizozemském. Vystudovala jsem ekonometrii - to je matematická odnož ekonomie. Zabývá se vytvářením různých matematických modelů, které by měly pomoci při předvídání vývoje ekonomiky a tudíž při tvorbě dlouhodobých koncepčních plánů. Meziotázka • typicky biologicko-ekologická, odbíháme od predmetu rozhovoru - jak moc spolehlivé jsou takové modely? Jistě, to je složité. V ekonometrii existují totiž dva směry: jeden vychází se spousty spolehlivých dat, ale model je pak velmi náročný na zpracování a hlavně na interpretaci. Druhý směr zjednodušuje, ale zase potom neodráží realitu. Je to stálé hledání. 5 Do roku 1991 jsem pracovala na Výzkumném ústavu obchodu, kde jsem se zabývala poptávkovými modely (k předpovědi poptávky). V roce 1991 jsem přešla do tehdy zcela nově zřizované společné instituce Karlovy Univerzity a Pittburgh University, tzv. CERGE, jako zástupce ředitele. Tato instituce zajištuje 3-4 leté postdoktorální studium ekonomiky. Podobné instituce byly zřízeny i v jiných státech střední a východní Evropy. Vznikly z potřeby vyškolení ekonomů za bývalou železnou oponou, kteří do té doby neměli možnost se seznámit s makro- a mikroekonomickými principy fungování kapitalistického volného trhu. Tyto CERGE instituty byly a jsou financovány převážně z peněz zahraničních programů jako jsou USAID, Phare, Sorosova nadace Open Society Fund a pod. Měla jsem za úkol institut technicky založit a rozjet, t.j. zajistit nábor lidí, zařízení místností včetně zavedení telefonů a počítačové sítě atd. V té době ne zrovna lehký úkol. Ředitelem tohoto nově vznikajícího institutu se stal pan ing. Zielenec, pozdější ministr zahraničí. Otázka 1. Mohla byste nám říci něco o sobě? Samozřejmě, rozumím. Pokud budu moci, odpovím ráda na všechny vaše otázky. Úvodní poznámka (EH): Nizozemské Listy jsou v první řadě krajanský časopis, zaměřený na Čechy a Slováky, žijící v Nizozemsku. Máme ale odběratele i v České republice a na Slovensku. Proto se budu ptát na věci, o kterých se domnívám, že by mohly zajímat co největší skupinu našich čtenářů. Mohou to být i otázky osobní, nechám na vás, zda na ně budete chtít odpovědět. Paní ing. Helena Bambasová předala pověřovací listiny královně Beatrix 24. září 1997. [pageend5]V lednu 1993, t.j. v době vzniku samostatné České republiky, jsem na požádání ministra zahraničí přijala místo vedoucí administrativní sekce na ministerstvu zahraničí. Tato sekce se zabývá personálními záležitostmi, zaváděním počítačových systémů atd. Od roku 1994 jsem na ministerstvu pracovala jako ekonomický náměstek. Nesla jsem zodpovědnost za rozpočet celého ministerstva, za budovy a vůbec celý majetek. Tuto funkci jsem zastávala až do mého jmenování velvyslankyní v Nizozemsku. Něco ještě osobnějšího? Dobře. Je mi 39 let, jsem vdaná, manžel je právník. Máme dva syny, 12 a 15 let, ti už začali chodit tady v Den Haagu do International School. Hodně jsme přemýšleli, jak budeme všechno kombinovat. Nakonec jsme se rozhodli, že to zkusíme tak, že manžel bude "pendlovat" mezi Prahou a Den Haagem v jakýchsi časových ’modulech’. 6 Otázka 2. Jak se český člověk připravuje na diplomatickou dráhu obecně a na funkci velvyslance zvláště? Začátky české diplomacie po roce 1989 nebyly lehké. Po roce 1989 odešlo - pochopitelně - hodně lidí. V roce 1993 již tak ztenčené řady prořídly dále, odchodem Slováků. Diplomacie nemá dost zkušených, vyškolených lidí. Tento nedostatek je možné odstranit jen postupným růstem nové generace mladých českých diplomatů. К tomu probíhají náborové konkurzy a následná školení, ale stále chybí střední a vyšší úřednické (diplomatické) kádry. Co se týče funkce velvyslanecké - jsou dvě možnosti jak výše popsanou situaci řešit: možnost zrychlené kariéry (to je asi můj případ), nebo jmenováním vybraných osobností (můj předchůdce, pan prof. Mihule, nebo například v Čině máme doktora-sinologa atd.). Moje osobní příprava na kariérní diplomacii spočívala asi především v těch čtyřech a půl letech v odpovědné funkci na ministerstvu zahraničí; pak, jako všichni nastupující diplomaté, jsem prodělala intensivní zaškolovací program, který trvá čtyři měsíce a kde se člověk seznamuje se státní zahraniční politikou, nezbytným protokolem atd. A pak už může začít. Otázka 3. Připravovala jste se specificky na Holandsko, pardon, Nizozemsko? Nemohu říci, že bych se nějak specificky připravovala. Samozřejmě jsem si přečetla všechno, co mi připadalo relevantní, jako jakýsi rámec. Spinozu, Erasma Rotterdamského, Komenského; něco historie, zeměpisných a ekonomických dat, faktické údaje o systému řízení, politice atd. Považuji ale za velmi důležité nepřistupovat к této zemi s již napřed vyvořeným názorem. Chci ji poznávat na základě osobních kontaktů s lidmi, sbíráním dojmů. Chci si udělat čas na cestování, především na návštěvy měst, která mají partnerské svazky s městy v České republice. Vím, že je jich v Holandsku hodně. Považuji to za velmi důležité. Pouta mezi státy se mohou tvořit vzájemnými návštěvami hlav států, vlád, ministrů, parlamentů, to je jistě závažné a nezbytné. Ale jemné, nenápadné, husté předivo mezilidských kontaktů na té nižší, nevládní úrovni, může být někdy možná i důležitější. Otázka 4. Jaké jsou vaše nejdůležitější úkoly, nebo cíle? Zatím si žádné nestanovuji. Asi nejdůležitější priorita celé České zahraniční politiky je začlenění do západních struktur - Evropské Unie a NATO. Přičemž je možná vstup do NATO závažnější: protože zatímco vstup do Evropské Unie je jistě důležitý pro rozvoj ekonomiky, začlenění do NATO znamená zajištění demokratické, svobodné existence státu. Myslím, že mým úkolem je podle mých možností přispívat к tomu, aby vstup republiky do obou organizací byl umožněn co nejdříve. Multilaterální jednání v Madridu letos v létě vyústila к přizvání tří zemí, mezi nimi také České republiky, к jednání o vstupu do NATO. Amsterdamskou deklarací bylo rozhodnuto o počátku negociace EU se zeměmi, které by se časem měly stát jejími členy; mezi nimi je i Česká republika. Domnívám se, že teď nastává fáze bilaterálních jednání této republiky s jednotlivými členskými zeměmi EU. V tom vidím úkol i pro sebe. [pageend6]Nizozemsko je pro Českou republiku z ekonomického hlediska druhým největším partnerem na Západě. Vzájemný obchod s Nizozemskem (celkový obrat) je srovnatelný s Velkou Britanií, vývoz do Nizozemska je stejný jako do Francie. Česká republika a Nizozemsko mají hodně společného: obě jsou malé země, obě mají stejného velkého souseda. V obchodě ale je dobrá diverizifikace. Holandané jsou již po staletí dobří obchodníci, mají obrovské zkušenosti. Z toho hlediska je od nich co se učit. Také mi připadá, že holandská prosperita vychází z průmyslu, který není náročný na spotřebu energie a surovin. V České republice socialistický průmysl za uplynulá léta zdevastoval přírodu, krajinu a někdy i myšlení lidí. I tady je co napravovat a i tady se můžeme od Holandanů učit. Troufalá meziotázka • podotknutí (EH): Já mám dojem, že holandská ekonomika stojí na malých a středne velkých podnicích. V Čechách se tomuto střednímu stavu zatím nedaří. Může Nizozemsko i tady pomoci? Je pravda, že drobné pdnikání v České republice je zatím v těžké situaci. Konkrétní příčiny všichni známe: složité získávání úvěru, nepoctivost, druhotná zadluženost, obrovské byrokratické překážky. Chyba je ale i v lidech. Nedávno jsem se někde dočetla, že i slavný Bata dvakrát zkrachoval, než se mu to po třetí podařilo a chytil se. Lidé se budou muset přestat bát neúspěchu, rizika. Troufnout si začít znovu. Možná by tady mohly pomoci konkrétní holandské příklady, například v rámci partnerských styků mezi městy. Otázka 5. Mohou vám ve vaší práci nějak pomoci krajané v Nizozemsku? Ano, zprostředkováním kontaktů, nebo svou dlouholetou zkušeností ze života a práce v této zemi. Jsou například důchodci, kteří takto spolupracují. Nabízí se spolupráce s Českými centry. Můžete nám pomoci vymýšlet různé aktivity na nevládní úrovni. I reflexe je dobrá. Nezávislejší pohled na vývoj věcí. A hlavně - držet palce, pomáhat českým zemím, aby se dostaly tam, kam patří. Důležité je mít při tom hodně trpělivosti, trpělivosti s lidmi doma, v České republice. Těch čtyřicet let nelze jen tak vymazat. Otázka 6. A co spolupráce česko-slovenská? Rozumíme si, aniž bychom se museli tu druhou řeč učit. Kromě toho je Slovensko pro Českou republiku druhým největším obchodním partnerem. Proběhlo celkem idylické rozdělení, nejsou tu žádné utrpěné křivdy. Zájem o spolupráci je, spolupráce bude. Proč by neměly fungovat společné krajanské spolky, vždyt názory mohou být různé? Důvodů ke spolupráci je tedy celá řada. Sešla jsem se již se svým slovenským kolegou panem Kopajem, a domluvili jsme se na neformální spolupráci. Upřímně řečeno, existuje také jeden, chcete-li, sobecký důvod. Není totiž v zájmu České republiky mít v budoucnu hranici NATO na své východní hranici. Budeme našim sousedům pomáhat i ke vstupu do ostatních struktur. Připomeňme si, že Slovensko je naším důležitým obchodním partnerem. A právě obchodní styky by jiným vývojem mohly utrpět. Otázka 7. a poslední. Co může z vašeho pohledu nabídnout české velvyslanectví krajanům v Nizozemsku? Otevřené dveře. Česká centra nabízí informace o kulturním dění v České republice, je to jakési okno domů. Standartní pomoc českého konzulátu při řešení konzulárních záležitostí (vedle běžných věcí například i otázky dědictví a podobně). V principu je možné všechno. Děkuji vám za rozhovor a přeji jménem vašich krajanů v Nizozemsku hodně štěstí a úspěchů ve vaší nové práci. 7 [pageend7]Milí naši krajania, som rád, že sa Vám prostredníctvom nášho časopisu môžem v tomto predvianočnom čase prihovoriť, podeliť sa o pocit spolupatričnosti a zaželať Vám krásne Vianoce. Vianočná tradícia na Slovensku je hlboká a úprimná, vo všetkých krajoch a dedinách sa podnes dodržiavajú adventné zvyklosti a tradície, preto by som aj ja chcel prispieť svojím slovom k tejto peknej a vážnej atmosfére. Žijeme časy, kedy sa svetské a duchovné udalosti prekrývajú vo svojom prudkom tempe. Tešíme sa spoločne z dobrého vývinu našej mladej republiky - oslávime piate výročie jej založenia. Súčasne vnímame - všetci spoločne - európske úsilie o zjednotenie a vytváranie spoločnej budúcnosti, a to v ekonomickej, politickej aj bezpečnostnej oblasti. Zaželajme si teda spoločne, milí krajania, všetci, ktorí žijeme vlastne v jednej spoločnej vlasti, pekné vianočné sviatky a mnoho radosti a trpezlivosti na ceste k odpovediam na otázky života. Želám Vám, milí krajania, a to aj v mene všetkých pracovníkov Veľvyslanectva Slovenskej republiky v Haagu, krásne, nerušené Vianoce a vydarený, v každom ohľade plný a šťastný budúci rok. Ľubomír KOPAJ, veľvyslanec a pracovníci ZÚ SK v Haagu 8 [pageend8]Paní Jitka Stavinohová opouští České centrum Jak dlouho jste vedla České centrum? 9 České centrum jsem vedla od 1.října 1993, kdy jsem byla pověřena Správou českých center zřízením Českého centra v Nizozemsku. Na rozdíl od jiných zemí, kde již v minulosti existovala kulturní a informační střediska (povětšinou v zemích východní Evropy před rokem 1989), v Nizozemsku jsme vstoupili na neprobádanou půdu. Počátky byly velmi skromné, většina z Vás si na ně dobře vzpomíná - jedna kancelář na velvyslanectví vybavená stolem a vypůjčeným mechanickým psacím strojem značky Consul. Postupně jsme kancelář vybavili moderními počítači, informačními databázemi českých podniků a propagačními materiály, takže jsme mohli přikročit к plnění všech základních funkcí českých center, mezi nimiž na předním místě stojí pomoc při rozvíjení obchodních a jiných kontaktů mezi podnikateli. Bylo dobré, že jsem se mohla od počátku spolehnout na zkušenost a radu mnohých krajanů, znalců místního prostředí i holandské mentality. Co pokládáte za nejúspěšnější akci? Úspěšných akcí, soudě podle ohlasu účastníků, bylo za ty čtyři roky celá řada. Povedl se nám společenský večer s hudbou a tancem, kterým jsme se chtěli krajanům představit v březnu 1994. Velmi ráda vzpomínám na desítky milých setkání s nizozemskými občany na výstavě fotografií ze života Václava Havla, kterou České centrum předvedlo v 11 městech Nizozemska. Neměla bych zapomenout ani na Český den ve Světovém obchodním středisku v Amsterdamu, kterým jsme představili Českou republiku zase z jiné stránky, jako solidního obchodního partnera. Z komornějších akcí nejvřelejší ohlas sklidil předvánoční koncert Spirituál kvintetu uspořádaný na rezidenci velvyslance. Pro České centrum nejnáročnější, ale také nej reprezentativnější byly Dny české kultury, kdy střed Haagu po několik dní ožil špičkovým baletním, výtvarným a filmovým uměním z České republiky. Bez podpory zastupitelského úřadu a bez úzké spolupráce s kulturním úsekem, jmenovitě Igorem Sedo, I. tajemníkem velvyslanectví České republiky, by některé akce nemohlo České centrum realizovat. Jak Vám vycházely vstříc nizozemské instituce? Nizozemské instutice vycházely naší činnosti vstříc, ať již šlo o samotné zřízení Českého centra v Nizozemsku nebo o spolupráci na konkrétních projektech. Snažila jsme se činnost Českého centra neomezovat jen na Haag či jeho blízké okolí. Podařilo se nám představit českou kulturu, ale např. i turistické přednosti České republiky, po celém Nizozemsku. Díky tomu jsem měla možnost spolupracovat s představiteli městských úřadů, knihoven i mnoha dobrovolníky z partnerských měst od Doetinchemu až po Middelburg. I když spolupráce neprobíhala vždy stoprocentně podle mých představ, vždy jsme se nakonec dopracovali к dobrému výsledku. [pageend9]České centrum má dvě lokace - v Haagu a Amsterdamu. Jaké je rozdělení úkolů? Děkujeme nejen za rozhovor, ale také za plodnou spolupráci v minulých letech a přejeme Vám mnoho úspěchů v novém roce. Za redakci NL - L.M. 10 V lednu 1997 zahájila činnost kancelář Českého centra ve Světovém obchodním středisku v Amsterdamu. Získání nových prostor a zejména posílení personálního obsazení umožnilo rozšířit záběr činnosti především pokud jde o aktivní propagaci cestovního ruchu. České centrum v Haagu se zaměřilo především na poskytování všeobecných a obchodně-ekonomických informací o České republice zájemcům z řad studentů, nizozemských podniků a institucí. Zároveň se věnuje zprostředkování prvních kontaktů mezi českými a nizozemskými malými a středními podniky. V Haagu je připravována programová náplň českého centra. Nachází se zde malá knihovna, videotéka a fonotéka. Úřední hodiny a obsazení Kancelář Českého centra v Amsterdamu je určena zájemcům o cestování do České republiky a pracuje zde zástupce České centrály cestovního ruchu, paní Petra Prinsová. Úřední hodiny Českého centra Amsterdam: Pondělí - pátek: 9-17 hodin. V Českém centru v Haagu má hlavní kancelář ředitel ČC, který dle potřeby dojíždí do Amsterdamu. Veškerou informační agendu zpracovává paní Hana Schenková. Zájemci nás mohou navštívit denně od 9,00 do 16,00 hod, případně si sjednat schůzku. Zanecháváte rozpracované plány a které? Z rozpracovaných plánů, které zde zanechávám, bych chtěla jmenovat několik nejaktuálnějších - výstava o životě Františka Skroupa v Praze a Rotterdamu, benefiční výstava obrazů Ladislava Dydka pořádaná ve spolupráci s Italským kulturním institutem, výstava Czech Press Photo '97, která by se měla uskutečnit začátkem příštího roku v Maastrichtu, a výstava Česká loutka ze sbírek Národního muzea připravovaná na léto 98 v Dordrechtu. Doufám, že se podaří najít vhodné prostory к realizaci výstavy Česká móda dvacátých a třicátých let. Co přejete svému nástupci? Mému nástupci Jaroslavu Kantůrkovi přeji v jeho práci samozřejmě mnoho zdaru. Nizozemsko není pro něj neznámé, a proto nemám pochybnosti, že se s Českým centrem rychle sžije. [pageend10]TSJECHISCH CENTRUM ČESKÉ CENTRUM České centrum v roce 1998 V listopadu t.r. vystřídal paní JUDr. Jitku Stavinohovou ve funkci ředitele Českého centra v Nizozemí pan Ing. Jaroslav Kantůrek. Nový ředitel Českého centra absolvoval po ukončení studia na obchodní fakultě Vysoké školy ekonomické v Praze praxi v PZO Keramika Strojimport, v dalších letech pracoval v oblasti kongresové a veletržní turistiky, zahraničních majetkových účastí a mezinárodních vztahů. Působil rovněž v zahraničí, a to v Nizozemí, Švýcarsku a Německu jako ředitel zahraničního zastoupení Čedoku. Před nástupem na České centrum v Nizozemí působil na Správě českých center v Praze, příspěvkové organizaci Ministerstva zahraničních věcí, která zřizuje a koordinuje činnost sítě českých center v zahraničí. České centrum v Nizozemí se bude i v roce 1998 věnovat svému hlavnímu poslání, kterým je poskytování všestranných informací o České republice z oblasti kultury, obchodu a cestovního ruchu široké veřejnosti hostitelské země. Naše programy se neomezují pouze na tradiční kategorie jako je hudba, film, divadlo či výtvarné umění, ale chceme podporovat co nejširší spektrum aktivit vytvářejících celistvý obraz o České republice. V tomto smyslu klademe důraz na co nejrůznorodější formu kombinovaných projektů, jako např. České dny, regionální prezentace, přehlídky českého umění apod. České centrum má к dispozici reprezentavní nabídky projektů ze všech oblastí české kultury, které připravuje pro síť českých center v zahraničí Správa českých center v Praze. Jako příklad můžeme uvést Grand Prix architektů 1997, výstavu laureátů ceny Jindřicha Chalupeckého - předních českých výtvarníků mladé generace, Česká secesní a symbolistická grafika, Josef Čapek, Surrealistická fotografie 60. let, Český moderní šperk nebo např. projekt Umění je stav duše - soubor zajímavých a kvalitních prací autorů - pacientů psychiatrické kliniky v Kroměříži. To je pouze několik příkladů. Vzhledem к tomu, že České centrum v Nizozemí nemá vlastní výstavní prostory, byly bychom velmi rádi, kdybyste nám vy, čtenáři Nizozemských listů, pomohli s vyhledáváním nových kontaktů na sponzory a pořadatele podobných akcí po celém Nizozemí. Několik akcí na příští rok se připravuje pod záštitou Velvyslanectví České republiky v Nizozemí. Jedná se např. o projekty "Matyášovy pašie" s účastí chlapeckého sboru Boni pueri z Hradce Králové, kteří vystoupí na 10 koncertech v různých nizozemských městech, podpora účasti české kinematografie na 27. ročníku MFF v Rotterdamu, výstava českých historických loutek u příležitosti festivalu loutkových divadel v Dordrechtu a další akce. Paleisstraat 4 2514 JA Den Haag tel.:+31-70-35 614 77 fax: +31-70-36 259 66 http://www.czcch.cz 11 [pageend11]TSJECHISCH CENTRUM ČESKÉ CENTRUM Dále plánuje České centrum počátkem roku výstavu Czech Press Foto 97 v kulturním centru Kumulus v Maastrichtu. Výstava oceněných novinářských fotografií, která probíhá v současné době na Staroměstské radnici v Praze tak bude prezentována v zahraničí jako první právě v Nizozemí a prostřednictvím dalších českých center pak poputuje do dalších zemí. Tato akce jistě znovu připomene autentické záběry z loňských povodní na Moravě. V Praze v Lobkovickém paláci na Pražském hradě probíhá v současné době rovněž zajímavá výstava Od Komenského к Zamenhofovi, která sleduje vývoj univerzálního jazyka esperanto. Tuto zajímavou výstavu bychom rádi představili i v Nizozemí. Připravují se výstavy české grafiky Petra Melana, v jednání je projekt výstavy z Uměleckoprůmyslového muzea Móda 1918-1939. V této souvislosti je připravena ve spolupráci s Filmových archivem rovněž kolekce českých avantgardních filmů 20. a 30. let. Připravuje se i několik hudebních projektů, ať už koncerty vážné hudby nebo např. Mahlerovská prezentace ve spolupráci s vydavatelstvím Supraphon, společností na obnovu rodného domu Gustava Mahlera v Kališti a Mahlehrovskou společností v Holandsku. Nová kancelář Českého centra ve World Trade Center (WTC) v Amsterodamu nabízí široké veřejnosti veškeré turistické informace. Zúčastňujeme se rovněž nejvýznamnějších veletrhů cestovního ruchu v Nizozemí jako je Vakantiebeurs v Utrechtu v termínu 7.- 12.1. 1998 a dalších turistických workshopů a společných akcí Sdružení národních turistických kanceláří v Nizozemí. Naše kancelář ve WTC připravuje rovněž regionální prezentace zaměřené na představení obchodu, kultury a turistických atraktivit daného regionu. Rada akcí vychází rovněž z partnerských vztahů dražebních měst. České cenram se tradičně podílí na přípravách Českého dne v Naardenu (partnerské město Uherský Brod), připravují se Dny Brna v Utrechtu a v jednání je rovněž prezentační akce Českých Budějovic doprovázená koncertem a výstavou "Barevné sny", která je sestavena z více než 50 děl předních českých malířů a grafiků. Pracovníci Českého centra přejí všem čtenářům Nizozemských listů klidné vánoce a úspěšný Nový rok 1998 a těší se na spolupráci s vámi v příštím roce. Ředitele Českého centra můžete kontaktovat v naší kanceláři v Haagu, dále jsou Vám к dipozici pracovnice Českého centra, paní Hana Schenková v Haagu a paní Petra Prinsová v Amsterodamu. (ČC) Paleisstraat 4 2514 JA Den Haag tel.:+31-70-35 614 77 fax:+31-70-36 259 66 http^/www.czech.cz 12 [pageend12]РОСТА F.ŠKROUPOVI - SKLADATELI ČESKÉ NÁRODNÍ HYMNY V ROTTERDAMU Nevšední kulturní listopadovou událostí bylo zahájení výstavy s názvem František Škroup (1801 - 1862), autor české národní hymny, život a dílo v Praze a Rotterdamu. Výstavu uspořádalo Historické muzeum v Rotterdamu, Národní muzeum v Praze, Velvyslanectví České republiky a České centrum v Nizozemsku za spolupráce Ministerstva kultury České republiky. Výstavu, umístěnou v krásné monumentální budově Het Schie- landshuis, pobočce Historického muzea v Rotterdamu, otevřela dne 15.listopadu 1997 J.E. Helena Bambasová, velvyslankyně České republiky v Nizozemsku. Mezi přítomnými hosty, které srdečně uvítal ředitel Historického muzea v Rotterdamu pan Schimmelpenninck van der Oije, byli Vladimír Koronthály, náměstek ministra kultury České republiky, dr. Markéta Kabel- ková z pražského Muzea české hudby, která je autorkou koncepce výstavy a výběru exponátů, pracovníci Velvyslanectví ČR a zástupci Českého centra v Nizozemsku. Se svým hudebním vystoupením se hostům představilo Kvarteto E.Griega. Tato výstava má všechno, aby byla potěšením běžnému návštěvníkovi, kulturně náročnému milovníkovi výstav a stejně tak i profesionálnímu uměleckému historikovi. Výstava je přehledná a logicky členěná do malých oddílů - I. Škroupův skladatelský odkaz, II. Dirigentem nejen operním, III. Rotterdam 1860-1862, IV. Uznání a úcta - Čechy, V. Dílo znovuoživené, VI. Uznání a úcta - Rotterdam, VII. Ukázky z díla Fr. Škroupa, které mají svoji vnitřní vazbu a dovolují kterémukoliv divákovi vnímat nerušeně jak jednotlivé exponáty, tak i jejich časovou i obsahovou skladbu. Většina z vystavených exponátů - dokumenty, dopisy, programy koncertů, plakáty, fotografie, portrét Fr. Škroupa od A. Machka - olej na plátně z r.1840, osobní věci Fr. Škroupa, rukopisy (např. Báseň na rozloučenou se zemřelým Fr. Škroupou od A. Grimmingera, tenoristy rotterdamské opery a Škroupova přítele) jsou originály a pro výstavu byly zapůjčeny z těchto muzeí: Národní muzeum - Praha, Muzeum hlavního města Prahy, Památník národního písemnictví - Praha, Historisch Museum Rotterdam, Haags Gemeentemuseum a Gemeente Archiv Rotterdam. Výstava potrvá do 11.1.1998. Korte Hoogstraat 31 3011 GK Rotterdam D. Kannegieter telefoon: 010-2176767 openingstijden; di t/m vrij 10.00-17.00; za, zon- en feestdagen 11.00-17.00 HeLSchielandshuis 13 [pageend13]VÍTE, CO TO JE "LA PELLEGRINA" A CO MÁ SPOLEČNÉHO S BECHYNÍ? Odpověd najdete v úvodním slově pana Pavla Šorma, houslisty a docenta Utrechtské konzervatoře, které pronesl při příležitosti benefičního koncertu v Leidenu, na podzim letošního roku. Výtěžek koncertu byl věnován obětem letních povodní na Moravě. Eva Horová Koncertu, kterému budete naslouchat, předchází určitá historie. Začalo to v květnu 1990. Tehdy jsme jeli - Dirkjan Horringa (dirigent) a já společně na jih Holandska, do Hoeven. Měli jsme tam vést kurs pro nizozemské Sdružení hudebních amatérů (Vereniging Huismuziek). Téma kursu bylo "Seznámení s Prahou Mozarta a jeho českých současníků". Už z přípravy na kurs jsem věděl, že Dirkjan českou hudbu miluje a že o ní hodně ví. Během naší památné cesty do Hoeven jsme hovořili nejen o hudbě, ale též o situaci v tehdejším Československu. Berlínská zeď padla, země Varšavské smlouvy se osvobodily a já jsem mohl po 22 letech opět navštívit rodnou zemi. Vzpomínám-li si dobře, napadlo nás tehdy, že by se mohl uspořádat kurs o české hudbě pro holandské účastníky v Čechách. Tato myšlenka nás tak zaujala, že jsme propásli výjezd z dálnice na Hoeven, až jsme se náhle octli za hranicí v Belgii. Nicméně - idea se zrodila a příští rok se uskutečnila. Malé lázeňské městečko Bechyně v jižních Čechách se osvědčilo jako ideální místo pro pořádání kursu. Má hudební tradici, pořádá se tam každoročně Jihočeský hudební festival a narodil se tam Václav Pichl, v Mozartově době uctívaný houslista a hudební skladatel. Jeho rodný dům zdobí Pichlova busta. Neméně důležitá je vinárna uvnitř, u kurzistů velmi oblíbená. Muzicíruje se ve starobylém františkánském klášteře, kde je umístěna výborně vybavená hudební škola. První desetidenní kurs v červenci 1991 nesl název Mozart a jeho čeští současníci. Hrálo se v komorním obsazení i v orchestru. Tato náplň měla úspěch a v podstatě se dodnes nezměnila. Víte, že minulé léto byla Morava postižena povodněmi. Výtěžek tohoto koncertu je věnován obětem těchto povodní. Náš první kurs v roce 1991 se rovněž málem stal obětí přírodního násilí. Nikdy nezapomenu to dusné odpoledne: zkoušeli jsme Dvořákovu houslovou Romanci s orchestrem, jejíž sólový part jsem hrál. Venku se spustil liják. Právě, když jsme končili posledním klidným akordem, zpozorovali jsme, jak tlustými klášterními zdmi prosakuje voda a zaplavuje podlahu. Klášter má totiž terasovitou zahradu, která se svažuje к jeho zadnímu vchodu. Protože se ucpala kanalizace, vytvořil se v několika minutách rybník. Holandští účastníci, po generace vytrénovaní čelit vodnímu živlu, se sice snažili zachránit situaci pomocí kýblů a hadrů, hledajíce pod vodou ucpaný kanál, nicméně vypadalo to na to, že s kurzem bude konec. Rozhodli jsme se přivolat hasiče. Ovšem pro hasiče z Bechyně byla vzniklá kalamita nad jejich síly a odkázali nás na kolegy v Táboře. Pro ty zase byla situace jaksi málo katastrofická. Teprve pod hrozbou přímé odpovědnosti za miliónové ztráty a nenahraditelné kulturní škody se mi podařilo dosáhnout, že přijeli včas, vodu odčerpali a škoda zůstala omezená. Považuji to dodnes za jeden z mých životních úspěchů. První kurs měl asi 40 účastníků za vedení 4 docentů. Do letošního roku se rozrostl na 74 účastníků, 8 docentů a 2 mladé české dámy, jež měly na starosti organizaci a čerstvou kávu o pauzách. Hlavním tématem je hudba českých skladatelů 18. a 19. století okolo Mozarta a Dvořáka. Kurs se nejen zvětšil, ale i zmezinárodnil. Kromě Holanďanů přijíždějí též hudební amatéři z Belgie, Německa, Francie, Anglie, Švýcarska a dokonce i z Čech. Z nadšení kurzistů vznikla Nadace (Stichting) La Pellegrina. Jejím prvním plodem je zorganizování tohoto koncertu, který zopakuje úspěšný orchestrální program z letošního srpna. Infromace o letním kurzu 1998, 30. července - 9. srpna 1998 v Bechyni, si můžete vyžádat na adrese: La Pellegrina Draaiweg 103/105 3515 EL Utrecht tel. 030-2720339/2720341 14 [pageend14]JAKÉ BYLO XII. POPULÁRNĚ VĚDECKÉ SYMPOZIUM S KULTURNÍM POŘADEM V pořadí již dvanácté symposium se konalo 25. října 1997 v konferenčním středisku Drakenburgh v Baarnu. Prostředí je hezké, je tam víc prostoru než v tradičním Heemstede, okolí je krásné - vlastní zalesněný pozemek, oběd byl velmi dobře připravený. Zkrátka, co se té praktické stránky týče, dobře vybraná lokace. Počet účastníků byl též příjemným překvapením. Nevím, zda jsem počítala dobře, ale došla jsem к číslu kolem padesáti. Takový byl ale i průměrný věk přítomných. Kde je naše mládež? Tu velmi úspěšně zastupovala vlastně jen slečna Zuzana Rousová, která se spolu se svým otcem postarala o krásné hudební překvapení na počátku odpoledního programu. Téma letošního setkání bylo velmi zajímavé: Exil a emigrace po 2. světové válce. Dopolední část byla věnována historickému přehledu české a slovenské emigrace, a zejména emigrace takzvané politické. Úkolu se se ctí zhostili pan Petr Brod z Mnichova, dlouholetý spolupracovník Radia Svobodná Evropa a BBC (sám emigrant z roku 1968 - tehdy mu bylo 18 let), a pan Jiří Gut (Delft), enthomolog, absolvent Vysoké Školy zemědělské v Českých Budějovicích, ve svém volném čase člen zahraniční pobočky české strany sociálně demokratické. Petr Brod mluvil o specifických rysech různých vln české a slovenské emigrace, a o vývoji a činnosti nejrůznějších spolků, sdružení a politických stran české a slovenské emigrace v zahraničí. Zajímavé bylo srovnání exilových vln a jejich vzájemný poměr. Zhruba řečeno se jedná o vlny čtyři: předválečná (útěk před Hitlerem), poválečná, převážně z roku ’48 (po komunistickém puči) a velká vlna po vpádu armád Varšavské smlouvy do Československa v roce 1968. Přesto, že jsem si byla dobře vědoma faktu, že i po roce 1968 přicházeli na Západ noví emigranti z Československa, z překvapením jsem si uvědomila, že jich skutečně přišlo asi nejvíc koncem sedmdesátých let, po začátku tvrdého pronásledování chartistů, a že je proto možné mluvit i o vlně "disidentské". Co se týče politické činnosti českých a slovenských exilantů či emigrantů v zahraničí, dobrý historický přehled zatím asi schází. Nejlépe zdokumentované je asi období ’38 - 48 - léta padesátá. V té době se také dá hovořit o politických stranách (křestanští demokraté, lidovci, národní socialisté, sociální demokraté atd.) a dokonce i o exilové vládě. Rozdíl mezi vlnami z roku ’38/’39 a ’48 je v oficielním uznání politické činnosti těchto stran a sdružení hostitelskými zeměmi, což je pochopitelné, uvažujeme-li danou mezinárodní situaci v té které době. Celkem pochopitelně docházelo při každé nové vlně к jakémusi střetu mezi "starousedlíky" a novými emigranty. Jedná se při tom o otázky politické i o otázky čistě lidské, jako je například věk a doba, prožitá v naprosto jiných podmínkách. Já sama si troufám tvrdit, že někdo, kdo se narodil na konci druhé světové války v rodině, která jako mnoho jiných v roce 1948 byla "znárodněna", ale rozhodla se neodejít, a kde vládlo rčení "mrtvý komunista - dobrý komunista", prožíval své dospívání a později nadějnou dobu let šedesátých, srpen ’68 a následnou emigraci úplně jinak, než někdo, kdo odešel do exilu po únoru ’48 ve svých dvaceti letech a s domovem měl jen občasný (písemný) styk. Ale i mezi tou generací ’válečných’ dětí, které vyrůstaly v Československu a později se v dospělém věku sešly v některém západním státě jako čeští nebo slovenští emigranti, jsou pochopitelně obrovské rozdíly, stejně tak, jako mezi vrstevníky z tech generací předcházejících. Liší se vzděláním, výchovou, povahou, okolnostmi, kvůli kterým odcházeli. Bylo více "zlatokopů" v generaci z ’68 než v té z roku ’48? Já si myslím, že se to nedá tak říci. Možná bylo v té poválečné vlně více lidí, ochotných se politicky angažovat к tomu, aby nenáviděný režim padl. Možná ale také nebylo. Zkrátka chybí dobrá historicky fundovaná studie. Možná ale je také časový odstup ještě příliš malý na to, aby taková studie mohla být napsána. 15 Eva Horová [pageend15]Odpoledne začalo také s úsměvem - profesionelní vystoupení houslového dueta otec-dcera Rousovi bylo jako vždy fantastické, a dobře uvedlo následné panelové vystoupení, moderované paní Věrou Pokornou. Byl v tom řád: od zrovna přítomného "služebně nejstaršího" nizozemského emigranta pana Josefa Hroudy, přes věkem o něco staršího, emigrantskými lety mladšího Babču Malinského a "veroniku" Míšu Swinkelsovou, která představovala často zatracovanou skupinu žen a dívek, které se do Holandska vdály, až po přečtený příspěvek pana Stikarovského, od roku 1968 v Jižní Africe a po roce 1989 zpět v Cechách. Ted je třeba vysvětlit několik jinotajů: * Josef Hrouda je "služebně nejstarší", protože emigrant z jara 1948. A to způsobem, který známe my mladší jen z knížek. Přes zasněženou Šumavu pod nákladákem, v prostoru pro rezervní pneumatiky, vysazen v lese s tím, co měl na sobě, pak přežít v těsně poválečném, ještě rozbitém a hladovém Německu, ve sběrných táborech pro uprchlíky. Téměř my všichni z ’68 jsme svorně zkonstatovali, že my jsme absolvovali "fešáckou emigraci", at už to bylo složité až až. Vždycky jsme měli aspoň tu střechu nad hlavou, není-liž pravda? A dobrou práci, celkem velmi rychle? * Babča Malínský představuje zase jinou kategorii: tech, kteří se do Holandska dostali širokou oklikou přes Afriku, vlastně celým řetězcem náhod. Až po roce 1968, vyšíván neustálými "pozornostmi" tajné StB. Velkou úlohu v tom všem hráli psi, ale neptejte se mě teď, jakou přesně. To at napíše někdy sám. * A co jsou "veroniky"? Tak nazval Škvorecký ženy a dívky, provdané za západní cizince a tudíž legálně navštěvující po celá léta normalizace Československo, a tím pádem mající možnost, byly-li dost statečné, převážet přes hranice různé manuskripty, knížky, a tak. Ale ve společnosti "bezúhonných" jimi pohrdajících krajanů, kteří měli to štěstí, že se zamilovali a oženili/vdaly ještě ve vlasti a odešli společně s českým/slovenským partnerem, velmi osamělé. Paní Swinkels se tomu ted směje, ale dovedu si představit, jak jí muselo být. * Pan Stikarovský, nyní žijící ve Frýdlantském výběžku v místě zvaném Nové Město pod Smrkem, nemohl pro nemoc přijet, tak aspoň poslal své povídání na papíře. Na symposiu nám je přečetl Mirek Vonka. Vyvolalo opět dost bouřlivou diskuzi o tom, zda to v těch Čechách skutečně je tak smutné, a proč se pan Stikarovský nevrátí do Jižní Afriky, když se mu v Novém Městě pod Smrkem nelíbí, a zda se dá z Holandska nějak pomoci, aby to tam bylo lepší. Já nevím. Asi kolik lidí, tolik názorů, ale já si myslím, že bychom se měli řídit starým indiánským příslovím Nesud svého souseda, dokud jsi neušel míli v jeho mokasínech. A stejně jedovatý článek by šikovný pisatel mohl vyplodit i o Holandsku, kdyby na to přišlo. Fakt je, že situace v Čechách zrovna ted růžová není. Tím spíš si myslím, že je třeba pomáhat, kde a kdo jak může. Samozřejmě to jsou jen maličkosti, malinké krůčky správným směrem. Ale pomáhat tak, aby to nevypadalo jako že my už to všechno víme, a dovedeme všechno vyřešit, jen kdybychom dostali více uznání a dobré posty. Protože to není pravda. Howgh. Jiří Gut se ve svém projevu soustředil na vývoj exilové české sociální demokracie po roce 1968 a na její vztah к politickému životu v Československu a později v České republice po roce 1989. Pro mé bylo zajímavé zkonstatovat, že zatímco po roce 1948 se česká a slovenská exilová scéna doslova hýbala politickými děním, v Nizozemsku po roce 1968 byli sice Sokolové a skauti, a tu a tam český bál a tak, ale je tu všeho všudy čtveřice angažovaných straníků! O ostatních stranách nevím, a také se nikdo neozval. Možná by bylo zajímavé vědět, zda má také ODS nebo jiná česká strana své zahraniční členy? Bylo to statečné vystoupení, zvláště uvědomíme-li si, že česká emigrace v Nizozemsku je nizozemskou politikou vnímána jako silně pravicová, a účastníci symposia nebyli v tom ohledu žádnou výjimkou. Proto není divu, že se po Gutově vystoupení rozpoutala živá diskuze, kterou je možno charakterizovat slovy jedné posluchačky, míněnými pro pana Zemana, takto předsedu sociální demokracie v České republice: "hrom ho bac". Podle mého vlastního názoru tato diskuze do jisté míry odrážela současnou situaci v Čechách: občas nepříliš zatížená znalostmi faktů a pozadí, tu a tam ne zrovna nuancovaná, zato s často se vyskytujícími kategorickými výroky. Protože jsme ale všichni již dlouho v tolerantním, vskutku demokratickém Nizozemsku, něco jsme se přece jen naučili: odešli jsme svorně a s úsměvem společně poobědvat. 16 [pageend16]KOMENTÁŘ KE KUNDEROVÉ ESEJI O JANÁČKOVI Výborně! Náš nejsvětoznámější spisovatel Milan Kundera ve svých esejích "Ztracené testamenty" promluvil o Janáčkově hudbě, její interpretaci, výkladu a propagaci ve světě. Svým samozřejmým stylem jde přímo к jádru věci: Vykresluje naprosto neutěšenou současnou situaci. Říká mimo jiné: "Do dnešního dne nenapsal jediný z Janáčkových krajanů závažnou studii, ve které by byla analyzována estetická novost jeho díla. Neexistuje vlivná škola Janáčkovské interpretace, která by zvláštnost estetiky Janáčkovy hudby uměla světu srozumitelně vysvětlit. Žádná strategie, jak pro tuto hudbu dosáhnout ve světě víc uznání. Nemáme souborné vydání jeho díla na gramofonových deskách a souborné vydání teoretických a kritických písemných projevů. A přece neměl tento malý národ nad něho většího umělce." Zasvěceným a muzikantsky srozumitelným způsobem popisuje Kundera chyby v interpretaci Janáčkových klavírních skladeb, které dělá většina klavíristů, které slyšel na deskách, zakoupených v pařížském FNAC: "Skoro všichni upadnou do nasládlého romantizování. Syrový výraz změkčí, forte zeslabují a oddávají se deliriu téměř systematického rubata. .. Skladby pro klavír jsou samozřejmě proti rubatu bezbranné. Je daleko těžší zorganizovat rytmické nepřesnosti s orchestrem." Moje zkušenost z Concertgebouw orchestru, kde se v posledních letech různí, v Janáčkově hudbě nevzdělaní dirigenti pokoušeli jeho nádherné orchestrální kusy provést, to často nedopadlo lépe. Z tak krásného orchestru nebylo slyšet nic, co by se Janáčkovi podobalo. Nelogická ritenuta, zbytečné cezury, nesprávné akcenty, chaoticky doplněná legáta a dlouhé a krátké noty, harmonicky a tématicky prázdná místa (protože nevyřešená a někdy prostě nenacvičená). Břitkým způsobem Kundera odsoudí "oficiálního" pražského muzikologa Zdeňka Nejedlého: "Papež pražské muzikológie, profeor Nejedlý, který se na konci života stal ministrem a absolutním vládcem přes zestalinštělou Československou kulturu, se ve své bojovné senilitě vyžíval jen ve dvou vášních: zbožňování Smetany a zatracování Janáčka." Úžasná a překvapivá je Kunderova vize malého národa - rodiny - která takto macešsky nakládá se svým největším hudebníkem. Skvěle pojednává o problému řeči v operách a problémech vznikajících při zahraničních provedeních. Pádnými argumenty vysvětlí estetikům Janáčkových záměrů a odsoudí všechny, kteří si dovolili měnit, přepracovávat. Vycházíme-li ale z toho, že Kundera chce svou kritikou situaci zlepšit, měl by v tomto bodě důležité věci doplnit, nechce-li nadělat víc škody než užitku. Ve svém spisovatelském zápalu odsoudil Kundera všechny, i ty, kteří za Janáčka celý život bojovali a bez nichž bychom ani nevěděli, jak nádherná Janáčkova hudba vlastně je. Problém přepracování a korigování Janáčkových děl je třeba absolutně nuancovat. Můžeme jej rozdělit na dva oddíly: 1. Přepracování autografu: změny. Sem spadají: přidávání taktů, změna rytmu, přemisťování celých scén a frází v operách atd. 2. Citlivé dořešení problematických míst (čeští dirigenti tato místa i jejich řešení znají a používají je, ale do většiny v zahraničí používaných partitur se nedostala jako "neautorská"): drobná doplnění instrumentace, doplnění interpretačních pokynů. Takové přepracování (bod 1) Kundera nekompromisně odsuzuje. Z našeho dnešního hlediska má pravdu. Dnes je skutečně tendence bigotně věřit partituře. К tomu několik poznámek: Janáček byl sám u všech změn, kromě "Z Mrtvého domu", a autorizoval je. Antonín Rous je houslista českého původu, již léta člen Amsterdamského Concertgebouw orchestru. Uváděný článek je přepis jeho mluveného příspěvku к jednomu z minulých krajanských setkání. Antonín Rous 17 [pageend17]Kundera bude tvrdit, že byl donucen. Možná v některých případech ano. Zajímavé je svědectví Maxe Broda o těch nejznámějších Kovařovicových změnách v Její pastorkyni: Brod (citát): "Janáček mně jednou zavedl do archivu pražského divadla, aby mi ukázal původní rukopis a ominózní korektury. Hořce si stěžoval, hlavně na to, že při každém představení musí odevzdávat tolik a tolik na tantiémách kapelníkovi, který prý vlastně jenom spackal krásnou práci ... čas od času se u něho projevovala selsky šetrná povaha. Při veškeré své úctě к mistrovi bych se však přimlouval za to, aby při dalších provedeních Pastorkyně byly zachovány Kovařovicovy adaptace." V Helfertově klavírním výtahu Pastorkyně jsou také všechny autorizované změny zaznamenány a též Janáčkův autograf. To svědčí o nesmírné úctě a starostlivosti o Janáčkův záznam. A co vlastně dělat jiného, když i změny jsou Janáčkem odsouhlaseny. Kdo rozhodne, s čím souhlasil, co je třeba i jeho vlastním nápadem, nebo co právě nechtěl a bylo mu vnuceno? Nikde jinde než u Broda jsem se nedočetl, že by si na korekce stěžoval, dokonce například ve Mši glagolské - což je kapitola sama pro sebe - se na změnách aktivně podílel. Starostlivostí brněnských muzikologů se však zachovaly i jeho původní záměry a dnes mohl CH. Mackerras tuto původní verzi provést. Toto všechno, jakkoliv důležité, nedělá ještě Janáčkovu hudbu. Tu anebo onu verzi může provést každý, ale jak dosáhnout Janáčkovského výrazu, zvuku, aby hudba mluvila i v Amsterdamu česky, aby nezněl v Kátě Kabanové Alban Berg nebo Richard Strauss, ale JANÁČEK!! Toho dosáhnout je cílem dnešních hudebníků, v jejichž rukou nyní hudba spočívá. Může jim pomoci studium tradice velkých Janáčkovských dirigentů a Janáčkových žáků Jaroslava Vogla a Břetislava Bakaly, v Praze pak Karla Ančerla a Václava Talicha, který předal své poznatky a zkušenosti CH. Mackerrasovi. Že zde Kundera nevyužívá к prostudování, utřídění a vysvětlení brněnské i pražské tradice se mi jeví jako zahozená šance jeho projevu. Vyvolává spíš nedůvěru к těmto zakladatelům Janáčkovské interpretace (protože třeba schvalovali Kovařovicovy adaptace), místo aby poukázal na jimi vytvořené nenahraditelné hodnoty. Janáček kolem sebe potřeboval praktické hudebníky. Už jen jeho nečitelné partitury psané obrovskou rychlostí uměli číst a přepracovat do normální notace jen dva lidi v Brně. Někdy chtěl nemožné, 9 pedálových tympánů v Mši glagolské, violu ďamore v 2. kvartetu. Janáček konfrontaci s muzikanty nikdy neodmítal, na přípravě premier svých skladeb se aktivně podílel. Často je v jeho dopisech projevena hrdost nad kvalitou brněnského orchestru a sboru (Beseda Brněnská), chválí sólisty a dirigenty. Tito dirigenti porozuměli nové, neslýchané kráse Janáčkových partitur. S koncertní praxí se však časem našly i drobné nedostatky v instrumentaci, nedotažená dynamika, chybějící přednesové poznámky, nejasná artikulace nebo udání tempových změn atd. Janáček na takové "maličkosti" neměl čas, zkomponoval v posledních deseti letech života neuvěřitelný počet velikých děl. Jeho žáci tyto praktické pokyny, které jsou čím dál tím důležitější, doplnili, ale jako neautorské se nedostaly do světových edicí. Jaká škoda! Jaká by to byla pomoc pro cizí dirigenty, kteří si neví s touto hudbou rady. Sebrat a utřídit všechny tyto údaje je naléhavým úkolem muzikologů. Mnoho se již na tomto poli vykonalo - Barvíkovy ediční poznámky к Symfonietě vydané v roce 1980 v Lipsku jsou jistě příkladné, ale nejsou všeobecně známé. Toto musí být ta škola, kterou má Kundera na mysli. A nejdůležitější složka této školy: vynikající, světově proslulí a o Janáčkovi zevrubně poučení dirigenti. Chtěl bych připomenout (Kundera to v této souvislosti zapomněl zdůraznit), že Československo bylo po čtyřicet let izolováno od západního světa. Jen sporadicky se dostal nějaký český dirigent do zahraničí. Ten nepřetržitý a pravidelný proud vynikajících dirigentů, který by založil tradici interpretace Janáčka i ve světových hudebních centrech, tak jak se to podařilo s Bartokem maďarským dirigentům ve vlasti i v emigraci, ten nikdy nepřišel a dnes je skoro vyschlý. Světové orchestry chtějí dirigenty s hvězdným vyzařováním, kteří mají dost autority a zasvěcení a dovedou vyložit srozumitelnou řečí o co v Janáčkovi jde. Janáčka je třeba hrát pravidelně, je velmi technicky náročný a po třech zkouškách, které jsou dnes běžnou praxí, zní jeho hudba na koncertech nejistě, což jí velmi škodí. 1Ô [pageend18]Doslov. Co se interpretace Janáčkovy hudby týče, velmi dobré podmínky byly v Brně koncem padesátých a začátkem šedesátých let. Vytvořila se tam tehdy ideální provedení Janáčkových děl. I v Praze se Janáček stal naším největším skladatelem a nahrávky Suprafonu z té doby jsou dodnes nepřekonané. Brno mělo Janáčka od samého počátku za svého velikána. "Její pastorkyňa" tam měla (tak jako později i ostatní Janáčkovy opery) hned v roce 1903 premiéru a stala se tak oblíbenou, že byla každý rok znovu na repertoáru. Podle dobových zpráv nebylo Brno tak kulturně bezvýznamné a provinční, aby ho bylo třeba úplně negovat (jak činí Kundera a mnozí jiní). Janáček byl mezi svými Moravany šťastný, jinde bydlet nechtěl. Takové trhovkyně, jejichž pokřiky si zapisoval, našel jen na Zelném trhu v Brně. Na břehu řeky Svratky kvete rozrazil, na břehu řeky Svratky roste nízká tráva, rád chodil jsem tam denně, koupal se a snil, na břehu řeky Svratky kvete rozrazil a voda je tu těžká, chladná, kalná, tmavá ... Jsou možná země, kde je voda modravá a nebe modravé a hory modravější, a přec mou zemí navždy bude Morava, jsou možná země, kde je voda modravá, a přec mi nejsou drahé jak ta země zdejší ... Vítězslav Nezval, Na břehu reky Svratky 19 MORAVO, MORAVO ... [pageend19]Evropa byla koncem středověku stále ještě kosmopolitní a univerzální, formace národních celků přišla mnohem později. Svatá říše římská byl stále ještě základní koncept uspořádání evropské společnosti a v rámci tohoto cetralistického a hierarchického konceptu praktikoval Rudolf II. harmonický středověký kosmopolitismus a univerzalismus. Rudolf II. se už na začátku panování rozhodl přemístit své sídlo z Vídně do Prahy, což Evans oceňuje jako rozumný politický čin. Nejen že v té době byly Čechy hustě osídleny (čtyři milióny obyvatel), ale byly také bohaté a nejvyvinutější ve střední Evropě. Mimoto oproti Vídni vzdálené tureckému nebezpečí. Rudolf II. vytvořil velkou sbírku jak antického tak soudobého umění, hostil a podporoval mnoho evropských umělců a díky němu se mohl plně rozvinout umělecký styl manierismus (mannneristic art). Vedle metafysického poslání se tento styl vyznačoval rozmanitým vnějškem. Tato malířská technika vyjadřovala novým způsobem přírodu, vyznačovala se hojným používáním symbolů jako specifického způsobu komunikace (sdělování myšlenek a citů), používala erotické náměty a hledala hlavně nepřirozená neb zvláštní dekadentní témata. Samozřejmě se mnozí Rudolfem obdaření umělci snažili svým uměním jej opěvovat, zdůraznit „the glorification of the Habsburgs and their splendour." Rudolf byl okouzlen dušeními a mystickými silami, uznával středověké ortodoxní magické univerzum, které se podle něho nechávalo poznávat hlavně okultními projevy. Jeho zájem o tajemství světa, záhadné jevy, tajuplnou podstatu hmoty a ducha hraničil s obcesí. Rudolf II. nebyl v tomto sám, mohlo by se říct, že to byl duch doby. Lidé neměli ještě dostatečné metody a instrumenty pro vědecké poznání přírodních jevů a sil. Duch renezance budil u lidí dychtivost po objevení jejich podstaty. Většina vycházela z přesvědčení, že podstata vesmíru a Boha, duše člověka, tajemství přírody se nepřímo, pomocí nadpřirozených znaků, zjevení, pomocí symbolů, mystiky, intuice a fantazie může odhalit. Až v 17. století Bacon, Galilei, Descartes a jiní odmítli mystickou spekulaci a vydali se za pravdou racionální a empirickou cestou. Nebyl to náhlý přechod, i Komenský se vyznačoval jak racionálním, realistickým tak mystickým myšlením a podle Evanse byl dědicem, pokračovatelem Rudolfova mystického cítění. Byl mimo jiné zaujat předpovědmi a chilistickou vírou ve spasení, která pokračovala dlouho po zlomku 16. a 17. století. Vidina jak „vnitřního ráje" jako středu bezpečnosti, tak i náboženská mystika a rudolfínská alchemistická symbolika mu byly blízké. 20 Kniha je historická studie a zakládá se na mnoha jiných předešlých studiích. Čtenář musí mít víc než průměrný zájem o dějiny a nesmí ho nudit četné detailní líčení osob a situací. Českému čtenáři poskytuje také mnoho nových údajů o našich šlechtických rodech té doby, o různých historických osobách, což mělo alespoň u mě blahodárný vliv na mé národnostní sebevědomí a identitu. Chci jmenovat jen ještě malý ale milý detail z tohoto velkého a těžkého sousta pro průměrného laika, Čechoholanďana: Busbeq byl habsburský legát v Turecku a koncem 16. století nechal dovézt z Turecka dostavníkem do Evropy první bedýnku cibulek tulipánů (str. 121). Jen my v Nizozemí víme, jak důležitý jeho nápad ještě i pro dnešní pokolení to byl! Rudolf II. (1552-1612), císař Svaté říše římské, král český a maďarský, byl jeden z nejpodivnějších ale i nejzajímavějších panovníků. Nedávno vyšla jako „paperback" v angličtině nová studie, kterou je možno v holandských knihkupectvích si zakoupit. Je to detailní životopis a popis světa ve kterém žil, poslední v celé řadě předešlých studií o této zajímavé osobě. Studie je vtěsnaná do 292 stránek textu, 6 stran doplňků a poznámek, 12 stran údajů o odborné literatuře all stran indexu. Kniha je rozdělena do osmi statí: Habsburgové, Čechy a říše, humanistická kultura, politika, náboženství, umění a okultní vědy, pražský manierismus a magické univerzum. Evans nám představuje Rudolfa II. ve třech podobách: jako panovníka, milovníka a mecenáše umění, a patrona^okultních věd. Nejen jeho osoba je obšírně popsaná a dokumentovaná mnoha historickými doklady. Čtenář je nesen širokým proudem popisu známých a méně známých osob té doby, myslitelů, umělců, politiků, šarlatánů, vědců atd. Všechny rody českých šlechticů jsou v přehlídce přítomny. Kniha R.J.W. Evanse: „Rudolf II and his world" A study in intellectual history 1576-1612 Vydal Thames and Hudson, 1997 JEDNA KNIHA - JEDEN FILM MIREK KABELA [pageend20]Film „MARIAN" Na jarním rotterdamském festivalu stál tento film Petra Václava poněkud ve stínu velmi úspěšného filmu Kolja. Až později mu byla věnována dostatečná pozornost holandského tisku. Tak jako film Kolja bylo možné spatřit i tento kvalitní český film pouze v určitých kinech, ve kterých jsou promítány zajímavé, ale nekomerční filmy. Film v Nizozemí distribuje Contact Film Cinemathek, Postbus 3100, 6802 DC Arnhem. Mladý režizér Václav (30) vystudoval filmovou akademii, obor dokumentárni film a režii v Praze a poté studoval v Paríži. Jak sám v rozhovoru s novinári říká, má v denním živote až moc zábavy a proto se jako režizér chce zabývat seriózními sociálními tématy. Natočil nejprve čtyři dokumentární filmy (jeden z nich se zabývá problematikou Vietnamců u nás: Cuoc Song or dormitory), než se pustil do celovečerního filmu. Tak jako Robert Bresson, který je pro něj velkým příkladem, nechá vyprávět hlavně kameru, rozhovory osob jsou stručné.w Václav napsal scénář spolu s Janem Šiklem. Šiklovi znemožnil komunistický režim dostudovat medicínu. Pracoval jako učitel v ústavech pro sociálně zanedbané děti (většinou cikánského původu) a později se stal psychoanalytikem. Václav si vybral herce pro svůj film ve výchovných ústavech, kteří z velké části hráli svůj vlastní život nebo se vtělili do charakteru osob, jim známých. Děj se odehrává v letech osmdesátých a krátce po „sametové revoluci". V živých vzpomínkách (flashbacks) se Mariánovi vybavují dojmy z ranného dětství, například jak byl odebrán své cikánské matce, protože ona se o děti špatně starala (otec - alkoholik - už zemřel). Zcela podle tehdejší státní ideologie byl jako tříletý se svou sestrou předán do výchovného ústavu, aby se naučil spořádaně žít jako ostatní občané socialistické společnosti. Tato snaha cikánskou menšinu násilně integrovat do společnosti, jak dnes víme, z velké části ztroskotala, i v případě Milana. Že je rozumnější nechat malé děti raději u asocální matky (a poskytnout jí podporu), než je od ní izolovat a nechat vyrůst v nějakém ústavu, víme už velmi dlouho. Komunistický režim odřízl českou společnost také od moderního vývoje společenských věd a od sociálního vývoje na Západě. Výsledek je, že ještě dnes česká pedagogika, zdravotnictví, ošetřovatelství, psychologie a sociální péče mají co dohánět. Po shlédnutí filmu jsem musel vzpomenout na pokusy Spitze (1946) a Bowlbyho (1969), kteří nám ukázali neblahé výsledky sociální a afektivní izolace. Opice, které vyrostly v izolaci a bez možností afekce (například měly v kleci jen drátěnou „matku" namísto „matky" z hadrů, na kterou se mohly zachytit a přitulit se к ní), se chovaly v dospělosti asociálně a neměly schopnost mít normální kontakt a vztah к jiným. Začátkem tohoto století se v kojeneckých ústavech v Anglii podivovali nad velkou úmrtností kojenců, navzdory dobré stravě a materiálnímu zaopatření. Úmrtnost se značně snížila poté, co ošetřovatelky při krmení braly kojence na klín a se s nimi trochu mazlily. Jak film Marian ukazuje, v letech osmdesátých se v českých výchovných ústavech na tuto citovou potřebu ještě nemyslelo. Bohužel, nejen v těchto ústavech, ale všeobecně se za komunistického režimu dával důraz jen na techniku a odborné dovednosti, ale ne na psychologii a duševní záležitosti. Film potvrzuje nejen že emocionální strádání v dětsví zapříčiňuje duševně nevyrovnaný růst jedince, ale i neschopnost osvojení si základních sociálních pravidel (proč bych neměl druhému ublížit, když pro něj nic necítím). Nedávno vyšla kniha Američana Daniela Golema „Emotional intelligence" (existuje i český překlad) ve které dokazuje, že emocionelní „zaostalost" má i velmi negativní vliv na inteligenci člověka a jeho úspěch v kariéře a ve společnosti. Důsledkem dlouholeté citové abstinence neumí Marian vyjádřit slovy své myšlenky a city a jeho uzavřenost (také díky špatnému ovládání češtiny) vede v kritických situacích к neporozumění u druhých. Rychle je označen za problematický případ a za nepolepšitelného. Tato citová uzavřenost a nemohoucnost verbálně se vyjádřit, mu znemožní navázat kontakt s mladou vychovatelkou, do které se zamiluje, a udržet intimní svazek s pozdější přítelkyní. Osudem je odsouzen к hluboké samotě. Režie: Petr Václav Scénář: Petr Václav a Jan Šikl Kameraman: Štěpán Kučera Hudba: Jiří Václav Účinkují: Štefán Ferko (mladý Marian) Milan Cifra (starší Marian) Radek Holub (David) a jiní. 21 [pageend21]Mladý idealistický vychovatel se snaží zavést určité modernívzpůsoby zacházení s těmito mladými obětmi, ale к opravdovému přátelství s chovanci nedojde. Žijí v příliš odlišných světech a ani vychovatel neoplývá verbální dovedností. Jeho pozitivní úsilí nemohlo mít v tomto negativním prostředí velkou šanci. Sametová revoluce těmto mladým nepřinese mnoho lepšího. Utlumený rasismus se naopak veřejně projevuje a mimo materiálního přilepšení „kšefty" s kriminálními bandami, nemá Marian mnoho jiných možností. Divák je zaujat ubohou monotonií denního života internátu nebo vězení, kde nikdo nenaváže přátelství, kde panuje zákon silnějšího a kde jen nějaké přestupky zčeří hladinu denního nudného režimu. Občas se projeví agrese, všechna utlumená příkoří a frustrace a nemohoucnost je slovy ventilovat se vyhrotí v momentální výbuchy. Po usmrcení nožem jedné z vychovatelek, kterou se cítil zrazen, se dostane Marian do vězení pro mladistvé. Na této životní skluzavce se není čeho chytit a nakonec Marion dosáhne jeho nevyhnutelného konce. Petr Václav pověděl žurnalistům v Rotterdamu, že se rozhodl zfilmovat tragický případ Mariana po návštěvě indiánů na západním pobřeží Kanady. I tito hrdí lidé byli kolonizátor/ o vše okradeni, byla jim odebrána jejich kultura a byli nucené vychováni v kultuře bílých civilizátorů. Václav viděl mnoho podobnosti mezi situací těchto indiánů a cikánů. Síla filmu je ve střízlivé registraci běhu života Mariana, s jeho pozitivními i negativními stránkami, noblesními i destrukčními aspekty jeho osobnosti. Václav nehledá viníka, nemoralizuje, závěry ponechává divákovi. V určitém smyslu přesahuje způsob podání specifické téma filmu. Pocity zklamání, opuštěnosti, zrady, samoty cítí každý z nás v nešťastných chvílích tak jako Marian. A každý stojí pak před rozhodnutím jak jednat. Do jaké míry jsme svobodni ve výběru jednání? Bylo by mé jednání jiné než Mariánovo, kdybych byl obdařen jeho životními zkušenostmi? Kamera a hudba doplňují důrazně, ale harmonicky centrální děj. Film byl již mnohokráte oceněn, mimo jiné v roce 1996 na filmových festivalech v Locarnu a vThessalonikách. Jiří DIAMANT: Psychologické problémy emigrace. Vydala Matice cyrilometodějská v Olomouci roku 1995.Kniha psychologa a lékaře, který v roce 1968 emigroval do Holandska shrnuje jím publikované články z časopisů Okno a Okno dokořán z let sedmdesátých a přednášky a publikace z let osmdesátých. Jejich obsahem jsou převážně problémy emigrantů, přizpůsobování se novému prostředí, pohledy na události doma a palčivé otázky vztahu к emigraci po sametové revoluci. Stran 208, cena cca 120.- Kč + porto. Objednat možno přímo u Matice cyrilometodějské, Dolní náměstí 24, 771 00 OLOMOUC, ČR, nebo v knihkupectví ZVON v Jindřišské ulici v Praze 2. UPOZORNĚNÍ AUTORŮM. Prosíme autory, aby nám své rukopisy dodávali, pokud je to možné,v konečné úpravě, vhodné к reprodukci (tj. bez nutnosti příspěvek přepisovat). Dodržujte prosím oba okraje 2,5 cm (nikdy méně), horní okraj (podle délky článku) též minimálně 2,5 cm, a dolní okraj - nejdůležitější - nesmí za žádných okolností být menší než 2,5 cm. Lépe širší než užší! Děkujeme. Redakce NL JEŠTĚ К PŘEČTENÍ 22 [pageend22]V Kodani se vroce 1993 evropští představitelé usnesli o dalším rozšíření Evropské Unie (EU). Půl roku po Amsterdamském sumitu, tedy na jaře 1998 se musí začít s rozhovory s kandidáty Střední a Východní Evropy (Polskem, Českou republikou, Maďarskem, Slovinskem a Estonskem) a Kyprem. Tato jednání se neukončí před rokem 2002 (v případě Španělska trvala jednání 8 let!); bude to tedy ještě nějakou dobu trvat, než se ČR stane členem EU. Na sumitu zahraniční patnáctky ministerských předsedů a prezidentů v Luxembursku v prosinci t.r. se rozhodne s kterými státy se o přijetí do EU začne jednat. Předpokládá se, že to budou již výše uvedené státy. Později začnou rozhovory se Slovenskem, Rumunskem, Bulharskem, Lotyšskem a Estonskem. Začátek rozhovorů neurčí pořadí vstupu do EU. Vstup do EU bude závislý jen na tom, jestli nové země požadavky pro členství EU splní. Francouzský ministr pro evropské záležitosti navrhl ustanovit Evropskou konferenci, která by udržovala neustálý dialog s kandidáty. Jedním z předpokladů pro rozšíření EU je však zlepšení vnitřní organizace EU. Tato byla vytvořena pro poměrně malý počet šesti států, které EEG v letech padesátých založily. Už dnes se ukazuje tato organizační struktura pro současných patnáct států nedostatečná. Na Amsterdamském sumitu se jen usneslo, že pět největších států se zřekne v Evropské komisi jednoho z jejich tajemníků ve prospěch nových pěti členů. Nemluvilo se však o tom, zda i nadále bude každý hlas rovnocenný. Bylo by také pro rychlejší rozhodování žádoucí, aby bylo odstraněno právo veta každého člena EC a rozhodovalo se většinou hlasů. Jacques Delors, bývalý předseda EC, kterému byla za desetileté vykonávání této funkce nedávno udělena v Nizozemí Erasmova cena, se vyslovil pro vytvoření komise moudrých mužů. Tato komise by reorganizaci vedení Evropské Unie měla vypracovat tak, aby její rozšíření bylo možné. Na Amsterdamském sumitu se bohužel na těchto vnitřních organizačních změnách představitelé států nedohodli. „Nemůžeš umístit v hotelu s 15 lůžky 30 hostů", řekl Delors. Maastrichtská dohoda již vyjádřila, že Evropská monetární unie stojí na dvou pilířích, a to: na monetární politice, realizovanou Evropskou Centrální Bankou (ECB). Tato banka nesmí přijmout instrukce jednotlivých vlád, ale jedná zcela nezávisle; - na evropské ekonomii a společným řízením a stimulací evropského hospodářství a obchodu. Má malá země v Evropské Unii možnost spolurozhodovat ? Evropská Centrální Banka bude tedy velmi důležitá instituce. Jako nová instituce si v prvních letech musí získat důvěru ve finančním světě, v první řadě stabilitou cen a omezením inflace. Očekává se, že se v Evropě zanedlouho zvýší konjuktura a ECB bude muset zvýšit rentu, což nepodpoří ekonomický růst a pracovní možnosti. Vedoucí banky bude tedy muset odolat nátlaku jednotlivých států. ECB povede výbor, tak zvaný „executive board" (ЕВ), který bude tvořit předseda, místopředseda a čtyři členové. Tito budou jmenováni vedoucími států. EB dojde к rozhodnutí hlasováním, při stejném 23 Rozšíření Evropské Unie Denní starosti jak představitelů evropských států, tak občanů samých zapříčiňují, že se snadno zapomíná na argumenty, které daly podnět к sjednocení Západní Evropy. Ohromeni hrůzami Druhé světové války se pováleční evropští politici rozhodli к intenzivní spolupráci aby tak udrželi trvalý mír v Evropě a zaručili demokracii. Odmítne-li se tato politická integrace, může vzniknout nebezpečí, že zase nějaký stát začne pochybovat o práva existence druhého státu a že vzniknou mezi státy nebezpečná napětí. Mnohé dnešní problémy, jako je znečištění přírody, lze jen mezinárodně řešit. Zdravé hospodářství a dobrá životní úroveň, které lze jen společným úsilím docílit, zamezují nespokojenosti a sociálním napětím. Tyto ekonomické cíle nejsou však důležitější než zaručení demokratického a právního systému v každé evropské zemi. Vedle individuální svobody a respektování práv menšin, uplatnění univerzálních lidských práv, zajištění právní jistoty a rovnoprávnosti před soudem pro každého občana, odloučení církve a náboženství od státní moci, je také uplatnění volného trhu jeden ze základních východisek pro členství EU. Evropská Unie..........krůček za krůčkem Proč vlastně společnou Evropu ? [pageend23]Nejsilnějším motorem Evropské Unie je spolupráce mezi Německem a Francií. Budou-li Francouzové opravdu trvat na jmenování Tricheta ředitelem Evropské centrální banky, pak nezbude Kohlovi nic jiného než Němci vyvoleného Duisenberga nechat padnout. Obsazení jiných důležitých evropských funkcí, jako např. funkce předsedy Evropské komise (holandský Lubbers nebo belgický Dehaene) se vyřešilo „kompromisem": do funkce byl jmenován neutrální Španěl Santer. Také dnes se již objevilo jméno případného „neutrálního" kandidáta: Španěla Luise Angel Roja. Nizozemí propáslo v minulosti mimo předsednictva NATA, předsednictva Rozvojové banky pro Východní Evropu i jiné funkce. Nejmenování Duisenberga by byla už pátá velká „porážka" posledních let, která by mohla značně snížit zbytek holandského nadšení pro společnou Evropu. Tato poslední - možná- frustrace vedla již dnes к nerozumným výrokům holandských politiků a diplomatů v Bruselu, m.j., že nebude-li Duisenberg zvolen, použije Nizozemí práva veta, aby zamezilo zvolení Tricheta do funkce ředitele ECB. 24 Jednotlivé velké státy chtějí proto mít značný vliv na monetární a hospodářskou politiku Evropské Unie. Je nebezpečí, že malé země na tato usnesení nebudou mít moc vlivu. Nizozemí usilovalo dosud o rozšíření a zvětšení moci různých evropských institucí aby tak stejnoměrný podíl menších států na rozhodování byl zaručen. Evropský parlament by měl například kontrolovat vytyčenou evropskou monetární a hospodářskou politiku ECB, bohužel o tom se dosud nemluví. Nizozemí se dosud snažilo touto strategii „nadnárodní integrace" ovlivnit rozhodování EU, tedy snížením vlivu jednotlivých (velkých) států a zlepšením rozhodování a kontroly všech členů EU pomocí společných orgánů. Ale Nizozemí nemůže zavřít očí před mocenskou politikou jednotlivých velkých států a chce se proto této politické hry také zúčastnit a hrát v ní důležitou roli. V Nizozemí se doufalo a očekávalo, že obsazením funkce předsedy ECB dnešním ředitelem Nizozemské státní banky, Wimem Duisenbergem, by vliv jejich malé země v ECB byl zaručen. Holanďané byli zcela zaslepení svým přáním, z kterého se díky nadšeným a nekritickým komentářům v denním tisku rychle stalo očekávání, přesvědčení až jistota, že Duisenberg funkci ředitele ECB dostane. Toto přesvědčení bylo podpořeno pozitivními výroky některých německých politiků, kteří v něm viděli záruku prosazení své snahy o zachování silné evropské měny. Ze snění byli Holanďané tvrdě probuzeni začátkem listopadu t.. r., kdy Francií představila svého vlastního kandidáta na funkci ředitele ECB, Jean-Claude Tricheta, dnes ředitele Banque de France. Jejich iluze byly ještě více frustrovány prohlášením ministerského předsedy Itálie Romana Prodiho, že oni kandidátku Duisenberga nebudou podporovat, protože Duisenberg se nedůstojně vyjádřil o Itálii. V Itálii pravděpodobně holandskou politiku detailně nesledují, neboť jinak by věděli, že to nebyl Duisenberg, ale holandský ministr financí Žalm, který v lednu t.r. měl pochybnosti o italském jednorázovém „evropském daňovém příspěvku". Itálie pravděpodobně doufá, že podpořením francouzského kandidáta podpoří zase Francie jejich přijetí do EMU v příštím roce, nebo i zájem o členství v „executive boarď' ECB a jejich snahu dostat se do Bezpečnostní rady a vedení jiných mezinárodních organizací. Podle Prodiho je Itálie pátá z nej průmyslovějších západních zemí, dnes ekonomicky a politicky (poměrně) stabilní a je na čase s ní v mezinární politice více počítat. Francie se též obává, že když se Itálie nedostane do EMU, bude slabou lirou s Francií nepříjemně konkurovat na společném hospodářském trhu (Fiat by byl lacinější než Renault). Proto bude Francie členství Itálie podporovat, budou li zase Italové stát za Trichetem. Něco za něco. počtu hlasů rozhodne hlas předsedy. Nad EB stojí „governing council" (GC), který tvoří EB spolu s prezidenty všech státních (národních) evropských bank. Tento GC určí monetární politiku ECB a EB ji bude jen realizovat. Očekává se, že největší evropské státy (Německo, Francie, Španělsko, Itálie - později Anglie) budou mít zástupce v EB a menší státy se podělí o jedno nebo dvě zbývající místa. Velké evropské státy chtějí mít značný vliv na ECB, aby tak ovlivnily ve prospěch svých národních ekonomi finanční politiku, například výšku inflace. V Evropě existují dva poněkud odlišné ekonomické bloky, severoevropský vedený Německem (který se vyznačuje tvrdou měnou: markou) a jihoevropský v čele s Francií. Tyto bloky mají poněkud odlišnou ekonomickou politiku a oba se snaží si ji udržet a v EMU a ECB prosadit. Jak také poslední stávky ve Francii (např. transportérů) ukázaly, neřeší se tam sociální problémy na základní úrovni, tak jako v Nizozemí. Namísto aby francouzská vláda už v začátcích například pracovního konfliktu dunutila zaměstnance a zaměstnavatele к vyřešení situace debatou, nechá problémy explodovat a spor státními subvencemi dočasně ututlá. [pageend24]Holandský ministr zahraničí Van Mierlo potvrdil nedávno znovu kandidáturu Duisenberga, ale řekl přitom, že Nizozemí nevylučuje kompromis. Holanďané videli, že nejsou pupkem světa ani Evropy a to bolí. Možná, že funkci ředitele ECB rozdělí na dvě období a tím dostanou oba kandidáti možnost funkci vykonávat. Nebo byl návrh Francie představit vlastního kandidáta šikovný politický tah: upuštěním od zvolení Tricheta se „uspokojí" s významnou náhradou. Už moje maminka říkala, že politika je špinavá věc... Snad neměla maminka zcela pravdu; jedná se o velmi důležité věci a každá země má právo se přičinit o prosazení vlastních zájmů. Francie má značný zájem určovat také přes ECB monetární evropskou politiku. Poslední léta udržovali Francouzi úrokovou míru na vyšší úrovni než by si mohli dovolit. Tímto - alespoň podle nich - přispívali na drahé sloučení dvou německých států. Dnešní poměrně nízká renta je však ohrožena výroky ředitele Německé státní banky Tietmeyera. Dnes to není už Německo, ale Francie, kdo nemá problémy s plněním předpodkladů členství EMU. Inflace marky hrozí překročit vytyčenou hranici 2% a Tietmeyer přemýšlí nahlas o zvýšení diskonta. Tímto by sliby francouzských levicových politiků o vytvoření více pracovních míst byly torpedovány. Je pochopitelné, že Francouzové odmítají německý model a tedy také odchovance německé finanční politiky Duisenberga. Pro Francii znamená začlenění do EMU historickou změnu jednoho ekonomického systému za zcela nový. Je logické, že to budí nedůvěru. Ale Francie se velmi snaží harmonizovat svou ekonomii s druhými evropskými státy. Jejich státní letecká společnost se osamostatnila, od 1. ledna 1998 nebude telefonní služba už ve státních rukou, pracuje se na osamostatnění transportu, atd. Tyto obrovské změny budou mít značný vliv na způsob života mnohých občanů, vyvolávají strach a je pochopitelné, že francouzská vláda chce mít na tyto změny značný vliv. Snad mají tedy Francouzi nejen mocenské, prestižní, ale i racionální argumenty na kandidaturu Tricheta. Holanďané se snad cítí proti kandidátem neprávem dotčeni, cítí se obětí intrik, obětí komplotu velmocí a jejich národní hrdost je zraněna. Tato emocionální reakce Holanďanů omezuje zdravé, střízlivé hodnocení situace. A jejich emocionální výroky a reakce ohrožují ještě více kandidaturu Duisenberga. Rozšířením EU budou nové státy se slabou ekonomií, jako Česká republika, muset počítat s těmito frustracemi. Proces „poevropštění" a „mondializace" bude i pro ČR mnohokrát bolestný. Evropská integrace se nesmí však brzdit národními předsudky, národními citlivostmi, neopodstatněným strachem nebo jinými emocemi. Důležité je každý nový problém racionálně analyzovat, porozumět současnému evropskému hlavolamu, zjistit, se kterými zájmy jiných států se vlastní zájmy ztotožňují a snažit se tyto společné zájmy spolu se stejně smýšlejícími co nejlépe obhájit. Tomuto jednání, chladnokrevnému a důraznému vysvětlení a obhajobě vlastních zájmů každý člen EU porozumí, má pro něj pochopení a respektuje ho. Národní choulostivostí a pocity frustrace se nic nezíská. Na základě tradičního kalvinizmu mají Holanďané často pocit, že mají vždycky pravdu a proto rádi poučují druhé. V mezinárodní politice se dnes nevychází však z univerzálních pravd a práv, ale z kolektivních, národních nebo osobních zájmů. O věčně platících pravdách se nedá diskutovat, ale o zájmech a požadavcích se dá hovořit a dojít i ke kompromisům. Dříve se státu a státnímu aparátu přičítaly náboženské, mystické a idealistické hodnoty a symboly. Moderní stát není však nic jiného než organizace, která hájí zájmy svých občanů. Státní správa má jedinou funkci a to jest sloužit svým občanům a reprezentovat jejich přání. Národní parlamenty mají funkci sledovat a kontrolovat, zda státní představitelé tyto zájmy v mezinárodní politice dobře reprezentují a obhajují. Také členové EU musí obhajovat jen zájmy svých občanů. I v případě funkce EČB nejmělo by se Nizozemí jednat o národní prestiž, ale o zachování stabilní měny, která by měla důvěru mezinárodního finančního světa , což by prospívalo také nizozemskému hospodářství. Nejedná se o to, kdo bude v prvním termínu ředitelem ECB, ale zda Ekonomická a Monetární Unie (EMU) bude dosti silná, aby zaručovala dobrou hospodářskou situaci a tím i blahobyt svých členů. Myslím, že Nizozemí by nemělo upouštět od svého dřívějšího východiska „nadnárodní integrace" a zároveň zesílit kontrolu národního parlamentu nad hájením nizozemských zájmů svým ministerským předsedou v Radě Evropy. To je dle mého úsudku ta nejrozumnější politika každé malé země v Evropské Unii. Boj o funkci ředitele ECB není dnes ještě dokončen, ale už i tak je poučný pro naše budoucí české evropské politiky. Voda na mlýn kritiků a skeptiků evropské integrace Je evropská integrace opravdu nutná pro předejití válek mezi evropskými státy? Federace není toho zárukou, jak jsme viděli na příkladech Jugoslávie a Sovětského svazu. Dva největší evropští tradiční [pageend25]sokové, Německo a Francie, se nacházejí dnes v cela jiné situaci než dosud v dějinách a vojenský konflikt mezi nimi je nemyslitelný. Existuje také mnoho negativních příkladů dnešní evropské integrace. Evropská unie vytvořila nesmírnou byrokracii, která plýtvá penězi občanů, které reprezentuje, ale evropské reprezentační instituce jsou málo demokratické, neeficientní a občany, které zastupují, nekontrovatelné. Státní instituce jsou oproti evropským založeny na solidní historické tradici a národním cítění, kdežto s evropskými orgány se nikdo neztotožňuje. Poslední roky důvěra v morální chování evropských představitelů vzhledem к finančním skandálům značně klesla. Chci zde jmenovat jen některé z nich: Každý z 626 dnešních členů Evropského parlamentu má právo na 500,- holandksých guldenů na den jako režijní náklady, za které neplatí daně. Vedle slušného platu mohou činit tyto „režijní příspěvky" až 60.000 guldenů (čistého!) na osobu ročně. Jak v roce 1997 jedna britská televizní stanice ukázala, letí mnozí členové Evropského parlamentu do Štrasburku jen aby si vybrali tento denní příspěvek a ihned zase odletí domů. A to i členové socialistických stran nebo tradičních protestantských stran, které mají obhajobu morálních zásad a sociální spravedlnosti ve štítu. Dvě třetiny členů Evropského parlamentu má „doplňující penzi", jež si sami v roce 1991 odhlasovali - se zpětnou platností od roku 1989. Tak vyvstal hned negativní schodek rozpočtu Evropského parlamentu 5 miliónů guldenů, který samozřejmě občané Evropské Unie daněmi vyrovnají! Členové Evropského parlamentu dostanou tedy penzi za dva roky, které neplatili. Výška penze přitom přesahuje každou výšku penze v Evropě. Jednu třetinu příspěvku na tuto penzi si od roku 1991 platí členové Evropského parlamentu z vlastní kapsy (lépe řečeno: z režijních příspěvků, které na to dostávají), ale dvě třetiny jim platí Evropský parlament. To je 3.000 guldenů na měsíc na člena, jeden a půl miliónu guldenů celkem měsíčně. Samozřejmě, že mimo to si platí většina členů Evropského parlamentu na penzi ve vlastní zemi. Tato rozhodnutí se vymyslí v malých komisích a nechají Evropským parlamentem odhlasovat, bez jakékoliv debaty. Žádný člen Evropského parlamentu neví, do čeho jsou finanční fondy těchto penzí investovány. Novináři odhalili, že tyto peníze se investovali také do francouzské jaderné energie, do bioprůmyslu a to do geneticky manipulovaných zemědělských a farmaceutických produktů (m.j. do Mon Santo podniku, který vyrábí geneticky manipulovanou sóju). Je možný jediný závěr: jedná se o jednoduchou krádež v rámci zákona. 26 Jak již často bylo řečeno, Evropský parlament má jen poradní hlas a ani tento nemůže plně nechat slyšet. Každý člen Evropského parlamentu disponuje jen jedním spolupracovníkem, který pro něj například sbírá relevantní informace pro debaty v parlamentu. V USA má každý senátor 6 spolupracovníků. Mnohem větší moc za kulisama vykonávají profesionální bruselští „poradci", lobbyisté multinacionálních společností. Jen Fiat má v Bruselu 25 takových profesionálních lobbyistů, což je víc, než všechny organizace pro ochranu životního prostředí dohromady. Vedoucí 45-ti velkých průmyslových podniků (m.j. Philips, Daimler Benz, Fiat atd.) vytvořili vlastní organizaci: ERT, která v Bruselu a Štrasburku informuje Evropskou Radu, Evropskou Komisi a Evropský parlament, samozřejmě způsobem pro tyto velké podniky výhodně. Jedním už z otřepaných argumentů je výhružka, že pro ně nevhodná usnesení zvýší nezaměstnanost. Když například Evropský parlament chce se dohodnout na nějakém zákoně pro ochranu přírody, početní a vlivní lobbyisté naftových společností ovlivní svou detailní informací žurnalisty, členy Evropské komise a parlamentu, takže se těžko příjme zákon, který pro ně není výhodný. Například 14 evropských parlamentů a vlád bylo proti genetické manipulaci kukuřice. Díky vlivu bioprůmyslu rozhodla nakonec dvacetičlenná komise jinak! Nedávno postavili novou budovu Evropského parlamentu v Bruselu, která dostala hned přezdívku „Caprice des Dieux", „rozmar bohů", protože se podobá francouzskému sýru stejného jména. Úřad každého z 625 členů parlamentu disponuje prefabrikovaným sanitárním zařízením, t.j. záchodem, sprchou a umyvadlem, za cenu 38 tisíc guldenů za jedno! Přitom je celé zařízení vtěsnáno do plochy necelých dvou čtverečních metrů. U jiné firmy stojí takové zařízení polovinu a ještě ho zadarmo instalují. Proč by se však v Bruselu šetřilo, když to platí Evropa?! Doba, kdy se nizozemské zájmy zcela ztotožňovaly s evropské zájmy je už ta tam. Holanďané se ptají, stejně tak jako Němci, proč by měli doplácet na státy, které špatně hospodařily, mimo jiné se nemírnily co se platů a výdajů na konzumaci obyvatel týče. Jak к tomu přijdnou Nizozemci, kteří si něco našetřili nebo si platili na penzi, a v budoucnu budou jejich úspory a penze méně hodnotné7 [pageend26]Rozšířením Evropské Unie bude vliv Nizozemí na politiku EU relativně ještě menší. Cena zemědělských produktů rozšířením EU klesne, i když EU bude platit zemědělcům odškodné. Ale například holandská kráva dává průměrně mnohem více mléka než jiné evropské krávy, čímž holandský chovatel bude ochuzen více. Stále více zesiluje podezření, že mezi členy EU ubývá solidarity a přibývá boje o národní zájmy. Opravdová usnesení se berou jen v Radě Evropy, kde jak se zdá dominují hlavně národní zájmy velkých států. Existence EU je založena nejen na existujících dohodách a na evropských institucích, ale hlavně na víře všech občanů v tento společný projekt a na jejich podpoře evropské integrace. Tohoto zájmu o společnou evropskou věc však nedostatky v evropských organizacích a nedostatečnou kontrolou ubývá. V budoucnosti bude na státech nezávislá Evropská centrální Banka určovat kurz Eura a udržovat stabilní monetární politiku. Tím nebudou mít vlády jednotlivých států možnost hospodářské problémy v ve své zemi monetárně korigovat. Společná daňová politika ubere hospodářskou pružnost jednotlivých států. Velká organizace jako EU není pro nepředvídaný vývoj pružná. Například v Maastrichtu se určilo, že od ledna 1999 se zavede společná evropská měna. Poté se však v Evropě značně zvýšila nezaměstnanost, ale vlády evropských států musí pokračovat v politice šetrnosti a minimálních výdajů, čímž nezaměstnanost nesníží, jen aby vytyčeného cíle dosáhli. Nikdo však nemá dostatečný vliv toto předsevzetí odložit. Svět není ideální, ani EU. Přesto se zdá, že navzdory všem těmto nedostatkům výhody EU převládají. Je jiná cesta к zachování demokracie a slušné životní úrovni možná, než společná? Mirek Kabela P.s. Zde otištěný článek je jen část obšírného článku o dnešním evropském dění. Zájemci o celé pojednání s uvedením pramenů si mohou u redakce o něj požádat. Tradiční výroční setkání Spolku demokratických Čechů a Slováků v Nizozemí, takzvaná Valná hromada, se v roce 1998 bohužel již nebude moci konat v rezidenci velvyslance České republiky v Den Haagu. Ve chvíli, kdy jde toto vánoční číslo Nizozemských Listů do tisku, není ještě jasné, kde najdeme střechu nad hlavou. Nicméně vám již nyní chceme sdělit, že se valná hromada bude konat někdy začátkem května 1998, a měla by se zabývat tématem BUDOUCNOST. A to v širokém kontextu, jak budoucností České republiky v rámci Evropské Unie, tak různými pohledy na budoucí vývoj různých polí společenského a soukromého života vůbec. Účast již přislíbilo několik řečníků, kteří jsou ochotni se s námi podělit o svou vizi budoucnosti. Jménem spolku Čehů a Slováků v Nizozemí Vám přeji hezké prožití Vánoc a vše nejlepší v novém roce. Líba van Dijk předsedkyně VALNÁ HROMADA SPOLKU ČECHŮ A SLOVÁKŮ 27 [pageend27]Každoroční holandsko-český trh v Naardenu Mirek Kabela V mestečku Naardenu (ano, kde je pohřben náš J.A.Komenský) se již tradičně druhou sobotu v září - v "Den budov historického významu" - pořádá holandsko-český trh. Letos připadla tato událost na 13. září. Naarden je malebné holandské městečko, vlastně bývalá pevnost, se zachovalými sypanými valy ve tvaru hvězdice, na vnější straně obehnané vodními příkopy. Hned po vstupu do města, v jedné ulici podél hradeb, se tento trh koná. Vedle množství stánku s místními výrobky, většinou výsledky lidové tvořivosti a krámky se zemědělskými produkty, bylo postaráno i o zábavu. Mne nejvíce zaujaly dvě krojované stařenky, které zájemcům dovedně předváděly, jak se dříve paličkovaly holandské krajkyí*), a pak také samozřejmě výrobce tradičních holandských dřeváků. Ze špalku dřeva pro vás na počkání vyrobil pár dřeváků na míru. Mile jsem byl překvapen člověkem, který má jako koníčka výrobu přesných kopií starodávných dřevěných nástrojů. Na jednom ze svých flašinetů nám zahrál а к tomu zazpíval českou písničku "Ach synku, synku...". Rád by se seznámil s Čechy, kteří mají stejný zájem; jeho jméno a adresa je: Sjaak Hoekstra, Giessenburg 32, 1121 HL Landsmeer, Nizozemsko Trhu se také zúčastnil spolek VNTS (holandsko-českého a slovenského přátelství). Využil jsem jejich nabídky a zakoupil u nich nový "Nizozemsko-čeksý slovník". Také holandský Výbor pro družbu Harderwijku se Znojmem byl se svým Stánkem přítomen. Nabízeli návštěvníkům trhu bohaté informace o své činnosti, ale také například znojemské okurky! O ty se postarali jejich hosté ze Znojma, Miloš Štola, Jarek Kylián a Radek Kaman. Pokaždé jsme překvapen nadšením Holanďanů pro společnou věc s jejich českými přáteli. Samozřejmě se několika stánky prezentoval i výbor přátelství Uherský Brod-Naarden a tak jsem opět využil této příležitosti a s radostí zakoupil pravá česká povidla a nějaké ručně zhotovené ozdoby na vánoční stromek. Jsem už tak odcizen vlasti, že jsem ani pravou českou slivovici neochutnal ... po typických zdejších lihovinách jako sherry, víno ze středomořské oblasti, Kalifornie, Chile atd., whisky nebo pravém francouzském a španělském koňaku jsme se už "domácího" pít odnaučil. V altánku na vodě uprostřed ulice vystupovaly hostující folkloristické skupiny z nizozemské provincie Twente a samozřejmě cymbálová muzika z Čech. I od nich jsem si koupil jak pásky tak cd-čka a tak jsem zase utratil víc, než jsem si předsevzal. Ale ta bohatá podívaná pro oči, poslech a příjemné pohovory s holandskými přáteli a hosty z Čech stály i za víc. (*) V obchodě s vyřazenými knihami (De Siegte) je možné si koupit knihu Levé-Škrovánkové a Skoumala "Boheemse kant” {Cantecleer, De Bilt 1988). Autoři píší, že už na obrazech ze 14. století je vidět, že se v Čechách zhotovovaly výšivky paličkovou technikou. V letech 1867 a 1889 byly zřízeny v Praze a ve Vamberku královské školy vyšívacího umění. V druhé polovině 19 století byly Čechy předním výrobcem krajek v Evropě, bohužel ve světě známé pod názvem "Vídeňské krajky". Čeští členové spolku Uherský Brod-Naarden [pageend28]O nejsevernější nizozenské provicii, jež je známá svým rychlo- bruslařským závodem Elfstedentocht, píše Dana Braunová. Cituji: "Frísku se také říká nizozemské Skotsko - ne snad proto, že by zdejší obyvatelé byli ještě šetrnější než ostatní lidé v království, ale spíše pro hrdost na udržení svébytnosti. Frisky mluví téměř tři čtvrtiny zdejších obyvatel, kteří jsou na svůj jazyk i literaturu náležitě pyšní, neboč se prý z původní starogermánštiny oddělil daleko dřív než nizozemština.” V článku nechybí ani tip na místní speciality: uzený úhoř (gerookte paling), platýz (school), mušle (mosselen) a vynikající čerství garnáti (garnalen). Autor článku je M.Masák, architekt, docent Fakulty architektury VUT v Brně: "Často se setkáváme se srovnáváním naší a zahraniční architektury. Máme sice co dohánět, ale rozdíly nejsou zase tak velké. Ve špičkách ano, v běžné produkci ne. Naše a zahraniční praxe se příliš neliší ani v řízení regulace nových staveb a vytváření městského prostoru. Abych byl konkrétní, chtěl bych uvést současný příklad holandského Den Haagu. Město Haag, které přebírá některé správní funkce hlavního města země a některé funkce centra Evropské unie, bylo tím stimulováno к rozsáhlé přestavbě. Několik budov je už dokončeno - divadlo od Rema Koolhaase, komplex městských úřadů navržený od Richarda Meiera, budova ministerstva výstavby od Jana Hoogstadta a další, méně významné, zato více excentrické stavby. Jiné se staví, mezi jejich autory jsou Michael Graves, Robert Krier, Cesar Pelli, Adolfo Natalini, architekti vybíraní z portfolia světových hvězd. Výsledek je tristní. Novému prostředí schází řád a nasazené měřítko je městské struktuře cizí. Solitérní architektura je okázalá, investoři i architekti se překřikují. Haagský případ není ojedinělý, připomeňme si východní Londýn nebo pařížskou La Defanse. Uvádím ho proto, že jde o ukázku z demokratické, kulturní, bohaté a protestantsky smýšlející země se silnou tradicí občanské kontroly stavby měst." Prezident společnosti Philips Lighting John W. Whybrow navštívil Prahu, aby zde s obchodním ředitelem Pražské energetiky Františkem Krákorou podepsal smlouvu o spolupráci. Bude zamě- O NIZOZEMSKU V ČESKÉM TISKU V ROCE 1997 Ukázky z článků, které zde uvádím, jsou pouze malou selekcí zpráv o Nizozemsku. Mladá Fronta Dnes (6.května 1997) FRÍSKO, JINÉ NIZOZEMSKO Týden č.20 (12.května 1997) ARCHITEKTURA V TEMPU DOBY Ekonom č.36 (4.-10.září 1997) VÍCE ZA MÉNĚ 29 [pageend29]řena na širší využívání kompaktních světelných zdrojů v domácnostech (kompaktní zářivky se vyznačují delší životností [10 až 12 tisíc hodin oproti tisíci hodinám u žárovky], ale hlavně nižší spotřebou enerie [o 80 %] při vyšší svítivosti oproti běžným žárovkám). Společná činnost bude probíhat v rámci celosvětového programu týkajícího se účinnosti osvětlení. Jejím cílem je dokázat, že pro vyšší potřebu energie není třeba stavět další elektrárny, ale že lze její odběr řídit na straně poptávky. Akce pod heslem Více užitku z elektřiny poběží od 1.prosince letošního roku po dobu sedmi měsíců v zhruba 35 vybraných prodejnách na území Prahy a města Roztoky u Prahy. Lidové noviny (26.září 1997) VERDIKT SOUDU V HAAGU O GABČÍKOVU... Šalomounským rozhodnutím ukončil Mezinárodní soudní dvůr v Haagu slovensko-maáarský spor týkající se Gačíkova. Konstatoval, že Maáarsko nebylo oprávněno přerušit v roce 1989 práce na soustavě vodních děl Gabčíkovo-Nagymaros. Platná je tedy i nadále původní smlouva z roku 1977. Rozsudek stanoví, že oba státy se musí vzájemně odškodnit za ztráty, jež svým jednáním způsobily. Nedohodnouli se jinak, musí být vytvořen společný operační režim pro vodní dílo na slovenském území v souladu s původní smlouvou. Lidové noviny (22.listopadu 1997) KOŽENÝ PRODAL ČESKOU NÁMOŘNÍ FLOTILU Celá flotila České námořní plavby byla 12.listopadu 1997 prodána holandské společnosti Van Ommeren Shipping. Holandský rejdař zaměstná české posádky i technický personál. Lodě měly být prodány za 195 milionů USD, což není podle některých odborníků příliš výhodná cena. Lidové noviny (25.listopadu 1997) MRTVĚJ BROUK POJEDE DO ROTTERDAMU Celovečerní debut Pavla Marka Mrtvěj brouk, jehož premiéra je plánována na únor příštího roku, bude reprezentovat českou kinematografii na 27. mezinárodním filmovém festivalu v Rotterdamu (koná se 28.ledna až 8.února 1998). Markův film byl vybrán do soutěže zvané Tiger Awards, která je určena začínajícím tvůrcům (musí jít o jejich první, maximálně druhá díla). Vybrala D. Kannegieter 30 [pageend30]DYDEK V AMSTERDAMU V neděli 30. listopadu byla v aule budovy World Trade Center v Amsterdamu otevřena výstava dvaceti obrazů českého malíře Ladislava Dydka. Možná se ted ptáte, proč Nizozemské Listy věnují této výstavě celou stránku, vždyt Českých malířů, vystavujících v Nizozemsku, je víc, a psát o každé výstavě se nedá. Proč tedy tolik pozornosti zrovna této události? Z několika důvodů: К tomu, aby se výstava uskutečnila, bylo zapotřebí spolupráce mnoha lidí na různých místech Evropy: iniciativa vzešla v Holandsku, myšlenka se zrodila v hlavě našeho dobře známého Babči Malínského, když byl na soukromé návštěvě u svého přítele Dydka v Itálii. Šlo v první řadě o formu pomoci Moravě. O tom už jste si mohli něco přečíst v minulých Listech. Od nápadu к realizaci je ale cesta dlouhá a trnitá. Je třeba zajistit vhodné prostory, sponsory к hrazení nutných nákladů, vstřícné úřady atd. Takže na uskutečnění výstavy se nakonec kromě obou přátel, Malínského a Dydka, podílelo mnoho dalších: České Kulturní Centrum v Amsterdamu (sídlí v budově WTC, to je hned vedle nádraží Amsterdam-Zuid), velvyslanectví České republiky, vyslanectví Itálie, Italský kulturní institut, manažment World Trade Center. Pokud jsem některou instituci zapomněla, omlouvám se. Samozřejmě spoustu práce s konkrétními záležitostmi měla také celá řada soukromých osob. VŠem, kteří věci pomohli, patří veliký dík. Dalším důvodem zvláštní pozornosti je fakt, že jde o českého malíře, který je jedním z nejúspěšnějších žijících malířů českého původu tvořících v cizině. V historii českého umění je Ladislav Dydek (1919) znám jako aktivní bojovník za svobodu uměleckého projevu. V letech padesátých byl spoluzakladatelem proslulé skupiny MÁJ 57, jejíž výstavy jsou hodnoceny jako první kolektivní projevy snahy oprostit umění od politického útlaku. V roce 1969 opustil Dydek s rodinou Československo a usadil se na březích Gardského jezera, kde bydlí a tvoří dodnes. Přes těžké začátky, kdy umělec musel ze svého kumštu živit v cizí zemi rodinu s dorůstajícím synem, zůstal i tehdy věrný svým uměleckým principům a odolal pokušení úspěchu za každou cenu. Dydek prostě za všech okolností zůstal umělcem malujícím ze silné vnitřní potřeby malovat a ve své umění pevně věřil. A konečně, vystavená díla sama o sobě jsou dostatečným důvodem к tomuto článku: dvacet obrazů, které jsou typickou ukázkou Dydkovy tvorby posledních let. Je to kombinace kresby a barvy, čáry na barevně malovaném podkladě. Je a není to abstraktní umění. Já sama, jako naprostý laik v té oblasti, se na obrazy dívám a bud se mi líbí nebo ne, a to zase souvisí s tím, zda ve mně vzbuzují nějaký pocit. Nejhorší podle mého soudu jsou obrazy, které nevzbuzují vůbec nic, prázdné dekorativní umění. To tedy Dydkovy objekty rozhodně nejsou. Je v nich láska, vztahy mezi lidmi, at už pozitívni nebo negativní. Určitě stojí za těch f 1500,-, za které jsou pro tuto zvláštní příležitost nabízeny. Je to asi polovina částky, za kterou jsou jeho podobná díla prodávána v Itálii. Celý obnos, který bude získán prodejem, bude beze zbytku použit к opravě budov, poškozených povodněmi. Vernisáž byla komorní, ale důstojná. Za účasti asi sta pozvaných hostů otevřela výstavu velvyslankyně České republiky, paní ing. Bambasová, která ve svém krátkém projevu zdůraznila jak vítaná je ještě stále každá pomoc při nápravě škod, způsobených letními povodněmi. Několik slov pronesl také pan Kantůrek, vedoucí Českého kulturního centra v Amsterdamu, který především poděkoval pracovníkům World Trade Center za vstřícnost a pomoc při organizaci výstavy. Prostor, ve kterém jsou díla zdarma umístěna, je během pracovních dnů používán zaměstnanci a návštěvníky tohoto mezinárodního obchodního komplexu к nejrůznějším aktivitám, od přestávkové kávy až po pracovní setkání. A lidí tam není málo, asi 4.000! Přítomen byl také pan Remo Rapetti, ředitel Italského kulturního institutu v Nizozemsku a kulturní attaché Italského vyslanectví, které se výrazně podílelo na uskutečnění výstavy. Byli by chtěli pomoci více, avšak krátce po začátku příprav, na sklonku letošního léta, byla, jak víme, Itálie sama postižena přírodní katastrofou ve formě zemětřesení, a tak se pomoc Italské ambasády při této české akci nutně musela omezit na pomoc ve formě rozeslání co největšího počtu pozvánek a oznámení o konání a účelu Dydkovy výstavy. Že tato akce bude bezesporu úspěšná, ukazuje už fakt, že hned během prvních hodin, v průběhu vernisáže, byly prodány první dva obrazy. Nezbývá, než přát si, aby se do 18. prosince, kdy výstava končí, prodalo i zbývajících osmnáct. Eva Horová Prodejní výstava obrazů na podporu obnovy záplavových oblastí na Moravě [31 [pageend31]Strýc Sisipřál se pochopitelně jmenoval jinak. Tak pitomé jméno by snad ani národní výbor Rudých Hvězdonic nepřipustil. Byla to přezdívka pod kterou jsme ho všichni znali, a jen při přímém oslovování padlo sem a tam jeho pravé jméno Vojmír. Vznik přezdívky vysvětlím později. Strýc Sisipřál .byl strýc zámožný a přesvědčením svobodný mládenec, i když ne tak starý. Obýval prostornou vilu s ještě prostornější zahradou v tak zvané lepší čtvrti města, kde byl znám jako muž se širokým rozhledem a vybraným vkusem. Nejen oblékáním, ale především zařízením své vily, kde rád přijímal návštěvy a prováděl je místnostmi téměř výstavními. Vila byla starší, ale moderně upravena a vybavena veškerým konfortem. Teplovzdušné klimatizační topení od tehdy světoznámé firmy Erben bylo rozvedeno po celém domě včetně hygienických zařízení, prostorné koupelny, pračka, sušička, několik ledniček, prostorný mrazák, později magnetron, keramický sporák s grillem a nejmodernější přetlakovou troubou na páru, to vše patřilo к základnímu vybavení, stejně jako dvojitý dřez se zamontovaným drtičem odpadků. Nutno poznamenat, že strýc Sisipřál byl výborný kuchař a rád to dával najevo. Proto i v kuchyňském vybavení bylo vše, na co si lze vzpomenout. Roboty, mixery, mlýnky, vrtiče, šlehače, kráječe, mačkače, plniče a stroje jim podobné, za něž by se nemusela stydět kuchyně leckterého hotelu. Ale technicky na výši nebyla jen kuchyně, strýč Sisipřál byl i jinak vybaven. Fotopřístroje se všemi objektivy a čočkami, videokamera posledního typu, ovšem počítač s tiskárnou, tehdy ještě bez internetu, bezdrátový telefon, fax s malou domácí ústřednou, o stereoinstalaci, video a televizi v různých komnatách ani nemluvě. Prostě vše možné, vše užitečné, vše kvalitní a v moderním designu. Strýc Sisipřál měl též v domě dokonale vybavenou dílnu, vše mechanizováno, vrtačky, pily, brusky, rotační i pásové šmirglovky a všemožné nářadí, jehož výčet by zabral celou stránku, Osvětlovací tělesa, různé umělecké předměty, roztroušené po stěnách, po zemi i nízkém nábytku vhodně doplňovaly prostředí vily. Zkrátka, říkalo se, že strýc Sisipřál má vkus. Ale my, kdo jsme ho lépe znali, jsme věděli, že to byl vkus získaný, nikoli vrozený. A nyní je vhodná doba konečně vysvětlit tu jeho podivnou přezdívku. Strýc udržoval přátelské styky nejen s četným příbuzenstvem, ale i se širokým okruhem známých. O každém věděl, kdy má narozeniny nebo svátek, nejvíce byl upnut na Vánoce, ale dodržoval i Velikonoce a Mikuláše, tedy všechny příležitosti, kdy by se mohly dávat dárky. LADISLAV MALÍNSKÝ VÁNOCE STRÝCE SISIPŘÁLA 32 [pageend32]Když se blížily Vánoce nebo nějaké význačné osobní výročí, zval zpavidla vybrané osoby ze svého okruhu známých к sobě na kávu nebo čaj, a ve vhodné příležitosti se každého tázal stejnou, už léta zaběhnutou otázkou: Za měsíc budeš mít narozeniny (svátek apod.), nebo nejčastěji: Blíží se Vánoce, copak by si si přál? To si si přál, byť gramaticky nesprávné, se záhy stalo jeho poznávací znělkou a i jeho přezdívkou. Odtud tedy strýc Sisipřál. Dotazovaní měli už většinou vybráno, a dobře vybráno, s vkusem a smyslem pro kvalitu a účelnost. Na to strýc Sisipřál čekal a každé přání si pečlivě a se všemi detaily zaznamenal do svého už pověstného notesu. Téměř vždy žádanou věc i zakoupil, jenže nikoli pro žadatele, ale pro sebe. Tušil, že neprohloupí, a vždy tušil správně. Tímto způsobem postupně vybavil důstojně svoji vilu a získal si svou pověst člověka, který má smysl pro účelná zařízení а к tomu ještě vybraný vkus. Jeho okolí žilo dlouho v domění, že strýc Sisipřál je i muž štědrý, jinak by se jistě neptal každého na jeho přání, i když pak na to zapoměl. Třeba příště nezapomene. Jednou však byl strýc Sisipřál v rozpacích. Bylo to před Vánoci a na svou obvyklou otázku dostal podivnou odpověď. Tázaný, muž vzdělaný a sečtělý, si vroucně přál jámu, velkou jámu. Strýc Sisipřál zavětřil, ale věda, že tázaný není žádný primitiv nebo blbec, nedal své rozpaky najevo a přijal přání jako samozřejmost. Ta jáma bude určitě к něčemu dobrá. Zatím nevěděl sice к čemu, ale to se ukáže, žadatel dostane svou jámu, strýc Sisipřál mu ji vlastní pílí vykope, a to na své zahrádce, aby mu nic neuniklo. Strýc Sisipřál, jako vždy muž činu, začal tedy kopat. Naštěstí prosinec nebyl ještě tak chladný, ale zem přecejen začínala tuhnout. Mechanickou motyku ani automatický krumpáč nevlastnil (bude se muset příležitostně někoho zeptat, zda by si takové nástroje nepřál), a tak kopal a hloubil v potu tváře. Většinou v noci, aby nebudil zvědavost sousedů, přes den své pracoviště překrýval celtou. Později, když byla jáma už tak hluboká, že ho v ní nebylo vidět, mohl kopat i ve dne. Jeho zvědavost, proč tu jámu vlastně kope, jen zvyšovala jeho pracovní elán. A Vánoce se kvapem blížily. Jednou, vraceje se z menšího flámu, do jámy spadl.Vzpamatoval se z překvapení a pak pronesl památnou větu: Tak já tady jinému jámu kopám a sám do ní padám! Vůbec si při tom nebyl vědom, že tato věta zakotví navždy v lidovém mudrosloví, a to bez udání autora, což ho později, když tuto větu slýchával od jiných, mrzelo nejvíc. Ale alespoň se dověděl, proč tu jámu kopal. Dost bylo jámy. Už je dávno zaházena a strýc Sisipřál už se tolik neptá, je opatrnější. Lidové mudrosloví je totiž na průpovídky nebezpečně bohaté. 33 [pageend33]Jednoho dne, před více než dvaceti lety, jsem právě vycházel z domu a potkal jsem se s dětmi našeho souseda, už dost odrostlými, které právě také opouštěly dům. Zadívaly se na mne, či spíše skrze mne kamsi do nekonečna, a neřekly nic. Tenkrát mne to trochu podráždilo a měl jsem sto chutí říct jim bůú! Ale rychle jsem si uvědomil, že by to nemělo význam, ty děti by to stejně nepochopily. Středoevropské zvyklosti, že mladší zdraví staršího, na tomto místě a v této době zřejmě neplatí. A tak tedy jsem se nezesměšnil. Podobná situace se potom ještě vícekrát opakovala a já jsem se průběhem času naučil ji zpracovat pod heslem jiný kraj - jiný mrav, jako ostatně mnoho jiných situací. Ale jedna otázka ve mně uvízla a já ji dodnes zcela nevyřešil: Co je vlastně pozdrav? Jak vznikl? Jak se měnil průběhem věků? Proč Ave Caesar a Ave Maria, a ne Salve Caesar/Maria? Dovedu si představit, že někdo na takové téma bude brzo promovat. Já mám pro tohle všechno svá vysvětlení, ale na promoci jsem už stár. Dovedu se dokonce vmyslet do situace pravěkých lidí. Když se potkali někde v pralese dva "pravěci" z různých kmenů asi se dříve rozmáchli kyjem než by řekli Dobrý den! Leč během věků se situace změnila a já bych nyní definoval pozdrav jako snahu o navázání dobrého kontaktu, resp. jeho udržení. A jak už kmen slova napovídá, měl pozdrav co činiti s přáním zdraví. Kdy zdravit a kdy nezdravit? Když vstoupíme časně ráno do téměř prázdného autobusu, pozdravíme řidiče. Když se o dovolené vejde ráno v pensionu do místnosti, kde se servíruje snídaně, řekne Němec nebo Rakušan Guten Morgen, Holanďan nezřídka neřekne nic a rázně vykročí к bufFetu. Když se s někým střetneme na opuštěné horské stezce v Alpách řekne někdo z nás Grüss Gott! Otevřené interiéry holandských železničních vozů ponoukají pasažéry к vzájemnému pozdravu mnohem méně než uzavřená kupé'vjiných zemích. V liftech veřejných budov někdo zdraví, někdo ne. Takové myšlenku procházejí hlavou při slovu pozdrav. Ale teď bych rád - coby stařec - předal potomstvu několik málo vzpomínek na pozdravy, které jsem někdy i já používal od poloviny dvacátých let tohoto století. Myslím si, že by neměly upadnout v zapomenutí. Nejdelší pozdrav, na který si pamatuji, jsem používal к panu katechetovi na obecné škole: Pochválen buď Pán Ježiš Kristus! Načež pan katecheta odpověděl Až na věky věků, amen! Pro délku toho pozdravu jsem se někdy snažil panu katechetovi vyhnout, ale byli i tací spolužáci, kteří možná úmyslně vyhledávali příležitost, aby tímto pozdravem odpověď na něj vyprovokovali. Měli jsme tenkrát vlastně dva katechety a netušili jsme, jak daleko to jeden z nich přivede - byl to pozdější arcibiskup a kardinál Beran. V té době dvacátých let bylo v "buržoasních" rodinách zvykem, že i děti zdravily své rodiče pozdravem rukulibám. Také já jako dítko jsem toho pozdravu užíval i vůči sousedům v domě a i jiným známým, dokonce i když to bylí muži. Pak mi to začínalo být vůči mužům jaksi divné a začal jsem je zdravit podle vzoru tatínka Má poklona, nebo dokonce už i Dobrý den! Pozdrav Má úcta! mi nějak neseděl. К pozdravu patřilo také smeknutí klobouku nebo čepice, případně buřinky. Můj tatínek měl krásnou buřinku, černou, uvnitř vystlanou bílým atlasem a opatřenou monogramem. S nepokrytou hlavou chodilo tenkrát jen málo mužů. Když jsme byli na prázdninách na venkově, znamenalo to pro mne vždy úlevu ve formálním zdravení. S chutí jsem zdravil všechny vesničany, ať jsem je znal nebo neznal, obvyklým pozdravem Dobrýtro!, Dobrý poledne!, Dobrej večír! a oni mi odpovídali stejně, často ještě přidávajíce Dej Pánbůh! A když zrovna pracovali na polích a lukách, řekl jsem к tomu samozřejmě Pomáhej Pánbůh! a oni na to Dejž to Pánbůh! Kolem mé puberty se už tenkrát mnoho věcí měnilo, včetně pozdravů. Někteří jinoši a dívky se zdravili sokolským Nazdar!, což se udrželo dlouho, i u dospělých vůči dětem. Ale brzo, snad vlivem trampování, se vyrojilo mnoho jiných pozdravů. Především Ahoj!, což se udrželo dodnes,'ale i méně slušné Tě pic!, Tě péro!, Tě vidím!, Tě bůh! a ještě mnoho jiných, podle místních podmínek. Doba okupace (německé) slovník pozdravu neobohatila. Pozdravy Heil Hitler a Sieg heil! nepřešly přes rty normálního Čecha. S nástupem komunismu po válce byly nastoleny nové pozdravy. Původní komunistické (resp. sociáldemokratické) Práci čest! se převrátilo v Čest práci! a později zjednodušilo v pouhé Čest! Kdo v té době vkročil do nějakého úřadu s pozdravem Dobrý den! byl některým úředníkům již předem podezřelý jako nepřítel lidu. Po několika letech se pozdrav Čest práci! už nějak ošoupal a začalo převažovat pozdravení Buď(te) zdráv! podle sovětského vzoru Zdrav stůjte! V té době už jsem nebyl mlád a už si nevzpomínám, jak se mládež navzájem zdravila. Snad z italských filmů pronikl mezi mladé pozdrav Ciao!, vyslovovaný krátce Čau! Mám zato, že mezi mládeží nikdy nezanikly pozdravy Nazdar! a Ahoj!, jen jejich vzájemné proporce kolísaly. Ale kdyby někdo z mladší generace chtěl pokračovat v mé ''badatelské činnosti", mohl by snad opravdu jednou promovat na téma "Pozdrav ve světle dějin a kultůr".Sám jsem chtěl pouze nenechat v zapomenutí několik pozdravů z první poloviny tohoto století v Čechách. Bude mi zadostiučiněním, jestliže onen mladý vědec při publikaci své práce ocituje ve své bibliografii také tento můj příspěvek. ZAMYŠLENÍ NAD POZDRAVEM SERVÁC [pageend34]DEN HAAG A "ČESKÝ DVŮR" Eva Horová Český dvůr se dodnes někdy říká malému paláci v ulici Kneuterdijk v Den Haagu, kde nyní sídlí Raad van State, nejvyšší odvolací orgán v Nizozemském království. Asi sto let předtím, než byl tento palác vybudován, stál na tom místě palác zvaný Wassenaerhof, a bydleli v něm - zdarma - "čeští" exulanti: Fridrich Falcký a jeho žena Alžběta Stuartovna, tedy nám Čechům dobře známý Zimní král. Oba žili do roku 1619 velmi bezstarostně v Heidelbergu, až do chvíle, kdy Fridrich přijal českou korunu. Jak víme z hodin dějepisu, neměl ji dlouho. Zimní král a jeho královna museli opustit Prahu a v roce 1621 dorazili do Holandska. Zde dostali okamžitě status politických uprchlíků a asyl. Od samého počátku udával tento královský pár ve vysokých kruzích v Den Haagu tón. Vzácné zahraniční návštěvy se nejdříve zastavovaly na jejich dvoře, a teprve potom se ohlásily u poněkud upjatého místodržícího prince Mauritse, nebo od roku 1625 u jeho nástupce, prince Frederika Hendrika. "Český dvůr" v Den Haagu jiskřil, leskl se a zářil. Haagští občané se pohoršovali, ale zároveň se nemohli vynadívat. Něco podobného Republika Sedmi Spojených Nízkých Zemí neznala. Český pár se stal vážnou konkurencí dvoru vládnoucího Frederika Hendrika a jeho manželky Amalie van Solms. Zimní král a jeho královna sice neměli tolik peněz, zato měli daleko lepší původ: určitě Alžběta, jako dcera anglického krále Jakuba I. Když museli opustit po prohrané válce s Ferdinandem, císařem svaté říše římské, České království, byla Nizozemská republika jedinou zemí, která byla ochotna se exulantů ujmout. Jednak byl Fridrich příbuzný prince Mauritse, a kromě toho chtěly Staten-Generaal ("parlament") zastavit "papežence". Takže podporovali protestanty. Český král v exilu dostal také okamžitě královskou podporu: 200.000 holandských zlatých na vlastní armádu a dalších 10.000 zlatých jako rodinný příspěvek. Alžbětin otec také nezůstal pozadu: statisíce zlatých na armádu a tisíce zlatých měsíčně na běh domácnosti. Celkem zaplatili Jakub I a jeho následník Karel I - Alžbětin bratr - na "český dvůr" v Den Haagu téměř 1 1/2 miliónu zlatých. Protože Fridrich s Alžbětou nikdy s penězi nevyšli. Dělali stále nové dluhy, které pak anglický král musel platit. Dluh čtyř tisíc u řezníka nebyl žádnou zvláštností. Zimnímu králi a jeho královně to ani v nejmenším nevadilo. Když se Alžběta ve stáří vracela do Anglie, cestovali její věřitelé z Holandska za ní. Dvůr na Kneuterdijku byl zařízen s neuvěřitelným přepychem. Hedvábí, damašek a zlatá nit převažovaly. Alžběta spala ve "stříbrné" ložnici a bavila se často celé noci až do rána. Fridrich jezdil často za svou armádou a Alžběta, aby se léčila z "únavy a deprese", na lovy. Když byli oba ve městě, pořádali turnaje, v zimě pak divadelní představení a balety. Haagským protestantským farářům se to hrubě nelíbilo. V roce 1639 byl Alžbětin hlavní duchovní přísně pokárán Církevní radou za to, že se jeho zaměstnavatelka ukazovala na veřejnosti s nemravným výstřihem. Fridrich byl v té době již mrtvý a sláva českého dvora pohasínala. Alžběta se držela své pozice zuby nehty, měla ale nepřítelkyni na klíčovém místě: v manželce Frederika Hendrika, Amálii van Solms. Ta totiž bývala její dvorní dámou, a mezi oběma ženami to zrovna neklapalo. Všechno ještě jakž tak šlo, skutečné potíže začaly po smrti Frederika Hendrika v roce 1647. Z Anglie již nepřicházely žádné peníze, od Amalie nemohla Alžběta očekávat nic. Její vlastní děti ji také opustily. V roce 1661 se odstěhovala do Londýna, kde zakrátko na to zemřela. Byla pohřbena s velkou pompou ve Westminster Abbey. Říkali jí, stejně jako o několik století později Dianě, Queen of Hearts (Královna srdcí). Úděl stejně tragický - měla titul, ale žádné království. Český dvůr v době své slávy silně ovlivnil kulturu na holandském panovnickém dvoře. Přitahoval totiž na Binnenhof šlechtice, dvořany a diplomaty. К bontonu patřilo i sbírat umění. Kolekce, kterou po sobě zanechali Frederik Hendrik a Amalie, je slavná dodnes, daleko za hranicemi Nizozemska. Bez "horkého dechu" českého dvora by ale asi nikdy nevznikla. Tak vidíte, i takové důsledky měla prohraná bitva na Bílé Hoře! Od 6. prosince až někdy do časného jara probíhají v Den Haagu dvě paralelní výstavy, zabývající se životem na Českém Dvoře a sbírkami Frederika Hendrika: 1. VORSTELUK VERTOON v Haags Historisch Museum 2. VORSTELUK VERZAMELD v Mauritshuisu 35 [pageend35]Následující úvahu vyprovokoval český tisk, který přechylování jmen cizích žen nasadil korunu, když referoval o islandské atletce jménem Vala Flosasdóttir a opakovaně ji nazýval Flosasdóttirová. Koncovka -dóttir již značí, že jde o ženu (dóttir znamená dcera), kdyby měla bratra, jmenoval by se Flosasson (son znamená syn). Podle islandského zvyku (a asi i zákona) děti přebírají křestní jméno otce а к němu přidávají koncovku pro pohlaví, tedy -dóttir pro dceru, -son pro syna. Názorně: třeba naše tenistka Helena Suková by se na Islandě měla jmenovat Helena Cyrilsdóttir a její bratr Cyrilsson. Je tedy islandská koncovka -dóttir jakousi obdobou naší koncovky -ová. Přechylovat islandskou koncovku na -dóttirová, tj. -dcerová, je tedy nejen zbytečné, ale i zcela nelogické. Ale o to zde nejde, jde o přechylování vůbec. Krátce nato bylo přechylování tématem mnou tak oblíbeného Jazykového zákampí Lidových Novin prof. Milana Jelínka z brněnské Univerzity, kde pan profesor přechylování cizích ženských jmen až na malé výjimky schvaluje, ba dokonce doporučuje, a odpůrce přechylování (tedy i mne) obviňuje z nevážnosti к mateřštině. Zde ovšem něco nesouhlasí. Kdyby tomu tak mělo být, pak by národy téměř celého světa tonuly v neúctě ke svým mateřským jazykům, ponechávají-li našim ženám v cizině jejich české jméno končící na -ová, a tedy nepřechylují na mužský tvar jména, jak je v jejich mateřštině zvykem. Kupř. zpěvačka Jarmila Novotná prošla celým světem pod svým vlastním jménem, stejně tak tenistka Suková a stovky našich žen všech odvětví. Dokonce i Martině Navrátilové zůstalo její jméno i po změně státního občanství. Lze to nazývat také neúctou к mateřskému jazyku ? Pan profesor Jelínek mi napsal, že on bez protestu v cizině oslovoval tamní ženy (tedy v cizím jazyce) s naší přechylkou -ová. Sám to nečiním. Jestliže mne třeba pan Jones představil své paní, byla a je pro mne vždy Mevr. Jones, nebo Mrs. Jones, a tak jsem ji vždy oslovoval jak v Holandsku i při setkání v Praze, a stejně bych ji tak oslovoval i při případném setkání na Islandě, bez ohledu na různé místní zvyky. Proč ? Protože se tak jmenuje, protože na toto své jméno slyší (což nelze zaručit při přechýlení na Karlsdóttir, ba ani na české Jonesová), a protože nemám já ani kdo jiný právo její jméno měnit, stejně jako nemá nikdo právo ze mne udělat pana Milanssona, kdybych se náhodou ocitl na Islandě nebo v tamním tisku. Proč tedy u nás z paní jménem So je paní Soová (koncovka delší než vlastní jméno), což opticky je diametrální rozdíl a akusticky úplně jiný zvuk (sama to čte asi Sůva). Já v těchto násilných a pro jejich nositelky nepochopitelných změnách vlastních a zákonem uznaných jmen nevidím ani stín úcty к naší mateřštině, ale zato výraz hluboké neúcty ke jménu jedince a především neúcty к ženám, i když nepochybně neúmyslné. К naprosto nežádoucím komplikacím dochází též ve styku administrativním a úředním. Nikdo nevydá doporučený dopis, nebo nevyplatí šek vystavený na jméno Itoová, prokáže-li se žadatelka dokladem na jméno Ito. Ito a Itoová jsou nejen akusticky, ale především i opticky, tedy písmem, dvě naprosto různá jména pro každého, kdo není zasvěcen do naší jazykové kuchyně. 36 LADISLAV MALÍNSKÝ PŘECHYLOVÁNÍ: ANO ČI NE ? JAK SE JMENUJE MANŽEL PANÍ PICKOVÉ ? aneb NAŠE ŽENY V CIZINĚ A CIZÍ U NÁS [pageend36]Přiznávám, že důsledné zachovávání nepřechylovaných jmen cizích žen je ve slovotvorném systému češtiny nezvyklé a pro nás (ale pouze pro nás) dosud kostrbaté. Ale jazyk je živý, vývoje schopný a z mnohých kostrbatin tvoří slova běžná a pojímá je za vlastní, kupř. někdy při lobyováhí inicijuje utilizování rekomendované diverzifikace, z historiků umění tvoří uměnovědce, tvoří slova nová mému mládí neznámá (hmoždinky, sklíčidlo, svodidlo aj.) a zapomíná výrazy, jimiž se ještě hemžil Jungův anglický slovník z roku 1947 (samopše, kulozrnec apod.). Snad tedy při dobré vůli a při pružnosti jazykovědců bychom mohli skoncovat v nedlouhé době i s oním protismyslným komolením vlastních jmen žen podle zvyků země, ve které se právě nalézají nebo ve které se o nich píše. Vzorem nám může být naše současná velvyslankyně, která i v jazyce diplomatickém si zachovává českou formu svého jména. Námitka, že přechylování nám usnadňuje rozdíl mezi mužem a ženou není také příliš přesvědčivá, ba někdy může být přechylování i matoucí. Kupř. manžel paní Machové může být pan Mach, Macho, Macha nebo i Machový. Jak se asi jmenuje muž paní Šedové ? Je to pan Šeda, Šedový, či snad pan Šedo ? A konečně přichází na řadu paní Picková z podtitulku tohoto článku. Jak se asi jmenuje její manžel ? Je to pan Picka, Picek, Picko, Pickový, nebo prostě pan Pick ? Pan profesor Jelínek obhajuje přechylování cizích ženských jmen i tím, že ony v tom vidí "jakousi místní atrakci". Když moje původem holandská žena viděla poprvé své jméno jako "rozená De Reusová", ptala se mne, kdo to je. Mohu ujistit, že žádnou atrakci v tom neviděla, alespoň ne atrakci kladnou. Cizina nám naši neúctu к vlastním jménům oplácí stejně neuctivě tím, že sice zachovává původní jejich pravopis, ale komolí jejich výslovnost až do naprosté nesrozumitelnosti. Nehodlám toto počínání omlouvat místní atrakcí nebo vážností к místnímu způsobu výslovnosti, nebo dokonce к místnímu jazyku, prostě jde mi prudce proti srsti slyším-li třeba v televizi jména jako Fáček (tenista Vacek), Syčoparek (fotbalista Suchopárek), někdy i Faklaf Áfl (prezident) a mnoho, mnoho jiných. A tehdy plně chápu rozhořčení cizích žen nad pozměňováním jejich jmen. Někdy to nazývají ostřejšími názvy. Ohražuji-li se proti obskúrni výslovnosti (jak slušně řečeno!) našich jmen bývám zpravidla usazen odpovědí, abychom si nejdříve zametli před vlastním prahem a dobře se podívali, jak my nakládáme se jmény cizích žen, nejen slovem, ale dokonce i písmem. A musím mlčet, což mne upřímně řečeno dost mrzí. HOLANDSKÉ POHLEDÁVKY .... DNES NAPOSLED. Právě před rokem jsme v Listech (3/96) otiskli dosti obšírný článek o holandském požadavku vrátit proslulé umělecké sbírky pánů Koenigse a Goudstikkera, které jako válečná kořist skončily na území Sovětského svazu. Netušili jsme, že tento problém zakrátko opět zvíří hladinu světového tisku (pochopitelně nezávisle na našem článku), a několik dodatků v následujících číslech NL a reakce Mirka Kabely v čísle minulém byly více méně pouze místní odezvou. V posledním čtvrtletí tohoto roku se ocitl námi vzpomenutý problém na prvých stránkách denního tisku, především holandského, ale i světového a odborného. Spor zřejmě trvá a nabývá ještě větších rozměrů a s lítostí musíme přiznat, že je technicky nemožné pro NL spor na svých stránkách dále sledovat a udržovat čtenáře včas na výši o stále a rychle se měnící situaci. Tuto úlohu tedy přenecháme denním listům a v NL diskusi tímto uzavíráme. Ladislav Malínský 37 [pageend37]KNIHA - NEJLEPŠÍ VÁNOČNÍ DÁREK Toto heslo si pamatuji ještě z dětství, kdy vůně vánočního cukroví, vánoční shon a příjemné napětí ze zvědavosti na množství dárků a hlavně jejich obsah patřily к Vánocím v Čechách. Tento pocit trochu vybledl, když jsem se odstěhovala do Holandska, kde se Vánoce slaví jinak a hlavně jsou překryty ohromnou oslavou Mikuláše. Změnil se ale i život v Čechách. Přesto vánoční tradice a napětí přetrvávají. I ten shon je možná stejný jako býval, i když by si leckdo mohl myslet, že už to není tak zapotřebí, protože se dá sehnat skoro všechno. Po letních záplavách na Moravě a v části Čech si uvědomuji, že pro mnoho lidí budou letošní vánoce "nutností" a slavit se budou, protože to patří к tradici. Co vybrat za dárek bude asi velkým problémem, kterým se budou mnozí rodiče zabývat. "Mám dát dětem boty nebo knihu?" "Kniha zahřeje duši, ale ne tělo v rozmáčeném bytě nebo provizorním obydlí." Dovedu si takové dilema představit. A tak jsem si myslela, že bychom my krajané mohli řešení tohoto dilema ulehčit tím, že bychom sebrali na dárky pro knihovny ze zatopených území. Když každý z nás přispěje na konto Spolku aspoň minimální částkou 20,- guldenů ( to je tak přibližná cena knížky v České republice), bude moci aspoň jedna veřejná knihovna doplnit své vodou zničené sbírky. A rodiče budou moci svým dětem koupit boty a poslat je do knihovny si knížku vypůjčit. Proto Vás čtenáře a krajany prosím o zaslání minimální částky 20,- guldenů (více je samozřejmě vítáno) na konto Spolku Čechů a Slováků v Nizozemí: Po uzávěrce sbírky 20. února 1998 budou peníze poslány (podle výše sebrané částky) do knihovny/knihoven, které byly povodní nejvíce zničeny. Pro ilustraci otiskujeme fotografii budovy veřejné knihovny ve Valašském Meziříčí. Je zřetelně vidět, kam až dosahovala voda. Jak asi vypadaly interiéry, si dovedete jistě živě představit. Předem Vám všem srdečně děkuji, Líba van Dijk 38 Postbank 6065337 Rabobank 32 63 62 118 p/а Jupiterstraat 17, 1562 WL Krommenie pod poznámkou: Boek voor de kerst [pageend38]Zákaz chůze podél železničního náspu považuji za zcela rozumné opatření. Zamezí trhání vzácných květin, které jako na potvoru rostou tvrdošíjně pouze podél tratí, a dodá pocit bezpečnosti pasoucímu se tam dobytku, který není zaháněn lovci květin pod kola rozjetých vláčků. Pokud právě je na kolejích klid a pokud jiná cesta к zastávce není kratší nebo zajímavější, pak se domnívám, že přílišné poslušnosti je netřeba. Odměnou za vlastní neposlušnost se mi dostalo dokonce lichotivé přezdívky, kterou hned vysvětlím. Před časem jsem měl vyzvednout děti ze skautského tábora v údolí potoka Brex. Přístupová silnice к táboru byla díky organizačnímu talentu a nadměrnému množství rodičů neprodyšně ucpána, pročež jsem se zajímal na nedaleké vlakové zastávce o místní jízdní řád a případně i o jízdenku. Choval jsem se patrně hlučně, čímž jsem někoho na zastávce probudil. Objevila se rozespalá postava v jágrově spodním prádle a já jsem zakrátko pochopil, že mluvím s majitelem soukromé železnice, která v neděli ovšem nejezdí. Krásně jsem se tedy mohl projít po romantické trati s viadukty a tunely, ale i tak jsem dorazil do tábora příliš brzy, zatím pouze náčelník s hrstkou skautské mládeže něco organizoval. Zakrátko si mne povšiml a odhalil mou přítomnost: "Co tady dělá ten civilista?!" Na slově "civilista" lpěl opovrženíhodný přízvuk a mne tak od té doby nazývají. Připomínky , kritiku či reakci na obsah Listů, případně rozluštění hádanek zasílejte na adresu; DOPISY NL, Sirtemastr.287, 2513 XL DEN HAAG Na výzvu v minulém čísle a na dotaz účastníkům Symposia jsme dostali řadu dopisů, za všechny děkujeme. Vesměs nevyžadují odpovědi, a pokud ano, odpovídáme písemně. Stejně tak na dotazy luštitelů. 39 Dopis čtenáře CIVILISTA Nedávno jsem slíbil, že vyzvednu obálky pro Nizozemské Listy. Poté co jsem jich balík vyzvedl ve Foreparku (balík byl dost těžký) jsem se rozhodl, že si cestu zkrátím, a to po železničním náspu к zastávce Leidschendam-Voorburg, což touto zkratkou je co by kamenem dohodil. Přes železniční most nad silnicí A4, potom překročit pár kolejí na seřadišti a šup okolo signálního domku vlevo po rampě nákladového nádraží. Velký ruch jsem tam po pracovní době neočekával. Jenže jsem se mýlil. Řadoví železničáři, zdravotníci, požárníci a policisté tam velice zhuštěně přešlapovali na místě v marném očekávání dalších pokynů. Konalo se kalamitní cvičení. Vzduch se téměř viditelně chvěl touhou být doma, u dětiček, u maminky, nebo aspoň v hospodě. Po krátkém popovídání s několika řadovými účastníky cvičení jsem pokračoval dále. A tu najednou, jako když překročíte neviditelnou hranici, vzduch se začal chvět jinou touhou, touhou po úspěchu, touhou vyniknout nebo alespoň na sebe upozornit. Vedoucí činovníci a takoví ti snaživí získali kol sebe více místa, aby se mohli cvičení lépe věnovat. A z jejich řad se najednou vymrštil prstíček, který mne odhalil, patřil policistce. "Tak tady něco nesouhlasí! Vy jste asi občan?" "Ano slečno, jsem občan a navíc civilista. Notorický." "Jak jste se sem dostal?" "Přišel jsem pěšky slečno." "Jak je to možné? A co tu vůbec děláte?" "Právě si s vámi slečno povídám a zamýšlím jiti dál." "A co to máte v tom balíku?" "Ale takové rozpustilé věcičky, můžeme si je spolu prohlédnout." "Dost legrace. Co vy si to vůbec myslíte a kam si to myslíte, že vůbec jdete?" "Jdu na zastávku, pojdte slečno se mnou, pojedeme pak jednu stanici na Voorburg't Loo, a tam na strážnici dostanu kávičku a vy se mnou sepíšete protokol." V tom naštěstí zasáhlo vedení a slečně se dostalo nutné duševní útěchy. Já sám jsem též neuspěl, žádná kávička a co horšího, ten poslední kousek jsem už nesměl podle kolejí,musel jsem to došlapat poslušně oklikou pro civilisty. Zřeimě abych nenarušil průběh kalamitního cvičení. JIRKA HORA [pageend39]KŘÍŽOVKA 4. ČÍSLA NL 97 >------------------------------------------------------------------- --------------- VODOROVNĚ: A: Býv.zkratka pražského reklamního podniku - letecká spol.Holandska. B:Superlucema - předchůdce klavíru C:Strom - nezákonnost - za žádným cílem. D:Hvězdy (lat.) -muzeum letadel - ženské jméno. EzRas - surrealistický spisovatel (Tristan) - propagátor bezmotorového létání. FzČára v pravém úhlu - Jadran - porážka v boxu - ocas. G:Trop.ovoce - muž.jméno - Němec - stará mince. H: Hlasový orgán - pouze (lid.) - mládež. I: Výstavná budova - špunt - vězení (množ.č.) - ochoten. J:Obvaz (zastarale) - Zolův román - slovenské město - širo. K:Cvrček muzikant - cizí muž.jméno - zvratná částice - druh básně. LzDívčí jméno - dráp (též křupan) - slepičí citoslovce - trudovina - rozpustilí. M:Snový ostrov - mužské jméno - radostně - umělé vlákno. NzDrobný pohyb - vak - výzva к tichu - raci - lid. OzOsten - druh vlaku - druh aleje (kupř.na Císařské louce). PzPověst - předmět neukojené touhy našeho erbovního symbolu - český básnik - biblická hora - léčka. QzBlázen - občerstvovací stanice v poušti - mužské jméno - slov.spojka - Briti (slov.). RzObec na Slovensku - šikmá louka - zkr.býv.vojenského pěv.sboru - obr. SzHora v Řecku - hele(lid.) - Sibiřská oblast - šiky. TzDruh jazzové hudby - zvíře především vodní - list (zastar.) - kus vepře. UzBývalá zkr.našeho státu - ozvuk - anglicky ucho - býv.zkr. podnikového vedení - špaň.pani. VzZáklad měřidla - jiní (lid.) - písmeno abecedy - belgické lázně - americký fotograf (Man) - vrchol. WzKotouč - naplocho - vývojové stadium hmyzu. Xz Zvyk - domácky Svatava - italská lidová píseň - zvýšený tón. YzCestovod - kuchyňská potřeba - rádce Mohameda - číselná koncovka. ZzMužské jméno - zásaditost - švédský obchod nábytkem. SVISLEz IzZkratka části dámského pododěvu - vjem - špaň.fotbalový klub. 2zČeský písničkář novější doby - nebezpečí hor - často dotazovat - jméno feny(psí) - noční podnik. 3:Tep - Chaplinova žena - korové pletivo s nápadně měkkým i - záznamy hormonálních hladin - slov.předložka. 4:Ohrada - l.část tajenky - akce. 5.-Oslovení v dopise - kalendářní svátky - údaj času - hon - sousto zmrzliny - rus.křestní jméno. 6z Domácky Maria - zázrak - poselství - vylepšení - žen.jméno - os. zájmeno^ Rom - klady - potrava vegetariánů - ukaz.zájmeno. 8zNešikovný - starořecká oběť - roky - oháňka - nadšení - korálový ostrov. 9:Nábor - zdroj zábavy i poučení - výtvarný - sad. lOzČínský demagog - žen.jméno - úřad (zastar.) - vnik - tři stejnohlásky - patřící kalenému kovu. llzVor - chlapecké jméno - člen otužilého národa - druh poháru (sport.) - velká místnost. 12:Vzduch cizojazyčně - zip - zbytečná námaha - stavební materiál těla - záslužná světová organizace - domácky Lolobrigida. 13:Řecká sloupová síň - karta - zkr.pro trinitrotoluol - letadlo - krabí konzerva jinak čtená - křestní jméno Athény. 14zHromadný úlek - citoslovce chutného sousta - čertův kamínek - zkr.velmoci - ratejna bez j . 15:Ne tak - jubilant - přehnaná značka mouky - směr proniku - italská metropole. lózRuská část knihovny - česká řeka - stařecký - pražský obchodní dům - knihařský stroj. 17zSlovenský hojič - 2.část tajenky, která by se mohla rýmovat s první - starořeci. 18zCitoslovce dechovky - nářadí(angL) - mycí prostředek na okna - mesto nad Váhom -těžký kov - hit. 19:Býv.prodejna masa - láková - obec v ČR. 20zČást Prahy - čaj - večer italsky - tuhá kaše. NIZOZEMSKÝCH LISTŮ \Z —— л L U S T I R N A PŘÁTELŮM LUŠTÍRNY NL... ...isou-li jací. Protože křížovky Luštírny se staly pravidelnou součástí Listů cítím, že bych se měl alespoň mírně omluvit. Naše křížovky nejsou totiž podle platných směrnic pro tvorbu křížovek dokonalé, ba mají i své chyby. Nejsou kupř. symetrické, jak by měly být, někdy nedodržují délky samohlásek a někdy si z nouze vymýšlejí prapodivné zkratky. Protihodnotou jsou to ale křížovky původní, nikoli vystřižené z jiných časopisů a anonymně předhozené čtenářům. Někomu se zdají naše křížovky těžké, jiné právě toto láká. Sám nevím, máme-li v tomto typu křížovek pokračovat, dají totiž dost práce díky nezkušenosti autora, práce, která zabere více času než napsat několik článků. Rádi bychom znali váš názor, podpůrný či zamítavý, dříve než s tvorbou ' našich křížovek přestaneme. Vaše investice je 80 centu, kousek papíru a 5 minut času. Adresu znáte, je stejná jako na Dopisy. L.M. A0 [pageend40]Rozluštění krížovky z minulého čísla 41 [pageend41]Wilken Engelbrecht, Holanďan, vedoucí katedry holandštiny na univerzitě v Olomouci, dostal v říjnu t.r. cenu zvanou ANV Visser Neerlandia. Cena, obnášející 1 5.000 guldenů, mu byla přiznána Nizozemsko-Flámským spolkem pro jazyk, kulturu a společnost. Podle hodnotící jury vyvinul Engelbrecht v těžkých podmínkách "nadprůměrné úsilí" o podporu jazyka a kultury Nízkých Zemí. v neděli 26. října se v Leidenském Pieterskerku konal benefiční koncert Evropského Symfonického orchestru La Pellegrina. Výtěžek koncertu byl určen pro oběti letních povodní na Moravě. Orchestr, složený z profesionálně dobrých amatérů nejrůznějších národností - Holanďanů, Angličanů, Čechů, Francouzů, Švýcarů atd. zahrál pod taktovkou dirigenta Dirkjana Horringy předehru opery Don Giovanni (Mozart) a Dvořákův koncert pro cello a orchestr. Solo pro cello zahrál Václav Bernášek, který specielně pro tento koncert přicestoval z Ccech. Evropská Invenstiční Banka půjčila České republice 300 miliónů ECU (665 miliónů guldenů). 200 miliónů ECU je určeno к nápravě škod na silnicích a železničních tratích, způsobených letními povodněmi na Moravě. Zbývajících 100 miliónů ECU je určeno pro investiče telefonní společnosti SPT. 17. listopadu byla znovuotevřena pražská kavárna Slavia. "Je to takové malé vítězství nad blbostí", řekl к tomu Václav Havel. od 12. listopadu již není Česká republika námořní velmocí. Námořní flotila České námořní plavby byla prodána holandské společnosti Van Ommeren Shipping. Prodej je spojen s osobou Viktora Koženého, jehož firmy skoupily mezi červnem '95 a únorem '96 většinu podílů ČNP od drobných akcionářů a bankovních investičních fondů. 20. září se v Den Bosch uskutečnilo finále AIT European Traffic Education Contest, zorganizavané ANWB. Tohoto finále soutěže na téma bezpečnost v silničním provozu se zúčastnilo 19 evropských zemí. Zkoušku zručnosti v jízdě na kole pro děti ve věku 10-12 let vyhrály již potřetí české děti. Nizozemské děti dosáhly desátého místa a děti ze Slovenska se umístily na čtrnáctém místě. Příští rok se bude tato soutěž konat na Slovensku. Dagmar Havlová, manželka prezidenta ČR založila letos v létě Nadaci VIZE '97, která by měla působit a být prospěšná především v oblasti zdravotnické a sociální, v oblasti kulturní a v oblasti orientující se na děti a mládež. během uplynulé letní sezóny se do Prahy přijelo podívat nejvíc Němců, Američanů, Angličanů, Holanďanů, Francouzů, Italů, Rakušanů a překvapivě také Australanů. Téměř všichni turisté, kteří v Praze strávili dovolenou, českou metropoli doporučí svým známým. Pražský radní pro cestovní ruch Michael Hvižďala uvedl, že ze 1 600 dotazovaných 99 % odpovědělo kladně na otázku, zda by návštevu Prahy doporučili svým blízkým. Dvě třetiny dotázaných je rozhodnuto se do Prahy vrátit a zbylá jedna třetina tuto možnost připustila. Jen jedno procentro dotázaných odpovědělo, že se do Prahy nevrátí. předkové buditele F.L.Věka přišli do Čech z Holandska. Život obrozence a literáta Františka Vladislava Heká, kterého A. Jirásek mírně překřtil na Věka a pak jej proslavil ve své románové pentalogii, je tématem výstavy v Národním muzeu v Praze a je к vidění až do ledna příštího roku. koncem tohoto roku dosáhne počet obyvatel Holandska 1 5,7 miliónů, t.j. o 87 tisíc více než koncem roku 1996, kdy byl přírůstek 73 tisíc. Podle světových demografů vzroste počet obyvatel Země roku 2080 na deset miliard z dnešních šesti miliard. POdle pana Caldwella na letošní Konferenci o světové populaci v Pekingu se počet obyvatel Země zvojnásobil za posledních padesát let. český historik Karel Bartoška se podílel na vzniku historického dokumentu Černá kniha komunismu, který vyšel koncem roku ve Francii. Podle této publikace padlo za oběť této ideologie sto milionů lidí. komijnenkaas se nemůže česky jmenovat sýr s kmínem. Český kmín - latinsky carům carvi - holandsky Karwij(zaad). Holandsky komijn - latinsky cumi cuminum - česky šarbej kmínový nebo karhát. Takže komijnenkaas je česky sýr s karhátem nebo s šarbejem kmínovým. VÍTE, ŽE ... ? 42 [pageend42]__ _ Tahách, redakci] _____________ d°m hZd0 posledních] přeji všem ctenarum 2drav, a po У poméli, «А a vůbec nám vse™ stoietí i tisíciletí, a a^c a ie to, co nás\ \už není) a budeme se nap 3 S '^^skýmí Ušty velmi spokojeny ctěn I Váš, Nizozems У — Je mi to moc líto, že právě v den, kdy jsem se chystala napsat několik hezkých řádek čtenářům Nizozemských Listů jako přání do Nového roku, oběhla světem zpráva, že česká vláda v čele s Václavem Klausem odstoupila. Je mi z toho smutno, a určitě nejsem jediná, neb hodně z nás by v České republice rádo konečně vidělo politicky stabilní a ekonomicky vyrovnanou zemi. Tento v určitém smyslu tragický krok к tomu určitě moc nepřispěje a mnohým z nás, kteří budeme trávit Vánoce v Čechách, sváteční pohody nepřidá. Přejme si však do Nového roku navzájem dostatek síly, hlavné hodně zdraví, štěstí a vzájemného lidského pochopení. Ať už budete na Vánoce kdekoliv, doma v Holandsku anebo v bývalém "doma" u svých blízkých v Čechách, anebo jak řekla moje tříletá dcerka "Met Kerst gaan we naar babička en zonder Kerst naar teta Mary" - hezky si tam odpočiňte, naberte hodně sil do Nového roku a ve zdraví se zase vraťte zpátky. Ať se Vám všem v Novém roce 1988 moc daří I TŘI PŘÁNÍ _____________ _______T . Nizozemské Ušty nas inform J už DO řadu let o tom, co se aktuálních děje ve staré vlasti a přinášejí . problémech, ktere se v^^-antů 0 děni ve staré vlasti a Povzbuzují takto zajem vývoji v ^DoNo'l’éhonku 1998 přeji vašemu časopisu hodne zdaru při pokračování v započaté ceste.__ 43 JARKA ROELANDS ju r a k o pe c k y— JIRI * [pageend43]Vyrostl jsem mezi ženami, které se o mne staraly, mne hýčkaly a občas se pokusily mne vychovávat. Nejdříve to bylo trio babička-teta-matka, později ubyla babička, ještě později přibyla žena, pak ubyly matka a teta a zůstala žena. Staraly se o mne dokonale a se zvláštním citem, nám mužům tak vyhovujícím, neb nikdy nedaly najevo, že se starají. Nabyl jsem tedy a setrval v přesvědčení, že prádlo se vypere a vyžehlí, jídlo se uvaří a nádobí se umyje, byt se uklidí, prach se utře a vše se připraví к používání. Samo ovšem. Žádnou z žen okolo mne jsem nikdy neviděl namáhavě pracovat, tím méně o práci mluvit nebo si snad postěžovat. Pouze občas mi žena oznámila, že se mnou nepůjde do biografu, že bude raději žehlit. To slovíčko "raději" jsem si vykládal jako projev radostné touhy, kterou jí nemohu odepřít. Toto prostředí, které jsem sám sobě vykládal jako vlastní soběstačnost, bylo asi důvodem, že jsem se ženil až v dosti zralém věku. Moje žena nebyla podle různého názvosloví ani manželka, ani choť, moje žena byla tady. A vždy. Žena kamarád v dobách dobrých i zlých, žena pro všechna roční období, jak výstižně říkají Angličané. Měli jsme stejné povolání a mnoho společných zájmů. Zbývající se většinou časem uvedlo na společného jmenovatele, ona mne naučila jíst sladké, já ji zajímat se o sport. Takže jsme na cestách často obědvali v cukrárně a doma se nepřeli o televizní program. Nenaučila mne jíst rajská jablíčka a já ji jíst chleba к bramborové kaši. Mým životním osudem je začínat znova. Nevím kolikrát už jsem začínal znova, ať nucené nebo dobrovolně. Vždy se to nějak upravilo, většinou s pomocí mé ženy. Po její smrti jsem začínal opět znova, sám, bez její pomoci. Nechci se s nikým dělit o to, co odešlo z mého citového života její ztrátou, ale o nástrahy praktického života se podělím rád. Zásadní změnu přinesla skutečnost, že z mého všedního života se nenávratně vytratilo ono samozřejmé "ono se udělá". Ono se to neudělá, ono se to ani nemusí udělat, ale já to musím udělat. Zjistil jsem třeba, že к uvaření dvou vajíček nestačí je vzít z ledničky a hodit, chyba, vložit do vroucí vody na přesný počet minut, ale že je nutno nejdříve ona vejce zakoupit, přinést a do té ledničky naklást. Uniklo mi, že je nutno nalézt a přinést na stůl prostření, kalíšek, lžičku, talířek, sůl a ubrousek, po použití to umýt a utřít, uložit, otřít stůl, sporák a podlahu, ubrousek vyprat a jednou i tu utěrku. Skořápky do koše a ten jednou vyprázdnit. Dříve mi zabrala záležitost likvidace dvou vajíček asi sedm minut času, nyní, když jsem vše sečetl, vešel jsem se sotva do hodiny. Kdybych popisoval své složitější kuchařské zážitky, asi by se mi nevěřilo. O tom, jak se mne snažila pohltit krupičná kaše a otevřeným oknem navštívila souseda pode mnou, když jsem se spletl o jednu nulu ve prospěch krupice, o tom, jak mi mixer rozmetal bramborovou kaši po okolí, o tom, jak jsem si chtěl onu bramborovou kaši vylepšit křupavě osmaženou cibulkou a po hodinovém pokusu jsem ji snědl ve skupenství matlavého zelí, které mimochodem nerad, a poté musel ještě dezinfikovat byt. Podle úsudku jiných jsem tak zvaný technický typ. Ledacos opravím, dost přístrojů dovedu rozebrat a dát je dohromady, prostě rád kutím. Moje žena o sobě tvrdila, že je typ naprosto netechnický a já jí neodporoval. Nikdy se nenaučila řídit auto a bylo jí záhadou, к čemu sloužila vrtule u letadel. Motor pod kapotou auta pokládala za zbytečnou ztrátu ložné plochy. Teprve později jsem zjistil, že to vše zřejmě jen předstírala, protože v jejím domácím království jsem nalezl řadu strojů, s nimiž jsem si nevěděl rady. Byly to různé drtiče, sekáče, mlýnky, mixery, roboty s tuctem záhadných násad a lopatek, myčka na nádobí bez návodu к obsluze, trouba pod vařičem plná jakýchsi vrtičů, a řada dalších. Některé jsem zkusil, ale nechovaly se ke mně přátelsky. O mixeru jsem již psal, rotační struhač tvrdých žemlí mi zasněžil všechny kouty kuchyně, některé ze strojů ukládaly o špičky mých prstů a z myčky bez návodu к obsluze jsem měl strach, měla neomezené možnosti mne nepříjemně překvapit, snad i vyplavit. Pouze s pračkou jsem se spřátelil. Některé dříve bezvýznamné věci nabyly najednou velké důležitosti. Maličkosti. Třeba zbytky listů hlávkového salátu v misce. Nikdy jsem se nenamáhal je nějak odlepit ze dna nebo od stěny nádoby. Začal jsem to pečlivě činit, protože jinak by mi ucpaly odpadové sítko dřezu, které se samo nevyčistí. Ale i mimo kuchyň získaly některé předměty moji nadměrnou pozornost. Třeba taková kapsička u košile. Věděl jsem kde bývá, nahmatal jsem ji poslepu a zlobil se, když někdy nebyla, protože jsem neměl kam dát tužku, poznámkový papírek, jízdenku nebo i cigaretu. Od té doby, kdy jsem musel sám z této kapsičky některý z výše uvedených předmětů v rozmatlaném stavu lovit po vytažení košile z pračky, věnuji této kapsičce bdělou pozornost. Zejména než dám košili do pračky. Takových a jiných zajímavostí mi přinášel každý den tucet. Teprve nyní nechápu, jak je možné, aby žena, nejen moje, připravila a nastolila večeři o několika chodech a pro několik hostů, a pak současně s nimi zasedla upravena ke stolu. Když já se odvážil к zatím nejsložitějšímu kuchyňskému výkonu, to jest к přípravě řízků do zásoby, kdv isem ie omvl. naklepal, ořisolil, omoučnil, vykoupal ve vejci a pak ve strouhance, abych je konečně zabalené ve fólii uložil do mrazáku a snažil se na ně nezapomenout, tedy po tomto výkonu jsem musel nutně do sprchy. Milé ženy, všechny bez rozdílu, vždy jsem vás ctil a smekal před vámi klobouk. Přiznávám, že převážně proto, že mne učili tak činit. Dovolte mi nyní, abych se zpětnou platností zůstal před vámi s hlavou obnaženou, v bezmezném obdivu a úctě, nikoli naučené, ale zvláštního hlubokého přesvědčení. Děkuji vám. LADISLAV MALÍNSKÝ ZADNÍ STRANA ŽENA Psáno 1986 [pageend44]