VĚSTNÍK ČESKOSLOVENSKÉ NÁRODNÍ RADY AMERICKÉ Číslo 82 Listopad 1960 JOHN F. KENNEDY K 28. ŘÍJNU. Nastávající president Spojených států zaslal Československé národní radě americké tento telegram: “Washington, dne 28. října. — Jsem si jist, že všichni dobří Američané by se rádi přidružili, aby se mnou pozdravili svobodymilovný československý lid v den 42. výročí jeho samostatnosti. Češi a Slováci jsou zaslouženě proslaveni v dějinách svou oddaností k s a m o- statnosti a jméno Tomáše Masaryka vyniká v historii tohoto století jako jednoho ze skutečně velkých bojovníků za svobodu. Woodrow Wilson ve svých 14 bodech naléhavě požadoval, aby sebeurčení tohoto hrdého lidu bylo základním požadavkem. Američané nemohou trpně přihlížet k zotročení Čechů a Slováků, do kterého je uvrhl sovětský komunismus. Hledíme vstříc ku Budoucí guvernér státu Illinois Otto Kerner ml. mezi námi na Československém dnu v Plzeňském parku v Chicagu. Od leva: Ivanka Mejzrová, Ludmila Schwarzenbergová, guvernér Otto Kerner ml., Lt. Governor Shapiro, Jana Tuzarová, Maruška Růžičková. dni, kdy jejich země se bude opět těšit svobodě a spravedlnosti a u- spíšíme příchod tohoto dne všemi čestnými a zodpovědnými prostředky. John F. Kennedy. Na předsednické schůzi ČSNRA dne 7. listopadu bylo s povděkem vzato na vědomí a senátoru Ken- nedymu bylo v tom smyslu poděkováno. KRAJANSKÝ POLITICKÝ PROGRAM PO VOLBÁCH. Krajané se mohou právem radovat, že Američan československého původu, z třetí generace, soudce Otto Kerner ml., byl zvolen guvernérem státu Illinois. Syn našeho soudce Kernera bude spravovat stát, jehož rozloha a počet obyvatelstva předčí mnohé evropské státy. Do kongresu Spojených států byl znovuzvolen Chas. Vaník z Ohia a zvolen nový kon- gresník Šíbal z Conn. V senátě zůstává senátor Roman Hruška. “Proč by jich v budoucnosti nemohlo být víc,” táže se prof. Vratislav Bušek ve své politické úvaze. “Naše druhá a třetí generace krajanská už má kvality pro všechna potřebná místa a úřady ve Spojených státech.” Do krajanských řad br. Bušek praví: “Naši krajané mají krátkodobý i dlouhodobý politický program před sebou. Nejbližší náš politický program je bojovat proti komunismu, abychom uchránili svoje americké svobody. Ať už se přestane říkat, že krajané mají dost politiky a že se politika nemá do jejich spolků zanášet. A ať to jmenovitě neříkají lidé, kteří se při těchto volbách důležitě tázali, kdo [pageend1]bude umět s komunisty a s Chruščevem lépe mluvit? Proč chceme, aby náš president uměl mluvit s Chruščevem řečí, které Chruščev rozumí, řečí síly a odhodlanosti a proč sami nechceme o komunismu a s komunisty mluvit, jak se patří? Proč, vědomě či nevědomě, posloucháme našeptávání komunistů, že se do našich spolků nemá zanášet politika? Jak by se to, pravda, hodilo! Našim i zahraničním komunistům by se hodilo, aby se nemluvilo o porobených národech, aby náš president nevyhlašoval “Týden porobených národů” a aby nepřipomínal Chruščevovi, že nestačí osvobozovat Afričany a Asiaty, k samostatnosti nedospělé, zatím co národy ve střední a východní Evropě jsou porobeny sovětským novokolonialismem. Má-li to však náš president a jeho zahraniční tajemník a americká delegace ve Spojených národech dělat, pak musí i naší krajané i po volbách připomínat nové administrativě její předvolební sliby. Politická práce nikdy nekončí, ani pro krajany. A na dlouhou dobu máme před sebou program veliký: dokázat, že v naší krajanské větvi dorůstají lidé schopni na všechny úřady a funkce a povolání, dokázat Americe, že Amerika musí znát jen jednu kategorii občanů, ve všem všudy rovnoprávných Američanů, — pro které blaho Ameriky je úkolem prvním a kteří se při tom nemusí stydět za svůj československý původ. Potomek irského přistěhovalce nám ukazuje cestu.” POMOZTE, POMÁHEJTE NÁM MORÁLNĚ, VOLÁ ÚPĚNLIVĚ ČSL. LID. Do Chicaga došel dopis z Prahy, neprozradíme jakou cestou. Co utrpení a bolu je obsaženo ve stručných větách! Prosíme, čtěte pozorně, neboť dopis je vlastně adresovaný nám všem. Ti, kteří stojí stranou a rádi by si namluvili, že naší práce není třeba, nebo že práce není nic platná, i ti, kteří uvažují o politickém významu naší činnosti, všichni najdou odpověď v tomto dopise českého vlastence. “Drazí! Po amnestii se vrátili naši přátelé z vězení. Přítel X., který si tam pobyl 8 let, zjistil, že se mu za ten čas děti odcizily. Y. pracuje za 600 kč. měsíčně a splácí dluh za ubytování v “ústavu” (rozuměj, za zaopatření vězeňské, pozn. redakce. Z platu vězňům se sráží 75 procent ve prospěch státu. Ze zbývajících 25 procent dostane odsouzený na kapesném 10 procent, pět procent poukazuje tábor na vězňovo konto a v případě, že je živitelem rodiny, dostane 10 procent jeho rodina. Vězeň nejen, že je vězněn, ale ještě si platí na své věznění.) Z. je zatím doma, váží 105 liber. Ostatní propuštění pracují těžce, pokud nejsou v nemocnicích. X. si přinesla domů srdeční vadu. Po krátkém uklidnění přinesly brněnské noviny zprávu o zatčení skupiny sokolských pracovníků, kteří byli obviněni, že připravovali XII. slet. Za to byli potrestáni vězením až do 4 let a některým byla zabavena polovina jmění. K volbám tentokrát mnoho lidí šlo hromadně a na komando, celý dům s praporem a s hudbou. Mnozí vůbec nevěděli, koho volí, vzali lístky pravou rukou a bez pohledu na jména levou rukou je vsunuli do urny. Výsledky byly velmi brzy známy, počítání bylo jednoduché a volba 99.9%. Ve spojení se spartakiádou měli i umělci potíže. Na příklad Zábranský navrhl plakát pro dorostenky. Jury jej přijala a po vylepení někdo viděl ve změti rukou římskou dvanáctku — symbol dva2 • VĚSTNÍK náctého sletu. Byly z toho potíže, hledal se úmysl, ale nenašel se, umělec byl nevinný. Mario Stretti si jel do Moskvy pro smrt. Skočil z okna, zůstala po něm vdova se dvěma dětmi. Umělci mají nadiktováno organisování ve svazy, které diktátorsky ovládá malý okruh zaprodanců. Tak asi 10 lidí v každém svazu ovládá ostatní, kteří nemohou nic změnit. A tak těch deset rozhodují o umění, hudbě, filmu, literatuře, vědě, sportu. Representanty v zahraničí mohou být pouze kolaboranti, na oficielní celostátní podniky se mohou dostat jen jejich díla a proto se píše namnoze do šuplíků. Není svobody v žádném oboru činnosti. Privilegovaní jednotlivci mají obrovské příjmy, ostatní nemají často ani na polévku. Pak je tu ještě skupina placených kolaborantů, která je placena podle vykonané práce v porotách. Ti mají v rukou tisk odborný i denní a rozhodují ve svůj prospěch o nákupech ze státních peněz i z peněz podniků. Pošle-li malíř svůj obraz do soutěže, porota rozhodne zač může být prodán, což ovšem vůbec neznamená, že je tu už kupec. Nerozhoduje tu umění, nýbrž politická spolehlivost a komunistický výkon. Nejlépe by bylo nezvat “československé representanty” na návštěvy a mezinárodní výstavy, poněvadž to nejsou skuteční representanti, jsou to především komunisté! Je u nás smutno, vyhýbáme se místům, jež jsme měli za svátá Hradčany, Národní divadlo, Staroměstská radnice, Karlštejn — všude vidíme strašidla. Pomník svátého Václava je zasypáván kvě- ty v předvečer jeho svátku, tak jako za Hitlera. Přinášejí je nejen děti, ale i dospělí, a staří i mladí klečí kolem pomníku a modlí se. Kostely jsou nabité starými i mladými při pobožnostech i v době, kdy se nekonají. Plní je věřící i nevěřící a modlí se za vysvobození. Dnes je u nás mnohem hůře než bylo za Hitlerovy války. Tenkrát jsme věděli, že to nemůže [pageend2]dlouho trvat, tenkrát byl naším zastáncem dr. Beneš, Masarykův žák. Dnešní okupace je hroznější a rafinovanější. Věříme, že dnes máme ve vás na Západě přátel, a proto prosíme, pomáhejte našemu národu především morálně, abychom neztratili zbytek síly a víru. Škola od nejnižších tříd je zpolitisována, do duší dětí od nejútlejšího věku je vléván jed zvrácených nauk. Rodiče se nemohou pokusit rušit tuto výchovu, děti se nedovedou tajit a rodiče jsou pak persekvováni, když se děti prořeknou. Vy jistě víte lépe než my, že v Sovětském svazu je mnoho odstředivých sil, celé národy, které se nepokořily, žádný ze satelitů není spolehlivý a postavil by se do fronty proti komunismu, ale tyto odstředivé síly přirozeně časem slábnou a je nebezpečí v prodlení. Byli jsme v roce 45. vděčni za souhlas k odsunu Němců, viděli jsme v tom ruku dějin. Dnes vidíme, že Němci budou patrně na straně Západu ne posledním faktorem v rozhodujícím boji s komunismem a vyskytují se už hlasy, že by jim bylo možno odpustit těch strašných šest let Hitlerovy války. Vidím v tom důkaz dnešního našeho zoufalství a bídy. Naše země vždy bojovala za pravdu a svobodu, obojího dnes postrádáme a v tom je naše velké utrpení. Předělali nám teď znak, lev nese na hlavě místo koruny červenou hvězdu — kdy dojde na vlajku? Nejsme už ČSR, jsme už jen jednou částí SSSR. Máme tu také hodně brigád, nejen dospělých, ale i dětí. Do Rolešovic na Rakovnicku vedl děti z je- denáctiletky ve Vršovicích prof. Horáček. Byla vedra až 38 stupňů Celsia (t. j. 100 stupňů Fahrenheita) a děti musely pracovat 11 hodin denně. Jedlo se třikrát denně jen chléb a polévka. Jednou si tři děvčata zaskočila bez dovolení do řeky, aby se trochu osvěžila. Po jejich návratu nařídil profesor Horáček, aby si všechny děti oblékly tepláky bez ohledu na vedro a potrestal děti po vojenskú: k zemi — vztyk — dřep — vztyk, opakově a tak dlouho, dokud se děti nezřítily únavou. To je radostné dětství v socialistické republice. Dělají to v koloniích otrokáři s černochy? Byla jsem si poslechnout vzpomínku na Hanu Kvapilovou ve Smetanově museu. Byla v podání Dejla seniora velmi zajímavá a návštěva také hojná. Dejl vzpomínal upřímně, poutavě. Když odcházel, dostalo se mu ovací. Když odcházela paní Hana (Benešová, pozn. red.) všichni vstoje sledovali její odchod. Stejně je tomu tak, když vystupovala z tramvaje. Všichni vstanou. Proto jí byla doporučena jízda autem . . . Neumíte si představit, jak jsou ceněny Amerikou vydané známky s podobou Masaryka k jeho výročí. Vzpomínky na kácení a odstraňování Masarykových pomníků jsou velmi živé a všude se těžce nese pohanění jeho památky. Dopisy opatřené touto známkou nejsou doručovány anebo doručeny bez známky a vyměřeno trestné porto. Děkujeme za vydání těchto známek. Pomozte nám tak častěji, potřebujeme toho. VĚSTNÍK 3 ČESKOSLOVENSKÁ KULTÚRA NA PITTSBURGHSKEJ UNIVERZITE. Dr. V. E. Andic, Pittsburgh, Pa. Výbor Československej Siene v Katedrále Vied Pittsburghskej univerzity pôsobí na poli kultúry vyše 30 rokov. Pri kolíske Československej Siene pracovaly dva výbory: jeden v Pittsburghu a jeden v Československu. Pittsburghský výbor viedol významný americký krajan Dr. Edward Tábor za výdatnej pomoci pittsburghských Čechov a Slovákov a výbor v Prahe viedla Dr. Alica Masaryková. Cieľ bol jeden: vytvoriť na Pittsburghskej univerzite trvalé kultúrné stredisko, kde by sa konaly prednášky o jazyku, literatúre a hudbe Čechov a Slovákov. Československá Sieň je jednou z dvaciatich podobných národnostných sieni, z ktorých každá má svoj vlastný charakter. Československá Sieň je klenotom, ktorý vyjadruje jednak vysokú úroveň československej vzdelanosti, ako aj praktické ukázky z ľudovej a umeleckej tvorby. Je tam, na príklad, replika Karlovej Bully, ktorou bola založená Kar- lová Univerzita v Prahe pred vyše šesť sto rokmi. Je tam tiež krátky list T. G. Masaryka, písaný jeho rukou tohoto znenia: “Náš Komenský, učiteľ národov, označil vzdelanie za dielňu ľudskosti. Verím, že študenti tejto univerzity a iných amerických univerzít budú sa snažiť ho porozumět’ a nasledovať.” Pod heslom “Pravda víťazí”, je Španielov bronzový relief T. G. Masaryka, a nad reliéfom, v priečelí sú potraity českých a slovenských osobností, ktoré práve tak ako Masaryk, reprezentujú to najlepšie v národe: Cyril a Method, slovanskí viero- zvestci, ktorí priniesli kresťanstvo do Veľkomoravskej ríše a založili prvý chrám pri Nitre r. 833; Svätý Václav, “vojvoda českej zeme”, o ktorom Vianočná koleda je v celom kresťanskom svete známa. Ján Hus, symbol charakteru a pravdy. Ján Ámos Komenský, svetom uznávaný “učiteľ národov a zakladateľ modernej pedagogiky a názornej výchovy (visual education), Ján Kolár, autor Slávy Dcéry; Ľudovít Štúr, slovenský borca za slobodu z pod maďarského poddanstva, a Štefan Moy- zes, slovenský biskup a zakladateľ Matice Slovenskej. Československá Sieň je jedna z najsvetlejších u- čebníc a jednou z najobľúbenejších tried. Priestranná miestnosť je výstavná; skoro jednu celú stenu zaoberajú okná. Drevená povaľa z modrinu je vybudovaná podľa slovenskej sedliackej izby. Steny [pageend3]sú vymaľované smetanove-bielou barvou s orna- mentami blízko povaly. Podperné hrady sú ozub- kované a omaľované. Povaľa je vymaľovaná kvetmi z českých lúk a slovenských holí, pri čom každá kvetina je označená ľudovým menom a vymaľovaná s koreňom, listom a kvetom. Okrem českých a slovenských mien každá kvetina a bylina nesie i latinské meno. Steny blízkod okien sú omaľované; nachádzame na nich dva legendárne stromy z ľudových povestí, na ktorých rastú listy, i kvety, podivní vtáci barevného peria a chrobáčky s krýdľami víl. Na zadnej strane steny okolo bully je “strom života”, ktorý naznačuje perský vliv na slovenské ľudové umenie. Izba bola vyzdobená pôvodne akademickým maliarom Svolinským a renovovaná v roku 1959 akademickým maliarom Frintom, ktorý tohoto času pracuje v Metropolitnom Muzeu v New Yorku a pripravuje svoju doktorskú thézu. Zásluhou členkyne výboru, pani Urdovej, Sieň je opatrená veľkou nástennou skriňou, v ktorej je umiestnený archív. V tomto archíve sú uložené písomné doklady drobnej ale významnej práce pitts- burgských Čechov a Slovákov, tak počas príprav a výstavby Čsl. Siene, ako aj kultúrného pôsobenia po desiatky rokov od slávnostného odhalenia Siene, Jánom Masarykom. Kultúrna práca v Čsl. Sieni má bohaté tradície. Každá generácia chápe svoje poslanie po svojom. Okolo nej sústreďoval svoju činnosť klub “Ján Kollar” sdružujúci mladých českých a slovenských poslucháčov pittsburghskej univerzity, tu pôsobili členovia fakulty a tu sa tiež konaly porady o dôležitých akciach pre československo-americké kul- túrné sblíženie. Terajší predseda Výboru Čsl. Siene, Milan Getting, je jedným z pôvodných členov klubu Ján Kollár. Už tri roky Československá Sieň poriada pravidelné diskuzie a prednáškové večery (Forum on Czechoslovak Literature, Arts and Sciences). Prednášali okrem miestnych pittsburgských odborníkov aj hostia z New Yorku (Dr. Vratislav Bušek, Dr. Miloslav Kohák, Dr. Kenneth Miller), z Washingtonu (Dr. Jozef Nemec a Dr. Jaroslav Polach), z Chicaga (Vlasta Vrázová) a iní. Na októbrovej schôdzi prednášali traja členovia fakulty slavistického oddelenia univerzity: Dr. Elizabeth Trahano- vá, Dr. Vasil Jaszczun, predseda slovanských štúdii, a Jozef Harský, lektor univerzity. Viacerí členovia čsl. skupiny prejavujú porozumenie pre činnosť Spoločnosti pre Vedu a Umenie a pre Československú Národnú Radu. V akademických povolaniach máme v Pittsburghu viac odborníkov čs. pôvodu: Dr. Jozefa Macka, Dr. Michael Flacka, Dr. M. Jungam, Dr. K. Kupka, Dr. Marciu Rieglo- vú, Dr. Boženu Langrovú. Dr. Elizabeth Trahano- vá študovala desať rokov v Československu. Pre budúcu činnosť Čsl. Výbor má v programe okrem prednáškových a diskuzných večerov aj prednáškové cyklusy o hospodářských a sociálnych ako aj kultúrných a umelckých fázach československého úsilia, poriadanie kurzov slovenčiny a češtiny, shromažď ovanie českej a slovenskej literatúry a publicistickú činnosť. Zásluhou krajanských ustanovizní a Matice Slovenskej, podarilo sa Výboru získať literárne diela, slovníky a časopisy z Československa. Výbor práve doplňuje sbierku čs. diel obstaraním všetkých ročníkov “Našej Doby” (z Hollandska), redigovanej z počiatku T. G. Masarykom, neskoršie, po dobe temer dvacaťpäť rokov, profesorom Jozefom Mackom. Dr. Miloslav Kohák, v svojej reči k oslave 28. októbra v Pittsburghu, správne zdôraznil, že Pittsburgh znamená veľký politický a mravný prínos k utvoreniu Československej Republiky. Práve tak možno povedať, že Češi a Slováci dali Amerike, a tiež aj Pittsburghu, obetavých a ochotných pracovníkov pre budovanie Ameriky. Kultúra je svetová, ako to pripomína Komenský, Dvořák, Hrdlička, a iní veľkí mužovia, ktorí vyšli z českého a slovenského národa. Práve v Čsl. Sieni, keď rozoberáme prínosy veľkých mysliteľov, čerpáme oduševnenie k ďalšej práci pre uskutočňovanie dedic- tva nám svereného a snažíme sa toto zachovať a rozmnožiť pre budúce generácie. 4 • VĚSTNÍK OSLAVA TGM V SAN FRANCISKU. Byly to radostné dny, jak sobota, dne 29. října, tak neděle, dne 30. října, od začátku až do konce. Přijeli krajané i z velkých dálek a každému zářila radost z očí. Početná byla výprava z Los Angeles, zúčastnila se i programu, byli tu krajané ze San Bernardína, Fresna, Seattlu atd. Radio Free Europe vyslal redaktora Ivana Herbena a F. Uhlíře a Voice of America vysílal nedělní oslavu nejen do Československa, ale do celého světa t. zv. World News Service. Za Hlas Ameriky byl to Dr. Jaroslav Drábek, který pak ještě měl interviewy a dozvuky v sokolovně. V sobotu večer byla slavnostní večeře v sokolovně. Sál byl velmi vkusně vyzdoben, večeře a obsluha byly výborné. Starosta A. G. Kohoutek představil hosty u hlavního stolu a předal program br. Miroslavu Markovi. O tomto programu se již rozepsal krajanský tisk, ale musíme aspoň několika slovy vzdát dík autoru br. Markovi, za jeho vroucí přednes a vzorné propracování vlasteneckého námětu a nacvičení. Tance, zpěvy, deklamace, vše bylo přednášeno nadšeně a s vkusem. Ze všeho však nejdůležitější a z čeho máme největší radost je krásná spolupráce staro- a novousedlíků. Kde je této spolupráce, krajanský život nabývá nových sil a náplně. Kde to spočívá pouze na starokrajanech, tam sil ubývá bez naděje na obrození. V neděli po poledni, za slunného počasí, jelo se do Golden Gate parku, jednoho z nejkrásnějších [pageend4]amerických parků vůbec. Zde u hlavní silnice, na zeleném palouku, kryt ochrannou hradbou stromů, stojí pomník Tomáše Masaryka. Zde opět byl zor- ganisován bezvadně průběh slavnosti. Krojovaná skupina a sokolové stáli stráž. Ceremoniářem byl J. Frolík, syn z krajanské rodiny, právník v San Francisku a člen Sokola, který byl zodpovědný za dobrý průběh. Starosta A. G. Kohoutek vysvětlil, jak a proč krajané usilovali o postavení pomníku, děkoval mayorovi Christopher a parkovní správě za jejich pochopení a pomoc a odevzdal pomník do jejich ochrany. Za starostu města převzal pomník Supervisor of Directors Charles Ertola, načež byla busta slavnostně odhalena pí. Rose Štulířovou. Jak Supervisor Ertola, tak i další dva američtí řečníci měli proslovy o Masarykovi, za které jim máme být vděčni. Byli to kongresník Wm. Mailliard, který porovnával československou konstituci s americkou, dvě zpřízněné demokracie. The Hon. John F. Shelley ve své promyšlené řeči zhodnotil zásluhy a vliv velkého muže. Vlastě Vrázové připadl úkol, aby mluvila k Američanům z “našeho” stanoviska a podařilo se jí přenést Masaryka do dnešní doby, do světového dění. Nežádám vás žijící v atomovém věku, abyste se vrátili do minulého století, do malé vzdálené země. — Masaryk patří do přítomnosti a budoucnosti, je stále našim symbolem. Že žije, je vidět již z toho, že komunistická vláda se bojí pouhého jeho jména, že odstraňuje pomníky a že nedovolí do jeho vlasti ani malou poštovní známku. — Ptáme se, jak by si Masaryk počínal dnes! Rozhodně by nám vždy položil otázku, při každém počínání: Je to po stránce morální správné? Víme, že byl zastáncem Ligy národů a proto byl by i dnes pro Spojené národy. Víme také, že by se den ze dne tázal: Je to morálně správné, co děláte? Rozhodně není! Dnešní appeasement komunistů není správný, poněvadž spolužití s komunismem je vyloučené z morálních důvodů. Což je možné přihlížet k zotročení sto milionů lidí střední a východní Evropy? Neslyším však ve Spojených národech ani slůvka o svobodných volbách za železnou oponou. A poukázal by na nás svým dlouhým ukazováčkem a řekl by: Jak můžete mluvit o rozsvícení pochodně svobody na černé pevnině a při tom nechat sto milionů vašich věrných přátel v Evropě žít v temnotách otroctví? Dejte těmto lidem naději! Bez ideálů nelze jim žít, žádný národ bez ideálů nepretrvá. Ameriko, ty jseš tou nadějí! Ujařmený lid musí mít naději, má-li v nás nadále věřit. Potřebuje nás, ale my jich potřebujeme neméně. Amerika potřebuje přátel ve světě, má-li být svoboda uchována. Ameriko, tvoje ideály musí inspirovat ostatní svět a přesvědčit je, že i jim je demokracie dosažitelná a časem, že demokracie bude nejen pro nás, ale pro všechny národy světa. — Masaryk šel za vidinou Spojených států evropských a konečně federací celého svobodného světa. Bez odvahy nelze jít za touto vidinou. Masaryk tuto odvahu měl, ale jak se zdá, dnešní svobodný svět ji nemá. Kéž by jeho statečnost se zmocnila celého krásného parku, rozlila se po kraji a jeho duch by zářil do dálek a inspiroval každého jeho velkou vírou v lidskou svobodu. Na nedělním programu recitovala Eva Mikešová jeho oblíbenou báseň “If” od Kiplinga. Program byl uzavřen pěkným provedením české besedy ve třech kolonách Sokoly a Sokolicemi ze San Fran- ciska a Los Angeles. Americký tisk přinesl zprávu o oslavě a významu Presidenta Osvoboditele: Knowlandův časopis Oakland Tribune sloupcovým článkem dne 19. října, San Francisco Chronicle dne 23. října a po oslavě článkem s velkou fotografií ze slavnosti. SAN FRANCISKO SOKOL ČLENEM ČSNRA. Československá národní rada blahopřeje pořadatelstvu, v prvé řadě sokolské jednotě v San Francisku k velkému úspěchu. Jsme rádi, že jsme se mohli zúčastnit příprav i oslavy samotné. Vítáme zprávu br. starosty Kohoutka, že na listopadové schůzi Sokol odhlasoval stát se členem ČSNRA a jsme vděčni za dar $100.00, který nám byl poslán v uznání naší spolupráce a hlavně naší činnosti. ZPRÁVY OBLASTÍ A ODBOČEK. ODB. WASHINGTON, D. C. Čs. Krajanské Zpravodajství z Washingtonu, jehož redaktorem je J. Kučera, podává svědectví o radostném zvýšeném pracovním tempu a zájmu krajanské veřejnosti, staro- i novousedlíků. V pátek večer, dne 18. listopadu, v Alliance Room, All Souls Church, na 16. ul. a Harvard N.W., Pracovní skupina Washington, která úzce spolupracuje s odbočkou ČSNRA, pořádala přednášku Dr. Lad. Feierabenda na théma: “Hácha a zkušenosti v protektorátní vládě”. Dne 9. pros, se bude konat přednáška Dr. Jar. Drábka: “Příspěvek k počátkům čs. odboje za 2. světové války”. V sobotu, dne 10. prosince, od 5:30 do 9 hod. večer uspořádají naše washingtonské ženy “Čs. vánoční bazár” v All Souls Church. Po velkém úspěchu loňského roku prvního bazáru se připravuje vše — výborné cukroví, vánočky a dárky pod stromeček — ve zvětšeném množství. Budou se zpívat koledy a taneční skupina AOS. provede čs. besedu, bude se podávat káva s vánočkou. Přiveďte své americké přátele. Chcete-li pro bazár něco věnovat, ohlaste se telefonem HO 2-0610 neb EM 2-9040. Bazár bude předcházet Mikulášská nadílka od 1:30 do 4 hod. Dobrovolný příspěvek připadne ve prospěch čs. školy. Čs. škola ve Washingtoně rozšířila svou činnost na dospělé a skutečnost překonala všechna očekávání. Návštěva stále roste. Kursy pro dospělé jsou večer ve čtyřech třídách, z nichž tři jsou české a VĚSTNÍK • 5 [pageend5]jedna slovenská. Slovenský kurs vede Dr. Juraj Slávik, české kursy Dr. Zorka Černá, pi. J. Feiera- bendová a Dr. H. Sobotní dopolední škola má tři dětské třídy a je ovšem značně rušnější, než klidné večerní kursy. Dospělejší jsou ve třídách Dr. Černé a Zd. Dalecké a o drobotinu předškolní se dělí pí. Joži Hasalová a Věra Čechová. — S dětmi byl připraven pěkný program na Mikulášskou zábavu. — Stále jasněji vyniká, jak důležité je poslání čs. školy v Americe. Týden na to, v sobotu večer, dne 17. prosince, pořádá Pěvecké sdružení “Dvořák” vánoční pěvecký koncert v Pierce Hall, All Souls Church. Na programu Janáček, Smetana, Hilmera, Pokorný, Novák, vánoční koledy, Jan Neruda “Tři králové” a “Vánoční ukolébavka”. Dirigent Jan Klimeš. Sola: A. Dvorská a Jana Fusková a Samko Krišto- fík. U klavíru Oldřich Černý a Jar. Drábek st. Scéna: arch. Vlastimil Koubek. Všechny tyto podniky jsou dílem obětavé spolupráce dobrovolných pracovníků, aby se udržely čs. tradice a. potěšila krajanská srdce. Jos. Kučera, tajemník. ODB. T. G. MASARYK, LOS ANGELES. Na oslavě odhalení pomníku presidentu T. G. Masarykovi v San Francisku měla projev naše sestra místopředsedkyně ústředí ČSNRA v Chicagu Vlasta Vrázová a na zpáteční cestě se zastavila v naší odbočce, kde na mimořádné členské schůzi dne 31. října v sokolovně nás potěšila velmi pěknou zprávou z oslavy a my, kteří jsme se nemohli zúčastnit, měli jsme velkou radost, že se oslava tak vydařila. Mimo toho nám podala přehled pracovního programu ústředí a posílila naši naději, že práce, kterou konáme, přináší úspěchy a že přijde den, kdy opět “pravda zvítězí”. Děkujeme sestře Vrázové za její milou návštěvu a těšíme se, až nás opět navštíví. V minulých dnech byl vyslán “Pony Express” z Los Angeles zdejší American Legion Post 276, Eagle Rock do Washingtonu, presidentu Eisenho- werovi. Dovolil jsem si jim zaslat dopis jménem naší odbočky, jehož kopii přikládám a přiložil jsem American Bulletin za poslední tři měsíce. (Pozn. úřadovny: Br. tajemník správně využil výborné příležitosti, aby upozornil na protikomunistickou činnost ČSNRA a připojil se za odbočku k projevu American Legion. V dopise vypraveném presidentovi do Bílého domu americká organisace se vyslovuje ostře proti komunismu. Dáváme tento příklad za vzor našim spolupracovníkům.) Br. Jiří Peřina připravil velmi pěkné divadelní představení “Obrácení Ferdyše Pištory”, které uvedeme dnes v sokolovně a zprávu o tom zašleme do prosincového čísla. Taktéž výroční schůzi budeme konati 4. prosince a její průběh a nově zvolené úředníky vám oznámíme. Ses. Vrázové byl odevzdán šek na $200.00 z oslavy 10. výročí založení odbočky. Před tím odvedla odbočka $204.00 ze členských příspěvků. Ze zprávy taj. Frank Bednáře. NOVINKY Z OBLASTNÍHO VÝBORU V CHICAGU, ILL. Průběh významného sjezdu ČSNRA a všechny památné, nezapomenutelné události ve slavných dnech oslav T. G. Masaryka ve Washingtonu, D. C., které jsme mnozí ve dnech 5. a 6. března t. r. prožili, oživly znovu v paměti, když před schůzí Oblastního výboru 26. října br. Jiří Spánek promítal obrázky, zachycené fotografy amatéry z New Yorku. Takto vhodným způsobem oslavil náš Oblastní výbor 28. říjen. Schůzi vedla I. místopředsedkyně ses. Emilie Welclová, která také podala pěknou zprávu o úspěšném průběhu slavnosti a banketu 8. října v New Yorku, kterých se zúčastnila a pomáhala při jejich přípravě. Ve zprávách úředníků zobrazila se činnost Oblastního výboru za říjen. Oslava 28. října, které se Oblastní výbor a jeho úředníci i četní členové odboček účastnili, měla jak při banketu, tak i při programu vysokou úroveň. Pro resoluci, která byla z této slavnosti, konané 23. října v Sokolovně Havlíček-Tyrš, poslána pres. Eisenhowerovi, bylo získáno přes 200 podpisů, stejně tak jako pro dopisy senátorům Douglasovi, Dirksenovi a kongr. Pučinskému, ve kterých byli žádáni o podniknutí akce pro omilostnění mladého Američana Jaromíra Zástěry, vězněného v ČSR. Z Předsednictva ČSNRA podala podrobnou zprávu ses. Vlasta Vrázová, její úřad, místopředsedkyně. Zmínila se o neslušné akci, kterou organisova- li komunisté v Hodoníně v ČSR, když před sochou pres. Masaryka umístili velké plakáty, hanící jeho památku, v noci osvětlované reflektory. Celý případ vyvolal rozhořčení obyvatelstva a světový tisk přinesl o něm zprávy. Předsednictvo ČSNRA plně podporovalo slavnost odhalení pomníku T. G. Masaryka, pořádanou Sokolem v San Francisku, Calif., která se skvěle vydařila. Téměř všichni úředníci Oblastního výboru i o- chotní dobrovolní pracovníci pomáhali ve stánku Československé národní rady americké na Mezinárodním Festivalu (Holiday Folk Fair) na Navy Pier v Chicagu. Akce měla dobrý úspěch morální i finanční. Výstava uměleckých předmětů, připravena Čsl. Ženskou Národní Radou v Exilu byla jednou z nejlepších a náš restaurační stánek byl bohatě zásoben domácím pečivem a jinými specialitami československé kuchyně, takže byl v pravém smyslu slova obležen po oba dny. Omladina Ústředny Moravských Spolků s velkým úspěchem vystoupila v programu. Naši dobrovolní pracovníci přispěli znovu k dobré akci Národní rady, která representovala československou složku. Pěkným kulturním podnikem je také divadelní představení “V temnotách” od Josefa Berana, kte6 • VĚSTNÍK [pageend6]ré v neděli 27. listopadu o 2:30 hod., odp.v sokolovně Tábor v Berwynu, Ill., sehraje “Malá Scéna”, skupina čilých, schopných divadelních ochotníků pod vedením Leo Svrčka. Zdařilé oslavy 251etého trvání Zábavního klubu Pitín — (předseda br. Frank Janečka) — který věrně s Národní Radou spolupracuje, zúčastnili se úředníci i členové Oblastního výboru. Po připomínce br. Oscara Pejši, že by bylo třeba znovu předložit v United Nations resoluci o uchvácení Československa komunisty, ses. Vlasta Vrá- zová vyložila, že dr. Papánek v New Yorku nikdy o to nepřestal usilovat. ČSNRA podpořila snahu dr. Papánka vydáním brožury “Desať rokov — Československá otázka ve Spojených národoch” k 10. výročí komunistického puče (tisíc výtisků). Brožura byla vydána i anglicky “Ten Years—The Czechoslovak Question in the United Nations”. 1,000 anglických výtisků bylo rozesláno členům delegací národů v United Nations, členům senátu a zahraničního výboru v kongresu i universitním knihovnám. ČSNRA sleduje bedlivě vývoj a nedá si ujít jedinou příležitost, jak uvést otázku Československa opět na světové forum. Tradiční, již desátý, tedy jubilejní ples Oblastního výboru je již připravován a bude se konat v sobotu 14. ledna 1961 v Sokolovně Havlíěek-Tyrš. Pořádající výbor přibere řadu ochotných spolupracovníků k dokonalému úspěchu plesu. Zprávy z odboček byly potěšující. Filmové večery odboček dr. Milada Horáková a Západní Předměstí se dobře vydařily. Členské schůze odboček Česká Kalifornie a Mistr Jan Hus měly; pěknou návštěvu i průběh. Jaromíra Žáčková, tajemnice. ODB. ST. PETERSBURG, FLA. Oslava pořádaná v Masaryktown v neděli dne 30. října se všestranně vydařila. Účast na slavnosti byla ohromná. Jak jsme se informovali, bylo obslouženo přes 700 hostí u oběda, po kterém počal program. Ceremoniářem byl starosta Masaryk- townu p. L. Mazourek. Česky promluvil p. Jos. Vrtěl, jehož návrh na nový prapor s 50 hvězdami byl přijat vládou Spojených států, a pak ku konci programu slovensky promluvil p. L. Krč, známý sokolský pracovník z Clevelandu, který je teď v Masaryktownu trvale usazen. Tři kolony mládeže zatančily pak českou besedu v pestrých moravských krojích. Americkými řečníky byli: státní senátor Tom Adams a senátor Spoj, států James E. Connor a pí. Virginia Turner. Přirozeně, že tak velké návštěvy bylo docíleno početnou účastí nejen ze St. Petersburgu, ale i ze Sarasoty, Eustic a vůbec ze širokého okolí. Počasí také přálo, takže pro nás to byl skutečně pěkný zájezd a doufáme, že pořádající výbor byl spokojen. Co se týče naší St. Petersburgské odbočky, pro nás již začala zimní sezóna. Zábava pořádaná minulou neděli, dne 13. listopadu, již byla početněji navštívena rannými ^návštěvníky Floridy a určitě očekáváme mnoho dalších hostí ze severu, kteří s nastávajícím zimním obdobím budou se táhnout za sluncem do teplé Floridy. Z těch každý by si měl zapamatovat, že St. Petersburg odbočka Československé nár. rady pořádá zábavy vždy druhou a čtvrtou neděli v měsíci, v Letter Carriers Hall, 314 — 15th Ave. South. Dost možná, že se zde setká se známými z různých koutů naší velké Ameriky. Nazdar! Chas. Jahoda, taj. ODBOČKA V DETROIT, MICH. Americké sdružení Masaryk v Detroit důstojně vzpomenulo velkého dne československého národa, ve veřejné schůzi v patek večer, dne 28. října. Bylo to v Českém národním domě a účast členů i veřejnosti byla velice dobrá. Správce domu br. Louis Chmelař krásně vyzdobil hořejší síň a jistě si zaslouží uznání. Schůzi zahájil a přítomné přivítal čestný doživotní předseda odbočky, br. Martin Kovařík a ceremoniářem byl činný předseda br. Jan Sklenář. Po zapění hymny, za pianového doprovodu pí. Libby Schamánkové, br. Jos. Malý přednesl procítěně báseň ku 28. říjnu se vzpomínkou na presidenta Masaryka. Ses. E. , Zemenová předvedla pak na pianě směs Slovanských tanců od Dvořáka a po té mladičká Janet Syrová zahrála na housle, za doprovodu ses. Zeménóvé úchvatné skladby Rimsky Korsakova. Následovaly mladé dítky manželů Bezděkových. Děvčátko Joyce zahrálo krásně Tančící loutky, Pavel, s nemepším elánem Smetanovu polku. Oba jsou talentovaní a jejich matka, ses. Bezděková je uznávanou učitelkou hudby na školách. Tato hudební čísla byla přítomnými velice oceněna potleskem. . Delší hodnotný a procítěný proslov měl br. Rudolph Herman, bývalý konsul Československé republiky na dálném východě. Za velkého zájmu přítomných vylíčil dojmy z historických dnů roku 1918, vývoj republiky ,za vedení tatíčka Masaryka a zkrušující události, které nastaly ve staré vlasti. Z řeči jeho vyznívala; veliká víra v konečné osvobození milované země, navrácení svobody národu, který tolik již vytrpěl. Po skončení programu bylo podáváno dole v jídelně občerstvení, připravené a darované sestrami, dvanácti hostitelkami.. Příjemné besedování trvalo dlouho do noci. Prodávány byly výtisky zajímavé, časové knížky “Masaryk a Slovensko” od Dr. Juraj Slávika a přijato bylo více přihlášek členství i darů. Finančně byla schůze též úspěšná. Odbočka zahajuje tento měsíc každoroční sbírku vánočních dárků pro potřebné děti a rodiny uprchlíků v Evropě. Sbírka bude zaslána prostřednic-, tvím American Fundu. Prosíme o podporu. Děkujeme předem. A. Benesh, taj., 9728 Kensington Rd., Detroit 24, Mich. VĚSTNÍK • 7 [pageend7]KRAJANSKÝ VÝBOR V CLEVELANDU. Krajanský Výbor a Družina čs. legionářů připravily pro veřejnost v Clevelandu důstojnou oslavu 28. října, které se zúčastnil velký počet krajanů čs. původu, prominentů veřejného, amerického života a nadšenců Masarykovy republiky. Program byl pečlivě vybrán a propilován členy přípravného výboru pro tuto oslavu. Hlavním řečníkem byl prof. F. Schwarzenberg z Chicaga, jehož hodnotný projev byl oceněn bouřlivým potleskem nadšených posluchačů. V programu dále účinkovaly sbory Vojan, Dramatický Krúžok Gen. Milana R. Štefánika a Dram. Sbor Včelky zastupoval známý a populární zpěvák v Clevelandu, br. Ludvík Rychtera. Hudební skupina Sokola Tyrš podala jedinečný výkon. Zahrané písně české, slovenské i známé a oblíbené pochody nám budou ještě dlouho příjemně znít v uších. Tato národní oslava byla opět ukázkou lásky nejen k československé věci, ale i pokynem k dalšímu boji proti utlačovatelům našeho národa. Přemek Kocián, tajemník. S díkem úřadovna kvituje šek Kraj, výboru na $200.00 dne 28. října a druhý šek na $200.00 koncem listopadu. PITTSBURGH, PA. Kulturní výbor Czechoslovak Room Committee, jehož předsedou je Milan Getting, Jr., pořádá zajímavý program každý druhý pátek v měsíci v československé síni v Cathedral of Learning. Dne 9. prosince je anglický program věnován slovenské poesii. Přednáší A. M. Horečný z university Pittsburghské a pí. V. E. Andičová. (Viz článek Dr. Andiče, předsedy pořádajícího výboru.) EUGENE, OREGON. Americký deník “Eugene Register” přinesl dne 6. listopadu obšírnou zprávu o oslavě 28. října, pořádanou American Czechoslovak Social Club v Congregational Church. Hlavními řečníky byli kongr. Chas. O. Porter a senátor Edwin Durno. Oba mluvili proti appeasementu s komunisty. Kon- gresník Porter je proti všem diktaturám, ať je to Španělsko nebo Kuba. Spojené státy se nikdy nesmí smířit s tyranií. Na večírek přijeli krajané až ze Seattlu a Portlandu. (Obě společnosti, jak Czechoslovak Room Committee, tak American Czechoslovak Social Club, spolupracují s ČSNRA. Oregonským půjčuje Rada filmy k pořádání večírků.) Vězeň Jaromír Zástěra. Osud mladého Jaromíra Zástěry, vězněného komunisty v Československu téměř jedenáct let, je stále trudný. Trpí, ani se neví v kterém vězení a snad ani neví, že jeho přítel Petr Křehel byl v Československu za něho orodovat. Jak nám bylo sděleno dne 4. listopadu p. William B. Macomber, Jr., Assistant Secretary, De8 • VĚSTNÍK partment of State z Washingtonu, Jaromír Zástěra byl zatčen dne 3. září 1949 a souzen za “protistátní činnost” dne 18. dubna 1950 a odsouzen na osmnáct let. Mr. Macomber uvádí: “Od té doby státní department a americké velvyslanectví v Praze se vynasnažily, aby byl propuštěn a opětovně žádaly, aby bylo dovoleno úředníkům z vyslanectví ho navštívit a přinést mu potraviny, četbu a jiné potřeby. Československá vláda nejednala vůbec o jeho propuštění a jenom nepravidelně povolila návštěvu.” Zamítavé stanovisko nás nesmí odradit. Nedošlo k další politické amnestii, o které se mluvilo v Praze za návštěvy Dr. Petra Křehela. To znamená, že budeme v akci pokračovat a že nepřipustíme, aby případ Jaromíra Zástěry upadl opět do zapomnění. Prý byl jeho případ předložen presidentu Novotnému advokátní poradnou čís. 1 a leží mu na stole. Dr. Křehel mluvil s československým vyslancem ve Washingtoně. Teď se uvidí, zda to uvízlo na mrtvém bodě. Máme zprávy z Pasadeny, Cal., ze Cedar Rapids, z východu, že krajanské skupiny, jednotlivci i or- ganisace, se dotazují svých senátorů a kongresní- ků a žádají, aby se jednalo o “The Forgotten American”. Akce se rozvětvuje! Na př. v Chicagu, na velkém shromáždění k oslavě 28. října v sokolovně Havlíček-Tyrš všichni přítomní podepsali petici na presidenta a našim senátorům. Ve své práci neustaneme. Američtí krajané, pomozte zachránit syna amerického krajana. Pište, jednejte! Nalezte si sami cestu, aby vaše slova se dostala na adresu, kam patří. Náš vánoční dopis. Úřadovna ČSNRA vyslala k vánocům, do listopadových schůzí krajanským organisacím, i jednotlivcům žádost, aby při vánoční nadílce bylo pamatováno na činnost Rady. V dopise upozorňujeme, že v těžké době, ve které žijeme, krajanská Amerika potřebuje právě takové spojky jako je Rada, která má vzácný rekord věrnosti ústavě, demokratickým zásadám a tradicím Spojených států. Až dojde dopis do vašich spolků přimluvte se, aby naše žádost o finanční podporu byla vyslyšena. Prvním krásným darem s přípisem, kterým byla uznávaná naše dobrá práce, došel šek na $100.00 od našich členů Frank Kouříma se ženou z Oak Park, Ill. Dále zaslali: manželé Ed. a Barbora God- romac z Calif., $10; Jerry A. Srp, Chicago, $15; Marie Míčková z Miami, $15; Sokolská Jednota v Hopkins, Minn., $5.25; Slovenský Sokol č. 220, $5; Sokol Nová Vlast, Cleveland, $5; Anton Vožech, sochař z N. Y., $5; Řád Moravan, č. 46, ČSA., Fr. Sečkář, taj., $10; Henry J. Moravec, Marshall Savings and Loan Association, $10; Original Beer Importing and Distributing Co., N. Y., $10; Frank Kraus, Irvington, N. J., $5; pluk. John Slezák, $25. Děkujeme upřímně a prosíme, přimluvte se za Radu u svých přátel a ve svých spolcích a neopo- [pageend8]meňte je upozornit, že dary Radě jsou odpočitatelné od daní (tax deductible) při počítání daní z příjmu. Důležité upozornění úředníkům o členstvu odboček a oblastí ČSNRA. V březnu na doporučení finančního výboru bylo sjezdem odhlasováno zvýšení ročního členského příspěvku na $3.00, z čehož má připadnout $2.00 hlavní úřadovně, 50 centů si ponechá oblast a 50 centů odbočka. Kde není oblasti, připadne $1.00 odbočce. Hlasovali proti pouze dva členové, bří. Benesh a Sklenář z Detroit. To znamená, že 1. lednem počínaje bude členský příspěvek $3.00 a prosíme br. pokladníka, aby pamatoval na sjezdové usnesení. Vánoční pošta. BLAHOPŘÁNÍ K VÁNOCŮM A NOVÉMU ROKU OZDOBTE POUŽITÍM TGM ZNÁMKY místo známky obyčejné. Hlaste stále do světa naši radost z této známky, která pro nás znamená tak mnoho propagačně. Došly vám již vaše zásoby 4 centových známek ? Kupte si je v úřadovně Rady, zašleme vám je obratem. Rozprodáváme je arch o 70 známkách za $3, v čemž jsou zahrnuty výlohy s nákupem a doručením. Máme též archy 8 centových za $6. Na poštách již dávno nejsou k dostání 4c. Dále máme rohy čtyř známek s číslem pro filatelisty, 4c za 75 centů; 8c za $1.50. Nabízíme dále pohlednice TGM, známkované dne 7. března ve Wash, nebo dne 8. z Masaryktownu: se 4c 30 centů; s 8c 35 centů; s 4 a 8c 40 centů; s blokem 4c 50 centů. Máme též pohlednice TGM bez známek, 5 centů kus. Minimální objednávka za dolar. KNIHY. Dojemně krásná knížka Dr. Alice Masarykové “Dětství a mládí”, kterou si vzala ČSNRA do roz- prodeje ve svých odbočkách a oblastech, sklízí nadšené uznání. Jsou v ní zachyceny vzpomínky na všechny členy rodiny a celé ovzduší vzácné rodiny. Prosíme, nabízejte knížku ve svých schůzích a přátelům, je to velice pěkný vánoční dárek. Cena $2.50. Kde není odbočky, objednejte si přímo u nás v ČSNRA, 4125 West 26th St., Chicago 23, Ill. Nedávno vyšla našim nákladem k 28. říjnu zajímavá knížka “Masaryk a Slovensko” od Dr. Juraj Slávika. Je k dostání v odbočkách a na dopsání v hlavní úřadovně. Cena 35c. BERWYN PRESS 3212-14 S. GROVE AVE. BERWYN, ILL. STanley 8-0204 LAD. MEJDRICH a WILLIAM BUREŠ, majitelé ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY JAZYKOVÝ KOUTEK VYSVĚTLENÍ: Někteří čtenáři se nás ptají, proč se má psát to neb ono slovo tak a nikoli jinak. Pokud jde o tvary nebo rčení, můžeme jim říci důvod, proč kterou formu doporučujeme. Ale u pravopisu je tomu jinak: Pravopis je soubor pravidel pro psaní slov a hlásek. V nich bylo mnoho nejednotnosti. Proto jsou příslušnými institucemi vydávána občas tak zvaná PRAVIDLA ČESKÉHO PRAVOPISU, která se snaží co možno sjednotit a ustálit způsob psaní. Po druhé světové válce bylo v Československé republice užíváno Pravidel, která byla vydána r. 1941 a přetištěna r. 1946 a 1948. — Roku 1957 vyšlo nové upravené vydání Pravidel, kterého se nyní v Československu závazně užívá. Leckterý způsob psaní, dříve doporučovaný neb aspoň trpěný, se jimi nyní zavrhuje a naopak v mnoha případech je vedle dřívějšího uznaného způsobu psaní připuštěn také způsob dříve nedoporučovaný. V našem přehledu není možno uváděti důvody, proč se příslušné komise patrně rozhodily pro tu neb onu formu psáni, a nezbývá než se ome- ziti na uvedeni způsobu psaní, který dnešní Pravidla schvalují. Přiznáme se, že bychom leckdy sami ani nedovedli říci čtenářům, proč byla Pravidly dána přednost tomu neb onomu způsobu, který bychom sami nedoporučovali. haléř i halíř Halič, haličský, haličští haló! halo! haluz, haluzka i halouzka Hamburk, hamburský handžár Haná, Hanák, hanácký, Hanačka Hannibal Hannover, hannoverský harém, harémový hasicí přístroj hasící hasič hasičský, hasičští hasiti, has; zhas světlo havárie Havlíčkův Brod, havlíčko- brodský hebký, hebčí i hebčejší Helén, helénský, helénismus helikoptéra hemisféra, hemisférický hezký, hezčí Hirošima, hirošimský historie, historický hitlerovec hledisko, z hlediska hlediště hloub, hloubka; z hloubi duše. Pět metrů zhloubi. hluchý, hlušší hmatati, hmátnouti hmoždíř i moždíř hod; Hod boží nebo Boží hod, božíhodový i hodobožový hodina, zkr. h. nebo hod. Hohenzollerové i Hohenzol- lernové, hohenzollerský i hohenzollernský Holanďan, Holandsko, holandský, holandští hora; Bílá hora (vrch), Bílá Hora (osada). Hory Matky Boží, Kutná Hora, Svatá Hora (poutní místo), Černá Hora (země i místo). horem, horempádem horký, horčejší horní i hoření i hořejší Horní Lužice, hornolužický, Horní sněmovna Horšovský Týn, horšovsko- týnský hořce, hořčeji host, Hostinné, hostinný, hostinec Český lev, hostiti, hosť, hoštěný hráč, hráčka; hračka; hráčský hrad, Pražský hrad, Hrad Hradec, Hradec Králové, Jindřichův Hradec, královéhradecký, jindřichohradecký Hradisko, hradiský, hradišti hradiště, Uherské Hradiště, uherskohradišťský hrách, hrachu Hrdlořezy, hrdlořezský, hrdlořezští hrdopyšství hrneček i hrníček hrob Neznámého vojína Hromnice, hromniční hrouziti i hroužiti hroziti, hroz, hrození i hrožení Hrubá Skála (osada) ZÍSKÁVEJTE NOVÉ ČTENÁŘE A PŘEDPLATITELE PRO VĚSTNÍK. Předplatné $2.00 ročně Členům ČSNRA zdarma Dobrovolný dar velmi vítán. Redakce: Administrace: VLASTA VRÁZOVÁ EMILIE WELCLOVÁ VĚSTNÍK • 9 [pageend9]ČESKOSLOVENSKÁ NÁRODNÍ RADA AMERICKÁ. (Pokračování.) Josef Martínek. Na tomto základě trvala Nár. rada až do komunistického převratu v Praze v r. 1948. Věnovala se v té době činnosti publicistické prostřednictvím své Tiskové služby a měsíčníku American Czechoslovak Flashes, jenž se počal více obírat vlastními našimi otázkami krajanskými a byl redigován J. Martínkem. A agilně spolupracováno v činnosti pomocné prostřednictvím chicagské odbočky American Relief for Czechoslovakia, řízené Blážou Čihá- kovou. IV. Signálem k třetímu americkému hnutí za obnovu svobody staré vlasti byla tragická smrt Jana Masaryka. Již před tím však, hned po utvoření Gottwaldovy vlády v Praze několik krajanských organisací reagovalo na komunistický převrat protestními telegramy. Učinil tak Okres Děl. těl. jednot v Clevelandu, Nár. svaz čes. katolíků v Chicagu a české spolky v Cedar Rapids a Baltimore. Teprve smrt Jana Masaryka však vyburcovala k nové akci osvobozenské. Prvními projevy nového osvobozenského hnutí byly protest dr. Jana Papánka v Spojených národech a tryzny za Jana Masaryka v Chicagu, Clevelandu a Torontu v Kanadě, na nichž hlavními řečníky byli Frant. Němec, do té doby čs. vyslanec v Kanadě, a Josef Martínek z Arizony (jeho projev clevelandský vyšel v brožuře “Masarykova smrt a nový protektorát” jako první- americká publikace třetího osvobozenského hnutí). Tryzny za Jana Masaryka pořádány v Chicagu Nár. radou, v Clevelandu Sdružením T. G. Masaryk, s Nár. radou spolupracujícím. K usměrnění další společné práce svolán byl Nár. radou důvěrný sjezd v Chicagu 14. a 15. května. Byl obeslán zástupci Slovenského nár. sdružení, Nár. svazem čes. katolíků, Americkou čsl. federací v Chicagu, zástupci místních krajanských sdružení z Clevelandu, Chicagu, New Yorku, Cedar Rapids a Milwaukee, čs. legionářů z Chicaga, Clevelandu a New Yorku, jednotou ČSA a Čs. národním sdružením v Kanadě. Zvláštního významu politického dostalo se tomuto sjezdu pozdravným projevem presidenta Spoj, států Harry S. Truma- na, jenž v něm vyslovil přesvědčení, že “jen když svobodní lidé budou moci žít pod takovou formou vlády, kterou si sami zvolí, i svobodné vlády budou moci spolupracovat a žít v míru jako členové jedné rodiny národů.” Na sjezdu usneseno utvořit krajanské výbory místní, v nichž by se soustředila jak akce politická tak pomocná akce pro uprchlíky ze staré vlasti, houfně již překročující hranice, aby unikli perse- kuci teroristického režimu komunistického. A výkonný výbor pověřen, aby svolal v době co nej- bližší širší sjezd, na němž by dotvořena byla osvo- bozenská organisace. Podle usnesení sjezdového vypracováno bylo memorandum presidentu Trumanovi, jež mu bylo předloženo 3. června 1948 delegací, jejímiž členy byli Jan Gološinec, Václav Hovorka, Fr. Saladiak, J. Drahoš a Andrej Valúšek. Audienci byl přítomen sen. McGrath a sekretář obrany Kenneth H. Royal. V tomto memorandu vznesen byl požadavek svobodných voleb v Československu pod dozorem Spojených národů a žádána pomoc amerických úřadů pro politické uprchlíky ze staré vlasti. Výkonný výbor vydal brožurku “Nelze mlčeti”, v níž shrnuty byly závěry květnového sjezdu. Reorgani- soval Tiskovou službu. Dal podnět k uspořádání tryzen za presidenta Edvarda Beneše, jež vyzněly v významný protest proti vládě diktatury v ČSR. A pořídil nové, již čtvrté vydání učebnice “Progressive Czech”. Nákladem na tuto knihu však Nár. rada vyčerpala své finanční prostředky tou měrou, že nucena byla zastavit vydávání svého anglického buletinu. Požadavek svobodných voleb v Československu, jenž se stal hlavním politickým požadavkem amerických krajanů a byl přijat i mnohými organisa- cemi v Nár. radě přímo nezastoupenými, byl učiněn po zralém uvážení skutečnosti, že v atomické válce hrozilo by lidu v staré vlasti úplné vyhubení. Též proto, že jen na této základně bylo možno soustředit všechny demokratické složky krajanské i exil, jenž v tu dobu byl zmítán prudkými spory politickými. Ač to byl a je požadavek mírový, vyvolal ostrou oposici se strany komunistů a jejich souputníků, kteří jej prohlašovali za intervenci ve vnitřních záležitostech staré vlasti. Setkal se i s valným skepticismem na straně druhé, v jisté, byť malé skupině exilu, které se nezdál dost radikálním a která očekávala rozřešení československé otázky od brzké katastrofy (což nevadilo komunistům, aby neztotožňovali činnost Nár. rady právě s touto skupinou, od níž se Nár. rada distancovala a útočili na krajanské hnutí osvobozenské jako na hnutí — válečných štváčů . . .). Širší sjezd svolán byl na dny 4. a 5. prosince 1948 pod názvem Národní sjezd českých a slovenských spolků a organisací v Americe. Konal se za účasti 82 zástupců a hostů z Chicaga, Clevelandu, New Yorku, Milwaukee, Cedar Rapids, Detroit a St. Paul. Mezi hosty byla delegace Československého národního sdružení v Kanadě, zástupců krajanů z Mexika a poprvé, i hosté z kruhů exilových. Národní rada reorganisována byla jako ústřední těleso nového osvobozenského hnutí. Usneseno aktivovat oblastní výbory jako samosprávná hlavní střediska krajová a zakládat vlastní odbočky s přímým členstvím individuelním a to bez rozdílů názorů politických neb náboženských. V poměru k politickému exilu zdůrazněno, že Nár. rada bude podporovat jeho úsilí o obnovu svobody staré vla10 VĚSTNÍK [pageend10]stí, ale nebude se mísit do vnitřních jeho sporů a zůstane nezávislou organisací krajanskou, jež jako americká organisace bude mít možnost mluvit k americké veřejnosti a vládě volněji a otevřeněji než exilová organisace ze země, s níž vláda Spojených států udržuje styky diplomatické. Předsedou Nár. rady po Janu Červenkovi zvolen byl Karel Prchal, tajemníkem Lad. Janík a výkonnou tajemnicí Bláža Čiháková. Po sjezdu zintensivněna tisková činnost a připraveny oslavy 100. výročí narozenin Presidenta Osvoboditele v r. 1950, jež se konaly ve více než 20 osadách. K 100. výročí založení prvního českého spolku v Americe (Náprstkova) vydán anglický spisek “1850 - 1950” z péra historika krajanské Ameriky Tomáše Čapka, poslední to jeho práce literární, jejíž korekturu prováděl na smrtelné posteli. V oblastních výborech a odbočkách pak or- ganisována pomocná akce pro uprchlíky ze staré vlasti jednak přímá, jednak prostřednictvím American Fund for Czechoslovak Refugees, jenž řízen byl dr. Janem Papánkem. (Pokračování.) HEDVÁBNÉ KAPESNÍČKY, malované v rohu, s různými motivy (na př. Hradčany, socha svobody, sv. Václav, květiny atd.), zhotovené uprchlíky v Německu. — Dolar kus. ZÁLOŽKY DO KNIH, s foto Masaryka, jiné s nápisem Freedom for Czechoslovakia. — Dvě záložky za dolar. NÁLEPKY PROTIKOMUNISTICKÉ s heslem “Help Fight Communism and All Enemies of Freedom”. — Arch za dolar. PRAVDA O ČSA., KTEROU SI MŮŽE KAŽDÝ OVÉŘITI. ČSA jest nejstarší bratrská a sesterská podporující jednota v Americe, založena r. 1854. ČSA má přes 50 tisíc členů a do jejích řad náleží mnoho význačných příslušníků československého národa, či těch, v jejichž žilách koluje československá krev. Právě zvolený nový guvernér státu Illinois, Otto Kerner, jest jedním z nich. ČSA štědře podporuje vše co slouží československé národní věci v Americe a stojí pevně a nekompromisně za požadavkem obnovení svobody a demokracie ve staré vlasti. ČSA nabízí 17 různých plánů životního pojištění za mnohem nižší sazby než profesionální obchodní pojišťovny. ČSA pojistky jsou 100 % ně spolehlivé a moderní. ČSA vyplatila až dosud svým členům přes 30 milionů dolarů v životním pojištění. ČSA vás ráda uvítá do svých řad jako nového člena. ČSA • 2138 S. 61st Court Cicero 50, III. PŘEJEME VÁM VŠE NEJLEPŠÍ V NOVÉM ROCE! Až budete v našem městě neopomeňte nás navštívit v BOHEMIA CAFÉ v rozšířené a nově upravené české restauraci. Josef o Ann Liborovi 1406 SO 13th STREET OMAHA, NEBR. DON or BETTINA SHAW present in person their All-Color Motion Picture CZECHOSLOVAKIA, TORN BETWEEN TWO WORLDS Brand-new. — The only complete film made of a Communist satellite. Recently shown at Orchestra Hall, Chicago Town Hall, New York Town Hall, San Franisco Write today for available time and fees: DON SHAW 7665 HOLLYWOOD BLVD. LOS ANGELES 46, CALIF. VĚSTNÍK 11 VESELÉ VÁNOCE vám přeje MARINA BEAUTY SHOP Řídí odborně manželé Jančíkovi. Až budete v Chicagu milerádi vás obsloužíme. 3808 WEST 26th ST. CHICAGO, ILL. (V české čtvrti) ČSA (Československé Spolky v Americe) přeje VŠEM ČLENŮM I PŘÁTELŮM Šťastný Nový Rok Kdo z vás nezná naši budovu Olympic Bldg, na Cermák Road, od 61st Ct. k Lombard Ave., Cicero, III., a naše moderní kanceláře, navštivte nás až přijedete příště do Chicaga. [pageend11]FORM 3547 REQUESTED BULK RATE U.S. Postage PAID Chicago, Illinois Permit No. 2127 436 4125 W. 26th Street • Chicago 23, Illinois • Tel. LAwndale 1-7953 Czechoslovak National Council of America MLÁDÍ A DĚTSTVÍ — “Vzpomínky a myšlenky”— Alice G. Masaryková. — Krásná knížka o Masarykově rodině—ilustrovaná. Objednejte si v úřadovně ČSNRA, 4125 W. 26th Street, Chicago 23, Illinois, a v místě u své odbočky. Vyjde k 28. říjnu. Cena ............................................................ $2.50 TEACH YOURSELF CZECH — Nová zajímavá učebnice českého jazyka pro samouky i pro žáky na školách, s výslovností, gramatikou, atd. — Zpracoval W. R. Lee, profesor linguisti- ky v Londýně. Cena ................................ $3.00 CZECHOSLOVAK PASTRIES, vkusně upravená knížka osvědčených receptů na sto druhů cukroví. Anglické vydání. — Vhodný dárek k vánocům. Cena ....................... $1.00 — poštou $1.15 Československý “LVÍČEK", postříbřená ozdobná brož, propagujte jako odznak svobodného Československa, darujte svým přátelům jako milou upomínku. Cena .............................. $1.50 — poštou $1.60 CAPITOL FEDERAL SAVINGS AND LOAN ASSOCIATION 3522 WEST 26th STREET CHICAGO 23, ILLINOIS Bishop 7-6900 • Vklady pojištěné agenturou vlády Spojených států do $10,000. CHARLES T. SALÁK, předseda WILLIAM CHOUTKA, tajemník [pageend12]