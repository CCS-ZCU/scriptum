Absender/Odesilatel: „VESTNÍK“, Pelzgasse 17,1150 Wien. Bei i riziisieünarkcit. bilte zurück, an Absenderi L. N. WOGZ. 4111U P. b. b. Erscheinungsort Wien, VerlagspostainElläO Wien. VĚSTNÍK Čs. lidového sdružení a čs.katolických spolků v Rakousku. Ročník XXXXVII. Vídeň, Leden - únor 2000 Číslo 1/2 Skrze Krista k Otci! Včera-dnes - na věky Slovo biskupů ČR Bratři a sestry v Kristu Ježíši! Naplňuje se čas bezprostřední tříleté přípravy na Velké jubileum Svatého roku 2000, ke kterému nás všechny - biskupy, kněze, jáhny, řeholníky a řeholnice a všechny věřící - vede apoštolský list Jana Pavla II. Tertio Millennio Adveniente. Petrův nástupce na římském stolci a s ním sjednocení my, biskupové, nástupci apoštolů v naší místní církvi českých a moravských diecézí, voláme své nejbližší spolupracovníky v kněžské službě a podpořeni jejich hlasem vyzýváme celou naši katolickou církev ČR k přípravám na slavení Jubilea roku 2000 v duchu buly Jana Pavla H. - Incarnationis mystérium „Jan Pavel biskup, služebník Božích služebníků, všem věřícím kráčejícím k třetímu tisíciletí, pozdrav a apoštolské požehnání/6 oznamující mj. způsob jeho slavení Římě a ve Svaté zemi, v níž se Boží Syn narodil jako člověk, tím, že přijal v tělo z Panny jménem Mana. V jednotě s námi biskupy, Vašimi pastýři, společně připutujeme k Petrovu nástupci, k branám milostí Incarnationis mystérium římských bazilik ve Věčném městě Římě. Po mnohaletém útlaku a náboženské nesvobodě vykonejme kající, děkovnou a prosebnou pouť Velkého jubilea roku 2000. Proto Vás vyzýváme, nepřeslechněte toto pozvání. Má hluboký dopad na život církve, kam jsme všichni posláni jako sůl a světlo pro celý svět vstupující tímto Jubileem do nového milénia. Prosíme Vás všechny kněze, jáhny, řeholníky a řeholnice, zasvěcené osoby a Vás všechny věřící, buďte svou vstřícností nápomocni přípravě a uskutečnění této vpravdě vrcholné pouti k branám milosrdenství Svatého roku 2000. Vaši biskupové [pageend1]Nobelovy ceny míru 1999 se dočkali Lékaři bez hranic! Pavel Novotný Lékaři bez hranic Humanitární organizace, pro kterou v současnosti pracuje více než 2000 dobrovolníků 45 různých národností.Působí v 80 zemích světa, mj. v Kosovu a na Východním Timoru. Letos operuje s ročním rozpočtem 250 milionů dolarů, které pocházejí ze sbírek a z grantů vypisovaných vládami a mezinárodními organizacemi. Za tfi desetiletí činnosti pomáhali civilním obětem válek v Libanonu, Angole, Somálsku, Afghánistánu, Bosně, Kosovu, Východním Timoru a na mnoha dalších místech. Po pádu východního bloku začali jezdit také do problémových míst bývalého SSSR, v Moskvě otevřeli centrum prevence AIDS. V anglicky mluvícím světě jsou převážně francouzský hovořící Médicens Sans Frontiers známi jako French doctors. Držitele Nobelovy ceny míru posledních dvacet let: 1979 Matka TERESA, Indic 1980 Adolfo PÉREZ EQUILA, Argentina 1981 Úřad vysokého komisaře OSN pro uprchlíky 1982 Alva MYRDALOVÁ; Švédsko Alfonso GARCÍA ROBLES, Mexiko 1983- Lech WALESA, Polsko 1984 Desmond TUTU, JAR 1985 Mezinárodní hnut lékáři za odvrácení jaderné války 1986 EHe WIESEL, USA 1987 Osear ARIAS SÁNCHEZ, Kostarika 1988 mírové síly OSN 1989 dalajtama, Öna,Tibet 1990 Mkhaii GORBAČOV,SSSR 1991 Do Aun Schan Su Ťij, Banna 1992 Rigoberta MENCHUOVÁ, Guetemala 1993 Frederik de KLERK, JAR Nelson Rolihlahla MANDELA, JAR 1994 Jicchak Rabin Jzrael Šimon Peres, Izrael Jásír ARAFAT.Palestína 1995 Joseph ROTBLAT, Velká Británie Pngwashská kont o vědě a svět problémech 1996 José Manuel Ramos HORTA, Východní Timor Carlos Felipe Ximenes BELO, Východní Timor 1997 Mezinárodní kampaň za zákaz nášlapných min (ICBL) 1998 John HUME, Velká Británie, David TRIMBLE,Velká Británie 1999 Lékaři bez hranic Str. 2 Č. 1/2 - 2000 [pageend2]Srdce zvonu odhání nesváry Dominik Duka, OP; biskup královéhradecký N řadě měst na radnicích či ve dvoranách nelézají se časoměřiče, které měn vteřiny, minuty, hodiny, někdy i dny, které nás dělili od roku 2000. Mnohé obce si práh, aby o půlnoci z 31. prosince 1999 na 1. ledna 2000 zazněl nový zvon. A tak již od letních měsíců 1999 zajíždím do řady míst východočeského kraje v Královéhradecké diecézi, abych slavnostně posvětil nový zvon. Je to vždy společné dílo celé obce. Zvon nechápou obyvatelé jednotlivých obcí jako výlučný majetek a záležitost těch, kdo chodí do katolického kostela. Přispívají na něj vedle katolíků i evangelíci, věnci české husitské církve i ti, kteří se nepovažují za věnci křesťany. Nehraje zde roli ani politické rozvrstvení obyvatelstva. Vlastní obřad přivádí ke slavnosti převážnou část obce a vedle církevní slavnosti organizátoři zajišťují další program, v závěru nechybí společné občerstvení, někdy i veselice. Při takovéto příležitosti zazní řada proslovů, a to jak se strany duchovních, tak se strany představitelů obce a spolčenských organizací. Bylo by pro mnohé politiky, žurnalisty a další spolčensky angažované osobnosti velkým překvapením, s jakou tolerancí, vzájemnou úctou a sympatií výstupují a hovoří zmínění představitelé jednotlivých proudů duchovního či společenského života. Mnohdy se ptám, co je vede k tak hluboké změně „tóniny“ projevů, proč dokáží po celý den slavnosti, ale i v rámci příprav být k sobě tak ohleduplní a vstřícní. Snad je to skutečnost hlubokého uvědomění si společných kořenů, vzpomínka na předky, kteří společně budovali obec a v těžkých historických chvílích si pomáhali. A to v dobách, kdy o politických stranách v dnešním slova smyslu ještě nebyla řeč. Dokonce to může být hlubinná vzpomínka na doby před konfesním rozdělením VĚSTNÍK nebo je to nazřem, že lidský život, jeho kořeny a naše soužití nemohou narušit ideologické, či stranické předsudky? Bylo pro mne také překvapením dvojí očekávání, co má hlas zvonů připomínat čí přinést do dalšího tisíciletí. Nekteří řečníci různých institucí zdůraznili „negativní“ úlohu zvonu, který má zahánět démonické síly zla - převedeno do sekulární řeči: odhánět nesváry, bouře, hromy a blesky, tedy jinými slovy nebezpečí a katastrofy. Z jiných projevů vystupuje do popředí v různé intenzitě kladná úloha zvonu, který svolává k bohoslužbě, k radostné chvíli přivítání nového života, men cas, ♦oznamuje svítání, poledne a soumrak. V minulých dobách nebyly v domácnosti budíky k buzení a také pasáčci či rolníci na poli nenosili hodinky. Hlas zvonů oznamuje velké události v životě člověka, doprovází svatebčany, zanaříká nad smrtí, když zvoní hrana, a loučí se, když spouštíme zemřelého do hrobu. Zvon bije i na poplach, aby varoval, ale také svolává lidi na pomoc. Nelze však přehlédnout jeho hlavní úlohu, připomíná čas Str. 3 Č. 1/2 -2000 [pageend3]modlitby a spolu s věží, na které je umístěn, orientuje člověka vzhůru, aby hleděl výš, přes překážky, za hranice všednosti. Je zde důvod, proč příprava na posvěcení a zavěšení zvonu proměňuje lidská srdce nebo si člověk pn pohledu na zvon uvědomí, že má také srdce, a spolu s de Saint- Exupérym přichází k poznání, že spávně vidíme jen srdcem? Nebo rozeznělý zvon souzní s tóny v našem srdci? Při cestách za zvony poznávám krásu našich hor, ale také upravených vesniček a měst spolu se kaplí a historických domů s malebnými podloubími. Hodně se změnilo za těch posledních deset let, spíše k lepšímu než k horšímu, a tak bych si přál, aby těch nových zvonů, které se mají rozeznít v lidských srdcích, bylo mnohem více. Řekni kde ty zvony jsou! Zvony v českém chrámu Páně na Rennwegu63, Vídeň III. Marie Koukalová, Brno; Růžena Šolcová, Vídeň; Marie Endlová, Česká Třebová 15. září 1929 Ústředí Jednoty sv. Metoděje pořádá slavnost svěcení zvonů v českém kostele JSM na Rennwegu 63, Vídeň III. Slavnostní kázání: ndp. Nepustil, Kroměříž. Po vyzdvižení zvonů kázání biskupa Jana Stavěla , Olomouc, pak požehnání a Tedeum. Leden-červen 1973 Ústředím Jednoty sv. Metoděje byla pořízena nová stolice pro zvony s betonovou podlahou ve věži a nové elektrické hodiny. Sto let staré hodiny chodíval 30 roků denně natahovat br. Berche- mans (více než 60 schodů). 1997 - 1. ledna. 2000 Zvony nezvoní - hodiny nebijí Kdopak nám je zas zapne a nařídí aby odháněly nesváry. Bratr Berchemans už meú námi není... Str. 4 VĚSTNÍK Č.l/2 [pageend4]Stýská se nám Josefe! Josef Lux 1.2.1956 - 22.11. 1999 Radomír Malý „Mám za to, že výzvou pro politiky příštího tisíciletí je vzít odvahu a postavit se lidskému egoismu, ať má jakoukoliv formu,“ prohlásil předseda KDU* ČSL Josef Lux na letošním květnovém sjezdu své strany. Tuto větu můžeme s klidným svědomím považovat nejen za politickou, ale i za duchovní závěť muže, jenž odešel k Pánu v plném rozkvětu svých sil, kdy vyzrál v opravdovou státnickou osobnost Bylo mu 34 let, když ho na podzim r. 1990 zvolili delegáti sjezdu ve Žďáru nad Sázavou předsedou strany hlásící se ke křesťanským myšlenkovým hodnotám. Bylo to v situaci, kdy Československá strana lidová, která se snažila o naplnění sociálních encyklik papežů tohoto století v politickém životě, se octla v nedobrovolné izolaci. Tomu předcházel složitý vývoj. Katolíci na velehradských oslavách 7. července r. 1985 ukázali, že jsou nejen duchovní, ale též politickou sílou, s níž je nutno počítat. Více než půl miliónu podpisů pod petici Aug. Navrátila, aktivního lidovce, mobilizovalo katolíky Čech a Moravy k akcím Č. 1/2 -2000 za náboženskou svobodu a na obranu lidských práv. To se nemohlo dít bez účasti široké členské základny lidové strany, která na rozdíl od zkompromitovaných a komunistickým režimem dosazených funkcionářů si zachovala kontinuitu s předúnorovou Šrámkovou ČSL. Po listopadu r. 1989 se strana zbavila těchto loutek a svojí orientací se stala solí v očích exkomunistických zbohatlíků, kteří prosazovali prioritní orientaci na ekonomické, a nikoli duchovní hodnoty. Lidová strana měla tehdy podle preferencí velikou popularitu, poněvadž nalezla odvahu mluvit jasnou řečí. Požadovala potrestání komunistických zločinů, spravedlivé restituce majetku včetně církevního, právní řád v podnikání a privatizací, vymahatelnost práva, ochranu sociálně slabých VĚSTNÍK a zrušení komunistického interrupčního zákona, jenž zůstával nadále v platnosti. Nám všem dnes dobře známé kruhy tunelářů, privatizačních podvodníků a ličK s komunistickou minulostí zavětřily před volbami r. 1990 nebezpečí. Návštěva Sv. otce Jana Pavla IL v naší republice v dubnu, provázená účastí statisícových davů, signazilo- vala, že tyto obavy jsou reálné. Proto vznikla tzv. Bartončíkova aféra, kdy bylo propagandisticky zneužito nejasností v minulosti tehdejšího předsedy strany dr. Josefa Bartončíka k nikdy nedokázanému obvinění ze spolupráce s StB. To bylo dokonce vzneseno v ochranném čase těsně před volbami, aniž si kdo dělal těžkou hlavu z evidentního porušení zákona. Důsledky se dostavily podle záměru režisérů. Nejen ČSL, ale i katolická církev, která měla i mezi nevěřícími, značný kredit díky kardinálu Tomáškovi,ztratila důvěru a dostala se do izolace. V takové situaci přebíral vedení strany Josef Lux, v té době málo známý zemědělský inženýr z východních Čech, praktikující katolík. Nikdo tenkrát netušil, že tento Str. 5 [pageend5]muž se za pár let stane významným českým politikem, místopředsedou vlády, jenž jako jeden z mála nalezne odvahu postavit se proti aroganci moci těch, kteří dle vlastních slov nedokázali rozlišit špinavé a čisté peníze, při privatizaci požadovali „na chvíli zhasnout“ a „utéct před právníky“. To že se Luxovi podařilo vyvést křesťansky orientovanou stranu z ghetta a v nejateističtějším státě Evropy ji přivést až do vlády, je téměř zázrak, který svědčí o nevšedním charismatu jeho osobnosti. Lux byl vždycky věrný Šrámkové zásadě „být při tom“, proto KDU-ČSL byla členem vládní koalice až do roku 1998. Josef Lux měl mimořádnou schopnost kompromisu, vlastnosti velmi důležité pro politiku. Kompromis ale u něho končil tam, kde šlo o zásady Desatera. Proto roku 1997 byl mezi prvními, kdo iniciovali pád tehdejšího kabinetu, který nerespektováním Božích přikázání přivedl zemi do krize. Proti fetišismu tíhu prosazoval v duchu encykliky Jana Pavla U. „Centesimus annus" sociální tržní hospodářství, proti složitosti ekonomických předpisů jasné právní normy, proti blahosklonnosti při trestání zločinců- recidivistů zásadu „třikrát a dost“ (po třetí recidivě doživotní vězení). Pro tyto principy nebyl Lux u celé řady mocných a vlivných příliš oblíben, kdo si ho však vážil, byli katoličtí věnci, kteří v něm viděli jednoho ze svých řad. Uměl s nimi zpívat moderní křesťanské písně, bavit se s dětmi, dokázal na setkáních říct i povzbuzující duchovní slovo. Byl to člověk víry, která se mu stala motivací i pro jeho politickou práci, což dnes u politiků, včetně tzv. křesťanských, zdaleka není samozřej - mostí. To všechno mu teď zúročí spravedlivý Pán a Soudce. Nám nezbývá než se modlit za jeho spásu. A nejen to. Navždycky s námi zůstanou jeho slova o boji proti lidskému egoismu. Tato výzva se netýká pouze politiků, ale všech lidí dobré vůle, katolických křesťanů na prvém místě. Najít odvahu k zápasu s vlastním egoismem a zároveň k pranýřování egoismu ve společnosti je posláním Kristova učedníka v příštích letech. Josef Lux to pochopil. Budeme ho následovat? Josef Lux se narodil 1X1956 v Ústí nad Orlici. V roce 1980 ukončil studium na Vysoké škole zemědělské v Brně a poté pracoval až do roku 1990 v JZD Zálší Členem Čs. strany lidové se stal v roce 1982, v roce 1989 působil jako místopředseda OV ČSL v Ústí nad Orlici, v roce 1990 byl kooptován do Federálního shromáždění a v témže roce byl zvolen předsedou Čs. strany lidové. Od roku 1992 po dobu pěti let byl místopředsedou české vlády a ministrem zendělství v Klausových vládách, v roce 1998 v Tošovského vládě zastával tytéž funkce. Při volbách v loňském roce byl zvolen poslancem sněmovny, v září 1998, když veřejnost informoval o své chorobě (chronické leukémii), rezignoval na predsedníckou funkci v KDU-ČSL a pracoval nadále v parlamentu. Koncem srpna 1999 odletěl do amerického Seattlu, kde mu 24. září byla transplantována kostní dřeň. Po úspěšném zákroku nastal po necelých sedmi týdnech zvrat, kdy pacient onemocněl zápalem plic, kterému 22. listopadu podlehL Josef Lux byl ženatý a měl šest dětí. Str.6 VĚSTNÍK Čís. 1/2 - 2000 [pageend6]„Děkujeme, odejděte“ Kardinál Vlk podpořil studenty (čtk) Kardinál Miloslav Vlk v rozhlasovém rozhovoru podpořil výzvu bývalých studentských vůdců, kteří požadují odchod čelních představitelů hlavních politických stran. Mj. uvedl, že tato iniciativa je zřejmě blízká nejen jemu, ale i „velké části národa“. „Studenti jsou jako vždy takovým obrovsky citlivým elemetem ve společnosti. a to, co společnost možná trochu ... nefonnulovaně cítí, oni... formolují“, prohlásil. Výzva „Děkujeme, odějděte“, pod níž se podepsalo šest studentských vůdců z listopadu 1989, kteří ji adresovali zejména předsedovi Poslanecké sněmovny a ODS Václavu Klausovi a Miloši Zemanovi, vyvolala mezi politiky rozdílné reakce. Miloslav Vlk poznamenal, že politici by se měli naučit vést dialog, naslouchat druhým a zbavit se zlozvyku ,jiálepkovat“ zastánce jiného názoru. Takový postup kardinál nepovažuje za seriózní. 22. ledna 2000 Kunovice Začátek 19 hodin. Sportovní hala. Hraniční přechod MCZ:. Drasenhofen - Mikulov Na cestě k „Jednotě Orla Vídeň X“, 2000 let dějin na okraji města Vídně. Unterlaa - WIG-Gelände - Laaer Berg - Böhmischer Prater K tomuto putování potřebujete pouze dvě jízdenky vídeňských dopravních podniků. Výdaj, který príliš nezatíží rodinný rozpočet a přece přinese podivuhodně moc zajímavého pro mladé i starší. Ne tak výrazně jako Salzburg, Graz nebo Kufstein, ale přece jen zjevně, má i Vídeň svoje kopce. Jeden z nich, ležící na jižním okraji města, je Laaer Berg s pohledem do dalekých rovin na jihu, na linii Vídeňského lesa, na vrcholy Předních Alp na horizontu. Když byla Vídeň pořadatelem mezinárodní zahradnické výstavy v roku 1974 (WIG 74), bylo pravým pionýrským počinem městské správy Vídně, že nechala přebudovat bývalé území „G'stättn“ Příslušné prospekty vyjmenovávají ne méně než jeden milión m“ (!) upravených parkových ploch s 25 km (!) různě náročných vycházkových cest Přitom se tenkrát dokonce myslelo i na dnes tak oblíbený , jogging“, a tak zde běžci najdou vlastní trať i s rozvržením kilometrů. Na park navazuje nové lázeňské centrum Oberlaa, které bylo zřízeno kolem horkého sírového pramenu objeveného v roce 1934, ale otevřeno až v šedesátých letech. Voda přichází z hloubky 418 m, má teplotu 53,6° C a vydatnost 32,3 1 vody za vteřinu. Během celého roku jsou využívány dva termální bazény s teplotou vody mezi 30 a 36°C. Dějiny ,Laaer Berg“ a jeho okolí nezačínají ale teprve v našem století. Nedaleko , Johanneskirchlein“ v Unterlaa - jednoho z nejstarších Božích Stánků na území Vídně - byly odkryty zbytky základů římských staveb; předpokládá se, že podle Liesingu leží pozůstatky římské cesty; a vnik vinařství na Laaer Bergu, Č. 1/2 -2000 VĚSTNÍK Str. 7 Petr Gregory [pageend7]které se zde dodnes provozuje, se připisuje také římské posádce. Jestliže přijedeme z vnitřního města na konečnou stanici metra Ul Reumannplatz, přestoupáme na tramvaj 67 a vystoupáme na Per Albin Hansson-Siedlung-Ost (konec Favoritenstraße). Dále pokračujeme autobusem 17A až na konečnou Wienerfield-Unterlaa. Odtud přejdeme k potoku Liesing a podle něj ke “Johanneskirchlein“ (vevnitř zajímavé fresky; jižně od vedle vedoucí Klederinger Straße leží římské vykopávky). Chodník pro pěší podle Liesingu nás přivede zpot do Unterlaa a vede dále na severním břehu proti proudu až ke Kästebaumgasse. Tunel pro poší na jejím horním koci křižuje Donauländebahn a přivede nás přesně před lázeňské centrum Oberlaa. (Sem vede i přímé tramvajové spojení linkou 67 z Reumannplatz). Předepisovat nějakou konkrétní trasu v areálu WIG nemá žádný smysl. Každý si může vybrat z velkého množství cest svoji vlastní - třeba i podle ročního období; orientačních tabulí a vysvětlivek ke všem zajímavostem je zde dost a dosL Důležité je pouze, abychom na závěr směřovali stoupajíc do pjravého horního rohu (Goldberg), na severovýchod. Tam se nachází vedle dalšího dětského hřiště panoramatická restaurace a je zde nádherný výhled směrem na jih a východ. Teď půjdeme zvenčí kolem plotu kousek vlevo (západně) k Filmteichstraße a dále přes zahradní sídliště na Burgenlandgasse (většinou jednosměrka). Na konci přejdeme rušnou Bitterlichstraße a přes Klemens Dom-Gasse vstoupíme na území vlastního Laaer Bergu, který je už od roku 1982 přírodním parkem hlavního města. Z východního okraje (oploceného) lesa, na který navazuje spxrrtovní zařízení a denní útulek dojdeme do malého lesa, kde se nachází „Böhmischer Prater“ - zábavný park drobného lidu. Jméno získal podle četných přistěhovalců ze severu někdejší monarchie a prodle mnohých útulných hospůdek, obchůdků a atrakcí p>ro děti a dospěle. Laaer Wald-Straße pak křižuje jihovýchodní tangentu směrem ke Puchsbaumgasse. Když půjdeme dál po Puchsbaumgasse, najdeme na čisle 39a štítek s nápisem „Jednota Orla Vídeň X“ - která v roce 2000 oslaví devadesátileté jubileum. Dalším nápadným bodem, který ovšem tentokrát cítíme, je obrovská prekáma Anker, svého času ve Vídni stejně známa jako Hochquellwasser. Pokračujeme až k plovárně Amalienbad na Reumannplatz. Zde máme k disprozici opět kompletní městskou hromadní doprravu. Ti vytrvalejší se mužou jěstě loudat prěší zónou ke Keplerplatz. Tak dospějí až ke kostelu zasvěcenému sv. Janu Evangelistovi, v jehož erbu se nachází orel který byl převzat $ do znaku „Orla vídeňského“. Předpokládaná časová náročnost trasy: pxxfle délky probytu - areál WIG, „Böhmischer Prater“ a jinde - 2 až 3 hodiny; Převýšení na trase: do 100 výškových metrů; Schůdnost: celoročně, kromě náledí a při větším množství sněhu. Láska Boží - trpělivost Kristova - čest lidu našeho! Karel Otčenášek, eremitní arcibiskup královéhradecký - vzdělavatel českého Orla. [pageend8]Není Bůh důležitější než pořádek? Mary Barmeyer O'Brienová Jednou časně ráno v neděli zazvonil u Nováků zvonek. Mívají obvykle sice uklizeno, ale tentokrát tomu tak nebylo. Špinavé nádobí bylo naskládáno ve dřezu, téměř vždy uklizený stůl byl přeplněn včerejší poštou a spoustou nesloženého prádla, jejich malý capart vysypal celou krabici hraček na podlahu v obývacím pokoji a sousedovi psi překlopili před domem popelnici a roztahali odpadky po neposekané trávě. Marie Nováková popadla staré šaty a spěšně si sušila ručníkem mokré vlasy. Zpočátku se snažila zvonek ignorovat, ale ozýval se tak dlouho, že se začala bát, že se jedná o něco neodkladného, a tak otevřela. Nejednalo se ale o žádný naléhavý případ. Před domem stala pěkně oblečená nová sousedka, která je chtěla navštívit a představit se. Jediným rychlým pohledem zaregistrovala chaotickou domácnost. Velice se mě to dotklo, říká Maria. Náš dům je vlastně stále upravený a čistý. Tato sousedka nás jěstě nikdy nenavštiívila. Ačkoliv by mně nemuselo záležet na tom, co si o nás myslí, stále se cítím trapně, když si uvědomím, jak si asi představuje náš dům a rodinu. Nyní doma uklízím víc než kdykoliv předtím, aby se něco podobného už neopakovalo. Takové události nás ovlivňují více, než si uvědomujeme. Často se protloukáme dny skrz blátivé stopy, psí chlupy, rozlité mléko a rozházené školní věci, ale pokoušíme se o vytvoření dokonalé, uspořádané domácnosti, jaké známe z reklamních časopisů. Ale za tyto zářivé podlahy, dokonalé trávníky a uklizené kuchyně možná zaplatíme neúměrnou daň, protože se nakonec některé z nás stanou otroky domácnosti, domu a okolí právě proto, že se snaží mít pořád uklizeno. Domácí práce nás skutečně dokáže úplně pohltit. Asi není nikdo, kdo by si myslel, že má doma nebo na zahradě příliš velký pořádek. Na rozdíl od alkoholu nebo drog není domácí práce něco, co bychom mohli úplně vypustit. Neexistují žádné ozdravné Č. 1/2 - 2000 VĚSTNÍK pobyty pro lidi, kteří uklízejí více, než je zapotřebí, nebo příliš často sekají trávníky. Nejhorší je, že seznam prací, které na nás čekají, nemá nikde konec. Stále přítomný nepořádek a hromadící se smetí se nikdy neztratí, a proto nemůžeme být nikdy úplně hotovi. Žijeme ve strachu, že jsme tak strašně pozadu a že to nikdy nedohomíme. A tak pracujeme a pracujeme. Všichni jsme už slyšeli obvyklou radu: snižte své nároky! Je to velice dobrá rada, když to dokážeme. Ale ve skutečnosti to dokáže jen málokdo. Samozřejmě, že můžeme chvíli nechat drobečky na zemi nebo mýdlovou pěnu v umyvadle, ale velice rychle se vrátíme do starých vyjetých kolejí a uklízíme a uklízíme. Když už nám únavou padá všechno z ruky, možná nás napadne: není Bůh důležitější než pořádek? Řešení by tedy mělo být někde jinde, než v nikdy nekončícím boji s úklidem. Zaprvé, buďme k sobě upřímné. Přiznejme si, že jsme všechny trochu posedlé stavem své domácnosti. Ale když skládáme ručníky o půlnoci, ukrajujeme z tolik potřebné dovolené, nebo vysáváme, když by si s námi děti chtěly hrát, je čas se postavit čelem k realitě. Udržování domácnosti je jedna věc a otročení úklidu druhá. Pokud upřednostňujeme perfektní záhon růží před prací ve farnosti nebo setkání s přáteli, nebo když se nevyspíme, protože jsme musely napastovat podlahy, je to už s námi hodně zlé. Dále dělejme doma i na zahradě takovou práci, která je perspektivní. Nikdo, kdo ležel na smrtelné posteli a promítal si svůj život si asi nepřál, aby býval strávil více času dřinou. Tato stará moudrost má jistě pravdu. Jedna žena si zaznamenávala hodiny, které věnovala denně udržování domácnosti, a potom je po letech počítala. Byla jsem udivena, říká. Kdybych strávila každý den 60 minut prací v domácnosti (a často jsem pracovala daleko déle), tak by to v dospělém věku představovalo 18 250 Str. 9 [pageend9]hodin, jestliže počítám průměrný věk. Nyní, když umývám ledničku, ptám se sama sebe, jestli opravdu chci takhle trávit čas. Mějme na paměti, že perfektně uklizená domácnost a zahrada může odradit přátelé a někdy i dokonce poškodit naše vztahy. Cítíme se spokojenější, když víme, že přítelkyně, která se u nás zastavila, má alespoň takový nepořádek v obývacím pokoji, jakýje u nás. Před návštěvou, která má domácnost v prostém pořádku, se cítíme jaksi nesvé. Může se to dotknout také členů rodiny. Jestliže hodíme do koše noviny, které četl náš manžel a jen si odskočil zatelefonovat, nebo když uklidíme dětem pevnost z kostek v dětském pokoji dříve, než si s ní přestanou hrát, pravděpodobně způsobíme zbytečná nedorozumění. Snažme se dávat přednost lidem. Jestliže myjeme nádobí, místo abychom poslaly blahopřání k narozeninám, nebo třídíme krámy spíše, než abychom přečetly něco našemu batoleti, stavíme věci před lidí Musíme si uvědomit, že všechno prostě nejde stihnout a že středem našeho snažení by měl být člověk. Je důležité brát ohled také na naše vlastní potřeby. Jedna žena každý den ještě před snídaní stlala postele a prala prádlo. Když práci dokončila, byla téměř pokaždé nervózní a unavená. Nyní se nejdříve nasnídá a potom má na práci více energie a vykonává ji s větší radostí. Podobně je to s matkou, která dlouho do noci uklízí a druhý den nedokáže citlivě jednat se svými dětmi. Potřebujeme nálezt způsob, jak snížit naši pracovní zátěž. Nemůžeme si najmout někoho na hlídání? Přidělit někomu část úklidu? Zmenšit nebo dokonce zrušit zahradu? Manželé, kteří žili ve venkovském domě u lesa, se rozhodli ponechat původní kameny a vegetaci, což zastupovalo trávník. Tímto ušetřili spoustu času jinak potřebného na úpravu zahrady. Jedna žena se rozhodla mít stále uklizeno pouze v jediném obývacím pokoji, kde bylo vždy vyluxováno. Teď nemusí do takové míry udržovat ostatní místnosti. Pamatujme si, že naši opravdoví přátelé o nás nebudou mít horší mínění, když uvidí plevel na záhoncích nebo otisky prstů na skle. Naše děti nijak výchovně nepoznamená, jestliže neostříháme živý plot jěstě dnes. A přestože je pořádek důležitý, uvědomujeme si dostatečně, že přednější je Bůh? Není daleko pravděpodobnější, že Bůh si přeje, abychom se milovali, smáli se a vytvářeli vřelé a trvalé vztahy, něž abychom myli okna nebo znovu a znovu drhli sporák? Nejste otrokem domácnosti? Připočítejte si 1 bod za každou kladnou odpovědí. 1. Vysáváte koberec nebo zametáte podlahy každý den? (Nepočítají se místnosti s velkým provozem, nebo pokoje, kde chováte domácí zvířata a kuchyň). 2. Utíráte prach každý den? 3. Kontrolujete při každém úklidu, jestli jste otřeli prach z rámů obrazů, ze zárubních dveří a jiných míst, která nejsou vidět? 4. Čistíte vanu po každém použití? Otíráte zdi sprchy po káždém sprchování? 5. Myjete okna každý týden? 6. Začínáte mýt nádobí ještě dříve, než jsou všichni po obědě? 7. Uklízíte garáž, podkrovní pokoj, šatny nebo jiné skladovací prostory týdně nebo každých 14 dní? 8. Vytíráte celou podlahu, když se něco rozlije? 9. Děláte práci za děti, protože jste netrpěliví a nedokážete počkat, až ji děti dokončí samy? 10. Tráví vaše děti více času pomáháním s úklidem doma než hraním? Hodnocení: 0: Rozhoně nejste otrokem domácností. l-2:Pavděpodobně máte sklony mít dokonalý pořádek, ale váš život to neovládá. Str.10 VĚSTNÍK Č. 1/2 - 2000 [pageend10]Menšinová rada Celomenšinový representační ples Parkhotel Schönbrunn Sobota, 5. února 2000 21 hodin 3-4: Pracujete více než je nutné. Zkuste trochu ubrat 5-6: Vaše rodina si o vás myslí že to přeháníte. Dávejte pozor, abyste nenutili každého žít přesně podle vašich měřítek. Mohlo by to pro vás znamenat ztrátu dobrých vztahů. 7-8: Nebezpečná zóna. Nestává se pořádek v domě tím nejdúležitěj - ším ve vašem životě? 9-10: Měli byste přehodnotit své priority. Proč je práce v domácnosti pro vás tím nejdůležitějším? Vzpomínka na biskupa Stanislava Zelu Pavel Skála, Zlín Před 31 lety, 6. prosince 1969, zemřel v Radvanově u Tábora ThDr. Stanislav Zela, bývalý světící biskup olomoucký Tento rodák z Horních Nětčic (1893) se po bohosloveckých studiích a krátkém kaplanování ve Frystštáku u Zlína stal sekretářem olomouckých arcibiskupů, kardinála Lva Skrbenského, Antonína Cyrila Stojana a Leopolda Prečana. Za tuto více než dvacetiletou službu, pn níž nazbíral hodně cenných zkušeností byl vybrán jako světící biskup arcibiskupa Prečana, který mu také udělil biskupské svěcení 14. září 1941 v Olomouci. Biskup Zela se stal nejmladším členem české hierarchie. Po arcibiskupově smrti vedl olomouckou arcidiecézi jako kapitulní vikář od 6. března 1947 do 30. března 1948. Nový olomoucký arcibiskup Josef Karel Matocha ho jmenoval svým generálním vikářem. V tomto úřadě byl 19. července 1950 zatčen a dán do vazby. Ve vykonstruovaném monstrprocesu s de- vítičlennou skupinou „velezrádců a vyzvědačů z řad vyšší církevní hierarchie“, ketý se konal ve dnech 27. listopadu až 2. prosince 1950 a v němž Dr. Zela figuroval jako „hlava spiknutí“, byl odsouzen ke ztrátě svobody na 25 roků. Ve vězení odseděl přes 13 let. Pak byl komunistickými úřady převeden do internace do charitního domova sester premonstrátek v Radvanově u Tábora. Krátce po své rehabilitaci v červnu 1969 těžce onemocněl a záhy nato zemřel. Na své výslovné přání byl tento mučedník komunistické justice pohřben ve své rodné farnosti v Soběchlebech u Lipníka nad Bečvou. Snad je dobré také připomenout, že rok po Zelově rehabilitaci došlo k jejímu zrušení, což bylo také dokladem nového normalizačního vedení bývalého československého státu. Č. 1/2 - 2000 VĚSTNÍK Str. 11 [pageend11]Šedesát pět metrů rasismu Marek Pokorný Zeď i její pád se staly výrazem rasismu, cynického užívání moci a neodpovědností vůči společnosti a lidským právům. Ačkoli úmysl postavit čtyři metry vysokou a šedesát pět metrů dlouhou zeď oddělující jednu skupinu obyvatel od druhé byl nakonec uskutečněn v podobě keramického plotu vysokého pouze metr osmdesát, šlo pouze o esteticky zdařilejší variantu téhož - rasismu a neschopnosti veřejných činitelů vyřešit reálný problém odpovídajícími prostředky. Zbourání zdi v Matiční ulici ovšem podstatu věci nezměnilo. Řešení ve stylu „co oči nevidí, srdce nebolí“, se kterým přišel nový vládní vyjednavač a staří představitelé města, totiž vrátilo do hry základní otázky. Kde jsou hranice přiměřené obrany společnosti proti těm, kdo ze sociálních a jiných důvodů nechtějí a nemohou respektovat její pravidla? Další otázka, kterou si před pěti lety, kdy fakticky došlo k vyčlenění ústeckých Romů-nepla- tičů nájemného ze „slušné“ společnosti, nikdo nepoložil, zní, zda většina namá vůči menšině přece jen povinnosti a zda vytěsnění problému nevede pouze k jeho eskalaci. Zbouráním skutečné zdi sice zmizel z očí civilizovaného světa symbol segregace a rasismu, nicméně vykoupení domů starousedlíků, o němž předseda vlády ještě před několika dny nechtěl nic slyšet, znamená upevnění zdi jiné - zdi, která je sice virtuální, neviditelná, ale o to nebezpečnější, neboť stála na samém počátku „mezinárodní kauzy Matiční“. Řešení, na němž se shodl vyjednavač a ústečtí představitelé, není ani výhrou, ani rozumným kompromisem, ale obecnou prohrou ve zkoušce ohněm. Snad dokonce rasistickým návodem pro představitele dalších obcí, kteří si třeba jen nevědí rady a nemají se kam obrátit o pomoc. Jedním z těch, kdo situaci příznačně nechápou, je i místopředseda klubu poslanců České strany sociálnědemokratické Miroslav Kraus, který technokraticky a pokty- tecky tvrdí, že šlo o lokální problém, jenž nabyl mezinárodních rozměrů vinou neobratnosti vládních zmocněnců (má zřejmě na mysli Petra Uhla a jeho jasně formulovaný postoj). Trvejme na tom, že zeď i její pád se staly zřetelným výrazem zdejšího rasismu, cynického užívání moci a neodpovědností vůči občanské společnosti a lidským právům. Výsledné řešení totiž jenom tiše zametlo podstatu věcí pod stůl. Jak bychom asi reagovali, kdyby se naši civilizovaní sousedé nejprve rozhodli zadrátovat hranice a vzkázali nám, že nemáme politickou kulturu, neplatíme dluhy, politici nadávají novinářům, naše ekonomika je mizerná a pro vstup do unie nic neděláme, a pak tato opatření zrušili, ale alespoň zavedli vízovou povinnost a stáhli všechny investice? Naštěstí nás jenom tvrdě kritizují a při každé příležitosti dávají najevo, že s námi určitě počítají. Č. 1/2 - 2000 VĚSTNÍK Str. 12 [pageend12]Fischler kontra Haider Komisař EU Franz Fischler četl 7.12.1999 korutánskemu zemskému hejtmanovi Haiderovi (FP) levity - a to přímo v Bruselu, v reprezentaci Korután Doris Kraus Ohlášená demonstrace nebyla nakonec nic vzrušujícího: nejhrozivější ze všeho byli početní belgičtí policisté, kteří vytvořili 7. 12. 1999 ve večerních hodinách kompletní „Cordon sanitaire“ s blokádami ulic a barikádami z ostnantého drátu v okolí Korutánskeho domu Jörga Haidera (FP) před protifašistickými protesty a komisaře Franze Fischlera (VP) před odbory EU. Množí se však nemohli ubránit pocitu, že by policejní ochrany bylo spíše zapotřebí uvnitř budovy. Protože Fischler si nebral servítek při svém projevu u příležitosti opětovného otevření Korutánskeho domu a četl Haiderovi levity v jeho vlastní dependanci. Motivovala ho k tomu především Haiderova inklinace k nacionalizmu. Ten totiž nejenže patří do zaprášené bedny dějin, ale je kromě toho považován za „kolektivní egocentrizmus“. Samozřejmě, že existují také tací, kteří říkají „Smál is beautiful“ a míní tím šovinizmus. „Šelma, kdo přitom myslí na Padánii“, zmínil Fischler výstup Haidera před separatistickou stranou Lega Nord. „Šelma, kdo přitom myslí na kartu pro cizince, přičemž duchaplní rakouští snílci chtějí snímat otisky prstů jak utečencům z Bosny, tak švýcarským obchodníkům.“ Kdo povyšuje ohraničování a nenávist vůči cizincům na princip, ten nepochopil základní evropskou myšlenku a ten také nebude pochopen v rámci Evropy. Fischler se však nevzdává: „Křivka procesu učení stoupá s hojností návštěv v Bruselu.“ Fischler odešel a ani si neodnesl své dárky. Franz Fischler (VP) jeden z 20 členů Evropské Komise, zemědělství a vývoj venkovských oblastí, ryby - narozen 23. září 1946 v - Absamu (Tirolsko), Rakousko - ženatý, čtyři děti studium zemědělství na Zemědělské univerzitě ve Vídni, promoce na Dr. rcr. na. v listopadu 1978 1973 - 1979 - univerzitní asistent na Institutu pro zemědělské podnikové hospodářství 1979 - 1984 - Zemská zemědělská hospodářská komora pro Tirolsko 1985 - 1989 - ředitel komory 1989 - 1994 - spolkový ministr pro zemědělství a lesní hospodářství 1990 - 1994 - poslanec Národní rady Rakouské republiky Č. 1/2 - 2000 VĚSTNÍK Str. 13 [pageend13]Hádka o peníze pro národnostní skupiny Jiné rozdělení podpory pro národnostní skupiny žádají rakouští Maďaři. V lednu se uskuteční krizové zasedání na Úřadě spolkového kancléře ve Vídni. „Máme ten dojem, že nás Úřad spolkového kancléře oproti jiným znevýhodňuje“, žaluje Ernst Kulmann, předseda maďarského poradního sboru pro národnostní menšiny novinám „Die Presse“. Šest poradních sborů - pro Slovince, Chorváty, Maďary, Čechy, Slováky a Romy - slouží jako takové poradenství spolkového kancléře v otázkách národnostních menšin a s jejími členy se ale diskutuje i o rozdělení podpory pro tyto menšiny. Maďaři se z tohoto důvodu dostali v prosinci 1999 do ráže. 4,15 milionů šilinků mají dostat za rok 1999, stejně jako Češi nebo Romové. „Přitom máme dvakrát tolik členů“, míní Kulmann. Korutanští Slovinci, hradští Chorváti dostanou prý čtyřikrát tolik, přestože jejich menšiny jsou dvaktát tak silné. Kulmann podal návrh na zvýšení prostředků na sedům milionů šilinků. Navíc se zlobí zástupce maďarské menšiny, že nejsou jasné směrnice na přerozdělení Str. 14 podpory menšinám, a též žádné fixům, na kterém by se dalo stavět. Pro Christu Achleitner, zodpovědnou za rakouské národnostní skupiny při Úřadu spolkového kancléře je cílem „věcně opodstatněné rozdělování prostředků“. Poukazuje na to, že může jedné skupině dát víc jenom, když jiné skupině ubere. Z toho důvodu se uskuteční v lednu sezení všech předsedů menšinových poradních sborů. „Když má někdo pocit, ze je znevýhodňován, pokusíme se společně zlikvidovat tento problém“, říká Achleitner. Podíváme se společně na konkrétní projekty. O národnostních menšinách, žijících v Rakousku nejsou přesná data, nýbrž jen odhady, protože neexistuje povinnost přiznání. Smysl podpory je především v udržení jazyka a kulturní jedinečnosti menšin. Novoroční pohlednice vydaná Svazem socialistických studentek Rakouska. Namaloval Manfred Deix. VĚSTNÍK Č. 1/2 - 2000 [pageend14]Jedna paní povídala ....že se jedna část návštěvníků na večeru pořádaném Menšinovou radu v sátu Slovanské besedy u příležitosti prezentace publikace „Vídeňská čeština“ stěžovala na porušení zákona o ochraně osobních dat jen kvůli tomu, že byl plným jménem uveřejněn i věk dotyčných osob, což hlavně u dam v nejlepším věku prý snižovalo naději na rozvoj mezilidských vztahů popřípadě brzkých sňatků. ....že se nesluší, aby představitelé menšiny užívali nečeského slova - Volksgruppenbeirat - v češtině. ....že od tohoto vydání Věstníku budou moci jeho čitetelé pravidelně, nebo i nepravidelně, přispívat svými příspěvky do rubriky Jedna pani povídala. Neplacená inzerce • Prodám boty č. 48, černé, lakované, vhodné k tanci. Zn. 1120 • Koupím fretku s rodokmenem. Zn. 3120 • Hledám někoho na dopisování v němčině, Č. 1/2 - 2000 výměna dopisů, nebo jejich vzájemná kontrola i v češtině možná. Student střední školy z ČR, Obchodní akademie pro tělesně postižené. Výhodné i pro podobně postižené. Zn.5120 • Inzeráty a odpovědi na ně zasílejte na adresu Věstníku. Znáte ho? • V obchodě: „Prosil bych klobouk1. - „A jakou velikost?“ - „To je jedno, já to mám na žebrání!“ • „Sousede, vy máte ale hloupého psa! Už mě zná půl roku a pořád na mě štěká!“ - „To je jinak. On štěká jenom jednou, teď už Vás jenom zdraví!“ • „Kdybych věděla, co budu mít v manželství, tak jsem raději zůstala svobodná!“ - „Prosím Tě, a co máš?“ - „Suchej chleba a namazanýho manžela!“ • Nedělej si legraci, že tam něco padá. To je přece sníh. To nepadá vláda... Staré české pranostiky Na Vincence slunce všudy naplňuje vínem sudy. 22.1. VĚSTNÍK Na Hromnice musí skřivánek vrznout i kdyby měl zmrznout. 2.2. Jestli únor honí mraky, staví březen sněhuláky. 15.2. V příštím čísle se dočtete: Proč řád Křižovníhů s červenou hvězdou musel opustit Vídeň Změny v redakci Věstníku Otázka zaměstnanosti na Slovensku, aid. Adresy některých menšinových organizací: Menšinová rada české a slovenské větve v Rakousku, Margareten- platz 7,1050 Vídeň České srdce československá sociální péče v Rakousku, Margaretenplatz 7, 1050 Vídeň, 5878308 Akademický spolek ve Vídni, Drachengasse 3, 1010 Vídeň Slovanská beseda, Drachengasse 3,1010 Vídeň Další informace ve Vídeňských Svobodných listech. Str. 15 [pageend15]1010 Vídeň I, Salvatorgasse 12 CHRÁM PANNY MARIE NA NÁBŘEŽÍ Mše svaté v českém nebo slovenském jazyce, každou neděli a zasvěcený svátek s promluvou v 830 hodin. Československé lidové sdružení v Rakousku. Sekretariát: 1150 Vídeň XV, Pelzgasse 17. Úřední hodiny v sekretariátě každý první čtvrtek v měsíci, vždy od 18 do 19.30 hodin. Jednota sv. Metoděje. Ústředí: 1030 Vídeň III, Rennweg 63. VII. odbor JSM: 1030 Vídeň, Schützengasse 30. 9. ledna 2000: Svaté přijímání členů a přátel VII. odboru JSM. 10 hodin. 1030 Vídeň III, Rennweg 63 ČESKÝ KOSTEL JEDNOTY SV.METODĚJE- NEJVYŠŠÍHO VYKUPITELE Mše svaté v českém jazyce, každou neděli a zasvěcený svátek s promlovou v 10 hodin. V sobotu v 18 hodin. První pátek v měsíci ve 14.30 hodin. Sobota. 19- Února 2OOO. Masopustni zábava Vlodbor JSM. 20 hodi Schützengasse 30. 1030 Vídeň. Muzika ze Zlína Klemens Maria Hofbauer klub - České katolické společenství při chrámu Panny Marie na Nábřeží - založené páterem Josefem Novotným. 1010 Vídeň I, Seitzergasse 5/IV. Otevřeno každý pátek od 19 do 22 hodin a v neděli a zasvěcený svátek od 9.3o do 11 hodin. Po dobu .školních prázdnin uzavřen. Wk Orel Vídeň, e-mail: orelviden@xpoint.at Jednota Orla Vídeň XV; Každý úterý od 19.30 do 21 hodin cvičení a volejbal ve škole 1150 Vídeň, Zinkgasse 12 . Hosté vítáni! Po dobu školních prázdnin se necvičí Majitel, nakladatel a vydavatel: ČsL lidové sdružení v Rakousku. Za obsah a tisk zodpovídá Petr Gregory. Společná adresa: 1150 Wien XV, Pelzgasse 17. Tisk: Amtmann, 1070 Vídeň. Účet poštovní spořitelny: Wien 7509.267. Dopisy nebo podepsané příspěvky nemusí být totožné se stanoviskem listu. Redakce si vyhrazuje právo na úpravu a krácení rukopis«, zínonymy, a dopisy bez odesilatele se redakce nezabývá. Zaslané příspěvky nem«žeme vracet, pořizujte si laskavě kopie. “VĚSTNÍK“, Mitteilungsblatt der tschechoslowakischen Volksvereinigung in Österreich. Briefe und namentlich gezeichnete Beiträge müssen nicht mit dem Standpunkt des Blattes übereinstinimen. Anonyme Schreiben und solche ohne Absender kann die Redaktion nicht bearbeiten. Medieninhaber, Herausgeber und Verleger: Tschechoslowakische Volksvereinigung in Österreich. Für den Inhalt und Druck verantwortlich: Peter Gregory. Gemeinsame Adresse: 1150 Wien XV’, l’elzg. 17. Druck: Amtmann, 1070 Wien. PSK Konto Wien 7509.267. [pageend16]