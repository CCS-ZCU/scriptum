nový český zahraniční časopis POLYGON Amerika-Evropa-Austrálie říjen 2010 5 Staroměstské náměstí ozdobilo na150 tisíc květů begónií, z nichž byl „utkán" koberec k př íležitosti předsednictví Belgie Evropské Unii. [pageend1]ČESKÝ EXILOVÝ ČASOPIS ■ ZEITSCHRIFT IN TSCHECHISCHER SPRACHE ■ MAGAZINE IN CZECH nový POLYGON Pokračovatel sloučených exilových dvouměsíčníků REPORTÉR ve Švýcarsku (roč. 19) a ZÁPAD v Kanadě (roč. 23) Nástupce časopisu POLYGON. Vychází v polovině každého sudého měsíce. PRIMUS Vydává Petr Primus - Nakladatelství, Vězeňská 7,110 00 Praha 1 redakce Michaela Swinkels-Nováková ADRESY V České republice: Nový POLYGON, Pavel Primus - Nakladatelství, Vězeňská 7, 110 00 Praha 1, Tel. a fax 00420-224 828 495, e-mail: casopis@primus.cz Ve Švýcarsku: Rosa Strnad, Novy POLYGON, Walenguflen, 8758 Obstalden, Tel.: 0041-55-614 1391, e-mail: rosastrnad@bluewin.ch Zastoupení pro Austrálii a Nový Zéland: Mrs. Marcela ČECH, 65 Kiama Avenue, Yeppoon, OLD 4703, Australia, Tel. + fax: 0061-07 49 397624 Zástupce ve věcech právních: JUDr. Milan HULÍK, Bolzanova 1, CZ-115 03 Praha 1. Tel./Fax: 00420-224 210 449, e-mail: hulik@mbox.vol.cz Korektura: Hana Havlíčková Sazba a grafická úprava: Dana Kratochvílová, Nakladatelství PRIMUS Tisk: Tiskárna Janova dílna, Třebestovice č. 123 Předplatné na rok 2010: Švýcarsko CHF 65, ostatní Evropa Eur 43 (nebo ekvivalent v jiné měně), zámoří US$ 63 (nebo ekvivalent v jiné měně). ČR: CZK 490 (Předplatné zahrnuje poštovné, do zámoří leteckou poštou.) Cena jednotlivého čísla ve volném prodeji Kč 89. Dosavadní odběr je nutno vypovědět nejpozději při obdržení posledního předplaceného čísla, jinak platí zásada, že odběr pokračuje a bude vyrovnán s malým zpožděním. Bankovní spojeni: Německo: Bank: Deutsche Postbank, BLZ: 36010043, konto: 823840431, název účtu: Petr Primus. Při platbě ze států EU dodatek: IBAN DE22360100430823840431, BIC: PBNKDEFF. Švýcarsko: Glarner Kantonalbank Glarus, číslo účtu: 507.184-124 00773, konto: 87-62-5. USA a Kanada: šeky s předplatným prosím posílejte na adresu Hanna Sammer, 100 Antibes Dr., Apt. 1103, Toronto, Ontario, M2R 3N1, CANADA Austrálie a Nový Zéland: předplatné zasílejte šekem nebo jiným vhodným způsobem na adresu Mrs. Marcela Cech, 65 Kiama Avenue, Yeppoon OLD 4703. Česká republika: Česká spořitelna, a. s., 110 00 Praha 1, Dlouhá 9, číslo účtu: 1943687359/0800, při platbě z ciziny uveďte IBAN: CZ34 0800 0000 0019 4368 7359 a swiftový kód GIBA CZ PX. Lze platit i poštovní poukázkou „C“ na adresu: Nakladatelství PRIMUS, Vězeňská 7, 110 00 Praha 1 (do pozn. Předplatné Nový Polygon). Vydávání Nového Polygonu je činností neziskovou. Nikdo z jeho tvůrčího kolektivu (vydavatel redaktoři a dopisovatelé) si nečiní nárok na honorář. Na přípravě tohoto čísla se podíleli např.: Jiří JEŠ, Milan HULÍK, Vlastimil PODRACKÝ, Jiří NEDOMA, Jiří ABRAHAM, Pavel FRANC, Jan SCHNEIDER, Lukáš KANTOR, Jiří Kratochvíl a Milena ŠTRÄFELDOVÁ (CZ), Jiří DIAMANT (NL), Miroslav HILL (Francie), Ota ULČ (USA), Josef KOLÁČEK (Vatikán), Nathalie SWINKELS (B), Luděk FRÝBORT (D), Pavel JACKO (Austrálie), Vladimír CÍCHA (Can). Převzetí článků a kreseb jinými časopisy je dovoleno jen s uvedením, že byl převzat z Nového Polygonu. UPOZORNĚNÍ: Publikované články nemusejí vyjadřovat názor redakce. NOVÝ POLYGON JE DISTRIBUOVÁN ČTENÁŘŮM PRAKTICKY PO CELÉM SVĚTĚ. K nahlédnuti a přečtení je ve veřejných knihovnách okresních měst v Čechách a na Moravě a v „Libri prohibiti“ na Senovážném náměstí č. 2 v Praze 1. Jednotlivá čísla se prodávají v prodejnách Nakladatelství PRIMUS. --------------------------------------- ISSN 1801-7614 / Registrace MK ČR E 14234 -------------------------------------- Číslo 6/2010 vyjde v polovině prosince 2010. Redakční uzávěrka 30. listopadu 2010. Při použití e-maílu zasílejte své příspěvky jako přílohu ve formátu Word (DOC) nebo WORDPAD (RTF) na adresu: casopis@primus.cz. [pageend2]editorial ■ editorial ■ editorial ■ editorial ■ editorial DOBRÝ DEN, máme „babí léto". U nás je toto hodnocení pozdního léta pozitivní, ale pozor třeba na Holanďany, kteří konstatuji, že je to pozdní léto, které (kvůli babám?) propršelo! Podobný výraz v němčině má původ v severské mytologii, čili reflexe bohyně, spřádající vlákna lidských osudů, snad vyvolaná podzimními pavučinkami. Ruské babje Ijeto prý zas poukazuje na jeho krátké trvaní (babám už moc života nezbývá). Pozdní léto je spojováno i se jmény svátých, v Česku máme Svatováclavské léto, podle patrona naší země (28. září), v Holandsku a Flandrech je to sv. Michael (29. září) - a sv. Martin (11. listopadu) - to už je ale značně podzimní „léto“, u nás přece jezdíval Martin na bílém koni. Možná i bude a kli- matology si do toho mluvit nenechá. Blíži se 28. říjen, státní svátek na počest vzniku Československé republiky. Je dobré si zopakovat některá fakta. A jaká je budoucnost národa? Ke vzniku naší republiky patří svoboda a demokracie, obojí však utrpělo v minulém století značné šrámy a mnohé (ještě nezahojené) rány. Máme mávnout rukou a říci, že nemá cenu se politikou zabývat? To je ale trochu krátkozraké, pokud jde třeba o „politiku strachu“, což znamená konec demokracie... Zdržme se ještě chvíli v dějinách - nejen našich. Co nám ve škole řekli o rusko-finských válkách, lépe řečeno: co nám neřekli? Jméno Brita N. Chamberlaina je spojováno se slovem „zrada“. Nebyl a není však v té zradě sám, i dnes máme své „chamberlainy“, ty, kteří podceňuji muslimské nebezpečí a vyučují (například na některých amerických školách) „pokřivený svět“, podobně, jako se to učilo za komunismu u nás. A v Nizozemí právě probíhá proces s politikem Geertem Wil- dersem, zažalovaným za diskriminaci muslimů a „šíření nenávisti vůči skupině obyvatel“. S tím souvisí i plán výstavby velkolepé mešity v blízkosti Ground Zero v New Yorku: „Iniciátoři mešit říkají pravdu, že ji postaví na památku těch, kteří zahynuli při útoku na dvojčata, (tj. těch, kteří pilotovali ta letadla.)“ cit. internet. „Teď tedy si počkat, zda se islamistům podaří realizovat onen provokativní, tolik symbolický Cordoba projekt v New Yorku nebo zda se ozve dostatečný počet kurážných hlasů s doporučením stomiliónovou mešitu postavit někde hodně daleko, například v arizonské poušti či, ještě lépe, v Údolí smrti.“ (Ota Ulč) Máme opustit téma „politika“? Ale politika je přece ve všem, dokonce i v návratu k plánu postavit na Letné „Blob“, čili Národní knihovnu podle návrhu architekta Jana Kaplického. Bude, či nebude postavena? To je oč tu běží! (Možná si pan prezident už chystá řetěz na připoutání se k bagru. Celkem vtipná parafráze na zelené aktivisty.) Ta naše „justice česká, ta je tak hezká, tak...“ K soudu nechodíme pro spravedlnost, ale pro rozsudek. (Cit. k článku Milana Hulíka Příběhy české justice.) Che Guevarou se zabýváme již potřetí, protože i tohle by se měli žáci učit, snad by je pak přešla chuť nosit „ta trička“. Kdo byl „Tulák z Balkánu“? Co a proč hledal? A co (ne)nalezl? „Četl jsem a byl jsem hluboce otřesen těmito výbuchy ztroskotaného génia.“ (Romain Rolland) Marie Šandová je známá filmová dokumentaristka. Co všechno toto povolání znamená, jak si vybírá témata (spíše jak si témata vybírají ji) a další se dozvíte v jejím TERITORIU. Res, non verba! Činy, nikoliv slova! (Když přesunete čárku, dostanet jiný význam. Vyberte si.) Michaela Swinkels-Nováková [pageend3]stalo se- ■ stalo se... ■ sialo se... ■ stalo se... ■ stalo se... 1. 8. Registrovaní příznivci W rozhodovali na internetu o lídrech kandidátek pro podzimní komunální volby, složení ještě musí potvrdit vedení strany. Kandidátkou na post pražského primátora se stala Markéta Reedová. / Podle ministra dopravy Bárty budou pokračovat pouze ty dopravní stavby, jejichž dodavatelé nabídnou ministerstvu slevy. 2. 8. ÚSTR zveřejnil na internetu omylem spolu se jmény bývalých komunistických špionů i jména dosud činných agentů. / Svaz stavebních firem nepředpokládá možnost nabídky podstatných slev. / Miliardář Bakala zakoupil na Hradčanech dům pro Knihovnu Václava Havla. / V Katedrále sv. Víta se opět platí vstupné. 3. 8. Po dlouhé době našel prezident Klaus společnou řeč s ministrem životního prostředí. S ministrem Drobilem si padli do noty. Z Premiér Nečas ukončí praxi zprostředkovaných nákupů pro ministerstvo obrany, na kterém tak dosud parazitovaly firmy, které státu jinak nic nepřinášejí. / V ostravské fakultní nemocnici byl uveden do provozu unikátní kyber- nůž na léčení rakovinových nádorů. Kvůli nedohodě s českými zdravotními pojišťovnami není jasné, zda budou moci být léčeni i čeští pacienti. / 4. 8. Rozloučení s Milanem Paumerem v Poděbradech se zúčastnily stovky lidí, také politické špičky jako Nečas, Sobotka, Němcová, i Ministr školství rozhodl o konání státních maturit. Z Soud rozhodl o vymazání jména herce Kanyzy ze seznamu spolupracovníků StB. / Z jihočeské ODS vystoupilo kvůli nedemokratickým metodám v řízení strany 13 členů. / Praha se odvolala proti zákazu stěhování Slovanské epopeje. 5. 8. Vláda schválila obnovení Národní ekonomické rady vlády (NERV), která pomůže modernizovat a oživit ekonomiku a zastavit zadlužení země. / Vláda schválila své programové prohlášení. / Slavnostním poklepáním na základní kámen byla v Roztokách u Prahy odstartována výstavba nového střediska výzkumu a vývoje především z oblasti automobilového průmyslu. / VZP se dohodla s ostravskou nemocnicí na platbách za ošetření na kybernoži. Z Rektor ZČU Průša a exděkan plzeňských práv Zachariáš se dohodli na mimosoudním vyrovnání. Zachariáš má jako kompenzaci požadovat 25 děkanských platů (cca 2 mil. korun). 6. 8. Ministr školství Dobeš po námitkách uplatněných rodiči stáhl z webu příručku o sexu pro děti. / Odboráři hrozí stávkami kvůli plánovaným škrtům ve státním rozpočtu a připravovaným změnám zákoníku práce. / Z důvodu privatizace Mostecké uhelné na konci 90. let žádá švýcarská prokuratura výslech členů Zemanovy vlády. Z Ministr Dobeš považuje Zachariášovy požadavky za amorálni a zkritizoval vstřícnost rektora Průši. 7. 8. ČR opět sužují vytrvalé deště, na některých místech probíhají evakuace, liberecký hejtman vyhlásil stav nebezpečí, 3 lidé mrtví, 4 se pohřešují, pomáhá armáda. / Bývalý předseda lidovců Cyril Svoboda podal ústavní stížnost ve věci prohraného sporu o dům v pražských Dejvicích. Z Před 145 lety se narodil Luděk Marold, autor mj. panoramatu Bitva u Lipan. 8. 8. Přes nepříznivé klimatické podmínky evakuovali záchranáři na Liberecku za pomoci vrtulníků obyvatele obcí zasažených bleskovou povodní. Způsobila škodu přes miliardu korun. / Lidé ve Studénce uctili památku obětí železničního neštěstí z r. 2008, kdy se na projíždějící vlak zřítila konstrukce mostu. Z Vesecká navrhla česko-rakouskou vyšetřovací komisi v případu údajné korupce v kauze nákupu Pandurů. Z 9. 8. Vláda uvolnila na urgentní povodňovou pomoc 40 mil korun a 1000 vojáků. / Ministr dopravy Bárta zastavil veškeré stavby na železnici, které financuje Správa železničních a dopravních cest. Z Poslanec VV Stanislav Huml kvůli rozdílnému postoji ke skupině bratří Mašinů vypověděl straně smlouvu, kterou se uchazeči o poslanecké křeslo zavá- 2 / nový POLYGON 5/2010 [pageend4]žali v případě neposlušnosti zaplatit až 7 mil. korun. / Lidovci vyzvali expředsedu Svobodu kvůli sporu o dům v Dejvicích k odchodu ze strany. 10. 8. Voda proměnila oceněnou vesnici roku 2006 Libereckého kraje v „Liberecké Troubky“. / Stavební firmy nabídly vládě úspory kol 6 mid. korun. / Prezident Klaus se v rámci tradiční svatovavřinecké pouti na Sněžku setkal s novým polským prezidentem Komo- rowským. / Archeologové objevili v Kyjově na místě budoucí obchodního centra pohřebiště germánského kmene Langobardů z dob tzv. stěhování národů. 11. 8. Vláda schválila návrh rozpočtu pro příští rok s deficitem 135 mid. korun. / Prezident Klaus ocenil levicového ekonoma Valtra Komárka u příležitosti jeho 80. narozenin Zlatou plaketou a označil ho za nestora české ekonomie. / V Praze zemřela akademická sochařka a autorka koláží Věra Janoušková (88), spoluzakladatelka umělecké skupiny UB 12. 12. 8. Novým ředitelem ÚSTR se stal bývalý mluvčí České biskupské konference Daniel Herman. / Nejvyšší státní zástupkyně Vesecká přijala nabídku Američanů na spolupráci při vyšetřování údajné korupce při plánovaném nákupu letounů Gripen. / V Mariánských Lázních zahájila Pražská komorní filharmonie řízená Jiřím Bělohlávkem 51. ročník Chopinova festivalu. / Před 90 lety se narodil Emil Ransdorf (více na str. 84). 13. 8. Úsporná opatření se nevyhnou ani prezidentovi republiky, sníží a zdaní se mu plat a náhrady, renta a náhrady budou nově zdaněny i bývalému prezidentovi Havlovi. / Škody v Ústeckém kraji byly odhadnuty zatím na 1,5 mid. korun, v kraji Libereckém na 5 mid. / Ministerstvo dopravy zastaví 12 silničních staveb a přípravu dalších projektů. 14. 8. Václav Klaus považuje škrty za nezbytné, ale proč se z 10,5 mil. lidí bude nejvíce škrtat u prezidenta? / Rovná povodňová daň 100 Kč je dle ministra Kalouska sociálně odpovědné řešení. / 365. výročí vítězství města Brna nad Švédy si Brňané připomněli rekonstrukcí bitvy proti švédskému generálu Torstersonovi na Zelném trhu. 15. 8. Prahou se přehnal prudký déšť s kroupami, měl za následek zranění šesti lidí, zatopené sklepy, rozbitá okna a auta, popadané stromy. / Jihomoravský Hejtman Hašek ostře kritizoval Paroubkovo prohlášení, že by rád viděl jako svého nástupce Davida Ratha. / Hrad Loket přivítal návštěvníky dvoudenních historických slavností purkrabího Půty poprvé po 18 letech náročné rekonstrukce (90 mil korun) bez lešení. 16. 8. Místopředseda ČSSD Urban srovnal Davida Ratha s rakouským Heiderem. / Bývalý ministr obrany Barták, kterého ministr John odmítl na vnitro, se uplatní na Kalouskové ministerstvu financí. / Nejúrodnější plodinou na českých polích se v posledních letech zdají být solární panely. Instalovaný výkon několika set velkých solárních parků byl k 1.8. 622 MV, na začátku r. 2009 „pouhých“ 65,74 MV. 17. 8. Generální stop zabránil srážce dvou rychlíků na Benešovsku. / V Dobroníně na Jihlavsku byl odkryt hromadný hrob zmasakrovaných Němců, kteří měli být odsunuti. / Papež Benedikt XVI. daruje z vlastních prostředků na pomoc lidem postižených povodněmi 25 tis. eur. / Zemřel významný básník, dramatik, překladatel a výtvarník Ludvík Kundera (91), bratranec spisovatele Milana K. 18. 8. Vláda odmítla zavedení evropské bankovní daně, záchranné sítě pro případné krachující bankovní ústavy EU. / Architektka Eva Jiřičná bude pokračovat na projektu Kaplic- kého Rejnoka, koncertní síně Českých Budějovic. / Před Úřadem vlády protestovali lidé proti řediteli Občanského institutu Romanu Jochovi, který se má stát poradcem premiéra v oblasti lidských práv a zahraniční politiky. Joch již premiérovi doporučil zrušit Kocábův Úřad zmocněnce pro lidská práva. 19. 8. Na Facebooku vznikla skupina NE státním maturitám, budeme sabotovat generálku, která studenty nabádá k bojkotu podzimní zkoušky. / Uznávaný historik Vilém Prečan odešel z ÚSTR na protest návratu dvou vysokých úředníků z doby ředitele Žáčka. / Ve Vídni zemřela česká klaviristka, cembalistka a hudební pedagožka Viktorie Švihlíková (95).. 20. 8. U budovy ÚSTR byl odhalen památník Poláku Ryszardu Siwiecovi, který se 8. září 1968 veřejně upálil na protest proti okupaci Československa. / Ministr kultury Besser odvolal [pageend5]pro špatné nakládání se svěřenými prostředky ředitele Národního technického muzea Horymira Kubíčka. / Dvořákova Novosvetská zazněla na úvod 3. ročníku festivalu Dvořákova Praha. 21. 8. Lidé si připomněli 42. výročí od vpádu vojsk Varšavské smlouvy do Československa. V Liberci bylo na počest 9 obětí invaze vysazeno v parku v Budyšínské ulici 9 lip. 22. 8. Premiér Nečas se distancoval od plánu ministerstva financí na stržení stokoruny pro hrazeni povodňových škod ze slevy na dani z příjmu. / V Hodoníně u Kunštátu si lidé na mistě bývalého sběrného tábora připomněli válečné romské oběti. / Ve věku 71 let zemřel významný vědec, profesor Fyzikálního ústavu AV Jiří Niederle. 23. 8. Nečasovo zpochybněni koaliční dohody označil ministr Kalousek za nepřijatelné. / S pražskou ODS nechce jít v komunálních volbách žádná strana do koalice, nevadí program, ale personální obsazení ODS. / Jihomoravský hejtman Hašek obvinil svého spolustraníka, středočeského hejtmana Ratha, z vyvolávání rozkolu v ČSSD a označil ho za samozvaného „krakena“. / Žalobci předali soudu případ prezidenta NKÚ Dohnala. 24. 8. Ministerstvo kultury zahájilo kroky k prohlášení Slovanské epopeje za kulturní památku. / Archeologové našli poblíž Moravského Krumlova 4000 let starý hrnec, pozůstatek po lidech, kteří v místních dolech těžili rohovec na výrobu pazourku. / Zemřel bývalý ministr obrany Antonín Baudyš (63), mj. také autor našeho nakladatelství (s titulem My a On). 25. 8. Petr Nečas se představil Senátu ve funkci premiéra, seznámil senátory s postoji vlády, které bude zastávat na summitu EU v Bruselu, obhajoval nového poradce Jocha, se kterým má část veřejnosti problém. / Vláda rozhodla o zrušeni pěti velvyslanectví (v Kongu, Venezuele, Keni, Jemenu a Kostarice). Důvodem jsou úspory. 26. 8. Evropský soud pro lidská práva zjišťuje škody u tuzemských majitelů domů zaviněné regulací nájemného. / V Praze začal největší mezinárodní folklorní festival v ČR Pražský jarmark, přehlídka desítek českých i zahraničních souborů, na Ovocném trhu vyrostlo řemeslné městečko s ukázkami lidových řemesel a nabídkou tradičních pochoutek. 27. 8. Místopředseda ČSSD Zaorálek kritizoval rozhodnuti o uzavření ambasád, úspory nebudou adekvátní ztrátám vlivu a jejich důsledkům. / Ministr dopravy Bárta rozhodl o pokračování zastavené stavby mostu v Bohumíně. / Ministr zahraničí Schwarzenberg kritizoval Francii za vyhošťování rumunských Romů zpět do vlasti. / Václav Klaus předal při příležitosti 77. narozenin českému jazzovému kytaristovi Rudolfu Daškovi Stříbrnou plaketu prezidenta republiky. 28. 8. Energetický regulační úřad se chystá snížit výkupní cenu solární elektřiny. / Podle ministra Bárty by měli řidiči platit pokuty podle svých majetkových poměrů. / Za propad tunelu Blanka je zřejmě odpovědná stavební firma Metrostav. / Ve vojenském muzeu v Leša- nech proběhl poosmé Tankový den s ukázkami starší i nejmodernější vojenské techniky. Přes nepřízeň počasí akce přilákala tisíce zájemců. 29. 8. V pražské ZOO se sešlo 610 dětí „ze zkumavky“. / Premiér Nečas se neztotožňuje se Schwarzenbergovým výrokem v souvislosti se stěhováním Romů z Francie. / Prezident Klaus navštívil narozeninový večírek Jany Bobošíkové a podpořil její stranu Suverenita. JB kandiduje na pražskou primátorku a do Senátu. 30. 8. Premiér Nečas není spokojený s návrhem změn zákoníku práce současného ministra práce a soc. věcí Drábka. Prosazuje svůj ambicióznější z dob Topolánkova kabinetu. / Ministr obrany Vondra představil tým odborníků složený z vojáků, civilů a zástupců opozičních stran, který má zpracovat novou vizi české armády. / Ministr dopravy Bárta podle názoru členů vlády i úředníků z ministerstva vnitra řídí také ministerstvo vnitra. 31. 8. Ředitel České filharmonie Kasik pro opakující se spory s orchestrem rezignoval. / Zakladatel české.dětské onkologie profesor Josef Koutecký oslavil 80. narozeniny. 4 / nový POLYGON 5/2010 [pageend6]1. 9. Začal nový školní rok, prvňáčci ve 40 školách se budou učit psát novým typem písma (Comenia Skript), které se více blíží tiskacímu, jednotlivá písmena se nespojují, maturanti poprvé absolvuji státní maturitu. Mnohé školy v povodní postižených oblastech zahájí výuku později. / Ostravská porodnice dostala neobvyklý sponzorský dar v podobě dobrovolnicemi doma ušitých zavinovaček pro nedonošené děti. / Zmocněnec pro lidská práva Kocáb nabídl premiéru Nečasoví k 15. září rezignaci, premiér ji přijal. 2. 9. Prezident Klaus označil projekt státních maturit za tragický omyl. / Po osmi letech byl rozhodnutím plzeňského soudu na podmínku propuštěn Karel Srba odsouzený za přípravu vraždy novinářky Sabiny Slonkové. / Kocáb svoji rezignaci vidí jako nedorozumění, svoji funkci chce složit po předání úřadu svému nástupci. / Předsedkyně Státního úřadu pro jadernou bezpečnost Dana Drábová zastoupí ČR v Mezinárodní agentuře pro atomovou energii. / Do likvidace povodňových škod se v Chrastavě zapojili i vězni. 3. 9. Ministr zdravotnictví se nedohodl s lékaři na platech, lékaři hrozí hromadnou výpovědí. / ČSSD zahájila volební kampaň, při které rozdávala kondomy s nápisem ...jen s námi bezpečně. / Skončily Letní shakespearovské slavnosti, navštívilo je na 78 tis. diváků. 4. 9. Na 2000 poutníků zavítalo na muklovskou pouť na Svatý Hostýn. / V rámci předsednictví Belgie EU ozdobil pražské Staroměstské náměstí koberec z květů begónií se znaky Prahy a belgického předsednictví. / Přírodním divadlem v pražské Šárce se již tradičně počátkem září nesly operní árie. Tisíce lidí zhlédly operu Libuše. / Zemřel šansoniér, herec a překladatel Rudolf Pellar (87). 5. 9. Na královéhradeckém letišti o víkendu probíhala největší přehlídka vojenské techniky v ČR, představilo se na 60 letadel a vrtulníků z 15 zemí, v proudovém letounu se proletěl i arcibiskup. / V Düsseldorf začal fungovat Český dům. Pod jeho střechou působí český konzulát, České centrum, pobočky CzechTrade, Czechinvest CzechTourism. 6. 9. Další škrty v rozpočtu Ústavního soudu by negativně ovlivnily fungování instituce. Také na vysokých školách je situace kritická, plánované škrty nemohou školy unést. / Entropa, symbol českého předsednictví EU, našla nový domov v plzeňském technickém muzeu Techmania. / Desítky památkově chráněných objektů v Praze nechávají jejich majitelé zchátrat, a časem tak objekt promění v lukrativní parcelu. 7. 9. Poprvé od vstupu země do EU promluvil prezident Klaus ve sněmovně, věnoval se výsledkům voleb a kritizoval postavení Ústavního soudu. / Ombudsmanem se stane bývalý ústavní soudce Pavel Varvařovský. / Významný český biochemik Jiří Friml (37) byl za svou vědeckou práci oceněn prestižní Körberovou cenou. / Pražský vrchní soud zbavil místopředsedu NS Pavla Kučeru funkce za ovlivňování vyšetřování případu „Čunek“. 8. 9. Prezident Klaus a arcibiskup Duka obdrželi po jednom z 600 svazků Zlaté bible, exkluzivního vydání překladu Jeruzalémské bible (z franc, přel, manželé Halasovi, 1070 str., 259 ilustrací, ruční práce, cena 60 tis. Kč, ). / Plzeň se stala evropským městem kultury, ocenění je spojeno s finanční dotací. / Kocáb představil svému kritikovi Jochovi agendu ochrany lidských práv. / Česká básnířka Marie Šťastná (29) získala letošní Drážďanskou cenu lyriky. / V obci Vepřek na Mělnicku spustila provoz největší solární elektrárna v ČR. www.zlatabible.cz 9. 9. V Senátu proběhlo slavnostní zahájení IV. Mezinárodního krajanského festivalu. / Livia Klausová pozvala do Lán významné představitelky české společnosti, setkání využila i jako příležitosti ke vzájemnému seznámení. / Šestnáctiletá pardubická dálková plavkyně Lenka Štěrbová zdolala kanál La Manche. Trasu zAnglie do Francie urazila nejmladší česká pokořitelka kanálu za 9 h. 22 min. 10. 9. Nejvyšší státní zástupkyně Vesecká a šéf rakouského protikorupčního státního zastupitelství Geyer podepsali ve Vídni dohodu o spolupráci při vyšetřování údajné korupce při nákupu transportérů Pandur. / Ústavní soud rozhodl o protiústavnosti snižování platů soudcům. / Ctitelé herce a dramatika Pavla Landovského odhalili umělci v předvečer jeho 74. narozenin na domě v Havlíčkově Brodě, ve kterém prožil dětství, pamětní desku. [pageend7]11.9. Rozpočet ministerstva spravedlnosti nepočítá s dorovnáním platů soudců na úroveň z konce r. 2009. Chybějí stovky milionů. / Obec Ratměřice na Benešovsku se stala vesnicí roku 2010. Titul je spojený se 2 mil. na další rozvoj obce. / 12. 9. Tradiční české a moravské písně zazpívali na Hradčanském náměstí účastníci Mezinárodního krajanského festivalu. / Ministr životního prostředí Drobil připraví spolu s dotčenými kraji a obcemi návrh zákona o šumavském parku, který mj. počítá se zrušením bezzásahových zón. / V Jesenici u Prahy byl odhalen pomník místnímu rodákovi, válečnému pilotovi Josefu Řehkovi, členu 310. československé perutě RAF. 13. 9. Pracovníci ve zdravotnictví vyhlásili kvůli změnám platů stávkovou pohotovost. / Ministr zdravotnictví Heger odvolal svoji náměstkyni Markétu Hellerovou, mařila mu jeho reformy, rozčílil tím ODS. / Kvůli nešťastně nastaveným podmínkám výkupu energie ze solárních elektráren má stoupnout od nového roku elektřina o 15 % domácnostem, o 25 % firmám. / Nový ombudsman Pavel Varvařovský složil do rukou předsedkyně PS Němcové slib a ujal se úřadu. / Tři handicapovaní sportovci-vozíčkáři odstartovali od pramenů Labe kol řeky až do Děčína. 14. 9. Kvůli privatizaci Mostecké uhelné zahájili zástupci švýcarské prokuratury výslechy některých členů Zemanovy vlády. / Kvůli sbírání údajů z nezabezpečených bezdrátových sítí nedostal Google od Úřadu pro ochranu osobních údajů povolení k dalšímu snímkování ulic českých a moravských měst. / Na Českomoravské vysočině zemřel náhle významný český abstraktní sochař Hugo Demartini (79). / V Baltimoru zemřel vědec českého původu Frederick Jelinek (77). Díky jeho výzkumům dokážou počítače rozpoznat lidskou řeč. 15. 9. Vláda odvolala z funkce zmocněnce pro lidská práva Kocába. / Na návrh ředitele Hermana byl do vědecké rady ÚSTR zvolen kardinál Miloslav Vlk, bývalý ředitel Žáček či někdejší velvyslanec Gruša se do ní nedostali. / Pražský Městský soud začal projednávat žalobu operní pěvkyně Soni Červené o výmaz ze seznamu spolupracovníků StB. 16. 9. Český herec, novinář a bývalý ministr kultury Martin Štěpánek (63) spáchal sebevraždu. / Vláda schválila novelu zákona o podpoře obnovitelných zdrojů, ve které ruší podporu solárních elektráren na volných plochách. / V Ostravě začala výstava proslulého amerického architekta Daniela Libeskinda, představuje i architektovy nerealizované projekty či dosud nezveřejněné práce. 17. 9. V Karolinu začala mezinárodní výstava World Press Photo, je zaměřena na hlavní světové události minulého roku, prezentuje práce 62 autorů z 27 zemí, do užšího výběru se nedostal žádný z českých fotografů. / Ke 100. výročí narozeni českého básníka Františka Hrubína uvedla pražská Viola vzpomínkový pořad Oblečú tě do hvězd, ve kterém po dvaceti letech vystoupil před veřejnost básníkův přítel a obdivovatel Luděk Munzar. / Bavorsko vyhrálo spor s českým vydavatelem Hitlerova Mein Kampf společností KMa, ta musí všechny knihy stáhnout z prodeje a znehodnotit. 18. 9. Koalice navrhne sníženi platu všem ústavním činitelům včetně soudců. / Tisíce lidí se přišly podívat na otevření nových části dálničního okruhu kolem Prahy. Prohlídka nejzajímavějších části - tunelu a mostů - byla ale na poslední chvíli zrušena, údajně z bezpečnostních důvodů kvůli dokončovacím pracím. 19. 9. Dny NATO na Mošnovském letišti přilákaly o víkendu na 200 tis. návštěvníků. Zástupci ČR, Slovenska, Polska a Maďarska zde podepsali dohodu o posílení spolupráce vzdušných sil armád zemi Visegrádské čtyřky. / Dokumentární komedie Český mír režisérů Klusáka a Remundy o americkém radaru v Čechách získala na Mezinárodním festivalu dokumentů v Jižní Koreji hlavní cenu Bílou husu. / Na šumavské Horské Kvildě naměřili bezmála 6 stupňů pod nulou. 20. 9. Prezident Klaus oficiálně otevřel jihozápadní část pražského okruhu, která propojuje 6 / nový POLYGON 5/2010 [pageend8]plzeňskou D5 a brněnskou D1, čímž ulevila Jižní a Barrandovské spojce. Kilometr dálnice vychází na téměř miliardu. / Po důrazné Sobotkově výzvě odstraní mostecká ČSSD ze svých billboardů slogan Proč bych měl litovat, že jsem ve svém domově národnostní většinou? Jeden stát, jedna pravidla! Heslo nahradí text. Stejná pravidla pro všechny. 21. 9. Na 40 tis. odborářů z různých odvětví demonstrovalo proti rozpočtovým škrtům a mzdové politice. / Sněmovna podpořila omezení imunity poslanců a senátorů. / Prezident Klaus odletěl do USA, vystoupí na univerzitách a na Valném shromáždění OSN. 22. 9. ODS obrátila, je pro stavbu Kaplického Blobu na Letné, a to přímo na místě Stalinova pomníku. / Student táborského gymnázia Stanislav Fořt získal na Mezinárodní olympiádě v astronomii a astrofyzice v Číně zlatou medaili. Předtím už uspěl v ČR a v Itálii. 23. 9. Premiér Nečas se ve sněmovně zastal odbojové činnosti skupiny bratří Mašinu, na násilí měli právo, komunistický režim vedl proti obyvatelům občanskou válku. / Kvůli osobním sporům v liberecké TOP 09 chce místopředseda Kalousek místní organizaci zrušit a podpořit ve volbách partnerské hnutí Starostové a nezávislí. / V Brně byl slavnostně otevřen jeden z nejnákladnějších a největších projektů v akademické oblasti, univerzitní kampus Masarykovy univerzity. / Pod Nuselským mostem bude stát pietni socha na památku zmařených životů sebevrahů. 24. 9. MŽP začalo vyjednávat o odkupu a případném odstranění Labské boudy. Majitel chce 30 mil. / Na 30 vědeckých pracovišť se zapojilo do Evropské noci vědců. U nás se jedná o největší jednorázovou akci na popularizaci vědy a techniky. / Praha spolu s Galerií hl. m. Prahy zažalovaly Moravský Krumlov o vydání Slovanské epopeje. / Po několikaleté náročné rekonstrukci se pro veřejnost otevřela jedna z nejoriginálnějších staveb české secese Bílkova vila s novou expozicí umělcových soch, obrazů, grafik a ilustrací. 25. 9. ČSSD se sešla na programové konferenci v Olomouci. Představila program a kandidátky. Kvůli plošným škrtům Bohuslav Sobotka ostře kritizoval vládní koalici. / TOP 09 nebude kvůli vnitřním sporům kandidovat v Liberci. / Okresní soud v Břeclavi vzal do vazby tajemníka znojemské radnice Vladimíra Krejčiře, je obviněný z korupce. Další čtyři lidí stíhá na svobodě. 26. 9. Český varhaník Michael Bártek (26) zvítězil ve 13. ročníku Mezinárodní varhanní soutěže Césara Francka v holandském Haarlemu. / Hřebejkův film Kawasakiho růže bude za ČR bojovat o Oscara. 27. 9. Sever Čech je opět pod vodou. / Nedávno jmenovaný ředitel České národní budovy a Českého centra v N.Y. Petr Fejk se rozhodl skončit ve své funkci, protože nenašel společnou řeč s vedením Českých center.. / Do Prahy přijelo na 2000 vědců na 61. mezinárodní astronautický kongres. / Omnipol měl za nákup letounů CASA pro Českou armádu získat provizi ve výši 890 mil. korun. 28. 9. Na mnoha místech republiky probíhaly vzpomínkové akce k poctě patrona české země sv. Václava. Arcibiskup Duka celebroval ve Staré Boleslavi slavnostní mši, které se zúčastnil i prezidentský pár. Ve staroboleslavské bazilice byly vystaveny svatováclavské relikvie. V pražském Rudolfinu se po 80 letech konala obnovená premiéra němého filmu Svatý Václav. Pro tu příležitost připravil Úřad vlády DVD s dokumentem o renovaci filmu a legendě o sv. Václavovi. / ČT1 a ČRo1 vysílaly večer v přímém přenosu Dobročinnou akademii ve prospěch Centra Paraple, které po léta pomáhá lidem s poraněním míchy. 29. 9. Podle dokumentů MfDnes sledovala firma ABL, kterou vlastní příbuzní ministra Bárty, v r. 2006 starostku Prahy 11 Martu Šorfovou. / Ministerstvo vnitra musí na základě rozhodnutí soudu vymazat pěvkyni Soňu Červenou ze seznamu spolupracovníků StB. / Místopředseda Senátu Petr Pithart odhalil ke 120. výročí narození armádního generála Aloise Eliáše na Kolowratském paláci v Praze pamětní desku. 30. 9. Znojemský soud rozhodl o vydáni Muchovy Slovanské epopeje do Prahy. / Rychlost na pražském okruhu byla z důvodu selhání technologie tzv. liniového řízení dopravy snížena ze 130 km/h na 100 km/h. Vybrala Dana Kratochvílová [pageend9]Tradice zavazuje LITERÁRNÍ NOVINY kultura politika společnost Literární noviny, Korunm'810/104, Budova D, 101 00 Praha 10 Kontakt předplatné a inzerce: tel. 272107121 predplatne@literarky.cz vice informací na bezplatné lince: 800 300 302 nebo literarky.cz/prodejnimista, www.literarky.cz/predplatne 8 / nový POLYGON 5/2010 [pageend10]polemiky ■ názory ■ polemiky ■ názory ■ polemiky ■ názory Úvahy, názory, rozbory JIŘÍ JEŠ Výročí začátku druhé světové války Začátek druhé světové války před 71 lety nastartoval nejen světoborné politicko- -historické změny, ale i jisté neblahé zvyklosti právní. Například dříve samozřejmé vyhlašování válkyjednoho státu druhému bylo tentokrát zachováno jen napolovic, když 3. září 1939 vyhlásily válku Německu dvě evropské západní mocnosti, zatímco v té chvíli už hitlerovské německé hordy bez vyhlášení války hnaly Poláky na východ, kde jim rovněž bez nějakých formalit vyběhly vstříc jednotky sovětské, a Polsko tak bylo definitivně zbaveno samostatnosti. Trochu si uzurpuji právo nemluvit o těchto historicky významných událostech jen podle toho, co jsem si o nich dodatečně přečed, ale využívám jinak pochmurné příležitosti svého vysokého věku k tomu, abych strohá fakta poněkud oživoval osobními zkušenostmi z té doby. Přitom mi nejde o to, abych zde líčil svoje tehdejší emoce, které i mne, jako každého synka z dobré české rodiny, nutně ovládaly, ale spíše abych zdůraznil určitá nesporná fakta, na něž se někdy zapomíná a dává se přednost věcem historicky možná méně důležitým. Tak například určité nepřesnosti v posuzování tehdejší situace se teď nedávno vytrvale opakovaly v opětné diskusi o Ma- šínech, když se jejich činnost porovnávala s tím, co dělal jejich vojensky založený otec o deset let dříve - tedy za války. Ať si nějaké archívy vykládají cokoliv o tom, kolik Čechů bylo ochotno udávat gestapu své české spoluobčany, atmosféra ve společnosti byla tenkrát absolutně jiná než v letech padesátých, kdy teror na Češích do značné míry vykonávali sami Češi. Zkrátka první totalita byla u nás hlavně střetnutím národností, kdežto druhá střetem ideologií a rozporů v našem národním charakteru. Zdá se mi, že toto si stále plně neuvědomuje Ústav pro studium totalitních režimů, který má od samého začátku své činnosti sklon soustředit se více na onu druhou totalitu, zatímco podstatný rozdíl v chování Čechů za totality první mu poněkud uniká. Už sama podstata první republiky byla narušována neblahými vztahy Čechů s jejich neúnosně velkou německou menšinou. Prakticky od samého začátku našeho samostatného státu - který jsme opravdu za svůj považovali jen my Češi - právě tento národnostní rozpor určoval do značné míry dění v této zemi. To pak zcela logicky určovalo naše české myšlení až do konce druhé světové války, kdy věci byly drasticky vyřešeny tak zvaným odsunem. V mysli mnoha starších Čechů i sudetských Němců se etnická nevraživost udržela až do dnešních dnů a je - jak víme - stále zdrojem různých diskusí. Stručně řečeno, jakékoliv srovnávání českého chování a myšlení ve dvou totalitách je nesprávné a ani ve zmíněném ústavu k ničemu nevede, respektive nepovede, dokud se k věci nepřistoupí ze správné strany. I druhou světovou válku tedy Češi samozřejmě brali z pozic svého odvěkého nepřátelství k Němcům. Rychle zapomněli na Slováky, kteří pod vedením svých víceméně fašizujících předáků přijali od Hitlera benevolencijakéhosi pseudosamo- statného vazala Německa, za což ochotně nový POLYGON 5/2010 / 9 [pageend11]zaplatili svými vojenskými jednotkami, které mu dali k dispozici, i prováděním protižidovských opatření, která od nich byla požadována. Situace Cechů byla zcela odlišná. Jednak tu byl, jak již řečeno, onen instinktivní protiněmecký odpor - na rozdíl od Slováků, kteří měli takto v sobě zabudován odpor k Maďarům - a pak zde bylo v našem případě cosi, co se sice nějak vysvětluje, ale možná že ne docela úplně. Mám na mysli veledůležitý fakt, že Češi nemuseli za německé válečné cíle narukovat. Vykládá se to zpravidla tím, že Němci potřebovali české muže především k tomu, aby udržovali v chodu náš rozvinutý válečný průmysl, ale často se hovoří i o tom, že se Hitler na frontě dokonce bál české nespolehlivosti a neposlušnosti. Ale to už mohou být argumenty velmi nejisté. Nepopiratelným a poměrně málo zdůrazňovaným faktem však zůstává, že Češi nebyli zabíjeni v bojích, nýbrž ve vězeních a na popravištích, případně v zahraničním odboji, což přece jen asi nepřineslo takové ztráty, jaké by byly spočítány při jejich přímé účasti na frontách. To by zde asi mnozí dnešní žijící Češi nebyli, protože jejich otcové a dědové by se možná z války nevrátili. Takto - uvážíme-li, že ani spojenecké nálety a případné vojenské akce na našem území mnoho našich životů nestály - můžeme předpokládat, že český národ paradoxně utrpěl druhou světovou válkou možná menší ztráty na životech než válkou první. Mnohem vážnější ztráty pro národ patrně znamená několik následných etap trvalých emigrací. Ty sice nezbavily odešlé Čechy přímo jejich životů, ale ve většině případů připravily o češství hlavně jejich děti, které se dnes možná česky ještě domluví, ale naší zemi už nepatří ani neslouží. Jejich další potomci jsou pak pro nás v cizím prostředí ztraceni naprosto. Takže události před 71 lety zahájily dlouhodobý proces, který jsme sice šťastnou hrou náhod jako národ přežili, ale přímými následky těch dějů jsme byli připraveni o značnou část nejen odborné, ale i etické elity, která nám dodnes citelně chybí. 10. 9. 2010 Venujme trvalou pozornost naší armádě V minulých dnech se prudce zdvihla vlna pozornosti věnovaná poměrům v české armádě. Ta pozornost by zdaleka nebyla tak velká, kdyby se zde v hojné míře nezačalo vyskytovat slovo „korupce“, a to korupce zřejmě zcela ohromující. Vícekrát jsem se omluvil, že už před mnoha letyjsem dost velké množství svých komentářů věnoval zbrojní problematice, ačkoliv o vojenství vím velmi málo a nikdy dříve jsem se o ně nezajímal jinak než jako o jistou důležitou součást dění politického. Také dost dlouho hlavním důvodem mého vzbuzeného zájmu nebyl onen zmíněný pojem korupce, ale účel zbrojení v našem současném mezinárodním postavení - tedy zejména v našem začlenění do severoatlantického společenství. Už od pádu komunismu, a zejména pak od roku 1999, kdy jsme v celkem jednotné národní vůli a po nemalém úsilí tehdejší americké ministryně zahraničí českého původu Madelaine Albrightové byli do NATO přijati, jsem si jako většina obyvatel této země myslel, že naše bezpečnost je spolehlivě zajištěna. Ostatně už samo porovnání s postavením Československa před válkou bylo naprosto výmluvné. Tenkrát kromě několika kilometrů společné hranice s Rumunskem jsme byli obklopeni pouze státy víceméně nepřátelskými. Nyní kolem dokola máme vstřícné Německo, Rakousko i Polsko a nebýt Klausovy nevraživosti vůči Vise- grádu, pravděpodobně i Maďarsko. Proto, aniž bych myslel na nějakou 10 / nový POLYGON 5/2010 [pageend12]korupci, mi bylo od začátku velice divné, k čemu bychom si měli za horentní miliardy opatřovat nadzvukové stíhačky - ať už přímým nákupem nebo později dlouhodobým nájmem - obzvláště když šlo o stroje nekompatibilní s výzbrojí v nejdůležitějších členských zemích NATO. Postupně jsem pochopil, že více než o záležitost vojenskou šlo v tomto případě o záchranu jisté britsko-švédské firmy, a teprve pak, když jsem viděl, jak začal do věci zasahovat tehdejší britský premiér Tonny Blair, jemuž se podařilo zastavit vyšetřování obrovité korupce téže firmy v Saúdské Arábii, jsem pochopil, oč ve skutečnosti hlavně jde. Ostatně Blairovi stálo za to přijet v té věci na půl dne i do Prahy. I u nás se pak objevily náznaky pokusů o úplatky některých politiků, aby náhodou neselhali a „správně“ hlasovali. V novinách se objevila i některá jména těch, kdo pro věc lobovali. Našlo se i pár poctivců, kteří se aspoň zdrželi hlasování, ale výraznější odpor se neprojevil. Tak ony drahé stíhačky po několik let sloužily nejvýše k tomu, aby tu a tam kdesi mimo náš vzdušný prostor pomohly nějakému zbloudilému letci či byly k dispozici třeba Lotyšsku při nějakých jeho technických potížích. Vskutku dobře využité miliardy, které teď chceme získat zpátky, třeba i směšnými deseti či stokorunovými částkami od jednotlivých občanů. Jenže pravé rodeo nastalo v roce 1993, když po rozdělení Československa došlo ke změnám vlastnictví armádního majetku bývalé federace. Právě v té době byl jmenován ekonomickým náměstkem ministerstva obrany muž považovaný dnes za jednoho z našich nejvlivnějších a určitě také nejschopnějších politiků. Ať říká, co říká o tom, že všechny ty prodeje, nákupy a jiné šíbry v armádě nešly přímo jeho rukama, těžko lze uvěřit, že by ve své funkci o nich nevěděl, podobně jako o nich věděl jeho nástupce ze stejné politické strany, když původní náměstek odešel přímo do vysoké politiky. Seznam všeho, co se po celá ta léta až donedávna v těchto záležitostech dělo, je téměř nekonečný a zdaleka se neomezuje pouze na ty gripeny či na pozdější pandu- ry. Ještě tak se ví o nefunkčních padácích, méně už o takzvaných modernizacích tanků T-72, prý za 19 miliard korun a téměř zapomenut už je jakýsi štábní informační systém zadaný dost podivně jisté společnosti UNISIS. Z jedné osobní hádky mezi členy současné vlády a z přímého útoku předsedy KSČM Filipa v Otázkách Václava Moravce se veřejnost dozvěděla, že alespoň v jednom takovém případě mohl být namočen i současný ministr obrany, který jinak hlasitě proklamuje, že právě on sjedná v těchto věcech pořádek. Všechno ovšem záleží na tom, aby samotné armádě a našim politickým představitelům bylo jasné, jaký smysl česká armáda vůbec má a co tedy ke své činnosti opravdu potřebuje. Někdy se zdá, že jsou to hlavně zahraniční mise, což by navádělo k myšlence, kterou kdosi v minulých dnech vyslovil, že by totiž pak bylo vhodnější mluvit spíše o ministerstvu války než o ministerstvu obrany. Jenže Nizozemci a Britové už od své misijní účasti v Afghánistánu ustupují a nás časem zřejmě nečeká nic jiného. Co potom, to nedovedl VÁŽENÍ ČTENÁŘI Z USA A KANADY, věnujte prosím pozornost tomuto sdělení, které se týká předplatného Nového Polygonu: Šeky na čásku 63 USD (či ekvivalent v jiné měně) posílejte prosím na adresu: Hanna Sammer, 100 Antibes Dr., Apt. 1103, Toronto, Ontario, M2R 3N1, CANADA Šek musí být vyplněn tímto způsobem (jinou variantu banka nepřipouští): PAY TO THE CZECH COORDINATING OFFICE USD 63.00 ORDER OF _________sixty three DOLLARS POLYGON_______________________________________ SIGNATURE [pageend13]říci ani nově jmenovaný vysoký činitel na ministerstvu obrany František Sulc. Přímý nástupce zcela nepatřičného Jaroslava Kopřivy Jan Fulík, sám velmi podezřelý z účasti na podivném obchodu s letadly CASA, se s reportérem časopisu Respekt odmítl bavit jak o minulosti, tak o budoucnosti rezortu, v němž už léta působí a hodlá působit nadále v ještě vyšší funkci. Tím hrozí, že miliardy budou odtud unikat stále. 13. 9. 2010 O teoriích spiknutí trochu jinak V souvislosti s devátým výročím událostí zlí. září 2001 se opět připomněly různé pochybnosti o pravdivosti oficiálních informací. Říká se tomu teorie spiknutí. Můžeme si živě představit, co se v té věci asi strhne, až napřesrok bude výročí kulaté. Není to zdaleka jediná historická událost, s níž se různé takzvané spiklenecké teorie spojují. Patří k nim zejména atentát na prezidenta Johna Fitzgeralda Kennedy- ho, smrt princezny Diany a u nás třeba i konec života Jana Masaryka. Společným jmenovatelem těchto i mnoha dalších případů je to, že veřejnost je téměř bez výjimek přijímá jako svého druhu detektivky, s nimiž je podle toho nutné také jaksepatří nakládat - to jest především hledat pachatele. Tomu se ovšem historické události silně vzpírají, protože na rozdíl od spisovatele detektivek, který své dílo zpravidla napsal proto, aby čtenáře sice nesnadnými cestami, ale přece jen k odhalení pachatele dovedl. U oněch historických detektivek naopak pracuje mnoho sil, které správnému řešení brání. Je tedy velmi pravděpodobné, že se v takových případech správného řešení jen tak nedopátráme. Při té marné cestě však často narazíme na velmi podezřelé okolnosti, které odporují oficiálním verzím, až to přímo svádí k vymýšlení více či méně pravděpodobných konspiračních teorií, které nabízejí jednoduchá, ale ucelená řešení. Mezi ně - podle mého názoru - patří i to, co jsme zase v minulých dnech vícekrát zaslechli - to jest, že události z 11. září 2001 si americká vláda připravila a provedla sama. Proč by to dělala, o tom už zastánci tohoto tvrzení nemluví, i když některé okolnosti jsou vskutku podivné a vyznavačům spiknutí nahrávají. Ti pak zase vyvolávají odpor vyznavačů oficiálních verzí, kteří a priori označují za nesmírně škodlivé teorie spiknutí, jež je nutné zavrhnout dříve, než jsou vůbec vysloveny. Tímto způsobem se pravdě nepřiblížíme. Zajímá-li nás, jak něco doopravdy bylo, měli bychom předem na poznání úplné pravdy raději rezignovat a podívat se bez předsudků a emocí na to, co mohlo vyvolat zájem, aby třeba jistá osoba nežila. Takhle mohlo Stalinovo vedení Sovětského svazu po našich únorových událostech strašit i jméno Masaryk, kdežto nová Gottwaldova vláda považovala tehdy pro sebe za výhodné, když Jan Masaryk v ní přijal funkci ministra zahraničních věcí. Masaryk zase - a proč nevěřit písemně podanému svědectví jemu v té době nejbližší osoby spisovatelky Marcie Da- venportové - to považoval za výhodné pro sebe, neboť správně předpokládal, že bude muset být pouštěn i na Západ a tam zůstane. Když tedy tři dny před jeho smrtí Davenportová odjížděla z Prahy do Londýna, výslovně ji požádal, aby vyřídila ústní vzkazy jednak pro jeho starého přítele Bruce Lockhardta a také pro sira Or- ma Sargenta, šéfa britského ministerstva zahraničí. Jan jim takto podával zprávu o svém úmyslu uprchnout, ale neuváděl kdy. - Toto jsou přesná slova z knížky Marcie Davenportové Jan Masaryk - Poslední portrét napsané až 19 let po Masarykově smrti. 12 / nový POLYGON 5/2010 [pageend14]Přijmeme-li velmi pravděpodobnou tezi, že Davenportová tyto vzkazy vyřídila a že oba jejich adresáti nemlčeli, musíme připustit, že se o tom dověděla i sovětská KGB a přes hlavu našich komunistů se postarala o to, aby se především kvůli tomu nebezpečnému jménu Masarykův záměr neuskutečnil. Toto zjištění by nám mělo postačit a další pátrání je už pak tou nepříliš důležitou detektivkou. Podobně si lze dobře představit jistou oprávněnost teorie spiknutí v případě smrti princezny Diany. Vezměme na chvíli do hrsti prostý selský rozum a uvažujme: Diana přece nedlouho předtím strávila určitou dobu na jachtě s Habešanem Dodim. Kdo může vyvrátit dosti vysoké procento pravděpodobnosti, že v důsledku toho otěhotněla? Hlavně však je nutné domyslet, co by znamenalo, kdyby budoucí britský král dostal do vínku nevlastního bratříčka víceméně arabského původu a barvy pleti? Nu a co si pak počít s téměř nekonečnou přehršlí faktů a nejasností, které už téměř půl století velmi závažným způsobem zpochybňují tvrzení Warrenovy komise o zavraždění prezidenta Kennedyho jediným zmateným střelcem a pak jeho vlastní podivnou smrt přímo před televizními kamerami? A pokud jde o 11. září 2001, časopis Respekt ve svém 37. čísle nás sice naléhavě nabádá proti konspiračním teoriím, přitom však na několika stránkách jako by kapal do ohně tak pádná fakta v jejich prospěch, až se čtenář musí zamýšlet nad lecčíms, co ho předtím ani nenapadlo. Přestaňme tedy pátrat, zdali v tom či onom historickém případě byl „vrahem zahradník“ a všímejme si raději toho, zdali různé pochybnosti, které k nám stále doléhají, mohou mít něco do sebe. Takových si pak všímejme poněkud důkladněji než dosud a nebojme se toho, že nás dogmatičtí stoupenci-oficiálních verzí budou prohlašovat za vyznavače konspiračních teorií. 24. 9. 2010 Ke Dni české státnosti Zítra tedy máme státní svátek, který se po větší část mého života slavil ve znamení Svatého Václava a teprve od první poloviny devadesátých let se mu říká „Den české státnosti“. Stalo se tak z podnětu tehdejší Křesťansko-demokratické strany, která později splynula s ODS. Tehdejší vůdce sociálních demokratů Miloš Zeman žertem připomínal, že předseda křesťanských demokratů Benda byl křestním jménem Václav a že i on sám je s tím dnem spojen, neboť se narodil 28. září roku 1944. Ale vážně. Zdá se, že i dnes po tolika letech nevíme přesně, proč českou státnost slavíme právě 28. září, a co si pod tou českou státností máme představit V dějinách přímou vazbu toho dne se vznikem českého státu sotva najdeme. Dočteme se jen, že roku 921 vpadl do Cech saský král Jindřich I. zvaný Ptáčník a český kníže Václav s ním uzavřel přijatelný mír zaplacený oněmi hřivnami stříbra a příslušným počtem volů, kteří jsou dodnes zdrojem mnoha vtipů. Pokud však jde o vznik českého státu, mnozí jsou přesvědčeni, že se tak stalo později až za vlády Václavova bratrovra- ha Boleslava L, kdy došlo ke skutečnému sjednocení Cechů pod vládou Přemyslovců. Teprve od té doby se v popisu dalšího průběhu dějin většinou píše o českém státu jako o něčem, co tu bylo odjakživa, ať ten stát skutečně existoval jako samostatný pojem, anebo byl součástí větších celků - například habsburské monarchie. Jeho těžištěm však vždycky bylo geografické území Čech s hlavním městem Prahou a adjektivum „český“ k němu patřilo vždy, ať už šlo o středověkou Českou korunu nebo o současnou Českou republiku. nový POLYGON 5/2010 / 13 [pageend15]Postupně onen název „český“ se rozšířil i na Moravu a české Slezsko, což František Palacký vyjádřil i v plném názvu svého hlavního díla Dějiny národu českého v Cechách a na Moravě. O plné osamostatnění českého státu však Palacký neusiloval a ve svém odmítnutí pozvání na německý sněm do Frankfurtu z 11. dubna 1848 doslova napsal: „Od hranic říše rakouské musím každou myšlenku o zřízení republiky důrazně zamítati. Pomyslete si říši rakouskou rozdělenou na množství republik a republiček - jaký to milý základ k univerzální monarchii ruské.“ Ostatně ani T. G. Masaryk až do roku 1917 na zcela samostatný český stát nepomýšlel a byl by dal přednost nehabsbur- skému Rakousku-Uhersku jakožto federaci svobodných národů. Zdá se, že rozhodující úlohu zde pak sehrál americký prezident Wilson, jehož myšlenka Společnosti národů (a tím zřejmě i versaillské- ho uspořádání poválečné Evropy) vznikla z jeho přesvědčení o sebeurčení národů. Tuto politiku mu však po válce neschválil americký kongres, což vedlo k odchodu Spojených států ze Společnosti národů i z Evropy a k Wilsonovu velkému zklamání, které urychlilo konec jeho života. Československo, které Češi považovali za logické pokračování svého historického českého státu, mezinárodně neobstálo a dopadlo podle jasnozřivé Palackého předpovědi jakožto kořist ruské říše. Její nadvlády se zbavilo až roku 1989 a postupně také přišlo o všechno, co k českému státu organicky nepatřilo. Dnešní Česko, jak se u nás nerado samostatné České republice říká, aby se zařadila mezi většinu států končících logicky onou koncovkou, pak opět spěje k integraci s velkým evropským, případně euroatlantickým, celkem, což se jeví jako jediný vhodný způsob, jak český stát a český národ uchránit před opakovaným ohrožením. Je k tomu však zapotřebí i silného českého národního uvědomění, které by všichni Češi měli nadřadit svým materiálním zájmům. Jakožto jeden z nich, který za svůj život prošel desítkami let nebezpečí národního zániku, jsem byl v minulých dnech silně pobouřen výrokem předsedy Lékařského odborového klubu Martina Engela a několika jeho kolegů v tom smyslu, že čeští lékaři neskládali svůj slib proto, aby léčili výhradně české pacienty. Tento výrok by byl naprosto přirozený a samozřejmý, kdyby nebyl vysloven právě ve chvíli, kdy čeští lékaři nepřemýšlejí přednostně o léčení nějakých nečeských pacientů, ale o penězích, které jim vynese, když kvůli tomu opustí svou zemi a tím i své české pacienty. A zase - pokud si tím ti mladí chtějí zajistit svou lepší budoucí materiální existenci či získat i cizí zkušenosti, pak nic proti tomu - to u nás vždy bylo do jisté míry samozřejmé. Pokud však takto mají trvale a jen za svým lepším odejít i lékaři, které jejich čeští pacienti budou těžce postrádat, pak bychom jim měli připomenout, že zde takto zanechají třeba i své rodiče, jimž pak ve stáří odněkud z dálky těžko pomohou. Pak si možná, místo zatím stále neujasněného uctívání české státnosti, připomenou 28. září spíše tradici svátého Václava jakožto symbolu prostého češství. 27. 9. 2010 HOVOŘIL JIŘÍ JEŠ Rozhlasové komentáře z let 2007-2009 1 kniha, 2 CD Třetí pokračování výběru z rozhlasových komentářů Jiřího Ješe vychází v březnu 2010 v nakl. ČRo Radioservis. (240 stran, 200 x140 mm, V8) [pageend16]Jsme v zemi, která tak zhruba tvoří střed jednoho kontinentu, jsme pokolení předků velké rodiny, která si říká Evropa. V té jsme jen malou částí, která má víceméně stejný jazyk a půdu i tradice. Mohli jsme nebýt a nebyla by to žádná vesmírná záhada. Ale jsme a zmítáme se mezi dobrem a zlem. Je na nás, jací jsme? Zamyslíme-li se nad našimi dějinami, zjistíme, že tam, kde jsme se přiklonili k Západní Evropě, jejím mravním a řekněme, osvětovým vlivům, bylo to pro nás prospěšné. Když jsme se od Západu odvraceli a náš zájem ochaboval, a naopak jsme měli „své“ názory nebo jiné, nezá- padní, nebylo to šťastné. Ale rozhodnutím, ne vždycky vlastním, se z toho vymaníme a jsme-li na dně, pak najdeme sílu se z toho dostat, naděje nás neopouští a vede k správné cestě. 28. ŘÍJEN 1918 SYMBOL NÁRODNÍ ORIENTACE Velké převraty jsou vždy připraveny předem. Také 28. říjen 1918 nespadl z nebe a byl nenásilný, klidný. Nebyla to improvizace. Bylo to vědomé přiklonění k Západu. „Národní výbor“, vzniklý v červenci v roce 1918 byl projevem úsilí dosavadní české politiky. Ovšem česká politika neměla lidi, kteří by jasně vůli po svobodě projevili, ultimativně, jako poválečný cíl. Vhodné podmínky nastaly, když politický a vojenský vývoj rozložil rakouskou monarchii. Teprve pak domácí česká politika se očividně napojila na aktivitu v zahraničí, na Západě. Předtím z Cech, Moravy a ze Slovenska se neozývaly hlasy, že národ „fandí“ tomu Masarykovi a Benešovi a Štefánikovi. Ani český tisk neprojevil zájem. Naopak. Ferdinand Peroutka jako příklad uvádí článek, který vyšel v „Národních listech“ v lednu roku 1917: „Jest opravdu s podivem, Jak mnohostranná je činnost profesora Masaryka a jak neúnavně pracuje, aby pokálel čest českého národa a ustavičně zhoršoval postavení svých krajanů. Nepřátelé se už přesvědčili, že láska všech rakouských národů k vlasti a k dědičné dynastii je pevná a neotřesitelná. Viděli, že všichni, kdo v cizině vyprávěli něco jiného, jsou lháři a podvodníci, kteří mají před očima jen své vlastní hmotné zájmy. Rozhodně se ohrazujeme proti tomu, aby tito lidé mluvili v našem jméně a aby předstírali, že hájí zájmy českého národa. Český národ děkuje za takové zástupce, nepotřebuje jich. Zájmy českého národa jsou v rámci monarchie tak zajištěny, že mohou postrádati takové podpory. To aisi páni jednou provždy pamatují.“ Jistě to byl článek z pera policejního, ale ukazuje, jaká byla doba, jinak se o Tomáši Masarykovi nepsalo, jen se mlčelo. Byl strach. Na domácí půdě nešlo vybojovat svobodu. Teprve později se Rakousko zajímalo o mír, a tím také povolilo trochu svobody, tak se koncem roku 1917 i čeští poslanci mohli ve Vídni ozvat Ale mezi nimi nebylo hrdinů. Byli to oportunisté. Teprve když to bylo umožněno uvolňující se situací, se stávali radikálními. Jak píše Peroutka: „Svlékli kožich oportumismu, když nastalo politické jaro, pozorně se dívajíce na teploměr.“ (Cit. 1) Ernest Denis, francouzský historik a slavista, který se zabýval českými dějinami a podporoval vytvoření Československa, kritizoval nečinnost u nás v Čechách, přišla mu současná malátnost, na národ husitů, trapná. Nepočítal s tím, že současní Češi jsou hodně jiní. nový POLYGON 5/2010 / 15 ZAMYŠLENÍ K 28. ŘÍJNU 1918 JIŘÍ ABRAHAM [pageend17]Téměř o 80 let později se diví i Pavel Tigrid, žijící také ve Francii, že nám to dlouho trvá, než se vzpamatujeme k akci. Podobnost čistě náhodná to zřejmě není. Takoví jsme. Již dávno nejsme husité. Ale nejsme jen oportunisté To je v politickém ovzduší, aleje to i v mnohých lidech. Věřím, že ale více je těch, kteří jdou správnou cestou. Ze jsme se přiklonili k západní Evropě a vůbec k Západu, to potvrzuje 18. říjen 1918 (Washingtonská deklarace), který je náš symbol. MANIFEST ČESKÝCH SPISOVATELŮ Ale přece se našli stateční! V květnu roku 1917 vyslovilo nedůvěru národa rakouské monarchii 222 českých spisovatelů. Ukázalo skutečné smýšlení národa „ Manifestem“. Byl to protest proti oficiální politice a udělal na poslance velký dojem. Ferdinand Peroutka cituje ve své knize „Budování státu“ jeho část: „Obracíme se k Vám, pánové, ve veliké době našeho života, v době, za níž všichni budeme odpovídat celým staletím...Sněmu českého tou dobou bohužel vůbec není, jediným svobodným fórem českých poslanců může býti prozatím jen říšská rada ve Vídni. Nuže, pánové, aspoň tam buďte pravdivými mluvčími svého národa, aspoň tam povězte státu a světu, co Váš národ chce a na čem trvá... Český národ nemůže nynější delegaci přiznati práva, aby na říšské radě jeho jménem mluvila a jednala, dokud předem se nezajistí úplná občanská svoboda našeho života veřejného!... Touhy a práva národa československého nabývají nové posily a nového důrazu dosavadním průběhem světové války, za níž se dostává příští Evropě nového demokratického vzezření... Výmluvné národní mlčení, nezmate- né sebevětším útiskem, nemělo být až do skončení světového zápasu ničím rušeno. Teď však se otevírají brány rakouského parlamentu a politickým zástupcům poprvé se naskýtá příležitost, aby, budou-li chtíti, svobodně mluvili a jednali... Národ žádá po Vás, pánové, abyste byli v tuto velikou dějinnou chvíli ... Nedove- dete-li učiniti zadost všemu, čeho národ po Vás žádá a co Vám ukládá, vzdejte se raději svých mandátů...a odvolejte se k své nejvyšší instanci: k svému národu!“ Také od poloviny roku 1917 připravuje Rakousko-Uhersko mírové jednání a nabízí ústupky, protože nevítězí na bojištích, a tak i oportunismus přestává, od září 1918 nabízí i ústupky státoprávní a hlavně zbavuje oportunismus jednoho z jeho největších motivů - strachu. Brzy se ukázalo, jaká je skutečná česká politika, jestliže se nemusí bát Od začátku roku 1918 domácí politika zanechala vůbec všeho aktivismu v říši a svědomitě poslouchala pokynů ze zahraničí. (Cit 1) PATŘÍME K ZÁPADU Zamyšlení: Proč jsme chtěli samostatný stát? Proč to úsilí? Protože jsme chtěli víc. Protože jsme dosáhli určitého stupně vývoje, který nechce zaostávat ale dokázat že máme na to, abychom měli svou vlastní politickou a svéprávnou organizaci, stát Byli jsme schopní, emancipovaní, hospodářsky vyvinutí a sociálně připravení. Pro demokracii, ze všech Slovanů, měli jsme smysl největší. Chtěli jsme patřit k Západu. Také zahraniční politika Masaryka a Beneše zdůrazňovala přirozenou prozá- padní orientaci. Za války i na Mírové konferenci, zahájené 18.1edna 1919, a po ní usilují sjednat spojení se Západem, protože jsou přesvědčeni, že to je správná cesta. Že Češi jsou ze všech Slovanů nejblíže k Západu, protože si osvojili západní metody a mohou dělat politiku blízkou západní emancipaci, spořádané státnosti. Také máme za sebou historii našich předků, například Karla IV (1316-78) založením pražské Univerzity roku 1348,ne- 16 / nový POLYGON 5/2010 [pageend18]bo Jana Amose Komenského (1592-í670), kteří přispěli tvořivě k vzdělanosti celého kontinentu, především západní Evropy. NAŠE LEGIE V RUSKU Byly jedním z nejdůležitějších projevů boje československého národa za svobodu v historii nejen našich, ale i světových dějin. Historickým činem. Legie se probíjely Ruskem a celou Sibiří, i Amerika prožívala naše hrdinství jako neobyčejné. George Lloyd, předseda britské vlády, jménem „Dohody“* telegrafoval Tomáši Masarykovi: * „Dohoda“ byl původně vojensko-politický blok V, Británie, Francie a Ruska proti „Trojspolku tvořeného Německem, Rakousko-Uherskem a Itálii, která se za 1. svět.války přidala k „Dohodě“. Za 1. světové války byla „Dohoda“ rozšířena o 25 států. „Všichni jsme naplněni obdivem k odvaze, vytrvalostí sebevládě Vašich krajanů, kteří ukazují jak muži, mající ducha svobody ve svých srdcích, mohou triumfovat nad časem, vzdáleností a nedostatkem materiálu. Váš národ prokázal neocenitelnou službu Rusku a Spojencům v jejich boji za osvobození světa od despotismu. Nikdy toho nezapomeneme.“ Ano, byl to T. G. Masaryk, který počátkem roku 1917 přijel do Ruska sjednotit naši zahraniční akci na žádost Odbočky národní rady, především organizaci našich dobrovolníků z ruských zajateckých táborů, a zřídit plánovanou vlastní armádu. V tom nám nejvíc překáželi ruští byrokraté, ale i v armádě. Dalo se čekat, že po pádu carismu to půjde snáze. Ale brzo začala občanská válka a v tom rozvratu se musela organizovat naše politická a vojenská akce. Byla to svízel. Všude se střílelo. V Petrohradě začal tuhý boj, bylo dohodnuto, že se Odbočka přestěhuje do Moskvy, tam bude klid. Ale jen tam Masaryk dojel, začalo to také. „Největší potíže byly s ruskými úřady. Chtěli jsme povolení postavit z našich zajatců dobrovolnou armádu. Rusové tomu nepřáli, potřebovali je jako šikovné dělníky v továrnách, šachtách, na drahách, na polích. Nakonec Masaryk vymohl ozbrojenou neutralitu a že pustí vojáky přes Sibiř do Francie.“ Bolševici zpočátku šli proti Němcům, ale proti vůli Trockého sjednal Lenin mír a Masaryk měl největší starost, jak našeho vojska co nejúčelněji využít Jediné možné a rozumné bylo převézt naše vojáky na francouzskou frontu, kde bylo třeba každého muže. Nejkratší cesta do Francie a domů byla ta nejdelší: přes Sibiř a kolem světa. Z Moskvy jsem vyjel 7. března, náhodou v den svých narozenin... Pospíchal jsem do Ameriky také proto, že jsem očekával jednání o mír. No tož byla to velká práce v Rusku, ale pěkná. Už jsme se domů nevraceli s holýma rukama, měli jsme něco skutečného a svého, svou armádu, první skutečný, třeba exteritoriální kus svého příštího státu“ (Cit 2). České legie byly v Rusku armádou dobrovolníků a tvořily tři divize, asi 50 tisíc vojáků. Jejich vrchním velitelem byl generál Syrový. „Ruské legie“ byly součástí československého zahraničního vojska. Pařížská „Národa rada“ určila generála Janina, aby spolu s Milanem Štefánkem, ministrem vojenství, jel do Ruska a tam převzali velení. Gen. Janin se stal šéfem francouzské mise na Sibiři. Podle vrchního velitelství „Dohody“ instrukce byly, mezi jiným, obsadit celou sibiřskou dráhu a postavit hráz proti německé expanzi. Ale jediný viditelný boj byla válka s bolševiky. Přestože později prošly Legie řadou bolestných problémů, zůstává v paměti světa, že se Legie výrazně zasloužily o mezinárodní kredit Masarykovy zahraniční akce a přispěly, podstatně, ke vzniku samostatného československého státu. Na „Mírové konferenci“ v lednu 1919 patřilo Československo mezi státy, jejichž blaho leží v rukou velmocí. Proto mělo velký význam, jak se zachovají Legie na Sibiři, (citl) A stále platí, co bylo napsáno v informačním týdeníku, vydávaném československou delegací v Paříži na Mírové kon[pageend19]ferenci, pro nás doma: „Z celého našeho postavení už na konferenci je patrno, že můžeme hrát velkou roli jen velkou prací, usilovným, spořádaným organizováním svých sil a snahou stát se v tomto směru evropským a světovým. Tam, kde nepadá na váhu veliká masa, veliká kolektiva, musí působit vnitřní kvalita duševní práce a morální síly.“ (citl) A tak zamyšlení k 28. říjnu 1918 dává správnou možnost se nad tím vším zase zamyslit 28.9.2010 Literatura: 1. Peroutka, F.: Budování státu I., Praha, Lidové noviny, 1991 2. Čapek, K: Hovory s T. G. M., Praha, 1969 Budoucnost národa, jeho ekonomická prosperita a svoboda je v mravní očistě národa (II.) JIŘÍ NEDOMA Politické důsledky krize ve světě i u nás Ve svých studiích návrhy zdůvodňuji vždy morálními důvody i důvody s ohledem na současnou hospodářskou a politickou situaci u nás, v EU a ve světě. Ve svých návrzích, jak jsem např. uváděl i v dopise prezidentu Klausovi, zastávám zásady bývalého prezidenta USA R. Reagana a bývalé britské ministerské předsedkyně M. Thatcherové, jejíž stanovisko ke Gorbačovým názorům, tedy názorům, které se vyskytovaly v nedávné minulosti v souvislosti s novými volbami do Parlamentu ČR a vyskytují se stále i po volbách, si dovoluji citovat: Jde o jasně vyslovenou strategii, která je společná levici mnoha zemí: najdu si únik před veškerou odpovědností za komunismus, a pak si budu získávat uznání za to, že se pragmatičtěji, hlouběji a novým způsobem zabývám světem, který je dílem těch, kdo komunismus porazili. Je opravdu nutné, abychom na toto zkreslování veřejně ukázali prstem a odmítli ho.“ (M.T.-Umění vládnout) Tyto myšlenky, kritizované paní M. Thatcherovou, slyšíme dnes a denně od našich současných levicových politiků z ČSSD a ostatních středo-levicových politiků včetně „osmašedesátníků“ chartistů a především nyní v době po svržení vlády Mirka Topolánka, a budeme je slyšet dnes a denně i po sestavení nové pravicové vlády. To je nebezpečné pro budoucnost této země, kdy se opět jedná o její budoucnost, v době, kdy státní dluh dosahuje částky 1.3 bilionu Kč, a tedy kdy při nerozumném hospodaření hrozí v nedaleké době hospodářský kolaps státu. V druhé polovině 90. let byl státní dluh nižší, než je právě projednávaný deficit státního rozpočtu pro příští rok. Prudký nárůst ve vývoji odstartovala ČSSD, která přes celosvětový růst ekonomiky, svojí rozhazovačnou hospodářskou politikou, místo toho, aby se snažila snižovat deficit státního rozpočtu a vytvářet rezervy pro doby zhoršující se ekonomickou situací, deficit prudce zvyšovala. Současné generace žijí na úkor dalších generací, což nelze označit jinak než zločinem páchaným na dalších generacích. V posledních letech tzv. morální hazard ve světě dosahuje závratné výše. Prezidentem Carterem iniciované levico- vě-populistické sociální výhody a následně prezidentem Clintonem v r. 1997 prosazeny zákonem, který bankám vnutil levicově populistickou motivaci, totiž povinnost poskytovat občanům měkké půjčky. Tento zákon a pojišťování vkladů, za které stát ručí až do výše 250 000 USD, vedle nesmyslných státních inflačních zásahů a špat18 / nový POLYGON 5/2010 [pageend20]ného bankovního dozoru, byly hlavní příčinou současné krize bankovnictví a ve svém důsledku celé globální hospodářské krize. Banky a pojišťovací společnosti, jejichž chyby způsobily zhoubné bubliny, a krachující podniky, především velké automobilky jsou „šrotovným“ a státními záchrannými ekonomickými opatřeními „zachraňovány“. Tím nezodpovědně jednajícím společnostem a podnikům stát dává najevo, že neodpovědně hospodařícím se nakonec vždy dostane pomoci, čímž se možná zakládá na další krizi. Zde mám na mysli také neodpovědné hospodaření některých krajů - Středočeského, Plzeňského, Jihomoravského a dalších, které ani nedodržují zákony a ústavu a svým chováním zvyšují morální hazard v naší zemi. Politici by měli jít příkladem. Nejlepší způsob, kterým by politici mohli snížit morální hazard, který zvyšují jen z důvodů svých politických výhod, bez ohledu na potřeby národa a státu, je omezit svoje aktivity „napomoci trhu“, jako je šrotovně a podobné aktivity. Jediné, o co by se měli pokoušet, je udržet důvěru v trhy. Jen neodpovědní politikové občanům doporučují utrácet své úspory, aby se „rozhýbala“ ekonomika. Socialistické ekonomické přístupy vedly ke vzniku totalitních systémů - nacionálne socialistického (nacismu) v Německu a ke komunistickému systému v Rusku a následně v dalších zemích, oba charakterizované nesmírným utrpením svých národů, ale i okolních národů i národů značně vzdálených od obou socialistických systémů. Demokracie není možná bez víry v jedinečnou důstojnost člověka, bez přesvědčení, že stát musí sloužit občanům, a neje ovládat, bez víry v právo vlastnit majetek, a tedy být nezávislý, čili hodnoty, za které demokratický svět bojoval po celou dobu II. světové války a po celou dobu tzv. studené války. Demokracie také není možná bez svobody informací, neboť občané musejí mít právo se svobodně rozhodovat na základě informací z nezávislých zdrojů. Levicoví politici omezují svobodu úspěšných jednotlivců velkými daněmi, aby sami mohli rozdávat skupinám, které je potom volí a drží u moci i za cenu velkého zadlužování národa a především zadlužování dalších generací, jak nám předvedla ČSSD v době své vlády a jak jsme svědky i v okolních státech vedených levicovými stranami. Přesně to vyjádřil maďarský levicový premiér, když přiznal „kradli jsme a krademe dál“. V době krize, a tedy i v této současné krizové situaci, je nutností uchovat co největší počet kvalifikovaných pracovníků pro dobu po krizovém období. Proto snižování sazby sociálního pojištění zaměstnavatelům je žádoucí, neboť snížením nákladů na pracovní sílu umožní snížit počty propouštěných, a tedy počty nezaměstnaných. Krize jednou skončí, pak se následky krize rychle překonají a uspějí jen ty podniky, které budou připraveny a budou mít dostatek schopných a kvalifikovaných pracovníků k plnění nových zakázek. Toto by měli politici, opravdoví státníci, mít na mysli, a nejen počty hlasů voličů, které mohou získat svými sliby, které, až budou u moci, sami nebudou schopni splnit Přestože fungující demokracie je štěstím pro národ a stát vždy budou existovat političtí vůdci a nátlakové skupiny, které se budou snažit přesvědčit spoluobčany, že si nedokáží řídit své vlastní životy, že to za ně musí dělat stát Aby toho dosáhli, budou slibovat velké sociální výhody a sociální dary, jak jsme to viděli v nedávné volební době, Středočeský kraj u nás je toho zářným příkladem, v Evropě pak Recko. Bohužel, existuje velká skupina lidí, kterým je milejší zahálka než svobodná a usilovná činnost, závislost než nezávislost totalita než demokracie a spokojí se i s malou odměnou, hlavně, že jsou trochu zajištěni - a především, že ostatní spoluobčané dostávají také stejně malou odměnu za vykonanou práci jako oni za zahálku. Von Hayek, velký kritik nový POLYGON 5/2010 / 19 [pageend21]socialistického plánovaného hospodářství, ve své knize „Cesta k nevolnictví“ to charakterizoval tak, že úsilí o zajištěnost převládá nad touhou a láskou ke svobodě. K tomu nesmí dojít, tomu musí nová vláda zabránit, nebo potom socialisticky zaměřená ekonomika povede ke kolapsu státu. Nedávná doba našeho předsednictví EU ukázala, jak málo je mezi našimi politiky státníků, jak mnohým z nich jde jen o jejich vlastní stranický a osobní prospěch a jak málo jim záleží na budoucnosti národa. Evropa je již 20 let svobodná a je jen jedna. Nesmíme však zapomínat, jak strašnou cenu bylo třeba zaplatit za obranu a obnovu svobody. Za naši svobodu řada našich významných občanů zaplatila životem ve vykonstruovaných politických procesech, jen malé procento občanů našlo odvahu se státnímu násilí - nacistickému a komunistickému, postavit se zbraní v ruce, jak je k tomu vedlo jejich vlastenectví, které má jistě také nedostatky, ale národní hrdost a vytváření dobrovolných národních institucí jsou tou nejlepší přípravou pro fungující demokracii. Z tohoto hlediska je třeba hodnotit jejich činnost za II. světové války, skupiny Tří králů - důstojníků čsl. armády Josefa Ba- labána, Josefa Mašina a Václava Morávka, jejich spolupracovníků, bratra paní Zdeny Mašinové, mjr. Ctibora Nováka, vojáka, který umístil bomby v Góringově ministerstvu letectví - Řeichsluftfahrtsminis- terium a v budově říšského policejního ředitelství - aby jej nakonec komunisté popravili, a dalších skupin. Tak i jejich následníci v 50. letech minulého století, jako byla skupina bratří Mašínů s mjr. Ctiborem Novákem, skupina Jiřího Řezáče, Jaroslava Sirotka a Bohumila Šímy (známá jako organizace Černý lev 777) a další. Za demokracii a svobodu se musí vždy bojovat. Zrada na jednom přátelském státě má za následek ztrátu vlastní svobody i ztrátu svobody celého kontinentu, jak jsme byli dvakrát svědky v minulém století. To platí i dnes v případě Izraele, Gruzie a dalších států na Kavkaze, Středním Východě i jinde. Rusko dnes buduje základny na okupovaném území Severní Osetie, tím je ohrožena bezpečnost Gruzie, okolních států, ale i ropovodů a plynovodů plánovaných přes území Gruzie a Turecka. Proto rozpočet na obranu je jednou z položek veřejných výdajů, stejně jako výdaje na lékařskou a sociální péči, vzdělání a vědu, opravdu nezbytných, i když také v těchto oborech se dají ušetřit značné finanční částky lepší organizací a hospodařením. Z dějin známe řadu případů, kdy bohaté a vyspělé civilizace podlehly primitivnějšímu nepříteli a následně zanikly, neboť ten dokázal odhalit jejich systémovou slabinu a dovedl ji využít k vlastnímu prospěchu. To je i problém tolik diskutovaného evropského obranného štítu. Instalace globálního systému BMD (Ballistic missible defence - systém protiraketové obrany) zabrání tomu, aby zločinné státy hromadily zbraně hromadného ničení - biologické, chemické a jaderné. Zkušenosti zde jsou z doby Reaganovy zásadové a rozhodné politiky. Politika usmiřování a snaha o „pochopení“ protivníka za F.D. Roosevelta na konci Il.světové války a později za J.F. Kennedyho, L.B. Johnsona, J. Car- tera a B. Clintona zavedla demokratický svět do nutnosti nového zbrojení, neboť protivník si tuto politiku vždy vykládal jako slabost demokratického světa. Proto obdobná současná Obamova politika „pochopení protivníků“ budí takové velké obavy z budoucnosti. Snadno se slibuje i ustupuje, napravit chyby a vzniklé ztráty pak vyžaduje enormní úsilí a vynaložení velkých finančních prostředků demokratických států. Nápravu pak musí řešit konzervativní vláda, se všemi nepopulárními politickými i ekonomickými důsledky, vyplývajícími z nezodpovědnos20 / nový POLYGON 5/2010 [pageend22]ti předchozích populistických vlád. Podobně je tornu i v naší zemi, kdy levicové strany, včetně jejich vedoucích politiků, pokládaly vlastní stranické a osobní zájmy nad zájmy národa. Politiku, kterou v Evropě vedou představitelé Evropské unie v Bruselu, tj. udělování privilegia zajištěnosti tu jedné, tu jiné skupině obyvatel rychle vytváří chaos a poměry, ve kterých úsilí a zajištěnost převládá nad touhou po svobodě. Ale s každým dalším udělením výhod zajištěnosti další skupině vzrůstá nejistota zbylých skupin (von Hayek). Evropa pod vedením J.M. Barrosa, bývalého trockisty, ani jinou cestou jít nemůže, neboť vedoucí činitelé jinou cestu neznají. Navíc Evropa, ale i náš stát, stojí před časovanou bombou důchodů, proto je zločinem na dalších generacích zadlužo- vat stát, jak to chtějí levicové strany v čele s ČSSD. Nový penzijní systém, kdy si každý občan bude muset na důchod ještě navíc spořit, je pro budoucnost státu nutností. Reformovaný penzijní systém bude muset zahrnout a odolat stárnutí populace. Veřejnost jej bude muset přijmout a považovat jej za spravedlivý a nutný. Jinak bude znovu pod silným dakem levice, v důsledku čehož lidé s vysokými příjmy budou před platbami vysokého pojištění odcházet do zahraničí, nebo bude docházet k nelegálnímu obcházení zákonů. Ve světě již existují efektivní penzijní systémy - Británie, Austrálie, Švýcarsko, Holandsko. V současnosti u starodůchodců důchody valorizovat jen podle daného stavu ekonomiky tak, aby se zachovala jejich současná životní úroveň. Jsem důchodce, aleje třeba myslet na vnuky a pravnuky a nežít na dluh, který oni budou muset zaplatit V budoucnosti budeme moci rozdělovat jen tolik, na kolik budeme mít proto na důchod si každý občan bude muset našetřit a být sám sobě dobrým hospodářem. Již předchozí generace rolníků věděly, že svůj statek musí předat v lepším stavu, než jej samy přebíraly. Poučme se z jejich zkušeností. Jiří Paroubek po rozhovorech s ruským premiérem Putinem, bez předchozí informace ministerstva zahraničních věcí, Lidovým novinám sdělil, že to nemůže být jedna země, která bude dělat hlídače světového pořádku, ale nějaký „koncert velmocí“. Tím narážel na situaci po napoleonských válkách. Způsob, jak prezentoval svoji myšlenku hlídače světového pořádku, byl mylný. Situace kolem „koncertu velmocí“, Svaté aliance, byla zcela jiná. Svatou alianci navrhl car Alexander I. v r. 1815, kdy se jako vítěz nad Napoleonem cítil povolán přetvořit úplnou reformou mezinárodní systém, založený na náboženských principech, principech opačných, než navrhoval před 11 lety anglickému premiérovi W Pittovijr. Rakousko se však obávalo budoucího silného vlivu Ruska a jeho tlaků v oblasti Polska a Balkánu. Proto Metternich přepracoval carův návrh, kde náboženský princip nahradil požadavkem, aby signatáři udrželi vnitropolitický status quo. Metternich chtěl omezit vliv Ruska, neboť po porážce Napoleona v Rusku si uvědomoval, že Rusko představuje z dlouhodobého hlediska potenciální hrozbu. Anglie ke Svaté alianci nepřistoupila, a proto hlavní silou míru po dlouhou dobu byla Aliance čtyř, tvořená Anglií, Rakouskem, Pruskem a Ruskem (výsledek Vídeňského kongresu), neboť Anglie svojí politikou podporovat slabšího udržovala v Evropě celkovou rovnováhu. Podobná situace vznikla po II. světové válce, kdy se hranice Ruska posunula až k Labi. Tehdy se řešení snažil najít W. Churchill. Nyní jsou opět tendence tato území po rozpadu Sovětského svazu získat zpět Gruzie, Čečensko, celý Kavkaz a Zakavka- zí, ale i střední Evropa jsou toho opět důkazem. Historie se jen s malými obměna- nový POLYGON 5/2010 / 21 [pageend23]mi opakuje. Od dob ruských carů, jestliže Rusko získalo nová území, vždy se obávalo o svoji novou hranici a znovu tlačilo na své nové sousedy jako na ty předchozí, v té době již okupované. Putinovo Rusko v současnosti buduje vojenské základny na okupovaném území Severní Osetie. Tím je nejen ohrožena bezpečnost Gruzie a okolních států, ale i jižních větví budoucích ropovodů a plynovodů z oblasti Kaspického moře a Iráku i Íránu. I v tomto bodě se historie v současnosti opakuje. Proto je nebezpečné, pokud politici z ČSSD jednají s ruským premiérem nebo jednají s radikálními Palestinci bez konzultací s ministerstvem zahraničí vlády v té které době, jak nám to před časem ukázal Jiří Paroubek ajeho strana. Po 40 let komunismu se v zásadních věcech veřejně lhalo, největším nepřítelem režimu bylo morální chování a jednání občanů i pravda samotná. Proto všechny budoucí reformy slibované nastupující vládou musí být založeny na morálních základech jejích návrhů. Aby je národ přijal za své, musí se sami politici mravně chovat a jít příkladem. K tomu bude třeba vytvořit základní podmínky, tj. 1. Otevřít všechny Z-svazky, neboť občan musí mít právo na informace o chování současných představitelů státu, soudní moci a politických stran během totality jak nacistické, tak i komunistické. 2. Zajistit veřejnou dostupnost všech relevantních informací o minulosti soudců všech stupňů, včetně Ústavního soudu. 3. Zajistit vymahatelnost práva s tím, že nezákonnost je trestná a že po zločinu následuje spravedlivý trest, udělený soudcem každému pachateli nezávisle na jeho společenském postavení. 4. Uzákonit vyrovnaný rozpočet státu a pravidla hospodaření tak, aby občan jasně viděl, jak která vláda hospodaří s penězi svých občanů, a tak nutit vlády, aby více šetřily a snižovaly státní dluh. 5. Obnovit víru v tržní ekonomiku s minimálními regulačními zásahy státu, podpořit drobné a střední podniká- ní, zajistit zastavení zadlužování státu, snížení státních výdajů, provést reformy zdravotnictví, sociálního a penzijního systému. Předchozí, současná i budoucí krize byly, jsou a budou jen důsledkem morální bídy společnosti žijící na úkor dalších generací. Proto podpora bankrotujících podniků státem a rozhazovačná politika nezodpovědných vládnoucích stran jen zvyšuje dluh státu a ve svém důsledku vydírá občany státu. 6. Vytvořit právní základy pro vyrovnaný rozpočet a pro pravidla splácení dluhu do 5 let a stanovit jasná a průhledná pravidla hospodaření státu tak, aby občan jasně viděl, jak která vláda hospodaří s penězi svých občanů, a tak nutit vlády, aby více šetřily a snižovaly státní dluh, jehož splacení je třeba požadovat do 15, nejpozději do 20 let. 7. Přijmout usnesení, že vítězná politická strana a strany, které sestavují vládu, se zavazují obsazovat pouze místa ministrů a prvních náměstků ministrů, další náměstci ministrů, ředitelé odborů a další vedoucí pracovníci budou obsazováni pouze odborníky. Platy ministrů i všech úředníků, náměstky ministrů a ředitelů odborů počínaje a stejně tak i platy poslanců ohou komor, soudců, státních zástupců a všech ostatních pracovníků státní správy odvozovat od hodnoty životního minima resp. od průměrného platu v zemi. 8. Prosadit při ústavech Akademie věd ČR a na pracovištích univerzit vybudování poloprovozních provozů, kde by se realizovaly výsledky základního výzkumu, čímž by se částečně řešil i problém financování vědy. 9. Udělitvysoká státní vyznamenání skupině bratří Mašínů a jejich spolupracovníků, jako symbolu boje za svobodu 22 / nový POLYGON 5/2010 [pageend24]všech generací postižených komunistickou totalitou, neboť nevážíme-li si hrdinů, kteří jsou ochotni obětovat své životy za svobodu národa, nevážíme si ani své svobody a demokracie a nikdy nenaplníme Masarykovo heslo „Pravda vítězí“. Udělení těchto ocenění chápat jako míru mravní očisty národa. 10. Podporovat silnou vazbu na severoatlantické společenství. ■ V nP 4/10 vyšel článek Jiřího Nedomy o budoucnosti národa, kterou spatřuje v mravní očistě. Píše se rok 2010. Od sametové revoluce uplynulo jednadvacet let Společnost byla amorální před sametovou revolucí a po ní se poněkud vzpamatovala, ale nikdo nikdy netvrdil, že úplně. Postkomunističtí lidé se snadno zabydleli v režimu parlamentní republiky, který byl pro většinu z nich něco nového. Ten komunistický trval jednačtyřicet let, tedy po dobu výměny dvou generací. Bylo by bývalo naivní se domnívat, že postkomunističtí lidé budou jednat, jako by komunismu nikdy nebylo. Naopak, dalo se očekávat, že budou komunisty jako předtím, a to až do té míry, jak jim to jejich okolí dovolí. Co se týče dřívějších nestraníků, ti nebudou mít dostatečný odstup ani soudnost, aby se z předchozího způsobu nazírání probudili. V podvědomí jsou naladěni na komunismus. Nevadí jim, že dřívější organizace přežily. Přežívají komunističtí soudci, učitelé, advokáti, lékaři, vědci, většinou odpovědní činitelé, jak jsme je kdysi nazývali. Nicméně je třeba přivítat každou výzvu k mravní očistě. Aleje skutečně možná, když se bez ní svobodní lidé dvacet let obešli? Vědí vůbec dnešní lidé, co je to morálka? Není na psaní o morálce už pozdě? Postkomunistická Česká republika nežije ve vzduchoprázdnu. Lidé mají nyní možnost vyjet si do zahraničí, do devizové ciziny, měnit své peníze volně za tvrdou měnu (výraz z dřívějška) a v zahraničí si užívat Tam vidí, jak správně komentuje Jiří Nedoma, že státy jsou zadlužené, většinou ještě více než ty, které se zvrávoraly z komunismu. Vysvětlení je jednoduché. Žily nad poměry a nyní se topí v dluzích, větších než v Česku. Vedou USA, jejichž dluh dosáhl téměř čtyřnásobku hrubého domácího produktu (HDP) v dolarech. Jisté je, že co si může dovolit Amerika, si nemůže dovolit Česko (zatím zadluženo „jen“ na 35 % HDP, podle stejného zdroje informací1*. Přesto výzva k mravní očistě v Česku je oprávněná. Vzniká otázka, zdali už není pozdě, a to nejen v Česku, ale v celé Západní Evropě. Je alarmující tón, včetně hrozby státním bankrotem po roce 2020, produktem myšlení autora, nebo jeho odvážným referátem o tom, o čem se již dlouho v Česku mluví mezi lidmi? Ať je to tak, či onak, o požadavcích jako „zajištění vyrovnaného rozpočtu, nízké inflace, nízkých daní, nízkého podílu státních výdajů na HDP a naprostého potlačení progresivity zdanění“ se odedávna mluví v západních demokraciích. Typicky jedna nebo druhá strana je občas navrhuje, ale jakmile se jí poštěstí přijít k moci, pak je rychle zapomene. Bolavý problém je postavení vědy v podmínkách postkomunistické společnosti. Jiří Nedoma vzpomíná na „situaci ve vědě, kdy se plánovaly výsledky na období pěti let.“ Sám si na takovou situaci vzpomínám. Vzpomínám si také, že nám to ani nevadilo. Přizpůsobili jsme se. Jedno jsme plánovali a jiné dělali. To, co jsme plánovali, ’> http://www.crisedusiecle.fr, http://cs.wikipedia.org/wiki St%C3%A1tn%C3%AD_dluh_%C4%8Ceska) nový POLYGON 5/2010 / 23 [pageend25]bylo prakticky uděláno již rok předtím. Mělo to tu výhodu, že plán byl vždycky splněn na více než 100 %. Jiří Nedoma píše, že „pro vědu spolupráce s praxí je zásadní, neboť věda není samoúčelná, ale je tu pro potřebu společnosti a její hmotný prospěch“ (citát). Toto je základní omyl, tradovaný z komunistické éry. Věda je samoúčelná a slouží v prvé řadě k osobnímu uspokojení vědce. Je jeho koníčkem, vědec pro ni žije, pro ni se obětuje. Stane se, že výsledky jeho hledání naleznou další uplatnění mimo laboratoř. To je spíše výjimkou než pravidlem. Většinou výsledek bádání jen obohatí naše poznání neživé nebo živé přírody, včetně člověka. Vědec objeví další planetu, nového brouka, dosud nepoznanou funkci genu atd. Proto je nesmyslné vědu plánovat Je nesmyslné plánovat, jak léčit rakovinu, jak očkovat proti AIDS (syndromu získaného selhání imunity), jak najít příčinu autismu u dětí atd. Vědecké práci předchází vzdělání. Úspěšné vzdělání stačí, aby jedinec obdařený akademickým titulem pokračoval dále v oboru, aby jej rozšiřoval dále přes okraj mezí, ke kterým se dostal. Jinými slovy, aby se vydal do neznáma dále od všeho toho, co dosud mohl dostat výukou. K tomu vykročení do neznáma potřebuje prostředky, mnohdy jen papír a tužku, jindy laboratorní zařízení. A zde přichází ke slovu Úřad, který nadšenému adeptovi prostředky dá, nebo nedá. V současné době o tom rozhodují nejrůznější instance, většinou lidé buď nekompetentní, nebo sledující jiné zájmy než vědecké. Je tomu zhruba rok, co jsem psal o nezávislých akademických institucích a o jejich postupném zániku od 70. let minulého století2*. Vládní neakademické instituce se nikdy nepropůjčí k financování základního výzkumu. Jako základní výzkum zde považuji takový výzkum, který „je samoúčelný a není (objednán) pro potřebu společnosti a její hmotný prospěch“ (zdůrazněno jako protiklad k citátu v předchozím odstavci). Jinými slovy zde hovořím o základním výzkumu, jiném než má ve svém článku na mysli Jiří Nedoma. Nedomův základní výzkum je svou podstatou již výzkum aplikovaný. Takový, který žije z toho, co objevili jiní, kteří zkoumali bez ohledu na potřebu společnosti a její hmotný prospěch. Zbývá se vyjádřit, jak chránit základní výzkum před merkantilismem. Řekl bych, že základní výzkum, aby si udržel svoji nezávislost, musí být soustředěn do nezávislých institucí. Jediné, které jsou k tomu určeny, jsou univerzity a ústavy, jejichž statut zajišťuje nezávislost na vládních a soukromých finančních zdrojích. Vědecká práce musí být nutně spojena s výukou. Byla by financována z výuky proporcionálně podle počtu pracovníků, nikoliv tak, jak by určila jakákoliv zvaná nebo samozvaná vědecká komise. Vědci zde pracující by měli volné pole k práci v oblasti, která by byla vymezena pouze hranicemi daného vědního oboru a eventuálními styčnými obory. Vědci by informovali představenstvo a veřejnost podle potřeby na přednáškách v učených společnostech a nebyli by hodnoceni. Pracovali by volně (bez plánování) po dobu řekněme deseti let a jejich postavení by bylo obnovováno na jejich žádost. K obnovení by bylo připojeno vyjádření komise, která by hodnotila vědecký význam vykonané práce za uplynulé období, nikoliv její význam pro potřebu společnosti. Hodnotil by se obsah publikací, nikoliv jejich počet, ani časopisy, ve kterých byla práce publikována. Nevědecké instituce, tj. všechny instituce pracující v aplikovaném výzkumu, kontrolovaném vládou nebo soukromými organizacemi, by pracovaly na zakázku a byly by hodnoceny podle splnění pracovního kontraktu. Dosavadní instituce smíšeného charakteru, jako je např. česká Akademie věd, by byly vnitřně reorganizovány, materiálně a personálně, aby se mohly plně věnovat „práci pro potřebu 21 Hill M., Vývoj demokracie v době jednotného myšleni, nP 5/09, str. 23. 24 / nový POLYGON 5/2010 [pageend26]společnosti a její hmotný prospěch“ (viz Nedoma). Po právu by jim byla odebrána výuka. Znovuvybudování vědeckých institucí na troskách, které z nich zbývají po zběsilých letech druhé poloviny minulého století, v biologii po objevu struktury deoxyribonukleové kyseliny, leží na bedrech mladé generace. Současné instituce nejsou reformovatelné. Bude třeba je od základu rekonstruovat nebo opustit. Boj o nové struktury bude probíhat na dvou frontách, na jedné proti zbytkům komunistické marxizující ideologie a na druhé proti její novější formě dogmaticky jednotného myšlení. Není jisté, že se rekonstrukce podaří. Jak ale hledat zemi, kde nepoznali ani komunistický diktát, ani nevědí, co je to jednotné myšlení. Naše mladá generace vědců bude mít na vybranou. Buď uspět doma, nebo hledat klidnější kout jinde. Tak jako my před dvaačtyřiceti lety. 26. září 2010 Politika strachu - konec demokracie? JIŘÍ DIAMANT Motto: „Evropou obchází strašidlo...“ Nedávno jsme si připomněli deváté výročí útoků na newyorská „Dvojčata“, symbol technické a ekonomické vyspělosti Západu. Dvě velkolepé stavby světového obchodního centra byly zničeny dvěma letadly s cestujícími, kteří se chtěli dopravit do různých měst Spojených států. Posádky těchto letadel však byly zajaty maskovanými útočníky, přinuceny změnit směr letu a zamířit do centra New Yorku. Jedno po druhém v intervalu několika minut se zabořily do mrakodrapů. Všichni cestující, zneužití k vraždění a ničení, zahynuli. V zasažených mrakodrapech zahynulo přes tři tisíce nevinných osob. Škody způsobené nečekaným útokem byly nesmírné, psychické následky u pozůstalých dosud trvají. Co bylo motivem nehorázného útoku? Nenávist živená ideologií, touha po pokoření jiných, kdož věří v jiného Boha a mají odlišné proroky, potřeba ničit a mstít se na nevinných, nespoutaná agrese ve jménu vlastní víry nesnášející nevěřící, nucení zničit západní civilizaci, její kulturu, tradice, hodnoty a zavést jiný řád, vyplývající z vlastního náboženství a projevující se spoustou přikázání, zákazů a krutých trestů. Útočníci byli ochotni obětovat své životy za dosažení svých cílů. Byla jim slibována odměna za vykonané skutky, status mučedníků a posmrtné pocty. Krutý čin se zdařil. Jedenadvacáté století je poznamenáno nebývalým zločinem, který změnil běh dějin. Strategie anonymních vrahů dosáhla svého cíle, miliony lidí v různých zemích se začaly bát opakování katastrofy, taktika lidských projektilů v dopravních letadlech nahnala strach občanům vyspělých zemí Západu a zvýšila sebevědomí a fanatismus zločinců. Narůstající strach postupně ochromil pohotovost k rozhodování a jednání politiků a narušil pocit bezpečnosti občanů mnoha států. Demokratická práva a vymoženosti, získané v průběhu staletí, začaly ustupovat do pozadí. Místo nich se objevila zvýšená pohotovost k panice, podezírání a úniku do soukromí. Tradiční tolerance různých názorů, vyznání, zvyků a tradic se pozvolna vytrácela. Místo pokojného soužití různých skupin obyvatel se objevilo osočení, nenávist, arogantní prosazování vlastních cílů bez respektu k potřebám jiných. Společnost se rozdělila na soutěžící skupiny usilující o moc a o nadvládu nad druhými. Místo rozhovorů, vyjednávání a snahy o dosažení dohody se objevily nový POLYGON 5/2010 / 25 [pageend27]snahy očernit protivníka, démonizace, diskriminace a nezřídka agrese verbální i fyzická. Politika se stala arénou agrese, intrik a manipulací. Mnozí občané pohřbili své zásady, zbavili se názorů a vystříhají se kritiky, aby nepopudili ostatní. Zvolili si „korektní“ chování a bezduchý pragmatismus, umožňující používat všechny metody k dosažení vytčených cílů. Počet a intenzita konfliktů se neúměrně zvýšily, právníci a soudy nestačí zpracovat všechny žádosti soudících se. V průběhu devíti let od tragické události v New Yorku došlo ve Spojených státech a především v Evropě k oslabení demokratických práv. Lidé se bojí veřejně pronášet své názory a uchylují se raději k slabošskému pacifismu. Společnost začala věnovat větší pozornost útočníkům a zanedbávat zájmy poškozených. Uspokojování základních potřeb člověka je čím dál tím složitější, cesty k dosažení cílů bývají zatíženy stále složitějšími procedurami, brzděny zbytečnými překážkami, úmyslnými i neúmyslnými. Občanská rovnost je stale častěji nahrazována novodobým kastovnictvím, projevujícím se zjevnou nebo skrytou diskriminací slabších na podkladě náhodně zvolených kritérií. Za těchto podmínek pochopitelně narostla korupce, podplácení, manipulace a ohrožování. Mezilidské vztahy jsou často redukovány na honbu za penězi, mocí a společenským postavením. Neúměrně narůstající počet managerů ovládajících ostatní, kteří jsou nuceni plnit a realizovat jejich záměry, rozdělil společnost na mocně mluvící a bezmocně pracující. Snahou jedinců, skupin i států se stalo dostat protivníky do pozice trvalé závislosti. Ideologie ovládající dějiny 20. století byly takto posíleny náboženskými motivy: iracionální vírou, zděděnými tradicemi, rituály a zvyklostmi. Po staletích ožila bojovnost věřících, založená na počtu příslušníků daného vyznání, daném vysokou porodností, jež je následkem cílevědomého zacházení se sexualitou, regulací vztahů mezi muži a ženami a omezování sexuální svobody žen. Vědomí početní síly vede k nadměrnému sebevědomí a často i k agresi, směřující k pokoření a podrobení jinověrců. K dosažení tohoto cíle jsou používány všechny možné prostředky ekonomické (nafta a obchodní preference), psychologické (diskriminace, očerňování, nabádání k nenávisti) a sociální (dezinformace pomocí sdělovacích prostředků, negace, ignorování, izolace). Tyto procesy probíhají na úrovni individuálních vztahů, ve vztazích skupin politických, náboženských, obchodních nebo zájmových, jakož i ve vztazích mezi státy, národy a mocenskými bloky. Útok 11. září 2001 se stal zjevným projevem narůstajícího napětí, způsobeného společenskými silami, překračujícími hranice dané staletým společenským vývo- jem. Žijeme ve století odstraňujícím meze a hranice, směřujícím od tradičních struktur k chaosu podobně, jak jsme toho svědky u některých přírodních procesů, zejména klimatologických. Na rozdíl od přírodních procesů, jejichž zvládnutí für Versicherungs-, Finanz-, Unternehmens- und Rechtsberatung. Treuhandbüro sowie Handel mit und Vermittlung von Immobilien. TRANSPORT CZ-CH-CZ Zajišťujeme transportní služby mezi CZ a CH, včetně celních formalit pro soukromé osoby a firmy. Termíny a ceny dohodou přímo s dopravcem. Přeprava je provozována Mercedesem Sprinter s přívěsem, náklad do 3 tun a max. délky 5 m. AGENTUR PAZDERA / Kreuzplatz 20, CH-8008 Zürich. Tel 044 933 07 33, Fax 044 932 52 03 E-mail: info@pazdera.ch www.pazdera.ch [pageend28]se stalo předmětem přírodních věd, jsou společenské procesy odkázány na vědy společenské, založené na méně exaktních metodách a modelech, jež neumožňují přesnější předpovědi a účinné zásahy, které by usměrnily nevítané výkyvy z vymezených hranic. Nečekaný vzrůst vlivu náboženských motivů na jednání věřících, zejména v oblastech ekonomicky a kulturně méně vyvinutých národů, přivedl zdatnější země do situace vyznačující se mnohými dilematy. Rozpor mezi tradičními principy demokratického státu a vnuceným přijímáním tradic, které jsou s nimi v rozporu, oslabil schopnost sebeobrany zemí, jež se staly závislými na surovinách, vyskytujících se v nadbytku v zemích méně vyvinutých národů. Tento proces se v posledních desetiletích projevuje mimo jiné přesunem bohatství z tradičních zemí Západu na Východ, provázený změnami v poměru sil a politického vlivu. 11. září 2001 je důrazným signálem změn ve vztazích národů v různých světadílech. Nabádá všechny k přehodnocení současné pozice a uplatnění účinných opatření, jež by umožnily zachování identity, vlastní kultury a ekonomické úrovně bez oslabující závislosti na jiných a strachu vyplývajícího z dosud nedostatečných opatření k zajištění vlastní bezpečnosti. ■ Dobrý manifest LUKÁŠ KANTOR Začátkem září vyšel na internetu „Manifest radikálního liberalismu“ po- depsaný politologem Jiřím Pehem a publicistou Janem Šternem. Prohlášení si zaslouží pozornost a jméno prvního autora (známého komentátora, blízkého spolupracovníka exprezidenta Havla a ředitele New York University v Praze) snad zaručí, že masmédia iniciativu nepřejdou přezíravě, jako to udělala před třemi lety v případě výzvy Jsme občané!“. Manifest ostře napadá současný „neoli- berální“ trend v České republice. Z formálního ani obsahového hlediska textu nic podstatného nechybí, možná jen větší počet signatářů, jinak ale splňuje nároky svého žánru - najdeme v něm jistý patos a apel („Je třeba radikálních činů“) a zároveň promyšlené, podnětné a závažné poselství, završené konkrétním návrhem několika zlepšujících opatření. Jako osvěžující překvapení působí i na tuzemské poměry nezvykle otevřený až břitký jazyk prohlášení - Pehe a Stem neváhají hovořit o „čirém zlu,“ o „dojení státního majetku,“ o „ohlupující moci televizní propagandy“ či o „svobodné společnosti, dusící se v objetí mafiánského kapitalismu“. Nástup oligarchie Autoři manifestu bijí na poplach před pokračující demontáží sociálního státu a ohrožením sociální soudržnosti. Vlády se podle nich stávají služebníky globálního kapitálu, jehož zájmům podřizují vlastní občany, kterým ve jménu konkurenceschopnosti srážejí cenu jejich práce. Parlamentní strany již dávno nereprezentují jednotlivé voličské segmenty, ale spíše různá podnikatelská bratrstva (známá také pod názvem „kmotři“) obchodující s vlivem, veřejnými zakázkami a posty ve státní správě. Dochází tak k nebezpečnému sbližování podsvětí a politiky, jež se zároveň ideově vyprazdňuje - pojmy „levice“ a „pravice“ stále častěji pouze klamou, neboť ve finále namnoze splývají v téměř stejnou neoliberální praxi. Slovy manifestu: „V prostředí neoliberální ideologie a jejího systému pervertuje liberálně demokratická společnost v systém oligar- chické vlády jedné politicko-ekonomické nový POLYGON 5/2010 / 27 [pageend29]vrstvy, rozprostřené napříč demokratickými politickými stranami.“ Fakticky tedy rozhoduje takzvaná „politickoekonomická oligarchie“ (je v jistém smyslu pikantní a současně velice důležité, že uvedené hodnocení pronáší právě Jiří Pehe, který se může jako jeden z mála pochlubit exkluzivní zkušeností ze soukromé schůzky elitní globální skupiny Bilderberg). Zůstává však nezodpovězenou otázkou, kdo všechno ji tvoří. Patří do oligarchie management CEZu? Nebo reklamní magnát Jaroslav Soukup, jenž podle potřeby pomáhá ke zvolení jednou Zeleným a podruhé „véčkařům“? A co třeba finančník Zdeněk Bakala, sponzor všech tří nynějších vládních neoliberál- ních stran, jinak člověk spjatý se Sdružením Lípa, v němž také působil spoluautor manifestu Jiří Pehe!? Ať tak či onak, politicko-ekonomická oligarchie prý sofistikovaným způsobem ovládá i hlavní média, která se proto proměnila v hlásné trouby neoliberalismu, takže dnes slyšíme „pouze mocné a vlivné, nikoliv ty chytré.“ A jako by toho nebylo málo, v naší zemi snad dokonce proběhl jakýsi „utajený státní převrat,“ tentokrát v podání rozsáhlé a legitimizované korupce. Nabízený lék Manifest předkládá a přesvědčivě zdůvodňuje soubor 15 praktických požadavků, jejichž, byť i jen dílčí naplnění by situaci v České republice nepochybně prospělo, jakkoli si lze představit i další a třeba ještě dalekosáhlejší reformy. Pehe se Sternern volají například po majetkových přiznáních a vysokém zdanění řádně nedoloženého majetku, což ospravedlňují poukazem na „obrovskou majetkovou křivdu z divoké privatizace v 90. letech“. Zároveň se přimlouvají za návrat k progresivní dani z příjmu. Jako důležité opatření proti nepoctivcům pak prezentují naprosto logický krok zrušení takzvaných akcií na majitele, které umožňují anonymní, a tudíž neodpovědné vlastnictví. Manifest rovněž obhajuje zvýšení trestních sazeb za korupci a zneužití pravomoci veřejného činitele, včetně zabavení majetku získaného z nelegální činnosti, aby se již nemohlo stát, že „se nám zločinci smějí, protože po odsezení trestu si užijí plody svých podvodů.“ Nejradikálněji ale vyznívá doporučení zavést trestní odpovědnosti právnických osob, tedy firem. Pehe se Stemem dále urgují zahájení účinnosti již přijatého a v civilizovaném světě zcela standardního zákona o státní službě, jenž by chránil úředníky před politickými tlaky a zamezil stavu, kdy si každá nová vláda dosazuje svoje lidi na citlivé administrativní a byrokratické pozice. Z jiného soudku je pak požadavek přímé volby prezidenta, hejtmanů a starostů tak, aby tito správci země nebyli již nikdy „produktem neprůhledných a podezřelých stranických dohod a intrik.“ Podobně má být podle manifestu občany přímo volen (a posílen v pravomocích) i ombudsman, a to pro každý kraj v republice. Také členy Rad veřejnoprávních médií by napříště delegovaly významné společenské organizace a nikoli poslanci. Jako poněkud nejasný se však jeví návrh „omezení příspěvku politickým stranám jen na fyzické osoby,“ neboť „příjem strany by měl odpovídat počtu jejích členů nebo sympatizantů“. Pokud jde ale o příspěvek státu, tak ten se odvíjí - oprávněně - od množství hlasů získaných ve volbách. A efektivně limitovat finanční dary byznysu politikům se nedaří ani ve Spojených státech amerických, kde jsou kampaně asi „nejplutokratičtější“. Nic nového pod sluncem K manifestu lze ovšem připojit i několik kritičtějších poznámek. Pehe a Stem především nejsou nijak zvlášť originální. Jejich text není novým hlasem v diskusi, spíše jen vyhrocuje výtky, které již dříve formulovali jiní. Tak například skutečnost, že ekonomické zájmy a logika trhu 28 / nový POLYGON 5/2010 [pageend30]kolonizují všechny sféry života společnosti (rodinu, kulturu, školství, zdravotní a sociální systém), odsoudil před časem ve svém eseji i známý politolog Pavel Barša (Lidové noviny, 21.8.2010). V podobném duchu manifest odmítá takzvaný tržní fundamentalismus („Podle neoliberálů nejlépe vyřeší všechny neduhy ... neviditelná ruka trhu.“), čímž pro změnu připomíná názory ekonoma Josepha Stiglitze. A takto je to skoro se vším - když autoři prohlášení pranýřují posedlost „mantrou“ či „náboženstvím“ hospodářského růstu, přehrávají motiv, jenž se pravidelně objevuje snad v každém článku filosofa Václava Bělehradského. A konečně pasáže, kde Pehe a Stem analyzují ohroženou pozici a paradoxní chování střední třídy, jako by vypadly z pera sociologa Jana Kellera (včetně vypůjčené terminologie, viz výraz „nesouměřitelnost“ sociálních světů různých společenských vrstev). Liberální, nebo levicový? Manifest začíná i končí reminiscencí na Marxe („Evropou obchází neoliberalis- mus.“ a „... nastoupí společenství, v němž svobodný rozvoj každého je podmínkou svobodného rozvoje všech.“). To ale působí trochu zvláštně, když se tvůrci prohlášení definují jako liberálové. Tento svůj liberalismus charakterizují přívlastkem „radikální,“ hodilo by se však spíše označení sociální či levicový. Právě za sociálního nebo levicového liberála platí totiž i americký politický filosof John Rawls, kterého Pehe se Stemem uznale a jako jediného jmenovitě citují. Proč se tedy autoři zaklínají liberalismem, když používají levicový („oběti systému globálního kapitalismu“), ba někdy přímo marxistický slovník („Neoliberální ideologie je falešným vědomím“)? To se ostatně netýká jen zvolené dikce, nýbrž i výběru tematizovaných problémů - vždyť například kritika komodifikace všeho a všech („Veškerý myslitelný svět je chápán jako zboží.“) patří tradičně do levicového, nikoli liberálního ideového schématu. Možná jde ale jen o nedorozumění v důsledku rozdílných konotací pojmu „liberální“ v americkém a evropském, zejména pak českém prostředí. Anebo je to výmluvný doklad smutné a v manifestu naznačené skutečnosti, že už i někteří liberálové jsou levicovější (intelektuálně a lidsky poctivější) než celá sociální demokracie dohromady. ■ Peheho a Šternův „Manifest radikálního liberalismu“ http://www.denikreferendum.cz/clanek/5863-manifest-radikalniho-liberalismu Informace k masmediální blokádě výzvy „Jsme občané“ http://www.literarky.cz/index_o.php?p=clanek&id=3300&rok=2007&cislo=9 Informace ke „kmotrům“ http://domaci.ihned.cz/c1-39139890-ods-ovladaji-zakulisni-hraci-napojeni-na-byznys- -na-hluboke-se-tajne-jednalo Informace k Peheho účasti na Bilderbergu http://zpravy.idnes.cz/tajne-jednani-mocnych-poznali-uz-ctyri-cesi-mluvili-jsme- -s-jednim-z-nich-1ai-/domaci.asp?c=A080611_145126_domaci_adb Informace k Bakalově sponzoringu ODS, TOP 09 a VV http://www.euro.cz/detail.jsp?id=24839 Informace k Soukupově podpoře SZ a posléze VV http://www.denikreferendum.cz/clanek/2875-pruzkum-agentury-pracujici-pro-johna- -nahrava-jeho-strane Informace ke Sdružení Lípa http://ekonom.ihned.cz/d-39876240-kde-se-schazeji-mocni Informace k Rawlsově sociálnímu liberalismu http://www.listy.cz/archiv.php?cislo=031&clanek=010326 [pageend31]CASUS BELLI MILAN HULÍK V souvislosti s úmrtím toho třetího od Mašinu, Milana Paumera, se opět rozhořel spor o bratry Mašiny a s připravovaným zákonem o třetím odboji dále pokračuje. Odpůrci jejich akcí, zejména případu zabití již pacifikovaného a zneškodněného protivníka, argumentují „válečným právem“, které něco takového nedovoluje. Jaká zabití jsou v souladu s tímto právem a která nikoli? Co vlastně válečné právo dovoluje a nedovoluje? Pokus o právní regulaci zabíjení je pokusem o zmírnění války, zejména co do způsobu zacházení s válečnými zajatci a civilními příslušníky a způsobu vedení bojů - zákazu určitých zbraní a postihování zločinů proti míru (příprava útočné války). Podnětem ke vzniku válečného práva se stala bitva u Solferina, jak nám o ní zanechal svědectví hrdina Haškova románu Dobrý voják Švejk, poté co se rozhodl táhnout na Bělehrad: Byla bitva, byla, tam u Solferina, teklo tam krve moc, krve pod kolena... V bitvě u Solferina (24. června 1859) porazila francouzsko-sardinská vojska rakouskou armádu, což znamenalo rozhodující krok ke sjednocení Itálie a sardinskému králi Viktoru Emanuelovi II. toto vítězství otevřelo cestu k titulu italského krále. Byla to však bitva velmi krvavá a na bojišti zůstalo ležet přes 40.000 mrtvých a umírajících vojáků. Švýcarský spisovatel a pozdější spoluzakladatel Mezinárodního Červeného kříže, iniciátor Ženevské konvence a nositel Nobelovy ceny míru Jean Henri Dunant (1828 - 1910) zanechal o této bitvě svědectví ve své knize „Vzpomínky na Solíerino“ (1862), která se stala duchovní výzvou k vytvoření prvních humanitárních dohod a organizací, majících zmírnit válečné hrůzy. Nebylo to poprvé, vzpomeňme slavnou knihu Harriet Beecher Stowe „Chaloupka strýčka Toma“, kdy kniha podnítila velkou historickou událost (občanskou válku v USA), v našem případě i mezinárodní právo. Začalo se v praxi uplatňovat římské rčení „inter arma caritas“ (milosrdenství mezi zbraněmi) - nadále se tedy právo a válka neměly vylučovat - naopak právo mělo válku upravovat! Již čtyři roky po bitvě byl založen Mezinárodní výbor Červeného kříže a jeho národní společnosti. Právě tento výbor předložil na další konferenci návrh první smlouvy - mezinárodního humanitárního práva - Ženevskou úmluvu o zlepšení osudu raněných příslušníků pozemních armád (22. srpna 1864). Prvním pokusem o mezinárodně právní regulaci války jsou dílčí mezinárodní dohody o pravidlech vedení válek a zákazu používaní otravných plynů, iniciované z podnětu Ruska v letech 1899 a 1907. Zatímco určitá pravidla o vedení válek se podařilo konstituovat, tak zcela neplodným se tehdy ukázalo úsilí o uzavření dohody o omezení zbrojení. Tyto tzv. Haagské úmluvy vycházely ze zásad, že válčící státy nemají neomezené právo na volbu prostředků a způsobů vedení válek ; válečné nepřátelství má mít určité meze. Dále uvedené názvy úmluv ukazují na jejich obsah: Úmluva o pokojném vyřizování mezinárodních sporů, Úmluva o počátku nepřátelství, Úmluva o zákonech a obyčejích pozemní války a Řád pozemní války, Úmluva o právech a povinnostech neutrálních osob v pozemní válce; Úmluva o právech a povinnostech v námořní válce a o omezeních kořistního práva v námořní válce atd. Již první světová válka, stejně tak druhá, ukázaly, jak těžké bylo pro válčící strany tyto dohody neporušovat. Pokud tyto úmluvy válce nezabránily, a to se v případě Vel- 30 / nový POLYGON 5/2010 [pageend32]ké války, později zvané 1. světové války, stalo - pak na způsobu vedení války již nic nezměnily - vynález moderního kulometu, radikální zdokonalení děl, první používání samopalů, otravných plynů, plamenometů, letadel, ponorek a dalších válečných vynálezů, učinily navzdory těmto úmluvám válku mnohem děsivější a hrůznější. V reakci na světovou válku je přijat r. 1925 Ženevský protokol, který postavil mimo zákon používání chemických a bakteriologických zbraní. Tento protokol bude za drubé světové války dodržen, poprvé v dějinách začne působit tzv. „rovnováha strachu“, která později nedovolí přeměnu studené války mezi USA a SSSR v horkou. V r. 1929 se „vylepšují“ Ženevské úmluvy, jsou přijaty dvě nové - první nahrazuje výše uvedenou úmluvu o zlepšení osudu raněných a nemocných vojáků pozemních armád a druhá, poprvé samostatně, upravuje zacházení s válečnými zajatci, včetně úpravy zasílání léků, potravin a provádění kontrol. I tyto úmluvy sehrály (mimo zjevné excesy) velkou roli v II. světové válce a prokázaly svoji účinnost Nepodařilo se ale přijmout dohody o ochraně civilních osob, byť Úmluva o ochraně civilních osob již byla připravena. Podobný osud měla Úmluva o ochraně civilistů pod cizí okupací. Plošné bombardování za II. světové války a osud Coventry, Hamburku, Drážďan a dalších měst a statisíců jejich obyvatel ukázal, jak by takové dohody byly potřebné. Ovšem holocaust a vy- vraždbvání dalších etnik rovněž ukázaly, že Hitlera a jeho nacistickou mordpartu by nezastavily žádné úmluvy. Prvním mezinárodně-právním dokumentem, který se pokusil právně postihnout rozpoutání útočné války, byl Bri- and-Kellogův pakt - dohoda o zákazu války (s výjimkou války obranné) jako prostředku mezinárodní politiky, iniciovaná francouzským státníkem A. Brian- dem a americkým státním tajemníkem (tj. ministrem zahraničí) F. B. Kellogem; podepsaná 27. 8.1928 v Paříži 15 státy, mj. i ČSR K paktu se v krátké době připojilo 62 států, zůstal však pouhou deklarací, protože neměl žádné mechanismy, které by jej byly schopny prosadit Po 2. světové válce se pakt stal základem pro souzení válečných zločinců a podkladem pro akta Norimberského procesu. Protože však do doby jeho konání nikdy rozpoutání války nenaplňovalo skutkovou podstatu trestného činu a nebylo tedy trestné - považují dodnes mnozí právníci odsouzení nacistických válečných zločinců za tento paragraf (byli ovšem odsouzeni i podle jiných paragrafů) za sporné, protože porušovalo známou základní zásadu moderních trestních zákonů - „nulum crimen sine lege, nulum poena sine lege“ (není zločinu bez zákona, není trestu bez zákona). Dalším pokusem o humanizaci války jsou Ženevské úmluvy o ochraně obětí ozbrojených konfliktů - mezinárodní smlouvy kodifikující mezinárodněprávní ochranu obětí války. Byly přijaty na konferenci v Ženevě roku 1949 a ratifikovalo je více než 70 států. Všechny čtyři úmluvy (Ženevská úmluva o zacházení s válečnými zajatci, Ženevská úmluva o ochraně civilních osob za války, Ženevská úmluva o zlepšení osudu raněných a nemocných příslušníků ozbrojených sil v poli a Ženevská úmluva o zlepšení osudu raněných, nemocných a trosečníků ozbrojených sil na moři) jsou ovládány snahou o humanizaci ozbrojených konfliktů, pokud lze vůbec o humanitě v souvislosti s válkou mluvit. Úmluvy z roku 1949 vycházely ze tří starších úmluv, také přijatých v Ženevě, v letech 1864, resp. 1906 a 1929. Roku 1977 byly k úmluvám z r. 1949 připojeny ještě dva dodatkové protokoly. Podařilo se tedy „pravomocně“ upravit i ochranu civilních osob. Ponechme stranou, kdo tyto úmluvy podepsal a kdo ne - např. SSSR nechal jak Haagské, tak Ženevské úmluvy podepsat jen některými „svými“ státy, např. Běloruskem a Ruskou federací, využívaje triku, že sovětské republiky nový POLYGON 5/2010 / 31 [pageend33]mají samostatnou zahraniční politiku. I když dodržování humanitárních dohod se mnohdy řídí nekodifikovaným právem „silnějšího“ a zásadou, že vítěz tvoří dějiny, jejich existence je nepochybně velkým pokrokem proti minulým stoletím, protože je vždy lepší alespoň nějaká právní úprava než žádná, stejně tak je lepší špatné právo než žádné právo. To je tedy válečné právo, jehož se dovolávají ti, kteří odsuzují násilné činy jedinců proti představitelům státní (totalitní) moci. A zde začíná onen právní problém, který dosud nikdo nevyřešil. Z obsahu shora uvedeného je zřejmé, že „válečné právo“ je právem upravujícím válečné konflikty v jejich „klasické“ podobě. Tedy války vedené státy proti jiným státům. I v těchto válkách je ovšem problémem jejich dodržování, protože ať již zakazují některé válečné prostředky, i v „regulérním“ boji muže proti muži jako součásti bitev nebo jen menších válečných střetnutí dochází k excesům, které pro svoji četnost se stávají pravidlem. Útočící vojáci, kolem nichž vybuchují granáty a sviští kulometné dávky, nemohou reagovat na protivníka, který se náhle vzdá tak, že přeruší boj a odvedou jej do týlu k zajetí. Nejde jen o jejich ohrožení, ale i o emoce; kolem nich nelétají jen kulky a střepiny z granátů, ale i kusy těl jejich kamarádů. Přerušit boj není možné, mohlo by to být kvalifikováno jako zbabělost před nepřítelem, kdyby voják začal zajímat protivníky a odcházet s nimi do týlu. Měl by svým zajatcům říci: „Kluci, počkejte tady, já se pro vás vrátím,“ a nechat si je za zády? V mnoha válečných filmech vidíme, jak to dopadne. Stačí si vzpomenout na slavný anglický film „Umírání za dlouhého dne“ s Davidem Hemmingsem. Pokud tedy válečné právo upravuje práva zajatců a zacházení s nimi, jde o vojáky, kteří se do zajetí dostávají většinou po skončení boje nebojsou zraněni, ochromeni a nemohou již ohrozit své bojující protivníky.Jistě, jde o případ k případu - stále jsme však na teritoriu klasické války, pro které v rámci možností platí shora definované válečné právo s popřením zásady „inter arma silent leges“ (ve válce mlčí zákony). I když, a to řekněme rovnou, válečné právo je tak trochu na vodě - zejména ta jeho část, která se snaží upravovat způsob vedení války. K čemu je zákaz střel expanzivních, neplášťových, poloplášťových a zvláště ranivých, např. střel dum-dum, které zakázala Haagská konvence z r. 1899, když jediný nezakázaný granát z kanónu roztrhá třeba deset vojáků na kousky a jedna nezakázaná bomba z letadla rozmetá celý blok domů se stovkami lidí. A to jsme jen u zbraní II. světové války! Jak je tomu v případě „neklasické“ války? Té, která se nazývá guerillová neboli partyzánská válka. Může být vedena proti klasické armádě, vzpomeňme na španělskou guerillu, jak ji zachytil na svých obrazech Goya, vedenou proti okupační Napoleonově armádě, guerillu Juarezových bojovníků proti císaři Maxi- miliánovi v Mexiku, guerillu amerických „rangers“ ve válkách proti Mexiku a za nezávislost Texasu, nebo guerillu ruských partyzánů proti Velké armádě císaře Napoleona či sovětských proti Hitlerovým vojskům. Nám zeměpisně nejbližší byla guerilla, kterou v Polsku vedla Armija Krajowa proti nacistům. A pro vyznavače levicových revolucionářů a idolu západní (i české revoluční levice) přidejme Fidela Castra a slavného krále triček „Che“ Gue- varu. Nemáme na mysli zajaté a odsouzené nepřátele, odsouzené politické protivníky, byť quasi soudy, ale pouhé zneškodněné protivníky - podobně pacifikované, jako byl strážmistr Honzátko, kterého zabil Ctirad Mašin. Není třeba číst „Černou knihu komunismu“, ale stačí si přečíst knihu „El Americano“ od Arana Shetterly (nakladatelství JOTA, Brno 2008) o Američanovi, který bojoval po Castrově boku za svobodu Kuby. Byl to comandant William Alexander Morgan, kterého velký 32 / nový POLYGON 5/2010 [pageend34]Fidel nechal popravit. O tuto popravu nejde, byl to jen revoluční soud nad revolucionářem - dítětem požíraným jeho revolucí, ale kniha přináší svědectví, že zabíjení zneškodněných zrádců revoluce bez soudu bylo v guerillové válce na Kubě - guerillově normální. A co oběť Stalinova teroru, maršál Tu- chačevskij? Kolik zajatých námořníků nechal zmasakrovat v Kronštadtu? Podle vlastních slov z nich nadělal sekanou. Nemluvíme o Leninovi a Trockém, mluvíme o nevinné oběti teroru Stalina, o muži, který svou mučednickou smrtí vstoupil do dějin více než svým vojevůdcovstvím. Že pro guerillovou válku neplatí ani Haagské, Ženevské a jiné humanitární úmluvy, je zřejmé. Neplatily pro partyzány Tita a četniky Mihajloviče v Jugoslávii, neplatily pro Armiju Krajowu v Polsku, pro partyzány ve Slovenském národním povstání, pro partyzány v Rusku, v Bělorusku, na Ukrajině, ve Francii (rezistence), v Itálii, v Řecku, pro mudžahedíny v Afghánistánu, pro guerillové bojovníky ve Střední a Jižní Americe, pro guerilly v Africe a dnes znovu v Afghánistánu (Taliban) a v Iráku. Guerillový způsob boje byl používán jak v případech spravedlivé či osvobozenecké války, nebo v boji proti demokracii či totalitě, bojovníky zprava i zleva. Přes všechny úmluvy a konvence guerilla byla, je a bohužel bude. Zajaté nepřátele likvidovali guerilloví bojovníci fyzicky mimo jiné i proto, že neměli k dispozici zajatecké tábory, a kdyby je nezlikvidovali, tak by zajatce museli vodit s sebou a za chvíli by zajatců bylo více než bojovníků. Guerilla je jediný efektivní způsob boje malé skupiny nebo skupin bojovníků proti vyspělejšímu, materiálně a početně silnějšímu nepříteli, proti kterému se nelze postavit s regulérní armádou. Je používán politickými skupinami, které chtějí změnit politické a sociální poměry, dát vzniknout občanským společnostem a historicky byla používána také v době vzniku národních států. Může ji samozřejmě motivovat jak úsilí o zničení demokracie, tak snaha o nastolení totality. Nejde nám o posuzování spravedlivosti nebo nespravedlivosti guerilly, jde o vysvětlení její existence a odlišnosti metod jejího boje od individuálního zabíjení a klasické války. Jde o druh války proti režimu, tomu i jinému. Dají se „pravidla“ guerillové války použít při hodnocení jednání bratrů Mašinových? Jsou na to různé názory. Byly vyjádřeny např. v diskusi, která proběhla v roce 1994 v klášteře Teplá mezi mediálně známými osobnostmi. Martin Štěpánek: „Žádný válečný stav nebyl, ta kauza, že bratři Mašinové se dopustili několika vražd ve válečném stavu, nikde právnicky nemůže obstát“ Karel Pecka: „Když po osmačtyřicá- tém roce komunisté přijali zákon 231 na ochranu republiky - to nebylo vyhlášení války?“ Ivan Medek: „Oni jsou přesvědčení o svém právu dělat všechno to, co dělali, a tam bohužel nemají pravdu ani z právního, ani z morálního hlediska.“ Anastáz Opasek: „To byl skutečně mimořádný čin, já bych to nikdy nemohl považovat za vraždy, když se někdo probíjí do svobody a cestou zastřelí několik lidí, prostě to patří k věci.“ Martin Štěpánek: „Jestliže budou rehabilitováni všichni komunisté, kteří se dopustili vražd, nechť jsou rehabilitováni taky bratři Mašinové.“ Jiřina Šiklová: „Podobně (jako Mašinové) jednal třeba i Stalin, když přepadal třeba vlak, aby získal peníze na revoluci, a pokud vím, tak taky to zrovna nepovažujeme za činnost, která by byla tedy zvláště ospravedlnitelná.“ nový POLYGON 5/2010 / 33 [pageend35]Budeme-li odsuzovat zločiny bratrů Mašinu, musíme nejdříve rozhodnout otázku - vedl (pro upřesnění v 1. polovině 50. let) komunistický režim třídní boj proti svým politickým protivníkům a majetným spoluobčanům, občanům s jinými názory na organizaci výroby, na formy vlastnictví, na historii, způsob zemědělského hospodaření atd? Nepochybně ano. Jeho představitelé to přece stále vyhlašovali. Zodpovězme otázku druhou. Popravoval své protivníky ve vykonstruovaných procesech, věznil je dlouhá léta, mučil je, okrádal je o majetek, ničil jejich osudy a osudy jejich dětí, střílel je na zadrátované hranici? Nepochybně ano, odsouzené JUDr. Miladě Horákové nepopřál ani rychlou smrt a dusil ji v oprátce 20 minut. Buďme však shovívaví, jako jsou někteří pozdější odpůrci totalitního režimu, kteří tvrdí, že se mělo počkat, až bude možný odpor pasivní, a pak podepisovat petice a nechat je předčítat ze Svobodné Evropy. A přiznejme tomuto totalitnímu režimu, že měl krásné ideály - chtěl přece beztříd- ní společnost a spravedlnost pro všechny - proto mu tolik lidí uvěřilo. Ano, došlo k justičním omylům, zem bylo nutno chránit před špiony a agenty, kolektivní hospodaření změnilo vesnici a zestátněný průmysl vedl ke zvýšení životní úrovně. Mnozí tvrdí, že komunistický režim byl sice nelegitimní, ale legální, druzí apo- logeti to říkají obráceně a představitelé KSČM tvrdí, že byl legitimní i legální. Ale nebyly „jen“ justiční omyly a právem střežená hranice a lepší formy hospodaření - režim vraždil také bez soudů, mučil bez soudního posvěcení a ubíjel nevinné bez jakýchkoliv (i nespravedlivých) paragrafu. JUDr. Zdeněk Magan- ko, který vyšetřoval krabičkovou aféru, byl ubit v pankrácké věznici hned v prvních dnech komunistického puče, ing. P. Konečný byl zastřelen v lese při převozu do vězení, stejně tak Bedřich Wiesner, umučeni a umláceni byli František Veselý, E Lotrek, P. Barák, na vnitřní zranění z bití zemřel farář Toufar, plukovník Lukas byl ubit při výslechu a desítky dalších osob zrovna tak, nebo se dalšímu mučení vyhnuli sebevraždou. Byla to jen nespravedlivá třídní justice, nebo guerillová válka komunistické strany proti občanům ČSR? Dodejme, jen některým, či spíše mnohým. Na počtu ale nezáleží, bratři Mašinové také zabili jen několik svých protivníků, možná také nevinných, ale podle stejných pravidel guerillové války, jaké použili komunističtí pretoriáni proti jejich spoluobčanům. Otázka třetí tedy zní - bylo možno se guerillové válce, vyhlášené komunisty ve jménu nejsvětějších ideálů, bránit stejným druhem války, stejnými metodami boje ve jménu demokracie a svobody? Jestliže ne, pak proč ne? Je možné uplatnit individuální právní princip sebeobrany - bránit se stejnou intenzitou a stejnou zbraní proti útočníkovi i v případě teroru uplatňovaného totalitním režimem? Nejen proti sobě, ale i proti spoluobčanům? Je legální útočit se zbraní proti jeho pochopům a snažit se o vyvolání odporu většího rozsahu? Platí zde známé rčení „casus belli“ (důvod k válce)? Zákon o protiprávnosti komunistického režimu takový násilný odpor připouští. Znamená to, že takový princip platí až dnes a neplatil v 50. letech? A jak takový násilný odpor proti režimu a jeho represivním složkám provádět? Z pozice menšiny proti obrovské přesile. Guerillou? Nebo je správnější se stát obětí takového režimu a spolu s dalšími tisíci mučedníků být jen anonymně připomínán jednou ročně při pokládání věnců politiky dalších generací? Neblahé zkušenosti z II. světové války přivedly do trestních zákoníků ustanovení o válečné krutosti vycházející z porušení předpisů mezinárodního práva. Tento paragraf postihuje toho, kdo za války poruší předpisy mezinárodního práva, když mimo jiné nelidsky zachází s bezbranným 34 / nový POLYGON 5/2010 [pageend36]civilním obyvatelstvem, utečenci, raněnými, příslušníky ozbrojených sil, kteří již zbraně složili, nebo s válečnými zajatci. Na mezinárodní úrovni postihuje takové zločiny Mezinárodní trestní soud (ICC), který soudí pachatele takových trestných činů spáchaných po jeho založení v r. 2002. ■ Těžké časy liberálů VLASTIMIL PODRACKÝ U příležitosti 60. narozenin Gerharda Schwarze si v článku Těžké časy liberálů týdeníku EURO (27/2010) stěžuje Václav Klaus na to, jak to mají liberálové těžké. Shoduje se názorově s jubilantem a využívá toho k prezentaci svých názorů. Dlouho jsem se připravoval vybrat nějaký Klausův text, abych s ním mohl polemizovat, a zde se nabízí příležitost téměř neopakovatelná, protože v blahopřání jubilantovi shrnuje svoje a Schwarzovy názory téměř kompletně do krátké eseje. Vždy si rád přečtu konstruktivní názory, které mají výstup a nejsou jen pouhými stížnostmi. V Klaus se k tomu vypracoval z obyčejného ekonoma, je vidět, že musel reflektovat mnoho jiných kategorií než ekonomických a nakonec vytvořil pro sebe teorii filozofických a politologických rozměrů, která má hlavu a patu. Sice se nevyhnul zjednodušování: podle jeho podání lidé jen tak z ničeho nic se odvracejí od klasického liberalismu, příčinu nezkoumá, liberalismus je vynikající a lidé jsou hloupí. Nicméně to všechno je jen slabým odvarem jiných publicistů, kteří jsou nejen zcela shodní v nedostatku empatie, ale ještě daleko více popírají kauzalitu. Hlavním Klausovým přiznáním je jeho vývojový fatalismus, který v eseji znovu a znovu prosazuje. Zřejmě na základě von Hayekovy teorie spontánního řádu nechce zasahovat konstrukčně do přirozeného vývoje, opakuje neustále svoje obavy o budoucnost svobody při prosazování nové ideologie enviromentalismu.Jiní dělají totéž, ale nepřiznávají se k tomu, neřeší nic, omílají dokola, jak je to všechno špatné, ale řešení nemají, stejně jako Klaus. Jenže Klaus vědomě nic řešit nechce. Podle něho se nemá nic dělat, vše se vyřeší samo, stačí, aby byla svoboda, kterou nesmí nic omezovat To vše, fundamentálně podáno i v této eseji, je opravdu důsledné, a to tváří v tvář globálním ohrožením, která u zodpovědných lidí vzbuzují nervozitu a hrůzu (třeba vytékání ropy do Mexického zálivu). Tento vývojový fatalismus se trochu nepřesně nazývá klasickým liberalismem. Ten prý je ohrožen stávajícími konstrukčními zásahy neliberálů, momentálně zakuklených marxistů v zeleném hávu. Jedná, jako by žil v dobách skutečného klasického liberalismu, kdy člověk dodržoval konzervativní pravidla, ještě neměl prostředky k totálnímu zničení přírody a možnost pomocí hédonického života, potratů a antikoncepce vyvraždit sám sebe. Prostě jako by nebyla zcela jiná doba. Klaus jinak dobře popisuje úpadek stávající společnosti. Kritizuje povrchní vzdělání, přebujelé vysoké školství a mýtus „vysokoškolské vzdělání pro všechny“, které nutně vede k inflaci diplomů a úpadku kvality. Taktéž správně klasifikuje činnost mediokracie, jednoty obsahu mediálních projevů a idejí politického mainstreamu, zatímco v klasickém liberalismu se sdělovací prostředky stavěly proti establishmentu. Kritizuje zcela pravdivě katastrofické zaměření zpráv a mediálních konstrukcí. Odmítá líbivou Keyne- sovu doktrínu utrácení a státních zásahů, tak dobře realizovatelnou a pohodlnou pro sociální demokraty. Postupně přechází v kritiku EU a vyvrací omyl, že integrace je omezení státu, jak tvrdí někteří zbloudilí liberálové. Podle Klauseje to jen šálivé nový POLYGON 5/2010 / 35 [pageend37]mámení. Musí být demokratický stát jako nejdůležitější politická struktura: „Občanství je výchozí princip uspořádání jakéhokoliv lidského společenství“. Tvrdí, že na občanském principu není možno Evropu sjednotit, protože neexistuje evropská identita, ale jen identita národů, kosmopolitismus vede ke ztrátě identity, a tím k rozkladu státu, ale univerzální evropská identita se tím nezíská. Potom nastává anarchie, každý se stará o sebe, lidé nemají morálku a ztrácí se sociální soudržnost. Klausovy názory nelze jinak než pode- psat. Nemám problém s tím, co říká, ale s tím, co neříká. Konzervatismus má širší záběr než Klausova teorie klasického liberalismu, a tak lze z konzervativního hlediska kritizovat Klause, že není zcela zodpovědný za budoucnost a neříká nic o tradičních hodnotách, které je zapotřebí zachovat Někdy se Klaus stane konzervativcem, když odmítne podepsat antidis- kriminační zákon nebo „sňatky homosexuálů“, ale to jsou sporadické činy a člověk vlastně neví, co udělá, protože to není definováno v jeho teorii, která je jinak zcela konzistentní a systémová. Např. nekritizoval přímo nikdy feminismus a rozklad rodiny, nikdy nezaujal jednoznačný a systémový postoj k vymírání evropských etnik, islámské nebezpečí jako by ne- bylo.Nicméněmůžemesibýtjisti,žehájí tradice, alespoň jejich symbolickou podobu. Ve smyslu základního konzervativního postulátu: „Společnost je smlouvou mezi živými mrtvými a dosud nenarozenými“, Klaus nějak dodržuje smlouvu s mrtvými, ale „dosud nenarozené“ přehlíží, odmítá zodpovědně řešit otázky ekologie a vymírání evropských etnik, otázky šíření expanzivních etnik a jiná fatální ohrožení kulturní i biologická. A tak vlastně je Klaus polovičním konzervativcem, ve smyslu, který podává výraz „zpátečník“. Jeho úporné dodržování klasického liberalismu tváří v tvář ohrožením to jen doplňuje. Skutečný konzervativec není zpátečník, má zodpovědnost za budoucnost, která je vyjádřena smyslem výrazu „smlouva s dosud nenarozenými“. Mlčení ohledně řešení budoucnosti nejvíce využívají oponentní socialisté, nasazují svoje zpozdilé představy o rovnos- tářství, rodina pro ně není společenstvo zařazené do společenského systému, ale objekt sociálního zabezpečení, stejně asi jako invalidé, důchodci nebo bezdomovci. Pravice není schopna jim tyto zodpovědné reakce vyrvat a řešit svým způsobem. Proto si také mnoho lidí myslí, že sociální problémy mohou řešit jen socialisté a že ekologové jsou jenom levicoví envi- romentalisté. O toto smýšlení se Klaus, stejně jako většina pravice, dosti zasloužil přenecháváním těchto otázek socialistům. Když konzervativec, vědom si svojí zodpovědnosti za budoucnost, se snaží tyto problémy řešit, mnozí „poloviční konzervativci“ ho považují za socialistu. Přitom konzervatismus není od toho, aby liberály Klausova typu vyřadil, ale správně zařadil; socialisty a komunisty porazil a nahradil. Nahradit je v rozměru řešení problému „dosud nenarozených“ je problematické a neplatí žádné staré teorie, vůbec už ne socialistické. To, co musí konzervativci socialistům vyrvat, je řešení ekologie, podpory rodiny, dostatečné natality a dobré výchovy dětí, aniž by převzali socialistické metody. Toto jde ovšem mimo Klause a klasických liberálů. Je to v oblasti morálních pravidel, předpokládá to nutnost dobrovolné skromnosti a obětavosti pro rodinu a životní prostředí, včetně snížení čerpání zdrojů. Předpokládá to metafyzický ideál, za kterým lidé půjdou. Zde ovšem nelze s Klausem počítat, určitě by to považoval za ideologii, která omezuje svobodu. Potom Klaus, a jeho směrem jdoucí pravice, se může dočkat „zodpovědných“ totalit, které tyto fatální problémy vyřeší svým způsobem - absolutním omezením svobody. Tato méně zodpovědná část pravice bude jen štěkat a kázat o svobodě, samotná svoboda však řešení nedává. ■ 36 / nový POLYGON 5/2010 [pageend38]justice ■ justice ■ justice ■ justice ■ justice ■ justice ■ justice PŘÍBĚHY ČESKÉ JUSTICE MILAN HULÍK Příběh čtyřicátý devátý: PŘÍBĚH PŘÍBĚHŮ Tento příběh je o příbězích justice, se kterými se setkáváme v každém čísle Polygonu. Je to pokus o analýzu justice, tak jak jsem ji převyprávěl v břevnovském klášteře sv. Markéty na 38. sympoziu „OPUS BONUM“ s názvem „Právo a právní kultura“ . Opus bonům je laické katolické sdružení, založené bývalým opatem břevnovského kláštera Anastázem Opaskem, kterého v padesátých letech komunisté věznili a který po propuštění z vězení v roce 1968 emigroval do Bavorska. Opus bonům vydávalo v Německu publikace, usilovalo o smíření mezi Čechy a Němci a snažilo se svými aktivitami napomoci československé protikomunistické opozici. Od roku 1978 pořádala tato organizace každý rok vnevelkém Frankenu třídenní setkání českých a slovenských exulantů nejrůznějších směrů a politického i náboženského zaměření. Kromě akcentu na náboženskou stránku přispěla tato frankenská setkávání obdobně jako rozhovory odpůrců normalizačního režimu doma k udržení tradice svobodného rozhovoru o aktuálních otázkách. Ti, kteří postrádají stále opakovaný výrok Ondřeje Neffa o mytologické bytosti zvaná „spravedlnost“, se s ním setkají v textu mé přednášky. Vaše Eminence, pane opate a pane biskupe, dámy a pánové, vážení přátelé, chtěl jsem začít jinak, ale atmosféra tohoto kláštera a vzpomínka na otce arciopata Anas táze Opaska, se kterým na jedné cele koncem 50. let pobyl i můj vězněný otec, mně přivádějí na mysl výrok slavné církevní autority - sv. Augustina: Kde chybí spravedlnost, není stát ničím jiným než velkou bandou lupičů. My však podle ústavy žijeme v právním státě, který by nám měl umožnit užívat plodů mnohasetleté právní kultury, ve které se vyvíjelo české právo, později jako součásti kultury práva rakouské monarchie, ve které dospělo ke svému vrcholu - Všeobecnému zákoníku občanskému - Allgemeines bürgerliches Gesetzbuch - slavnému ABGB. Jak se výrok sv. Augustina srovnává s tímto vývojem, s deklarovaným prohlášením České republiky za právní stát, s aférami a skandály, o kterých se denně dočítáme, s obrovskou korupcí, s denně vyslovovanými podezřeními na desítky špičkových politiků, kteří se podle těchto podezření rvou o moc a o stamiliony z veřejných peněz pro sebe. O aktuální právní kultuře státu ovšem více než deklaratomí ústavní prohlášení vypovídají současné bonmoty, které rádi svým klientům citují advokáti: K soudu nechodíme pro spravedlnost, ale pro rozsudek. Jak jsem při svých advokátních stážích v cizině zjistil, zejména v anglosaské oblasti, i tam mají kanceláře vyzdobeny různými citáty a bonmoty, které však nenový POLYGON 5/2010 / 37 [pageend39]pochybují o spravedlnosti, ale jen o nejistotě, na které straně soud spravedlnost najde. Např.: „Před Bohem a soudem si nemůžeme být nikdy jisti. Je však velký rozdíl nemít jistotu z výsledku nalezení spravedlnosti a na druhé straně - té české - z nejistoty, zdaje rozsudek vůbec spravedlivý - to v tom lepším případě, nebo z jistoty, zeje nespravedlivý. Jeden můj kolega razí nový bonmot: Nebojte se, že u soudu něco zkazíte, soud to za Vaše peníze zkazí sám. Slova publicisty Ondřeje Neffa „pokud se bavím nebo mejlíkuji s lidmi o právu, tak z těchto rozhovorů nebo psaní to vypadá, že řadový občan už ani moc nedo- ufá, že někdo probudí tu mytologickou bytost zvanou rovná právní spravedlnost“ byla napsána před osmi lety. Skutečně, ještě ji nikdo neprobudil. Je to skutečně tak zoufalé ? V občanskoprávním řízení vždy jedna strana prohraje a obžalovaní v trestním řízení jsou většinou odsouzeni. Vždy tedy bude někdo nespokojený. Jako advokát jsem u soudů denně, jeden den odcházím naplněn vědomím nalezené spravedlnosti (a nejen ve vyhraných kauzách),jindy jsem šokován rozsudkem, který může být i v souladu se zákonem, ale v naprostém rozporu s přirozeným vědomím spravedlnosti, které jsme si vytvořili na základě výchovy, vzdělání a mravnosti, které jsme za svůj život obsáhli. To, bude o tom ještě řeč - právnickým jazykem „conditio sine qua non“ - je základ, podmínka bez které justice nemůže být spravedlivá. Měla by se do právnických kodexů ne psát, ale vytesat: SPRAVEDLNOST, NE ZÁKONNOST! Nej autoritativnějším soudcem je však sama justice - označí-li samotný soud jiné představitele justice - státního zastupitelství za mafii, je to těžké obvinění, z něhož lze mimo jiné dedukovat, že na předchozích kritikách „nepovolaných“ něco musí být Proto mi nezbývá, než abych v tomto sále a klášteře, z něhož dýchá „genius loci“ vyzařující spravedlnost Boží, se stal na chvíli kacířem - když vyjádřím názor, že justice předlistopadová, tedy ona nechvalně známá justice socialistická, od- myslíme-li si politické procesy, byla v 70. letech a 80. letech, jak jsem ji jako advokát poznal - spravedlivější než justice dnešní. Nejde jen o názor, ale o zkušenost deklarovanou desítkami vlastních kauz, ale i kauz mých kolegů, a abych vás přesvědčil, že nevycházím z toho, co je v novinách a TV kam píší novináři, kteří však mnohdy neznají rozdíl mezi žalobou a obžalobou, odvoláním a dovoláním, zmíním jen krátce jeden případ z desítek jiných. Zůstavitelka dala vkladní knížku s uloženými několika sty tisíci korunami oblíbené sousedce a pominula člena rodiny. Bylo její věcí, komu darovala svoje peníze. Po její smrti dědička pochopitelně podala žalobu, ale důkazy a výpovědi svědků byli jednoznačné - Okresní soud v malém městě na jihu Čech žalobu dědičky zamítnul. Dědička podala odvolání a vyhrála. Proč ? Protože předsedkyně odvolacího soudu v citaci důkazů provedených před soudem I. stupně změnila výpověď korunní svědkyně, uvedenou v protokolu výslechu u Okresního soudu a uvedla ji v jiném znění - takovém, které potřebovala pro zrušení rozsudku a vyhovění žalobě. Jsou zde dvě možnosti: buď neuměla číst, což je málo pravděpodobné, nebo měla zájem na úspěchu druhé strany. Proč? Nevím, ale slovo korupce nevyslovím, nemám pro to důkaz. Jediný možný opravný prostředek ztroskotal na formálnosti dovolacího řízení - ve složitě koncipovaném odůvodnění zamítavého usnesení Nejvyššího soudu bylo řečeno, že soud neshledal právní zájem na změně rozsudku Krajského soudu, zájem - který je podmínkou úspěšnosti dovolání. 38 / nový POLYGON 5/2010 [pageend40]Nebo předseda senátu jiného města na jih od Prahy dvakráte odmítl splnit pokyn odvolacího soudu a opakovaně odsoudil jako vinného spoluobviněného, v jehož prospěch vypovídalo 7 svědků, a zprostil druhého obviněného, jehož zavinění těchto 7 svědků dosvědčilo. Jiní svědci nebyli. Nakonec musel tvrdošíjně opakovaný rozsudek zrušit sám a rozhodnout šalamounsky - zprostit z obžaloby oba. Korupce? - Bože chraň, kde by se v české justici vzala? Působí přece i jiné mechanismy. Ovšem, hitem justice a toho, co jsem v ní zažil, je odůvodnění rozhodnutí soudu ve formě usnesení, kterým soud zamítl žádost obviněného o propuštění z vazby: „...protože se nepodařilo zjistit, jaké trestné činnosti se obviněný dopustil, ponechává se dále ve vazbě“. Hity nespravedlnosti a politika Největšími hity společenského a politického vývoje, jemuž historie dala epiteton „polistopadový“, jsou justice a její zákony, tunelování, korupce, nespravedlnost, rasová, či spíše romská otázka a obecný pokles mravnosti. Cítím se fondován hovořit pouze o justici a legislativě. Je současný stav justice v ČR odrazem stavu společnosti, nebo je tomu naopak? Nebo v sobě nese neodstranitelné dědictví v podobě tzv. socialistické zákonnosti? V každém případě platí, že společnost ajejí justice jsou spojené nádoby. O příčinách se diskutuje stejně tak dlouho, jak dlouho trvá tento stav. Kon- statujeme-li někdy zlepšení, pak se zase projeví zhoršení. Kdo je však oprávněn kritizovat judikaturu, kterou vytvářejí soudci rozhodující podle svého svědomí a odborných znalostí? Pokud tak činí politici, jsou to ti nejméně oprávnění kritici. A zahmeme-li do širšího pojmu justice i orgány trestního řízení - policii a státní zastupitelství, pak je shora uvedené poznání o to horší. Jesdiže jeden soud označí jiné představitele justice za mafiánské, je to důkazem toho, nakolik je ústavní označení České republiky jako právního státu v rozporu s jeho skutečným právním stavem. Právní stát - právní stav. V r. 1992 jsem o tom diskutoval s Václavem Havlem. Namísto pojmu „právní stát“ říkal „právní stav“. Teprve později jsem pochopil, co měl na mysli. Označení právní stát lze nadekretovat, jak to učinila i naše ústava. Může být ale právním státem ten, ve kterém se konají veřejné popravy bez rozsudku (Mrázek), kde politici nejen označují druhé za mafiány, ale také se s mafiány stýkají, ve kterém propojení politiky (politiků), justice a orgánů trestního řízení a zločinu dosáhlo zatím neodhali- telného stupně? Václav Havel měl na mysli obecnou neexistenci právního stavu, tedy absenci demokratických právníků s vědomím vnitřní morálky na rozdíl od formálně defetistických postsocialistických právníků (definice prof. Vojtěcha Cepla) a obecnou neexistenci vnější morálky vycházející z křesťanských hodnot a přirozeného práva. Nevědomky tak vyjádřil rozdíl, kterým se zabýval americký právník Leon L. Fuller ve své slavné knize Morálka práva, „rozdílem mezi morálkou povinnosti a morálkou aspirace, a rozdílem mezi vnitřní a vnější morálkou práva“. Za subjekty této vnější morálky si dosaďme české politiky. A máme českou justici! Skoro se zdá, že nebýt jí, nebudou mít média o čem referovat Na štěstí to „zachraňují“ skandály z ministerstva obrany. Justice je evergreen všech novin, deníků, týdeníků a občasníků. Stala se hitem vývoje české společnosti v posledních dvaceti letech a převzala roli justice socialistické, která se při každém sjezdu KSČ chlubila obrovským transparentem na soudní budově na Pankráci, že úkoly x-tého sjezdu KSČ splní. Jednou, pro obveselení národa tento transparent umístili na věznici za rohem. I po dvou desetiletích od této legrace mají Češi, jak to trefně vyjádřil kníže Schwarzenberg , vztah k justici jako holky v Perlovce ke svému panenství. A jaký vztah k české justici má třeba Japonec? nový POLYGON 5/2010 / 39 [pageend41]Takový, který zde žije a který poznal již jen demokratické české právo a demokratickou justici? „Soudce od soudce vydává protichůdné rozsudky nebo nepracují dostatečně rychle a lidé na jejich rozhodnutí čekají roky. Jediný soudce tak ničí svojí nečinností nebo naopak zločinností životy stovek lidí... Za laxnost ve stovkách případů dostává příslušný soudce většinou tak maximálně snížení svého vysokého platu o 10 % na šest měsíců. Zatím nikdo nikdy neslyšel o postizích pro soudce za justiční zločiny, kdy soudci odsuzují nevinné. A že těch prokazatelných soudních zločinů rok od roku přibývá, píše Tomio Okamura ve své knize „Český sen“. Neznám prameny informací pana Okamury, ale když se Výbor na obranu nespravedlivě stíhaných (VONS) pokoušel marné po převratu zbavit justici zkompromitovaných soudců, argumentoval mimo jiné tím, že kdo se jednou zpronevěřil svému soudcovskému svědomí, může se zpronevěřit i příště. Byla to tehdy spíše akademická moralistní námitka. Nové politické procesy ve svobodné a demokratické zemi, která je podle ústavy právním státem? A přece přišly! Hučín jeden za všechny! O jednom dalším se nyní píše. České úřady požádaly o vydání pana Tomáše Pitra. Obávám se, že další blamáž je na obzoru. Nejvyšší soud povolil obnovu jeho posledního procesu. Obhajoval jsem v něm jeho kolegu Provoda. Byli odsouzeni nespravedlivě, soud jim nedovolil předložit důkaz jejich neviny. Neznám jejich další kauzy, ani všechny ty podivné aktivity, o kterých se léta píše, ale vím, že jejich poslední proces byl politický. Politický proces znamená, že je o politice. Ne o kritice politiků, ale ve prospěch politiků. Stručná historie práva v českých zemích Než se pokusím rozebrat příčiny tohoto stavu, je třeba si říci něco o historii práva v českých zemích. Právní řád České republiky vstoupil v život 1. ledna 1993 v souvislosti se vznikem České republiky, která je nástupnickým státem Československé republik založené v r. 1918. Historie práva na území českých zemí však sahá do mnohem vzdálenější minulosti. Z hlediska svých tradic, konstrukce, pramenů práva, systému a institucí se právní řád ČR řadí do románsko-germánské právní rodiny, resp. do systému evropského kontinentálního práva, který je protipólem systému anglosaského práva - common law. České právo a česká právní kultura vychází jak ze zdrojů ryze českých, tak i německých, zejména z oblasti městského práva německého. Nejstarší českou právní knihou je „Rožmberská kniha“ ze 14. století. Svého vyvrcholení česká právní kultura dosahuje v době předhusitské dílem nejvyššího sudího zemského Ondřeje z Dubé „Práva zemská česká“. Kniha je dokladem vysoké právní kultury, které v té době české právo dosáhlo. Na úplném vrcholu na konci 15. a začátku 16. století je významné právnické dílo Viktorina Kornela ze Všehrd „O práviech, sudiech i dskách země české knížky devatery.“ Také na Moravě vznikly významná právnická díla, např. „Kniha Tovačovská“ z r. 1490 a na počátku 17. století vzniká kniha Karla staršího ze Žerotína „O právu našem“. Samozřejmě vedle těchto nejvýznamnějších kodifikací existovala řada dalších právnických děl, zejména v oblasti tzv. „horního práva“, jak bylo nazýváno právo upravující těžbu vzácných rud, ve které české království dominovalo Evropě. Významným dílem této právní disciplíny byl zákoník Václava II. „lus regale montanorum“ ze 14. století. O více než dvě století později vychází ještě dokonalejší zákoník „Narovnání o hory a kovy“, které se stalo právním základem dolování až do 19. století. České právo prakticky ve všech odvětvích, kterým dnes říkáme právo civilní - majetkové a závazkové, rodinné, obchodní a trestní, bylo na úrovni tehdy dosažené právní kultury evropské a konvenovalo i 40 / nový POLYGON 5/2010 [pageend42]tehdejší soustavě soudů a správní stavovské organizaci. Další vývoj českého práva od nástupu Habsburků a jimi vydané nové ústavy, jak ji představuje Obnovené zřízení zemské, se děje již v koexistenci s právem vznikající habsburské říše, do které je stále více pomocí rušení ryze českých úřadů a vytvářením úřadů dvojitých, česko-rakouských, a pak již jen rakouských, zapojováno nejen české království, ale i české právo. To ale není na úkor českého právního řádu, byť se již jedná o právní řád více rakouský než český ale protože Rakousko jako „cizí stáť neexistuje, nýbrž jen „Svatá říše národa německého“, které dnešním termínem habsburská říše či habsburská monarchie šéfuje. České právo v této koedukaci nabývá významu evropského a spěje ke svému vrcholu, k dílu, které je ještě dnes považováno za nejvyšší vrchol civilního (občanského) práva, ke Všeobecnému občanskému zákoníku, jehož první díl je vydán r. 1786. Tento dosud nepřekonaný občanský zákoník - dílo čtyř generací rakouských právníků, od Josefa I. k Leopoldovi II., byl kompletně vyhlášen r. 1811. Vycházel z římskopráv- ní učenosti a z teorie přirozeného práva. Zákon se odvolával na „přirozený smysl zákona“ a základem rozhodování soudů měla být „přirozená základní pravidla“, která měla respektovat „člověku vrozená již rozumem poznatelná práva“. Vycházel z principu všeobecnosti a výlučnosti. Platil pro všechny obyvatele státu bez výjimky a zakotvil výlučné principy soukromého vlastnictví. Platil v českých zemích i po převratu v r. 1918 - na Slovensku platilo právo uherské, tzv. Verböczyho tripartita. Všeobecný zákoník občanský byl zrušen právní dvouletkou v letech 1949 - 1951, která z českého práva učinila vazala sovětského právního systému, postrádajícího ovšem onen základ římsko právní vzdělanosti. I přesto se jej nepodařilo zničit docela - své římsko právní základy měl i další občanský zákoník a nakonec i třetí, vyhlášený v r. 1964 a ve své novelizované podobě platný dodnes. Nemáme právní jistotu, ale právní nejistotu! Těžko posuzovat jednotlivé kauzy bez znalosti spisu, jak to mnohdy činí novináři. Ale existují dvě objektivní měřítka: Prvním je existence či neexistence vědomí právní jistoty, spočívající ve víře, že každý občan může spoléhat na to, že stát mu poskytne efektivní ochranu jeho práv a současně že mu pomůže prosadit jeho subjektivní, ale zákonné právo proti tomu, kdo mu v tom bude neprávem bránit. Právní jistota je i důvěra, že ve věci podobné a již rozhodnuté bude rozhodnuto podobně, zatímco v jiné zase jinak. Je to víra v předvídatelnost rozsudku, v přehlednost právního řádu, ve stabilitu práva a zákonnost jeho tvorby. Toto vědomí u české justice neexistuje a je hlavní příčinou neexistence oné mytologické bytosti - spravedlnosti. Druhým měřítkem je velikost každoročně poskytovaného odškodnění z titulu odpovědnosti státu za nezákonná rozhodnutí. Dostane ho jistě i Pitr, Proved a možná jednou i Krejčíř. Rozhodnutí ovlivněná politikou jsou drahá rozhodnutí, hlavně pro daňové poplatníky. A nejen rozhodnutí soudů, ale i policie a státního zastupitelství. Tento článek vychází ze zobecnění „státních nezákonností“, a proto jen jeden příklad. Čtyři roky jsem bombardoval jedno venkovské státní zastupitelství s tím, že klient je nevinen. Dokládal jsem to i judikáty evropských soudů ve stejné věci. Marně. Prý u nás platí české, nikoli evropské právo. Pro zablokované konto své společnosti a nemožnost podnikání přišel klient o miliony. Nyní, teprve nyní po zastavení trestního stíhání, je zaplatí daňoví poplatníci. A spravedlnost? Ta již dávno pláče v koši na odpadky. Státní zastupitelství v ČR neplní svoji zákonnou povinnost! Alespoň v řadě případů. O házení klacků pod nohy těm málo ještě nový POLYGON 5/2010 / 41 [pageend43]poctivým policajtům se již nezajímají ani novináři. Když se počátkem 90. let tvořil zákon o státním zastupitelství, bylo jasné, že musíme mít francouzský model silné a nezávislé státní prokuratury nepodléhající stranickému ministerstvu spravedlnosti. Byl vybrán model stranický. Po dvaceti letech je jasné, že je to jedno. Cožpak v ČR může existovat nějaký nezávislý orgán, když nejsou nezávislé ani soudy? A policie? Než požádat o její pomoc, je lepší jít na francouzský film „Válka policajtů“ nebo „Prohnilí“. Soudkyně Ústavního soudu Eliška Wagnerová napsala před lety, že v české justici se musí něco stát Dosud se tak nestalo, pokud tím „stáním“ není setrvalý stav či spíše mírný „pokrok zpět“ v mezích postkomunistických zákonů. Dvacet let se mluví o nepředvídatelnosti soudního rozhodování, o přetíženosti justice, o nezkušenosti soudců, o nepřehledné legislativě a chybějící spravedlnosti, zatímco právnické fakulty v Plzni se zmocnila akademická mafie. Kde je počátek tohoto stavu a kde bude jeho konec? Kolik ministerských reforem ještě zažijeme? A jakých konců se dožijeme? A z jakého začátku právně žijeme? Mají pravdu bratři Mašinové, když nepřijeli ani na pohřeb svého kamaráda z důvodu setrvávající kontinuity komunistického práva v ČR? Byla kontinuita opravdu takovým zlem? Když o tom přemýšlím, vždycky mě napadne ona historka se Sigmundem Freudem. Patrně proto, že díky němu vím, co je podvědomí. Když gestapo dovolilo po obsazení Rakouska Hitlerem odjet Freudovi do Anglie, chtělo po něm potvrzení, že se k němu chovalo slušně. Freud jim vyhověl, dokonce připsal, že může každému gestapo vřele doporučit Kdo doporučil kontinuitu se socialistickým právem demokratické společnosti po listopadu 1989? První judikát Ústavního soudu č.j. ÚS 19/93 vydaný v souvislosti s promlčením v trestním řízení stanovil, že „při kontinuitě se starým právem je nutno uplatňovat hodnotovou diskontinuitu se starým režimem“, nemohl odstranit ony freudovské pojmyjako „návrat vytěsněného“ nebo „obsedantní Nadjá“ v socialistické podobě. Ostatně s uplatněním uvedeného judikátu jsem se v polistopadové soudní praxi nikdy nesetkal. Naštěstí denacifikované Západní Německo nezačalo budovat svůj nový právní řád na Norimberských zákonech, a to přesto, že nejvlivnějším poradcem a státním tajemníkem Konráda Adenauera byl jejich spolutvůrce dr. Hans Globke. Ano, čs. právní řád byl v r. 1989 již hodně podobný tomu západoevropskému. Občanské právo, rodinné právo a mimo první hlavu (politické trestné činy) byl na evropské úrovni i trestní zákon. Vražda a krádež jsou přece všude stejné. Co na skutkových podstatách trestných činů a v jiném právu bylo tedy komunistického? Odpověď zní - socialistická zákonnost! Můžeme se smát tzv. výkladové normě, kterou byla v civilním právu tzv. „pravidla socialistického soužití“, které nikdo nikdy nedefinoval. Odpovídaly prý morálnímu kodexu nového socialistického člověka. Toho ale také nikdo neznal. Byla to stejná mytologická bytost, jako je dnes spravedlnost v české justici. Socialistická zákonnost podle ještě dnes působícího teoretika a hlavního zastánce kontinuity - „musí být jedinou metodou uplatňování potlačovatelské funkce socialistického státu směřující proti nepřátelským vykořisťovatelským třídám. Formy a metody potlačování musí být stanoveny socialistickým právem a tyto právní normy musí být bezpodmínečně dodržovány státními orgány, společenskými organizacemi i občany.“ A co bylo „socialistické právo“? Podle téhož právního vědce: „Socialistické právo je právem dělnické třídy, jež vytvořila diktatura proletariátu, aby přeměnila společenský řád podle socialistických a komunistických zásad. Vyjadřuje její vůli a pomáhá prosazovat její zájmy.“ Autora a dílo nejmenuji, ne42 / nový POLYGON 5/2010 [pageend44]chci svoji úvahu změnit v osobní útok. Tyto právní moudrosti tvořily základ pro rozhodování soudů a dalších orgánů. Znamenalo to, že každé rozhodnutí mohlo být učiněno bez ohledu na (již třeba demokratizované) právo a jen z libovůle okresního satrapy KSČ. Tento socialistický duch byl ideologem, spolutvůrcem a vykladačem práva, které vytvářelo socialistickou spravedlnost A protože jsme se od ní neoddělili, můžeme si stále opakovat verš Jana Vodňanského: „Freude, Freude, Freude, jednou na tebe dojde.” A došlo. Ale na nás! Došlo nejen kvůli jednomu či několika právním poradcům ve vedení OF, ale především kvůli etablování KSČ v podobě KSČM v politickém životě. Politické licitace a parlamentní handly pravice s (komunistickou a komunizovanou) levicí zabránily diskontinuitě právního řádu, kterou jsme po pádu první totality v letech 1944-45 zažili. Samozřejmě po čtyřiceti letech by to bylo těžší než po šesti. Ústavní dekret prezidenta republiky ze dne 3. srpna 1944 č. 11 Úř. věsL čsl. „O obnovení právního pořádku” ratihabovaný usnesením vlády republiky Československé ze dne TI. července 1945 a publikovaný vyhláškou ministra vnitra č. 30/1945 Sb. nerušil všechny normy a rozhodnutí soudů a správních orgánů vydané v době nesvobody, ale jen ta, která byla v rozporu s demokratickými zásadami a demokratickým československým právem. Jeho hlavní zásadou, kterou bylo třeba převzít, bylo nepřenášení prokazování podmínek nápravy na postižené za ponižujících podmínek, jako tomu bylo v restitučních zákonech z let 1990-1994 , ale vracet majetek a poskytovat odškodnění z titulu povinnosti a zděděné odpovědnosti státu. Nepotrestání komunistických zločinů mělo být výjimkou z demokratického práva, nikoli pravidlem, a restituce neměly být výjimkou z institutu promlčení, ale vrácením majetku s omluvou okradenému vlastníkovi. 1/ Ano, měli jsme po převratu tu nejširší restituci ze všech bývalých socialistických států. Ale to ji neučinilo spravedlivou. Jestliže velké skupiny spoluobčanů, např. naši exulanti v USA a Židé z ní byli vyloučeni - jde o restituci nespravedlivou. Exulanti proto, že neměli v rozhodné době české občanství, které ztratili natura- lizací v Americe, a židovští spoluobčané proto, že zákon o vydání židovského majetku byl vydán až v r. 1994, jako poslední restituční zákon a nevztahoval se na majetek již vydaný nebo na který byl schválen privatizační projekt V době rozjeté privatizace už totiž nebylo těmto spoluobčanům co vydávat 2/ Rehabilitace. Kdo se bránil násilí a kdo bránil svůj majetek, kdo šel přes hranici s pistolí - dostal zbytkový trest Vzpomínám na jednoho svého klienta - pohraničníka, kterého jsem v 70. letech obhajoval v nepřítomnosti za to, že z čáry uprchl do BRD. Vedle jeho hlavního obvinění, že opětoval střelbu na své pronásledovatele, byl souzen i pro rozkrádání majetku v socialistickém vlastnictví. Hranici totiž přešel se samopalem, pistolí, telefonem, útočným nožem, a dokonce se nepřevlékl, takže „rozkradl“ i uniformu. Tento trestný čin mu zůstal jako zbytkový. Nejpůvabnější rehabilitace byly ty, které dělali soudci, kteří předtím vynesli ony rehabilitované rozsudky. 3/ Otázku soudců, kteří odsuzovali nevinné obžalované v politických procesech, nedávno připomněla výstava „Malík urvi“, což jak víte, je jen přesmyčka - správný název je, když se poslední písmeno prvního slova přidá na začátek druhého. Martin Jirous však prohlásil, že místo adjektiva „malý“ mělo být použito adjektivum „velký“. Otázka setrvání těchto soudců v justici, proti čemuž protestoval VONS, který se mamě pokoušel o zahájení kárného řízení s nimi, je také otázkou kontinuity - tentokráte ovšem personální. Ranový POLYGON 5/2010 / 43 [pageend45]da těchto soudců působí v justici dodnes a ačkoliv od počátku tvořili mizivou menšinu, je jejich demoralizující stopa v justici dodnes zjevná. Spolu se soudci - bývalými členy KSČ, soudci vojenských soudů, vojenskými prokurátory a vyšetřovateli se ovšem tato menšina umocnila a díky služebnímu věku zaujala vlivné pozice u vyšších soudních orgánů, zejména Nejvyššího soudu. Leckteré rozsudky, se kterými jsem se setkal, byly jejich podivným demokratickým přesvědčením poznamenány. Když VONS sepisoval své dopisy, protesty a námitky proti setrvání těchto soudců v justici, argumentoval mimo jiné tím, že soudci, kteří již jednou selhali, mohou selhat i příště. Tehdy počátkem 90. let se takové tvrzení zdálo být absurdní. Dnes, v době nejrůznějších afér, korupce a dokonce i justiční mafie, je taková námitka již pochopitelná. Došla svého naplnění. 4/Jestliže vypočítáváme nespravedlnosti, pak nesmíme zapomenout na důchody pretoriánů komunistického režimu - někdy v první polovině 90. let vydali mluvčí odcházející Charty 77 prohlášení, že dokud v této zemi budou mít bachaři a es- tébáci vyšší důchody než bývalí političtí vězni, nebude zde spravedlnost Mají je dosud. Pak už zbývá jenom vzpomenout sv. Augustina. 5/ A co teprve neschopnost orgánů trestního řízení postihnout korupčníky a tuneláře. O válkách mezi policejními útvary se běžně píše, o tom, že někteří elitní policisté odešli z policie sloužit mafiánům a o některých podivných rozhodnutích státního zastupitelství rovněž. Horší jsou však „nerozhodnutí“, abych využil oblíbeného spojení záporu „ne“ se substantivem. Když totiž orgány trestního řízení nekonají tam, kde by konat měly! Zažil jsem již takové hrůzy, že si dokonce myslím, že George Orwell byl mnohem jasnovidnější, než se o něm ví. Myslím, že viděl dál než jen k horizontu komunismu. Jeho známý citát z knihy „Farma zvířat“ o rovných a rovnějších, došel plného uplatnění až dnes. Malá efektivita orgánů trestního řízení a nízká objasněnost trestných činů nás přivádí k neradostnému srovnání dokonce s padesátými léty. Tehdy bylo u nás popraveno cca 200 politických vězňů. Zavražděných a zmizelých podnikatelů je však za posledních 20 let více. Když jsem jménem jednoho mého klienta - expodnikatele podával stížnost u severočeské policie, řekl mi vyšetřovatel: Pane doktore, řekněte klientovi, ať je rád, že přežil. “Jestliže jsem v době totalitního režimu osobně zažil jeden dva případy, kdy se rozhodovalo podle telefonátu z OV KSČ, tak v době polistopadové, zejména v posledních 10 letech, dostala řada policistů příkaz od nadřízených věc nevyšetřovat, odložit, propustit z vazby - prostě nechat to vyšumět Na rozdíl od názvu známého italského filmu režiséra Damiana Damianiho s Francem Nero „Vyšetřování skončilo, zapomeňte“, řada případů se stamiliony korun a zavražděnými do stadia vyšetřování ani nePRÁVNÍ PORADY, POMOC A ZASTOUPENÍ poskytne stálým čtenářům Nového Polygonu se slevou JUDr. Milan HULÍK Bolzanova 1, CZ-115 03 Praha 1 Tel./Fax: 00420-224 210 449 e-mail: hulik@mbox.vol.cz [pageend46]dojde - skončí ve stadiu objasňování po pokynu nadřízeného. Uvedl jsem již několik srovnání demokratického režimu s komunistickým, dovolte mi poslední. Neměl jsem odvahu se stát disidentem v bývalém režimu, nechtěl jsem se bát ale natolik, abych disidenty neobhajoval - dnes se však v některých kauzách bojím mnohem více. Tehdy šlo jen o nesvobodu - dnes jde o život! V každém případě však o nezměrnou absurditu. Stát, kde se bývalý ministr vnitra a jeho premiér může smát všem do očí, jak křišťálově čistě a 35 000 násobně zhodnotil své akcie, a kde další premiér, tentokráte zprava - vyhraje volby s heslem boje proti korupci, aby ve své straně dal vyrůst politikům, kteří z úspěšného zhodnotitele akcií udělají příštipká- ře, potřebuje novou definici, protože se sv. Agustinem již nevystačíme. Zatímco v USA a jeho Chicagu prorůstala mafie ve 20. letech a v době prohibice s politikou toliko na lokální či komunální úrovni - u nás prorůstá již se špičkovou politikou, a dokonce, což je světové unikum - zavedla se i v univerzitním prostředí, jak víme z Plzně. Za socialismu měl trestný čin rozkrádání majetku v socialistickém vlastnictví vyšší sazby odnětí svobody než trestný čin vraždy. Dnes tento trestný čin rozkrádání neexistuje. Někdy mám však dojem, že ve vztahu k existujícímu trestnému činu krádeže či spíše multikrádeže zase neexistují pachatelé - nebo nejsou alespoň zjištěni. Příčiny: Dají se diagnostikovat příčiny onemocnění Dámy v taláru - české justice? a/ Preference právně pozitivního myšlení a naprosté potlačení myšlení přiroze- noprávního. Soudci nehledají spravedlnost, ale paragrafy. Zásada „contra bonos mores“ (proti dobrým mravům) - hodnocení souladu jednání s dobrými mravy, ač zakotvená v § 3 Obč. zákona, není soudy využívána, pokud soudci o tomto paragrafu vůbec vědí. Tento problém vzniká již na právnických fakultách a jejich pozitivně- právní vyúce, ve které chybí právní etika, etika vůbec a studium přirozeného práva. b/ Komplikovaná formálnost práva a jednoznačná preference procesních ustanovení nad materií hmotného práva je druhou příčinou. Konstrukce některých mimořádných opravných prostředků je tak složitá a vytváří minimální prostor pro argumentaci postižených a zároveň soudům vyšších instancí dovoluje negativní zdůvodnění jejich rozhodnutí formou takřka nesrozumitelné sofistikované quasiprávní argumentace. Je pravda, že procesní právo bývá komplikované i v jiných státech kontinentálního právního systému, stejně tak v oblasti anglosaského práva „common law“, v obou těchto oblastech je však pod silným vlivem práva přirozeného. c/ Korupce - některé rozsudky jsou tak podivné, že jiné vysvětlení neexistuje. V zemi tak prorostlé korupcí nemůže být justice světlou výjimkou. Je to však nejméně dokazatelný jev. d/ Rutina - snaha vyřídit věc co nejdříve, navíc z pozic vrchnostenského chápání spravedlnosti. e/ Obecná nevzdělanost soudců. f/ Nízký věk soudců a absence životní moudrosti. g/ Je-li nemocná společnost - nemůže být zdravá ani justice. Historici znají termín „nemocný muž na Bosporu”. Označuje upadající Osman- skou říši v druhé polovině 19. století. Říši, která se pak rozpadla. S její zbytkovou částí - Tureckem, má Evropa problémy dosud. My máme „nemocnou dámu v taláru“. Obávám se, že její nemoc je nevyléčitelná a někteří tvrdí, že potrvájen do té doby, než ji nahradí islámské právo šaria. Nevím, ale pochybuji, že ji jakákoli reforma uzdraví. Možná nás ale potká ještě něco horšího. ■ nový POLYGON 5/2010 / 45 [pageend47]BLOB Jana Kaplického by ve Valencii ostudu nedělal PAVEL FRANC O náznaku zmoudření pražské ODS svědčí nominace na primátora Prahy, nezávislého kandidáta, lékaře Bohuslava Svobody. Šlo snad o překvapivě příznivý obrat pražské ODS - anebo o to, že dle starého rčení se tonoucí pražská ODS nakonec chytila i stébla? Překvapivě k tomu přispíval Svobodův záměr navrátit se ke zbudování Kaplického národní knihovny na Letné. Připomeňme si, že před úmrtím Jana Kaplického se kategoricky proti tomu postavila pražská ODS na popud primátora Pavla Béma - ovšem ale až po vyřčeném nesouhlasu prezidenta Václava Klause. Tehdy na protest postavení Kaplického národní knihovny prezident prohlásil, že v takovém případě je ochoten se připoutat na staveništi k bagru, aby tím postavení národní knihovny na Letné zabránil. Tuto událost jsem si připomněl při nedávné návštěvě Španělska, kde jsem navštívil i Valencii. V tomto historickém velkoměstě byla v posledních letech zbudována rozsáhlá a velkolepá čtvrť, která byla pojmenována Ciudad de las Artes y las Ciencias. Tato vrcholně moderní část Valencie se skládá z řady objektů nej- modemější světové architektury. Centrální je velký objekt akvária, nazvaný Akváriá Oceanográfico, Museo de las Ciencias Principe Felipe. Ve velmi širokém okolí této nové čtvrti Valencie je postaveno mnoho dalších skvostů, které by bylo velikou škodou si při návštěvě tohoto krásného prastarého města neprohlédnout Celá supermoderní část se podobá architektonickému stylu Jana Kaplického. Veliký areál je poset množstvím objektů. Skládá se z účelových, všemožně pojmenovaných paláců a staveb. Objekt Palau de les Arts Reina Sofia připomíná k nebi obrácenou mušli s pootevřenými k nebi vztyčenými listy s prosklením po obvodu odshora až dolů na obou stranách. Další objekt nazvaný Hemisféric, připomíná hokejový puk, který je na jedné straně od své poloviny pozvolně snižován dolů a na straně vyšší velkolepě prosklen. V jiné části se rozkládá kolosální aréna Ahóra s velikým venkovním hledištěm, ze kterého je pohled na těžko popsatelný celoprostoro- vě prosklený, a jakoby do oblouku napjatý luk, podobající se nebeské duze. Za plasticky působivým prosklením se rozkládá vnější prostor, který slouží k různým představením: koncertům, divadlu a jiné pódiové produkci. Za zmínku stojí objekt pojmenovaný Umbracie. vedle různě velikých staveb. Některé z nich se podobají pralinkám, jiné cukrovým homolím, další koulím, diskům, lampiónům a nebo i zvlněné poklici. Druhá z největších staveb připomíná velice dlouhý a vysoký, skleněný biskupský chlebíček. Při obdivování toho všeho jsem si maně vzpomněl na už zmíněný výrok protestu prezidenta Václava Klause k záměru postavit na Letenské pláni v Praze dle architekta Kaplického národní knihovnu. Nedovedl jsem si ale vůbec představit, jak by se k tomu všemu zachoval ve Valencii v době před zahájením výstavby, kdyby byl španělským panovníkem. Bylo mi zatěžko si ho představit, jak se připoutává ku stavebnímu stroji, a to jen proto, že přes oblouk objektu Ahóry by snad nebylo dost dobře vidět vzdálenou a asi i nejstarší tamější pevnost s obrannou baštou, pojmenovanou Tores de Seranos či vysokou věž Iglesia Y Torre de Sta. Catalania, stojící ve starobylé části Valencie. Tyto pamětihodnosti po výstavbě moderní části zůstaly dál nepřehlédnutelnými. Ve Valencii jsem se definitivně ubezpe46 / nový POLYGON 5/2010 [pageend48]čil v tom, že lze vkusně skloubit historii města se současnou modernou, aniž by tím byl narušen celkový pohled. Pochopil jsem tam, že právě takto je možné světu prezentovat posloupnost epoch a vývoj kultury nejen měst, ale i zemí. Neuvědomíme-li si to včas, pak bude možné, že starobylá a do dnešní doby stále ještě krásná Praha se v budoucnu stane jen pouhým historickým muzeem předešlých časů, v zemi, kde ustrnul architektonický vývoj. Ostaně jsme k tomu už měli v nedávných časech nakročeno, kdy jedinou viditelnou modernou byl hotel postavený v pražské Podbabě podle sovětského stylu, či Palác kultury, který dodnes nenalezl své stálé uplatnění a stal se jen nekonečným požíračem nemalých nákladů na své udržování. O obludné televizní věži, která spíš připomíná zaostalou raketovou odpalovací rampu někde na Urale, už raději ani nemluvme... ■ NAČASE/ Karel Mrzílek Jezdím po českém venkově a vídávám na návsích sošné memento Jana Husa. Údajnému „kacíři“ hranici nachystala inkvizice v Kostnici. Údajnému „nepříteli lidu“, Miladě Horákové, statečné a vzdělané jako Mistr Jan, nachystala šibenici česká justice v Praze. Připomínat si hříchy těch druhých, ale i ty vlastní, je načase. A vídat kamenné siluety této příkladné české ženy po našich krajích, jako varování sobě do budoucna, je teď na nás. Komunisté z parlamentu nám je nepostaví. Nebo budeme i nadále dávat vinu jenom a pouze těm druhým? ■ für Versicherungs-, Finanz-, Unternehmens- und Rechtsberatung. Treuhandbüro sowie Handel mit und Vermittlung von Immobilien. JSME TU PRO VÁS — NABÍDKA SLUŽEB ■ Služby — pojišťovací, právní, obchodní, finanční ■ Zřizování firem, holdingu atd. ve CH, CZ, SK ■ Daně, účetnictví ■ Správcování majetku, firem ve CH, CZ, SK ■ Vyřizování pohledávek, zápočty, regulace dluhového hospodářství ■ Investice — analýzy ve CH, CZ, SK ■ Investorská činnost ve CH, CZ, SK ■ Analýza produktů, společnosti, vhodnost propojení firem ■ Zajištění potřebných formalit při vývozu a dovozu ■ Vyřizování starobních důchodů v CZ, SK ■ Předmanželské smlouvy, rozvody, alimenty ■ Pracovní poměr ve CH ■ Cizinecké záležitosti ■ Vyřizování dědictví-pozůstalosti ve CH, CZ, SK ■ Nákup-prodej-pronájem nemovitostí ve CH, CZ, SK ■ Vystěhování ze CH, do CZ, SK, jiných zemí ■ Překlady AGENTUR PAZDERA / Kreuzplatz 20, CH-8008 Zürich. Tel 044 933 07 33, Fax 044 932 52 03 E-mail: info@pazdera.ch www.pazdera.ch [pageend49]DVĚ KRAJINY SRDCE MÉHO aneb K DOPLNĚNÍ JEDNOHO ČLÁNKU LUDĚK FRÝBORT Zrovna jsem v čtvrtém čísle letošního Nového Polygonu dočetl článek pana Podrac- kého „Nová studená válka“, s nímž bych v něčem souhlasil, v něčem méně, jak už to tak bývá. Komentář bych k němu žádný nepřipojoval, kdybych v něm nenarazil na dvě spíš mimochodem utroušené poznámky, z nichž jedna se týká Finska, druhá poněkud problematické současnosti baltských států. Mám k zmíněným zemím svůj osobní vztah a vždy se mě trochu dotkne, dočítám-li se o nich něco... dejme tomu neúplného. I dovolil bych si kusou informaci obou poznámek doplnit trochu širším rozborem. První se týká finsko-sovětských válek v počátku čtyřicátých let Finové bojovali udatně, ale nakonec podlehli a Stalin si ukrojil pořádný kus jejich země. Dějiny vytvořily od těch dob řadu kotrmelců, hraniční sloupy však dodnes stojí tam, kam je zasadil krvavý vládce, což možná odpovídá jakémusi mezinárodnímu právu, ne však slušnosti. Uznávat hranici z doby SSSR Je nemravné, praví k tomu výslovně pan Podracký a věru, sám bych řekl. Z vlastní iniciativy ještě dodávám, že nejen finskou, i jinými hranicemi pošu- povali v první polovině dvacátého století hrdí vítězové ku své libosti a k zármutku bezbranných obyvatel, a nikoli pouze vítězové sovětští. Byl to prostě tenkrát takový mrav: prohráli jste - zemi vám osekáme! Dnes je čím dál obtížnější obhajovat středověké právo válečné kořisti. I když pomineme otázku mravnosti, svévolně zabrané kusy cizího území, miliony lidí proti jejich vůli přesazených do státu vítězova, milovaného jako trn v patě... to nikdy nepřineslo nic dobrého, i kdyby vlády celého světa takový zábor uznaly a za nezpochybnitelný výsledek jakési války vyhlásily. Táhnou se za takovými výsledky vzteky a různice, iredenta, touha po odplatě, konce jim žádného není, čemuž nenutno se divit: jest snadno poraženému právo územního lupu vnutit, nesnadno však ho přimět, aby s ním navěky souhlasil. Ne, dejte mi pokoj, oč pokojněji by se nám dnes v Evropě žilo, kdyby bývali všelijací vítězové nechali hraniční patníky na pokoji. Není nemravnějšího práva než právo válečné kořisti, pravím, a je hanbou civilizovaného světa, že je dosud z myšlenkové lenosti uznává. Až potud velmi srdečně souhlasím. Jenže... Bůh ví, jak nerad tohle píši zrovna na adresu Finska, kteréžto jest krajinou srdce mého. Jakáž ale pomoc, nebylo by dnes už bohužel k ničemu vracet Finsku Stalinem uloupené území, jak se za to přimlouvá pan Podracký, a to ani v případě, že by s tím dnešní vládcové svaté Rusi, přihnuvše si drobet hlouběji vodky, nakrásně souhlasili. Území není mičuda, aby se s ním házelo ze strany na stranu, k území náleží obyvatelé jako tělo k duši; a z původních obyvatel nezůstala v bývalé finské Karelii i dál na sever až k poloostrovu Petsamo (nyní Pečenga)... inu, ani ta duše. Všichni jako jeden muž uprchli před postupující Rudou armádou do finského zázemí, i své dřevěné kostelíky rozebrali a s sebou odvezli. A získat s vráceným územím i obyvatelstvo ruské, z různých konců rudé říše přivlečené, opilství a dalším nechvalným móresům oddané, přitom velkoruským velikášstvím potrefené... věru že bych to Finům snad ani nepřál. Přitom, jací to byli vlastenci své lesnaté domoviny, tihle Karelové! Znával jsem jisté manžele Kotilainenovy, vyhnance z městečka Käkisalmi (dnes Priozersk) na Ladožském jezeře. Docházívali do spolku Karjala, proti jehož revanšistickému založení byly nějaké landsmanšafty ještě učiněné holoubě, a když jsem jim polo48 / nový POLYGON 5/2010 [pageend50]žil otázku, nad níž každý exulant aspoň trochu zaváhá, zda by se do své kareíské vlasti zase vrátili, kdyby to poměry dovolily, volali jeden přes druhého - hned! V tu chvíli! Když si takové stěhování představím, z příjemného, úhledného města Helsinki do shluku zchátralých paneláků a dřevěných chatrčí, jak tak dnes může vypadat Priozersk, dříve Käkisalmi... to už musí být nějaká láska. No, nestane se to, stát nemůže, i kdyby se celá ruská říše v tu ránu na sto kusů rozpadnout měla. Leda by Finové také vynalezli nějaké, dejme tomu Mannerheimovy dekrety a přivand- rovalé Rusy zase vy... ééé, odsunuli. Ale i o tom je zbytečné byť i vteřinku uvažovat Co Stalin uloupil, zůstane za nehtem jeho nástupcům, buď jich, co buď, i s kdysi druhým nejlidnatějším městem Finska Viipuri - dnes po slovanskú Vyborg - i celým pásmem bídy a úpadku od Finského zálivu až po jmenované již Petsamo na moři Barentsově. Líto toho člověku může být, ale vrátit Finsku Karelskou šíji, půlku jezera Laatoka (Ladoga), města Siestarsaa- ri neboli Sestroreck a Terijoki neboli Zelenogorsk u samých bran Leni... ech, pořád se mi huba plete, Sankt Petěrburgu... no, rád bych mluvil s některým současným Finem, co by řekl takovému dárku. Nemýlím se asi příliš, hádám-li, že by se za něj poděkoval. • • Trochu jinak a méně elegicky bych posoudil poznámku, jak ji autor utrousil o kousek dál: o necitlivém nakládání pobaltských států s ruskou menšinou. Také je jsem z vlastní zkušenosti poznal, třebaže ne do té hloubky jako Finsko, a získal jsem k nim velmi vřelý vztah. Pro jejich nijak zvlášť spektakulámí, ale líbeznou krajinu, v níž má poutník dojem, jako by byl přesazen do dob Starého bělidla a paní kněžny. Pro skvělé lidi, jejichž duší se dotkla zkáza padesáti let sovětského panství v mnohem menší míře než lidu zemí daleko méně postižených. Pro statečnost jejich mužů, jichž desetitisíce se zbraní v ruce vzdorovaly sovětské moci ještě dlouhé roky po skončení války - okolnost dnes skoro neznámá - bez naděje na úspěch, ale se smyslem pro čest, to ve srovnání s hrstkou bojovníků českých, o nichž se postkomunistická veřejnost pořád nemůže dohodnout, zda byli vrazi, nebo spíš hrdinové. Eesti, Latvija, Lietuva. Nejsou mi lhostejné a nepřál bych jim osud, jaký by je nad všechnu pochybnost stihl, kdyby se naplnil skutkem požadavek takzvaně citlivého nakládání s ruskou menšinou. Přesněji řečeno přiznání občanských práv bez ohledu na názor neruské zatím ještě většiny, mající snad také nějaká práva. Jelikož je v moudrých úvahách málokdy obsažen kus nějakého numera, uvádím k doplnění, že problém ruských menšin řešily baltské státy hned po znovuzískání samostatnosti v hlavních rysech takto: občanství a s ním spojené výsady přísluší automaticky tomu, kdo sám nebo jeho předkové žili na státním území před sovětským záborem roku 1940. Bylo to z celkového počtu obyvatelstva kolem 8 % Rusů v Estonsku, 10% v Lotyšsku a 3 % na Litvě. Pro srovnání, dnešní stav ruského živlu je takovýto: 38% v Estonsku, bezmála polovina v Lotyšsku, jen Litevci si nedali Sověty vnutit víc než 9% Rusů. Neboli troj- až pětinásobek, tak úspěšná byla sovětská odnárodňova- cí politika. Bankrot sovětské moci přišel přinejmenším pro dva severnější národy opravdu v hodině dvanácté, jinak by se snadno dočkaly osudu východních Karelů, Ingerů, Vepsů i jiných etnických skupin, po nichž v důsledku téže politiky nezůstalo o mnoho víc než jméno a i to už málokdo zná. A pokračovalo by zahlcování baltských zemí ruským přívalem i za časů dnešních, jen povolit daku ctnostného nabádání, jak se k němu připojuje i zmiňovaný článek. Udělit všem stejná práva bez rozdílu, staro- i novousedlíkům... aj, těch příbuzných, co by se z celé širé Rusi vyrojilo, tetek, synovců, vnuků a snach až od břehů Ochotského moře, každý mosnový POLYGON 5/2010 / 49 [pageend51]kevský vekslák za deset dolarů potvrzení o příbuzenském vztahu vystaví... nelze se divit baltským vládám, že takovému vývoji hledí zabránit, i kdyby se spravedlivé duše celého Západu pominout měly. Ostatně to není tak zlé, jak se dělá; baltští Rusové se mohou ze svého bezprizorného postavení za poměrně snadných podmínek vyvléknout I oni mohou získat občanství země, v níž žijí, naučí-li se její řeči a složí ne zvlášť náročnou zkoušku z občanské nauky. Pohříchu jen zřídka jsou k tomu ochotni; po desítiletí se cítili být těmi, jejichž řeč je panská, a nějací Lo- tyši či jiná svoloč byli povinni ji znát a na veřejnosti užívat Z toho vyplynul dnešní stav, kdy všichni Baltové mluví rusky, jako když namaže, ale jen velmi málokterý Rus estonský či litevsky. Když už jsme v těch počtech, nebude možná od věci uvést i jiná čísla: hned po sovětském záboru vypustilo svou reakční duši na popravištích nebo o něco pomaleji v sibiřských lágrech 50.000 Estonců, 45.000 Lotyšů a 35.000 Li- tevců. Tím se však rudá saň nenasytila: jen v prvních poválečných letech 1945 a 1949 k nim přibylo 60.000 nebožtíků estonských, 175.000 lotyšských a čtvrt milionu litevských. I nedivme se. Nedivme se baltským vládám, že jsou opatrné. Nedivme se původnímu obyvatelstvu, že je jaksi zaujaté. Mohu-li mluvit za sebe, i pro mnohem méně jsem dodneška opatrný a snad i drobátko zaujatý. Jinak bych nechtěl baltské Rusy hanět Byli na mě, inostrance, vlídní, v rámci svých možností pohostinní, pagavarili, okurčičku solenou, kus chleba režného zakousnout dali. Ledaže je dlužno si na jejich pohostinnost dát pozor: srdečnému pozvání do domácnosti jest se vyhýbati bedlivěji než čert kříži, jelikož znamená orgii obžerství, z níž není úniku ani výmluvy. Jejich vztah k hostitelské zemi je, řekněme, ambivalentní. Na jednu stranu by se zpátky na Rus (i tak vazmožno) ne- vystěhovali, ani kdyby je kočárem vezl, neboť i postavení trpěného párii je hotové štěstí proti tomu, co by je čekalo v po- duralské děrevni, odkud přišel jejich děd. Jinak své Lotyšsko etc. moc v lásce nemají. „Ty iz Germanii?“ tázali se dychtivě, když jsem jim vyjevil svou příslušnost. „Deutschland gut? Gut?“ Na mou otázku, co soudí o zemi, jejímiž jsou obyvateli, mávali s opovržením pravicí: „Ech, Latvija, eto takoje gasudarstvo...“ Je to zvláštní. Jakožto člověk exulantský bych řekl, že když někdo v určité zemi dobrovolně žije - lotyšské a jiné Rusy nikdo za šos nedrží - měl by se s ní aspoň do určité míry identifikovat Už kvůli sobě samému; musí to být divný pocit, žít v zemi, jejímž zvykem a lidmi pohrdám. Identifikace baltských Rusů však je - nebo byla, když jsem se tudy před jedenácti lety podoukal, ani ne ruská, nýbrž sovětská. Setkával jsem se s úšklebky mstivého zadostiučinění, hledaje například tábořiště nebo jiné zařízení na mé mapě vyznačené, vichrem přelomového času však odváté. Da, da, bylo tady za sovětů tábořiště (samoobsluha, hospoda), krásné, dobře vedené, ale to víte, teď... Získal jsem z takových setkání nedobrý dojem, že by se místní Rusové s hostitelskou zemí třeba i spřátelili, ale museli by v ní být pány. Musela by to být sovětská Litva, Lotyšsko, Estonsko, snad už ne státoprávně, ale duchem a řádem. A tak nevím. I kdyby předvídatelných následků nebylo, nevím, jak by byl takový estonský Rus spokojen, kdyby tamní vláda poslechla šlechetných výzev a udělila mu bez dalších podmínek občanství. Jestli by řekl - tak, teď je Estonsko moje země, moje vlast, s ní soucítím, jí se chci zastávat... nebo zda by nadále šilhal po těch blažených časech, kdy býval pánem. Je to začarovaný kruh nedůvěry a nespokojenosti, co vyhoví jedné straně, bude pokládat za příkoří druhá, a východiska není. Dnešní stav, tři země, v každé dvojí obyvatelstvo, vzájemně spolu nekomunikující a ani komunikovat nechtějící, je špatný. Možnost druhá, zpětné přivtě- 50 / nový POLYGON 5/2010 [pageend52]lení k putinské říši, aby bylo vyhověno citům ruskojazyčné složky, je pochopitelně nemyslitelná. Co zbývá, je naděje, že se spolu během času sžijí, Baltové s Rusy a obráceně. Ze si třeba i ponechají svou identitu jazykovou, ale přijmou jednotný zákon a mrav společně sdílené vlasti. Ale to je právě, v co nevěřím. Rusy dělí od Lo- tyšů, Litevců a Estonců něco víc než jazyk; i kdyby zahořklosti z bolševických časů nebylo, dělí je příkop civilizační příslušnosti. Baltové jsou lidé Západu, a to nejen členstvím v EU či NATO. Rusové jsou příslušníci civilizace byzantsko-ortodoxní se všemi příslušnými povahovými rysy. To se tak hned nesrovná, a nejspíš ani srovnat nemůže. Ale snad je mi dovoleno projevit svou osobní náklonnost; v tom případě se bez uzardění přiznám, že mé sympatie náleží Baltům. Jestli někdo musí mít v té šla- mastyce navrch, ať jsou to raději oni. Už kvůli tomu, že nás nebudou tahat někam na Ural, neboť není všem dnům konec a civilizační rozpor mezi evropským Západem a postsovětským Východem může vykvést nečekanými květy. Co pak se moudrých pánů týče, kteří ze vzdálenosti mnoha tisíc kilometrů kárají baltské vlády pro jejich neužilost ...je tomu jako vždy, když litera práva začne být přednější než živí lidé. Mohou být i nemravná, bezcitná, člověkem pohrdající, do záhuby vedoucí práva, což bychom my Češi s naší nepříliš dávnou minulostí měli vědět Neopisujme od těch, kteří o podstatě věci vědí starého kozla a ani vědět nechtějí, od těch, kteří mistrně ovládají lidskoprávní teorii, ale chybí jim cit a zkušenost Hannover, 2. září 2010 NĚCO VÍC NEZ POUZÍ ZÁMOŘŠTÍ CHAMBERLAINOVÉ/2 OTA ULČ Navazuji na závěr v předchozí části tohoto tématu - o toleranci, smířlivosti, jež z hlediska muslimských radikálů je důkazem slabosti, na níž by přece nedávalo smysl reagovat s vděčností. Naopak, bude nám oprávněnou pobídkou přitvrdit zvýšit požadavky k prosazování našich hodnot naší pravdy té jediné možné, přijatelné. Současný stav západního uvažování ajednání ilustrují dva příklady z opačných konců amerického kontinentu, oba potvrzující oprávněnost Leninova pohrdavého rčení o nepřátelích, ochotných opatřit si oprátku k vlastnímu oběšení. Tentokrát i s ochotou vlastní šibenici si postavit a do oprátky pošetilou hlavu strčit Napřed příklad kalifornský o němž informuje Stephen Schwartz, autor knihy „The Two Faces of Islam“, v pojednání „History Corrupted“ (The Weekly Standard 9.8.2010). Je to hodnocení nové učebnice s názvem „History Alive! The Medieval World and Beyond“ pro žactvo sedmé třídy v kalifornských školách. Kniha se zabývá dějinami světa od pádu římského impéria po dobu osvícenství. Ze všech 35 kapitol, zdaleka nejpodrobnější je pět kapitol, zabývajících se islámem - zeměpisem Arábie, životem Mohameda, učením islámu, jeho obohacováním světové civilizace. Ač je to učebnice o středověku, též ale obsahuje sedm fotografií současných muslimů při náboženských úkonech v nynější době: islám ten permanentní, neměnný. Prorok Mohamed je ta jediná historická osobnost, jíž je věnována celá kapitola. Mnoho je v ní psáno o jeho první manželce (Khadijah), ale ani slovo o těch dalších deseti manželkách či kolik jich skutečně bylo, s nimiž se po její smrti vdovec oženil. Ježíši, nikdy ženatému, není věnována ani jedna kapitola. Nezasloužil si pozornost ani jednoho separátního odstavce. Všeho všudy je mu věnována věta: „Křes- nový POLYGON 5/2010 / 51 [pageend53]tané jsou následovníky Ježíše, jenž, podle tvrzení křesťanské bible, byl o život připraven na římském kříži v prvním století.“ Nikde zmínka, že údajný rok Kristova narození je předělem v kalendáři západní civilizace. Kalifornské žactvo se ale dozvídá o okolnostech počátku muslimského kalendáře, začínajícího rokem, v němž Mohamed prchl z Mekky do Mediny. Válečné vřavy, dobývání mečem s přemnohým krveprolitím se řeší poklidnou větou, že „Mohamed přesvědčil jiné kmeny, aby se připojily k muslimskému společenství.“ Mohamed je prezentován jako unikátní morální hrdina středověku, jenž prosazoval rovnost a snášenlivost Nikde dobrého slova o Ježíši a křesťanství. Důkladný rozbor Pěti Pilířů Islámu. O džihádu (jihad v anglické transkripci) se dozvídáme, že slovo znamená „snažení, usilování“ (to strive), v původním mínění „fyzický boj s duševním významem.“ Též se zpřesňuje se sdělením, že „Korán praví muslimům bojovat, aby se ochraňovali před těmi, kteří jim míní ubližovat Muslimové zabývající se džihádem tak činí stát se lepšími lidmi, měnit společnost, zbavovat se nespravedlnosti.“ Jménem džihádu radikálové ospravedlňují sebehrůznější teroristické počiny, včetně útoku 11. září 2001. Krutým předpisům šárii se dostává velebení jako těch nejspravedlivějších, nejsprávnějších předpisů pro každé společenství, i když tedy s veřejným utínáním hlav provinilců, s amputacemi, bičováním, k smrti kamenováním. Summa summarum: nehorázný paskvil. Odpovědní znalci učebnici odmítli se slovy falsißcations and distortions, corrupt, pseudohistorical, vividly sectarian, vividly promotional, amounting to illegal religious indoctrination. Tenhle druh dějepisu rovněž nemohl potěšit většinu muslimů. Tou přece nejsou Arabové a pseudoučebice prezentuje pouze arabocentrickou jednostrannost s optikou Sunnitů, opomíjením Šíitů, role Persie, nynějšího Iránu, kulturního dopadu perštiny. Takže sečtěno a podepsáno, ideálním vůdcem světa a ideálem vůbec pak pouze zbývá saúdský král. A z jeho žoků byl takový paskvil financován. Jednou z nejvlivnějších lobby v Americe je radikální fundamentalistická ISNA (Islamic Society of North America) - darling čili tuze vlídně považovaná v kruzích Obamovy administrativy. Proč a jak, proboha, mohly kalifornské schvalovací úřady něco takové schválit? Znamenitě politicky korektní odpověď: prosazované všeobecné úsilí podporovat, podněcovat sebevědomí (self-esteem) menšinových studentů, takže v tomto případě ti mohamedánští se budou cítit lip. Takoví myslitelé by si vskutku zasloužili, aby Lenin z mauzolea povstal a šel je pohladit K druhé příležitosti, aby Lenin z mauzolea přispěchal do New Yorku k pohlazení a blahopřání značnému počtu významných, politicky korektních idiotů. Po přečtení informace, že v intimní blízkosti onoho „groud zero“ na Manhattanu, kde stály dva mohutné mrakodrapy, v nichž 11. září 2001 zahynulo 2.750 lidí, muslimové míní vystavět velikánskou mešitu, nevěřícně jsem zareagoval židovským chutzpa či chutzpe, různě psáno, vyjadřujícím frajerskou odvahu. Jako se třeba vykálet na rohožku u cizích dveří, zazvonit a požádat o toaletní papír. Jenže v tomhle případě jsem to nedovedl pokládat za pouhou frajeřinu, ale za vyjádření potupy, výsměchu nenáviděnému nepříteli tam na místě, kde se islámu podařilo zasadit satanovi pořádnou ránu. Tehdy ulice, zejména v arabském světě, se naplnily jásajícími davy. Tentokrát zasažený potupený zbabělec aby kapituloval. Na adrese 45-51 Park Place je v plánu projekt jménem Cordoba House, výstavba ze skla a oceli, v rozsahu 100.000 čtverečních stop, s megamešitou o patnácti 52 / nový POLYGON 5/2010 [pageend54]poschodích, k tomu auditorium pro 500 posluchačů, výstavní prostory, knihovny, knihkupectví, restaurace, plavecký bazén. Odhadované výlohy prozatím na 100 milionů dolarů. Sponzory jsou tzv. Cordoba Initiative a ASMA (American Society of Muslim Advacemenf), obé spojené s jménem Imam Feisal Abdul Rauf, v Kuvajtu narozeným. Sledoval jsem jeho vystoupení v televizi: prohlašoval se za antiteroristu, ale odmítal se o Hamasu vyjádřit jako o teroristické organizaci. Rovněž odmítal poskytnout jakékoliv informace o financování projektu - symbolu převahy islámu, přece to kýženého cíle al-Kájdy. Tento imám se inzeruje jako „budovatel mostů“, projekt charakterizuje slovy „community center“. Na otázku, proč tedy na místě vedle mešity neměl by také stát křesťanský chrám a židovská synagoga, ale neodpověděl. Rovněž se nezmiňuje o rodinné konexi své manželky se strýcem Farooqem Khanem, bývalou hlavou mešity ve Westbury (Long Island), centra islámských radikálů, napojeného na polovojenskou ICNA (Islamic Circle of North America), v USA fungující jako „front“ Jamaat e-Islami pákistánských džihádistů. (The Weekly Standard, 26. 7. 2010: 11). Imám rovněž nezareagoval na zmínku o provokativní nepatřičnosti volby lokace projektu, porovnatelného třeba s iniciativou Japonců něco monumentálního si vytvořit v sousedství Pearl Harboru. Proč si obří svatostánek nepostavit v Jižním Bronxu? Proč ne v Severní Dakotě, dodal bych otázku. Tam na prázdných prériích je dost místa pokrýt koberci na modlení, hlavou se jich dotýkat ve směru Mekky. Nepominutelným zdůvodňováním muslimských postojů, požadavků, stížností je údajná sensitivity - citlivost, hákli- vost. Nárok na takové pocity má snad být nemuslimům odepřen, jak měly reagovat rodiny, jejichž manželé, otcové, děti zahynuli v troskách zasažených mrakodrapů? Příslušně předposrané zdroje jako například televizní kolosy CBS a NBC odmítly vysílat několikaminutové záznamy rozhořčení. Tato kauza důkladně rozkmotřila politickou komunitu. Proti projektu snad nejostřeji vystoupil republikánský kongresman Peter T. King , v jehož volebním okrsku značné množství voličů přišlo o život Vehementně se ze vzdálené Aljašky ozvala bývalá guvemérka Sarah Palin, která Cordoba Project charakterizovala jako „desecration of graveyard.“ Vesměs to ale byly hlasy konzervativců. Velkou výjimkou bylo jednoznačně negativní stanovisko liberální židovské organizace ADL (Anti-Defamation League). Jí se pak dostalo důkladného zatracení z politicky přísně korektních míst včetně dosud stále vlivných The New York Times. Tento politicky tolik korektní projekt se 3. srpna 2010 podařilo prosadit Příslušná devítičlenná Landmarks Preservation Commission hlasovala jednomyslně. Vítězství velebil nejen Sharif El-Gamal, hlavní developer, šéf firmy SoHoProper- ties - slovy, že to je „americký sen, který se teď může stát skutečností...“ Mohutnou pochvalu též vyjádřil newyorský primátor Michael R. Bloomberg. Tento velmi schopný, populární židovský miliardář, v prohlášení k nashromážděným náboženským hodnostářům rozhodnutí velebil jako triumf uplatněné náboženské svobody. Se Sochou Svobody v pozadí, potvrdil své uspokojení, že se podařilo odolat převažujícím veřejným náladám, čímž se zabránilo vítězství teroristů. (Tato logika doslova: „To cave to popular sentiment would be to hand a victory to the terrorists.^ „New York je to nejsvobodnější město na světě,“ tvrdil primátor. Ne tedy třeba Las Vegas. The New York Times jásaly ve svém úvodníku onoho 3. srpna 2010. Započaly větou o svém zklamání z nesouhlasných nový POLYGON 5/2010 / 53 [pageend55]projevů (vitriol and outright bigotry), ale velkým uspokojením z jednomyslného rozhodnutí komise jako důkazu, pilíře demokracie - čímž je náboženská tolerance. Nenásledovala však zmínka o případném dopadu a ocenění islámem, o němž není známo, že by byl tolerancí příliš posedlý. NYT zdůraznily, že útok 11. září přece nebyla náboženská událost, čili s islámem neměla nic společného. Sarah Palin a Newt Gingrich obdrželi nálepku, že jsou „ideologové“ a nejvíc zatracení se dostalo postoji Anti-Defama- tion League, přirovnanému k nejhorším dnům v době Ku Klux Klanu. Autoři úvodníku se k rodinám obětí 11. září vyjádřili takto: „Některé z rodin obětí útoku, které si zaslouží náš respekt a sympatie, mají o mešitě nesnadné pocity. Ale bylo by větším ublížením (disservice) památce milovaných, abychom propadli strachu, který teroristé chtějí vyvolat, a my odhodili principy svobody a tolerance.“ Ultrachamberlaini, Lenin z mauzolea s pohlazením, oprátka a výstavba vlastní šibenice, pokračující rozklad Západu, je snad třeba víc důkazů pro fanatiky, s novou, další oprávněnou kuráží se znovu pustit do útoku? Přece pravda je na jejich straně, Alláh je bude chválit, Alláh budiž chválen. A četbou těchto New York Times, 700 stran textu, jsem prozatím trávil každou neděli. ■ O NEOCHOTĚ SE POUČIT ULČ setkával i v akademickém prostředí, mezi údajnými vzdělanci. Měl jsem třeba posoudit rozsáhlou práci graduanta, jenž se soustředil na studium, bedlivou analýzu profilu a počinů oněch tzv. puppet parties - pseudopartají, jež vládnoucí komunisté světu předkládali jako důkaz své demokratičnosti. Ornamentální kašpárkové, alkoholici typu pátera Plojhara, oportunisté s všelijakou motivací jako docent Šlechta, strany s nepatrným počtem členů, komunisty určený numerus clasus, pár trapných kývalů, mezi nimiž posléze, za podstatně změněných politických podmínek, Jiří Paroubek zazářil. Tedy jsem se seznamoval s výsledky vědeckého bádání - procenta, grafy, formulování a hodnocení tendencí, statistické odhady, s odpověďmi na otázky typu: „Jaké stanovisko zastávala a prosazovala Lidová strana v otázkách znárodnění výrobních prostředků, kolektivizace půdy, legitimity opozice, v postoji k maďarskému povstání v roce 1956?“ Autora mé vyhodnocení jeho badatelského úsilí ovšem nepotěšilo. OTA Již jsem se přestal divit, ale nadále bývám alergický na vytrvalost až zarputilost, s níž Američané - a nejen oni - přisuzují svým posbíraným zkušenostem a hodnotám univerzální platnost, s předpokladem, že taková je vlastně všude, proč by neměla být. Vzpomínám na příjezd kukuřičného Nikity Sergejeviče Chruščova do New Yorku na zasedání Valného shromáždění OSN, kde se vyznamenal bušením své zuté boty, aby tak protestoval proti slovům a přítomnosti řečníka. Předtím a také poté se novináři Chruščova na tiskové konferenci dotazovali na jeho názor o probíhajícím baseballovém utkání s velikášským označením World Series, ač naprostá většina světa o takové strefování do balónku, s následným pobíháním, se vůbec nezajímá. Když jsem se v té době snažil informovat o tehdejší československé totalitě a zmínil se o justiční vraždě Milady Horákové, nejednou jsem dostal dotaz, proč si teda nevzala lepšího advokáta. S druhem takového uvažování jsem se 54 / nový POLYGON 5/2010 [pageend56]Kolega v mém oddelení, inteligentní, s prokázanými schopnostmi ve svém oboru, jímž byl legislativní proces, se pustil do aplikace svých zkušeností, znalostí v terénu mu úplně neznámém - v Rumunsku za Ceausescovy éry. Jakže se tam dělají zákony, s jakými problémy zejména zápolí, jak efektivní je role lobbyistů, co spory mezi parlamentními výbory. Řešení konfliktů, dosahování kompromisů - a zase plno statistik, cifer, hodnocení, prognóz. Pramálo zmínky o jakési vedoucí, tuze dominující roli strany komunistické. Solidní, kompetentní práce, ovšem naprosto bezcenná. • • Dlouhým tímto úvodem se konečně dostávám k našim tendencím měřit končiny, i ty nám hodně vzdálené, metrem našich vlastních zkušeností. První část textu „Něco víc než pouzí zámořští Chamberlainové“ (nP 410) jsem dokončil větou „Naše multikulturní racionalizace, ústupky, kapitulace, konej šení, dodávání dalších důkazů dobré vůle vyhovět, se přizpůsobit, ovšem dodávají kuráž, sebejistotu radikálům, fanatikům o správnosti jejich kauzy, nevyhnutelnosti úspěchu, ul- timálního triumfů.“ Druhá strana nepokládá ústupek za vyjádření dobré vůle, nýbrž za důkaz slabosti, jež je pak popudem zvýšení požadavků. Což si Izrael už několikrát zažil. Gaza poslouží příkladem. Jediným pro Araby - a nejen již pro ně - přijatelným řešením je národní sebevražda. Izraele. Takto se výstižně vyjádřil Jefim Fištejn v článku „S arabskými režimy nelze počítat“ nP, 9. 8. 2010), o arabském hodnocení amerických počinů. USA v roce 1991 doslova zachránily Kuvajt před zničením, aniž se někdy dočkaly vděku. V úsilí Washingtonu o pomoc při pokusu dosáhnout jakýsi izraelsko-palestinský mír při jednání v Oslu nejen Kuvajt se odmítl angažovat Ano, zcela jiná mentalita, uvažování, hodnoty. Jako pozorovatel zpovzdálí oceňuji zkušenost svědkyně Brigitte Gabriel, její projev ve Washingtonu a též na univerzitě Duke v Severní Karolíně. Tato bývalá televizní hlasatelka (World News for Middle East) a zakladatelka iniciativy AmerícanCongressíôrTruth.com se pokouší komunikovat se západním světem, stále si hovícím v ignorantství a přednosti nevidět hrůzy, jichž se muslimští extrémisté dopouštějí ve jménu Alláha. Dotyčná pochází z Libanonu. Když jí bylo deset roků, v rodném Bejrútu zuřila válka, jako dítě z křesťanské rodiny se seznamovala s hrůzným dopadem označení INFIDEL. Napřed pohřbena v sutinách, poté sedm roků přežívala ve tmě sklepa v úkrytu před bombardováním. „Když mi bylo třináct, uléhala jsem ke spánku ve svých smutečních šatech, v očekávání, že budu zavražděna. Když mi bylo dvacet roků, už jsem pak pohřbila většinu svých přátel - muslimy zabitých.“ Její slova. Pokračuje zmínkou, že ona jako oběť islámského teroru užasla, ochromena byla otázkou Američanů, kteří se po 11. září 2001 ptali „Proč nás nenávidí?“, čím že urazili svět muslimů. Kdyby doopravdy byli věnovali pozornost Střednímu východu, s odpovědí by přece neměli žádné potíže: inu proto, že jsou infídels.Jsou nevěřící. Tudíž je se vším svým dopadem postihla kletba fa, ilaha ilia Allah, muhammad rasoulu Allah - „Není jiný bůh než Alláh a Mohamed je Alláhovým poslem.“ Taková slova doprovází vraždění židovských dětí v Izraeli, křesťanů v Libanonu, koptů v Egyptě, hindů v Indii. Nyní ti nevěřící platí cenu za svou lhostejnost a krátkozrakost. Tolerovat zlo je zločin. Konejšením vrahů si nelze od nich koupit bezpečnost To pouze vede k pohrdání v jejich očích. A apatie je zbraň, jíž Západ páchá svou sebevraždu. Politická korektnost je poutem, jimž ho islamisté vedou k zániku. K němu dojde, jestliže Amerika a veškerý Západ se nevzpamatují a neidentifikují svého pravého nepřítele, jímž je islám.“ Leckterý outsider - a nejspíš jejich nový POLYGON 5/2010 / 55 [pageend57]většina - zareagují nedůvěřivě na tvrzení s tak apokalyptickou intenzitou. Víc pozornosti aby tedy věnovali otázce autorky, kde že jsou ti údajně tolik početní umírnění, snášenliví muslimové, kteří by protestovali proti násilí a potírali nebezpečné fanatiky ve svých řadách? Já jsem je dosud nepostřehl. Skutečnému stavu současného světa jsou bližší iracionální výbuchy násilí v reakci na pár karikatur Mohameda v Dánsku, volání po smrti opovážlivců, kteří si troufli cosi málo uctivého vyslovit o islámu. „Zde bojujeme s mocnou ideologií, schopnou změnit základní lidské instinkty,“ zdůrazňuje autorka a jako příklad uvádí nedávno zvolenou funkcionárku Hamasu, jásající nad skutečností, že její tři synové se sebevražedně explozivně obětovali k větší slávě Alláha a zbylé své syny rovněž s radostí takto pošle do ráje. Ani nacisté, ani komunisté přece neoslavovali smrt, neposílali na ni vlastní děti, nepropadali tak morbidnímu fanatismu. Spojené státy americké jsou ovšem primárním cílem radikálních islamistů. Každý pátek se v mešitách zejména Středního východu ozývají modlitby, monotónní chorály, volající po zatracení Ameriky, její smrti, totální destrukci. Prozatím reakcí západních tvorů zpravidla bývá apatie, v doprovodu sebede- struktivní tolerance, ohleduplnosti, lenivé pitomosti. Čímž se ovšem koleduje o krušné zkušenosti v nedalekém budoucnu. Takové tedy varování libanonské svědkyně. Jak se asi cítí v prostředí posluchačů - ti aby jí připadali spíš slepí a hluší, tolik vzdálení její tragické zkušenosti. V mysli se mi pak mihne vzpomínka na někdejší dotazy, proč že si ta Horáková nevybrala šikovnějšího advokáta. ■ My, děti Kainovy LUDĚK FRÝBORT I byl Abel pastýř ovcí, a Kain byl oráč. Stalo se, že obětoval Kain z úrody zemské oběť Hospodinu. Ano i Abel obětoval z prvorozených věcí stáda svého a z tuku jejich. I vzhlédl Hospodin na Ábela a na oběť jeho. Na Kaina pak a na oběť jeho nevzhlédl. (I. kniha Mojžíšova, 4:3-5) Už na to začínám být alergický: co chvíli se někde dočítám, že je západní civilizace v úpadku. Jen tak, mimochodem a neúčastně, jako by se řeklo, že v galaxii X beta Y zanikla bezejmenná hvězda. Proboha! Buď se naše - naše! zdůrazňuji - civilizace v úpadku nenachází, a pak jde o módní žvást Nebo se v úpadku opravdu nachází, a pak by se nás to mělo sakra týkat Jsme Češi; někteří z nás jsou navíc občany jiného státu, s jehož prostředím a obyčeji se tak či onak sžili; o něco vzácněji se vyskytne přihlášení k příslušnosti evropské. Ale veškeré češství, evropanství i promě- zamě kanaďanství ztrácí smysl, odebere-li se mu identita nejvyšší, totiž civilizační. Má-li poklesnout do nicoty západní civilizace, jak se mnozí bezmála těší, zaniká i všechno ostatní, čím jsme a k čemu se hlásíme; je to naše nejvlastnější, z hloubi předvěkého času vyrostlá, do genetiky zapsaná zakotvenost, vedle níž je identita národní či zeměpisná jen jedním z proměnlivých nátěrů na prastarém podkladě. Kdo jen tak lhostejně, na půl huby utrušu- je - inu jo, západní civilizace je v úpadku, měl by vědět, že sám nad sebou stvrzuje rozsudek. Něco se s námi ovšem děje. Nemluvil bych o úpadku, spíš o krizi, o vývojovém rozhraní, na němž se naše civilizace ocitla, o posunu hodnot, s nímž si jaksi nevíme co počít. Příliš rychle a vysoko jsme my západní lidé v běhu posledního století vyšplhali po žebříčku vývoje; nyní přišel jakýsi vítr a žebřík se pod námi zatřásl. Proto ale 56 / nový POLYGON 5/2010 [pageend58]z něj ještě nemusíme skákat dolů a polámat si kosti, jak mnozí s nemalým gustem doporučují. Uvědomme si, prosím, kdo jsme. Kde se vzal onen nepokoj, ženoucí západního člověka vzhůru po vývojovém žebříčku, přičemž občas ztratí rovnováhu a nevěda kudy kam, propadá pochybám nad sebou samým. Společnosti, procházející vývojem jen velmi pozvolným nebo vůbec žádným, společnosti vývojem spíš vlečené, než aby jím postupovaly z vlastní vůle a schopnosti, společnosti, jejichž ideálem není vzestup, nýbrž návrat k vybáje- ným hodnotám minulosti... pochopitelně že ztratit rovnováhu ani propadnout pochybnostem nemohou. Což ovšem neznamená, že jsou naší civilizaci nadřazené, vyžeňme ze sebe k čertu už jednou tuhle podbízivou malomyslnost. Ale nic, vraťme se k otázce, jak stojí psána svrchu: kdo jsme. Kde je původ našeho civilizačního způsobu, čím se liší od ostatních a proč není zaměnitelný ani nahraditelný žádným z nich. Přečtěme si pozorněji, co praví starozákonní pověst o dvou synech Adamových: pastýř ovcí Abel nabídne oběť ze stáda svého. Hospodin, bůh pasteveckého kmene Chabirů (Hebrejců), ji přijme, kdežto obětí oráče Kaina opovrhne. Je v těch strohých větách obsaženo tisíciletími lidských dějin prostupující pohrdání pastevce zemědělcem, celá až do dneška zející trhlina mezi civilizacemi, vycházejícími z životních podmínek nomádského pastýře na jedné straně, na druhé z podmínek života selského. Věky míjely, přinášely vznik a zase zánik mocných říší, i národy se stěhovaly a všelijak mezi sebou mísily, jen civilizační rozpor zůstává, jaký byl. Odsoudil stranický bůh pastýřů pokolení Kainovo k věčnému nepokoji, k hledání, bloudění a tápání, k omylům a k pokusům o nápravu, k neustálé starosti o obživu zítřka, nic mu nedal zadarmo, což se ale nakonec ukázalo být výhodou. Dědicům Ábelovým - kniha Genesis mluví o jakémsi Jábalovi, kterýž byl otec přebývajících v stáních a stádo pasoucích - přiřkl snadnější živobytí, čímž se nakonec ocitli v rejži. Nemuseli vzdělávat půdu pro úrodu zítřka, obživa jejich stádům rostla všude sama, když ovce a kozy vypásly okolí tábora, stačilo strhnout stany a přesunout se o kus dál. Nebylo nic, co by je pobízelo k změně, svým způsobem žili i nadále v ráji. V určitém smyslu to platí až do dneška: už jen málo potomků Jábalových pase stáda a přebývá ve stáních, ale do genů zapsané spoléhání na pastvu boží, již netřeba vysévat, jim zůstalo. S ním pak podiv a hněv. Jak to, že se synové Kainovi domohli takového blahobytu? Čím se stalo, že cokoliv nového a užitečného, vše musíme přebírat od těch, jež Hospodin zavrhl slovy - zlořečený budeš? Rozmyslel se vrtošivý Bůh jinak? Přestal milovat svůj lid? Obrátil zlořečení v úspěch a svou přízeň v prokletí? Ovšemže ne, to spíš lest a čísi nečisté pikle jsou příčinou našeho zaostání! A již se dědici Ábelovi vydávají cestou boje, jediného prostředku k zahlazení nerovnosti, jemuž rozumí. Neboť samotným Bohem vedený lid se může dopustit lecčeho: zrady, pýchy, násilí na slabším, porušení příkazů víry. Jedno však nemůže: propadnout pochybnostem o sobě samém. Jeho kroky vede Bůh; a Bůh je přece všemocný, nechybující. Zavržené děti Kainovy se ubíraly jinou, složitější cestou. Vývojová dynamičnost, nespokojenost s dosaženým stavem, pohled upřený k úrodě příštích let, odvaha k vyzkoušení neznámého, vědomí, že je stále co zdokonalovat, aby byl dnešek lepší včerejška a zítřek dneška, to byly vlastnosti, s jejichž pomocí dospěly k bezkonkurenčnímu postavení mezi civilizacemi světa, a to nejen ve smyslu mocenském. Touž cestu s nimi prodělal jejich Bůh: přestěhováním z východních stepí do chladné Evropy se z přívrženeckého boha pasteveckého kmene stal univerzální Otec všech, dokonce i sedláků. A sedlák se nemůže ve všem jen tak blaženě spolehnout na nebeského vůdce, nýbrž nový POLYGON 5/2010 / 57 [pageend59]se občas zamyslet i sám: je moudré, do čeho se právě pouštím? Nedělám chybu, která se mi časem vymstí? Zatímco stepní pastevec dovede velmi dobře soudit činy jiných, specifikem selské civilizace je se- bezpytování. Analýza vlastních myšlenek a záměrů; pakli nevedly k očekávanému výsledku, kde se stala chyba?Jak sejí příště vyvarovat? Proto je plná rozporů a se- bepochyb; kdyby taková nebyla, nikdy se naši předkové nemohli stát objeviteli, vynálezci, reformátory. Stalo se mravem salonů ohrnovat nad úspěchy předků nos, zvát je kolonialismem, imperialismem i jinými ošklivými —ismy, ale to jen proto, že jsme lidé západní, sebereflexe schopní. Civilizace, s níž se v této etapě dějin ponejvíc střetáme, žádnou sebereflexí netrpí, což v dlouhodobější perspektivě nelze pokládat za přednost Nicméně nás, dětí Kainovy, v přítomném momentě zatlačuje do defenzívy. Co je toho příčinou? Inu co. I dobrý kůň se může splašit I dobrá vlastnost může pervertovat To se přihodilo západní intelektuální elitě, tvůr- kyni veřejného mínění: ze schopnosti analyzovat myšlenky a skutky současné i minulé sejí stala jakási zvrácená rozkoš. Nic není řádného, co kdy vykonala naše civilizace, všude nacházejí přísní samosoud- cové jen samá pochybení, zlovůli a zločin. Rozhřešení pak dosáhneme pouze tehdy, pohroužíme-li se v pokoru, jaké v dějinách, s výjimkou kobylky pojídajících poustevníků, ještě nebylo, odprosíme-li plačky všechny nalevo a napravo za hříchy spáchané i nespáchané. A, netřeba dodávat opustíme-li svou dosavadní roli vůdčí síly světa, i kdybychom ji měli předat do rukou dědiců Ábelových s jejich v raném středověku ustrnulým způsobem myšlení. Západ tohoto času postihlo něco závažnějšího než prostý úpadek: nachází se ve válečném stavu sám se sebou. Generály toho podivného tažení jsou jeho vlastní filosofové, sociologové, publicisté a jiní myslitelé, neznající většího potěšení, než sestřelovat jednu po druhé mravní zásady, na nichž od provopočátku stojí a s nimiž padá tato sama sobě nepřátelská civilizace. Naštěstí - lze-li v této situaci mluvit o štěstí - je generálů mnoho a hlasitých, valný voj však za nimi nekráčí téměř žádný, neboť obecný lid jejich sebevražedné bláznovství nesdílí. Kdyby se občanská společnost Západu zbavila ostychu před těmi, kdož sami sebe jmenovali arbitry veškeré etiky, kdyby se dokázala spojit v politicky relevantní sílu, mohl by v krátké době být smeten diktát nejzhoubnějšího nesmyslu lidských dějin, jehož jméno je politická korektnost Cesta zdánlivého úpadku by se pak narovnala už sama. Náznaky čehosi takového se tu a tam zdají ukazovat ale není úkolem této úvahy vydávat prognózy budoucností. Místo toho se proberme jevy, na nichž bývá obvykle demonstrována předurče- nost západní civilizace k zániku. Na prvním místě úpadek náboženské víry, jak se o něm nedávno zmínil jeden význačný církevní činitel: zbraní ducha se zesvětštělý Západ vzdal, kdežto muslimové jsou jimi dokonale vyzbrojeni...S tím se mi, při vší úctě, nechce souhlasit Snad se tak jeví skutečnost tomu, jenž spatřuje jedinou možnost kontaktu člověka s Bohem v příslušností k některému věkovitému, nezměnitelnými ustanoveními vymezenému náboženskému vyznání; takto viděno jsou ovšemže muslimové vyzbrojeni víc než dokonale. Co by se však zamyšlení nad tajemstvími vesmírného řádu týkalo, uznání nejvyšší řídící síly, tušitelné, lidskými smysly však neuchopitelné... v tom je západní člověk bez konkurence, v té zbrani ducha se mu v sedmém století utkvělý, úzkým obzorem pouštního kočovníka sevřený islám nemůže rovnat Jde prostě o to, čemu dáme přednost Jestli šíření své pravdy křivou šavlí džihádu, je na tom lépe islám. Jestli pochopení vyššího řádu, neomezeného na naši legrační, název Země nesoucí kuličku, je západní člověk o světelné roky napřed. Je dokonce možné, že teprve těmito miliony soukromých, 58 / nový po l y g o n 5/2010 [pageend60]s nikým nesdílených a nikomu nezvěsto- vaných vyznaní je Západ tak blízko Bohu, jak dosud ve své historii nebyl. Velmi naléhavým problémem dítek Kainových je pokračující rozklad tradičních společenských svazků, rodiny zejména. I zde má islám snadnější pozici, třebaže bych muslimskou ženou raději být nechtěl. Nicméně: nejsme svědky zániku jen jedné z vývojových etap západní civilizace, jakých byla a ještě bude spousta. Netřeba proto nad ní dělat kříž, spíš se ptejme, jestli je současný stav výsledkem přirozeného procesu, nebo vyšel z hlavy některého mesiáše a nových světů budovatele, jakých má Západ odjakživa nadbytek. Pakli je přirozený, najde si další vývoj cestu, jak nastalý nepoměr zase narovnat Pakli není... ale k tomu se ještě vrátíme. Rodina o jednom nebo vůbec žádném dítěti, rodina jako překážka v kariéře a využívání volného času, manželství na půl roku a na psí knížku... to vše vyplynulo z určité přechodné situace a je třeba vědět, že dějiny neznají jiných situací než přechodných. Svět oponou trhne - kdoví, třeba už trhá - a zase tu bude tatík-živitel, matička co strážce domácího krbu a šest dítek jako schůdky, jak tomu bývalo a svůj smysl mělo. Dítka jako schůdky bývala pojistkou proti existenční nejistotě, bezplatnými pomocníky v živnostech a zajišťova- teli rodičovského stáří; jak tak koukám na to klubko gordických uzlů, do nichž se už stačil zamotat náš sociální systém, může takový stav nastat, než řekneme třikrát švec. Ne že bych po tom obzvlášť bažil. Opět se může vrátit svět jako slzavé údolí, v jehož bědách jedinou pojišťovnou býval Bůh, což je mimořádně třeba připomínat všem, kdož si představují minulost jako napodobeníhodnou idylu. Pravděpodobnější ale je, že vývoj přinese něco jiného, zatím nepředstavitelného, jako už vždy od počátku dějin. Bývá - a právem - vyčítána této době a této civilizaci nevázanost, neúcta, nekázeň, řada jiných negativ. Ne že bych chtěl jejich závažnost snižovat nebo je omlouvat; povězme si však, že jde o problém nejsnadněji (neříkám, že snadno) řešitelný, jelikož se nenachází v kompetenci Osudu, nýbrž nás samých. Byla už řeč o nepřirozeném prvku vývojové stavby v podobě mesiášů a budovatelů nových světů. Nestačili se chlubit bořením měšťáckých konvencí a předsudků, ale dosáhli jen toho, že místo starých konvencí nadělali nových, úz- koprsejších a nesnášenlivějších. Klesající funkčnost rodiny jde z největší části na jejich konto; tak dlouho ji prohlašovali za měšťácký přežitek, propagovali volnost partnerských vztahů a jiné chiméry, až dosáhli svého. Chtíce osvobodit ženu z jařma kuchyně a kvedlačky jí navlékli chomout kariéry, přičemž jařmo domácnosti zůstalo, jaké bylo. Nebylo školní reformy, již by neprosazovali, a dětských práv, jichž by se nezastávali; výsledkem je škola jako očistec, do nějž učitelé vstupují s hrůzou a děti se strachem z každodenní tyranie těch, jimž za starých, nepokrokových časů stačilo vyprášit gatě ukazovátkem. Navymýš- leli práv a svobod pro ty ubožáky, co se vinou necitelné společnosti ocitli v žaláři; výsledkem je žalář v podobě drahého hotelu, trestu se vysmívající zločinec a občan chvějící se úzkostí při pomyšlení na večerní procházku parkem. Ale zkraťme ten výčet: je jen jeden úspěšný revolucionář, a jeho jméno je příroda. Cokoliv vezme do ruky dobrovolný spasitel, bez výjimky končívá průšvihem. Kdyby se podařilo vymést z mysli západního člověka, co do ní v pyšném sebevědomí zanesli vizionáři nových zítřků, bylo by z největší části po problému. Západ by se znovu ocd tam, kde je jeho přirozené místo, čímž nemíním roli světového komandýra, ale jeho schopnostem odpovídající vývojový stupeň. Pro vyváženost se teď chvíli zabývejme úspěchy západní civilizace, tak samozřejmými, že unikají naší pozornosti. Je heslem našeho času například životní prostředí; i opatřme se ruksakem a vydejme se do světa, podívat se, jak je kde s tímto fenonový POLYGON 5/2010 / 59 [pageend61]ménem nakládáno. Zle a příšerně tam, kde bílý utlačovatel, zastyděv se za své hříchy, vyklidil pole v prospěch domorodých vašnostů: příroda vypálená a vyklučená, chaotické, zločinem prolezlé metropole, plné puchu a rychle rostoucích souvrství umělohmotného i jiného neřádu a uprostřed toho všeho člověk, což, jak známo, zní hrdě. Zamiřme však do zemí Západu a uzříme... nu, ne zrovna panenský prales jako za časů kněžny Libuše. Ale aspoň krajinu zelenou, lesy a háje, řeky a lučiny, krajinu, v níž se dokázala srovnat příroda s potřebami lidskými, což může být důvodem ke skromné hrdosti. Dalším důvodem k opatrnému poklepání na rameno je skutečnost, že Západ dokázal vyklouznout z pasti, jejíž jméno je přelidnění. Staloť se příkazem této pokrytecké doby nedotýkat se ničeho, co by mohlo vrhnout nehezké světlo na nezá- padní svět; ale i nepříliš pozorný poutník si všimne hrůzy, ničivější než všechna oblíbená strašidla této doby, klimatických nevyjímaje: s děsivou rychlostí postupujícího přemnožování právě v nejchudších zemích planety. V téže chvíli si naříkáme nad poklesem populačního růstu, což je v tom srovnání skoro směšné. Kdyby počet obyvatel, dejme tomu zemí českých, měl klesnout na třetinu, jak tomu ostatně bylo za časů osvícenských, a lidem proto pivo hůř nechutnalo, nestalo by se nic děsného, spíš by si země maloučko oddychla. Vidět v kohortách dětí budoucí vojáky už snad bohdá nepotřebujeme; a otázka důchodů pro rychle stárnoucí populaci, nad níž bědují naši národohospodářové, je při troše kuráže dobře řešitelná přechodem ze starožitného, ale dávno už děravého systému, tzv. solidárního, na systém vlastní zúročitelné renty. Stejně řešitelné jsou i ostatní rébusy, jen se nebát a opustit metody, hodící se k potřebám nastávajícího času méně než napudrovaný cop feudálův. A mohl bych takhle ještě chvíli pokračovat, ale koukám, co už jsem popsal papíru, takže toho nechám. Na závěr jen toto: úpadkem nazýváme stav, kdy člověk ani při nejlepší vůli a snaze nedokáže vy- bříst z bryndy. V takové situaci zdaleka nejsme. Stalo se něco jiného: dohnaly nás důsledky vlastní lehkověmosti. Naslouchali jsme radám těch, jež Písmo nikoli bez důvodu nazývá falešnými proroky; dali jsme se do vymýšlení nových, nikdy nevídaných světů, přestali jsme si vážit kořenů, z nichž po tisíciletí vyrůstal náš civilizační způsob, tvořivé píle, předvídavé práce pro budoucnost, svědomitosti, svobody, která se nevylučuje s kázní, objevitelské odvahy a organizační schopnosti. Učiňme je znovu zásadami svého konání, pošleme k čertu samozvané spasitele, jejichž návody se dosud nikdy neosvědčily a neosvědčí se ani v budoucnu, přestaňme se stydět za úspěchy své civilizace a budeme z té kaše přinejmenším jednou nohou venku. Ta druhá... ředitelem světa jako ve století devatenáctém už západní civilizace asi nebude, a ani není oč stát Má ale dost sil, aby se postarala sama o sebe. Zní to možná sobecky, ale snad i nám je dovoleno, co s naprostou samozřejmostí praktikují naši konkurenti: dbát v první řadě vlastního zdaru. Okolní svět, jehož různé patálie mají ostatně také původ v jakýchsi zakořeněných vlastnostech, můžeme občas povytáhnout z bryndy, stojí-li o to. Generálním spásonošem, četníkem a plátcem v jedné osobě ale být nemusíme; jsouť i jiní a v této chvíli dokonce bohatší, kteří by mohli pustit groš, kdybyje to náhodou napadlo. Mimoto bych po víc než půlstoletí samého pomáhání a zachraňování už také rád někde viděl kus vděku, ale jaksi nevidím. Spíš jako by námi bylo tím víc pohrdáno, čím horlivěji pomáháme, pokořujeme se a pro své hříchy v hrud’ tepeme. Inu, vmanévrovaly se dítky Kainovy krom toho četnictví a plátcovství i do role světového šaška. Opusťme ji, není nám k ničemu a nikdo ji neocení. Hannover, 1. září 2010 60 / nový POLYGON 5/2010 [pageend62]očima ■ jinýma očima ■ jinýma očima ■ jinýma očima ■ JAK DALEKO AŽ MŮŽEME JÍT? NATHALIE SWINKELS Co je diskriminace? Co rozumíme pod pojmem internacionalizace? Zachovávaj! si státy EU svou suverenitu? Smíme ještě některé problémy pojmenovat - a nebo je lepší o nich pomlčet, abychom nebyli obviněni z „diskriminace“ (toho populárního slůvka dnešní doby)? 8. července 2010 publikovala Rada Evropy zprávu o tom, že v Evropě stoupá rasistické chování vůči Romům, muslimům a židům. Důvody mají být např. ekonomická krize a politická situace. Na zasedání Rady Evropské unie 16. září byl projednáván postup Francie v souvislosti s vykázáním Romů ze země. Eurokomisařka pro spravedlnost Viviane Redingová (z Lucemburska) přednesla návrh zažalovat Francii za porušování předpisů o diskriminaci a práva volného pohybu občanů v EU. Zašla dokonce tak daleko, že jednání Francie srovnala s deportacemi za druhé světové války. Francie však získala podporu jiných členských států EU, např. Itálie, kde s tímto problémem mají více práce než Lucembursko. 29. září bylo Evropskou komisí v této věci rozhodnuto Francii zažalovat u Soudního dvora EU (v Lucembursku). Francii byla k pozměnění jejího zákona dána lhůta do 15. října - a pokud bude Evropská komise s výsledkem spokojena, nebude se v žalobě pokračovat. Současně budou podrobeny průzkumu o uplatňování pravidel o svobodném pohybu občanů i ostatní členské státy. EU každoročně dává do Evropského sociálního fondu 17,5 miliard euro pro potřeby minoritních skupin, z toho největší položka, 13 miliard, je určena na projekty pro Romy. Jak s ní státy, například Rumunsko, mají zacházet či zacházejí, je otázkou, protože o jejím použití mohou státy rozhodovat samy. Ve dnech 4., 6., 8.,12.,15. a 19. října se v Nizozemí koná proces s G. Wildersem, dnes už světoznámým politikem, výsledky voleb ho vynesly až do členství ve vládnoucí středo- -pravicové koalici. Rozsudek bude vynesen 2. listopadu. G. Wilders je obviněn z toho, že podněcuje k diskriminaci a nenávisti vůči muslimům a islámu (např. filmový dokument Fit- na). Ačkoliv v mnoha zemích by k procesu s tak vratkou obžalobou ani nemohlo dojít, zdá se, že Nizozemsku jde o to „dobře se zapsat“ v islámském světě. (Porovnejme však, jak se právě v Nizozemsku píše o islámu a o katolickém náboženství: o tom druhém je publikováno neporovnatelně více kritických až diskriminujících komentářů než o islámu.) Soudce, který předsedá tomuto procesu, ukázal svoji předpojatost svým výrokem, že G. Wilders se nemá odvolávat na své právo mlčet, resp. neodpovídat na otázky (pozn.: na které odpověděl už mnohokrát v tisku, v TV atd.). Přímo anekdotické je, že jedna paní z publika náhle vstala a při odchodu pravila, že sejí z Wilderse dělá špatně, na což soudce reagoval slovy: „Ani se vám nedivím.“ Internacionalizace: prezident EU Van Rompuy je toho názoru, že EU by se měla více zvýraznit ve světovém měřítku, čehož by mohlo být dosaženo koordinací zahraniční politiky členských států. Kromě toho se také hovoří o dalším rozšíření EU. Země jako Velká Británie a Belgie si přejí, aby do EU vstoupilo Turecko, ačkoliv samo Turecko se o to čím dál méně zajímá. Belgie také výrazně doporučuje Srbsko. Slovensko setrvává na svém stanovisku, že finančně nepodpoří Řecko, což znamená, že ostatní státy EU budou tedy muset zaplatit více. Slovensku zřejmě uniklo, když přijímalo [pageend63]evropskou měnu, že přejímá také závazek pomáhat potřebným zemím v nouzi. Ovšem pokud by Slovensko dostálo této povinnosti, přišlo by asi i samo do finančních problémů... „Internacionalizace znamená také to, že nizozemský průmysl je ze 70 % odkázáno na dovoz,“ prohlásil rektor nizozemské Vysoké školy technické ve městě Eindohoven. Co to vypovídá o nezávislosti a soběstačnosti této země? Shrnutí: protidiskriminační zákon je potřebný, ale nesmí být jednostranný. Také internacionalizace má kladné stránky, ale i nevýhody - a ty by se neměly přecházet mlčením. Co se stane, až mýdlová bublina praskne? ■ O rasismu, imigraci, terorismu, islamofobii ... a lidských právech / Laická úvaha pozorovatele dění) VLADIMÍR CÍCHA V jistých obdobích jistá slova objevují se v tisku, v televizi či rozhlase, a pojednou stále častěji. Není tomu tak docela náhodou, je to jen důsledek nastalých okolností. Je to, v samé podstatě, vysvěditelné. Podobá se to jevu, kdy třeba jistý fotbalový nebo hokejový klub anebo vynikající atlet pojednou dosáhnou pozoruhodných výsledků; neunikne to pozornosti. Pokud pak jde o pozorované změny ve společenském klimatu, je tomu podobně. Důsledky takového jevu jsou ale podstatně složitější a závažnější. Takže: velmi frekventovanými slovy dnešních časů, a to i v této vcelku demokratické Kanadě, stejně jako v jiných zemích stejných zásad, podobné historie a společenského zřízení, jsou slova následující: rasismus, imigrace, xenofóbie, isla- mofobie (o homofobii se zmiňovat nebudu, s tím nemám dost zkušeností). Dochází k obviňování stále snadnějšímu, častějšímu a většího množství těch, kteří veřejně sdělili svůj názor na řízení obecných věcí v té či oné západní demokratické zemi-Jsoujim udělovány charakteristiky pěstitelů uvedených tendencí a fóbií. To se mi zdá nejen nesprávné, ale i velmi nebezpečné. To připomíná dobu dávnou, počátek nacismu v Německu a totality v mnoha zemích sovětské říše. Tedy i mojí domovině. Pokud někdo se zmíní o tom, že imigrace z mnoha zemí neevropského původu není vždy zcela ku prospěchu západní země, do níž se děje, navzdory statistickým faktům a ohromným výdajům s tímto přílivem spojených, nálepku rasisty má okamžitě. Bez zamyšlení nad fakty, skutečností. Rasista je dneska slovo, s nímž jako artisté žonglují novináři, politici, stejně jako někteří solidní občané této a jiných demokratických zemí- způsobem,kterýnechávájednoho(tedymě rozhodně) ve stavu úžasu a nepochopení. Nálepky rasista, bigot a jiné udělují se snadno a štědře. Zacházení s ošemetnými shora uvedenými slovy stalo se dnes tak běžným jako zacházení se slovem sex. To ale, pokud se neužije v souvislosti se znásilněním nebo pedofilií, je poněkud jiná katagorie. Jak snadno se dnes dostane neblahé charakteristiky komukoli, a to z důvodů mnohdy zcela absurdních! Ale označení už má ten či onen na čele a politická korektnost mu ji z něj nedostane. Poněkud žalostné zprávy přicházejí z evropských zemí, kde počet muslimské imigrace je mocný; nikterak nebrání ale některým politikům, stejně jako některým žurnalistům, aby jevy, v těchto kdysi poklidných a imigraci vstřícných zemích, k nimž teď k nemalému znepokojení obyvatel dochází, brali na velmi lehkou váhu. Proč se tak děje? Proč ti, kteří důvod- 62 / nový POLYGON 5/2010 [pageend64]ně poukazují, a to z vlastní velmi dobré zkušenosti, na rostoucí problém islámské expanze do západních zemí (kupř. G. Wilders v Nizozemí, ale i jiní) jsou šikanováni a pasováni na nebezpečné kazisvěty? Kde je právo těch, kteří, jiné víry, jiných zvyklostí, jiného názoru na život a lidskou existenci, opustili země jejich víru pěstující, byli přijati v tom či onom křesťanském evropském státě, přijímají mnoho podpor a ignorují požadavek asimilace, kde je jejich právo k tomu, aby zvyklosti země, kterou dobrovolně opustili, prosazovali v novém jimi vybraném domově, ač ty jsou tomuto novému domovu cizí? Ne právě podařeně řízená imigrace: Je snad důvodem pro nařčení z rasismu, když někdo poukáže na podíl zločinnosti v Kanadě či evropských zemích z demografického hlediska? Nebo na důvod současné návštěvy kanadského ministra Kenneyho v Číně, Indii a Filipínách, aby s prosíkem požádal tamní úřady o jejich větší snahu zamezit korupci, podvodům, falšování dokladů a „smuglování“? Dochází snad k takovým jevům v západních zemích v případě emigrace jejich občanů? Jsou snad toto zcela zanedbatelné skutečnosti? Proč hodnostáři strkají většinou hlavu do písku, a kdo to neudělá, už má nálepku barbara? Svět naruby napsali Voskovec a Werich. Po tragických časech dvou evropských válek - a dosud po čase klidu relativního (asi díky atomu, který mocní mají pod kontrolou a měli tolik soudnosti i v časech síly SSSR), takže onoho klidu let od poslední veliké války přibývá ... ta jejich slova mají i dnes platnost Neboť: kam se poděla ona halasná, proklamovaná svodoba slova, jeden ze základních atributů svobodně fungující společnosti? Vždyť tomu, kdo slova pravdy vysloví, nabízí se dnes bezmála osud Jana Husa. Svět dospěl, kromě svého neuvěřitelného technického vývoje, do stadia, kdy teroristické akce lidských hyen, které si vyžadují nespočet obětí nevinných, jsou už dnes chápany jako normální součást života. (No, průser zase, ale hlavně že ta bomba nevyhodila do povětří tu mojí oblíbenou kavárnu!) Kdo si takto barbarsky počíná, dnes už je zhola zbytečné se ptát, je to notoricky známé. Ano, jihad existuje. Jeho existenci jsme, zatím, v Kanadě nepoznali a možná nikdy nepoznáme. Jenže jinde na světě je zkušenost poněkud horší. Neboť jihad není jen taková „srandička“, kterou by pěstovalo pár kamarádů. Ano, svět je příliš veliký na to, aby jeho aplikace se děla všude. Ale existuje, stejně jako měsíc nebo slunce. Anebo kanadský parlament Lidská práva. Nádherný to soubor, dnes tak často citovaný. Má to ale jen jednu chybičku. Jako ano má protiklad v ne nebo láska v nenávisti, pak protikladem práv jsou i povinnosti. Ty jsou ale v té kanadské slavné Chartě dokonale ignorovány. A podle toho to pak i vypadá. Provinilec má nejedno právo, postižený jen naději, že soudce bude moudrý a posoudí případ spravedlivě. Leccos se tady změnilo od toho dne, kdy jsme přistáli 1. prosince v roce 1968 ve Winnipegu. Jsme stále kanadské vládě vděčni za pěkné a vstřícné přijetí. Snažili jsme se zapojit do společnosti, přispívat dle svých sil a schopností k její prosperitě. Netušili jsme však, že jevy, tolik podobné těm, pro něž jsme opustili svůj domov (konečným impulzem byla srpnová okupace), dostihnou nás po letech, ač v poněkud jiné podobě. A tak, když někdy čtu v tisku nebo slyším v TV či rozhlase cosi obzvláště příčícího se logice a chronologii jevů, nemohu jinak, než si velmi nerad připomenout slova pana učitele ve chvílích, kdy jsme si nepočínali právě skvěle: „Hnus mě jí- má!“postěžoval si. Jan Pele napsal kdysi knihu pojednávající o poměrech v Čechách ...a bude hůř. Platí to i pro naši západní společnost dnes a všeobecně? ■ nový POLYGON 5/2010 / 63 [pageend65]MARIE ŠANDOVÁ Absolventka FÁMU, obor střihová skladba (1980), dokumentární tvorba (1982). Realizovala téměřdvě stovky dokumentárních filmů, publicistických a vzdělávacích televizních pořadů. (Témata: problémy děti, sociálni otázky, portréty osobností, architektura, vztah člověka k přírodě a k duchovním hodnotám.) V letech 1990-2002 pedagog na katedře dokumentární tvorby FÁMU. V roce 2002 založila audiovizuální studio Sanda s.r.o. (více informací: Český film - režiséři - dokumentaristé, Martin Štoll a kol., Libri 2009). ■ Výběrzfimů v internetovém vystláni na www.ceskatelevize.cz podle názvu: Zlatá sekyra, z cyklu Cesty viry, ČT 2010, premiéra bude 31.10. v 17,25 na ČT, Vzkaz Evy Jiřičné, ČT 2010, Vzkaz Jana Soukupa, ČT 2009, Vzkaz Hany Librové, ČT 2009, Restart, cyklus 18 dílů, např. Zahojené jizvy, Renata má vlastní adresu, ČT 2009 Proměna údolí, Sanda 2008, Vzkaz Oty Ulče - iVysilaní - Česká televize, www.ceskatelevlze.cz/ivysilani/210452801410017-vzkaz/2streamtyp, Zasvěcení Trapisté - iVysíláni- Česká televize, www.ceskatelevize.cz/ivysilani/210562213000007-zasveceni/ - Archiv. Úplně nejtěžší je, když má dokumentarista, který zachycuje realitu obrazem, pojmout něco neviditelného... (m.š.) Právě jsem natočila Vzkaz spisovatele a publicisty Oty Ulče do stejnojmenného cyklu České televize. Tyto Vzkazy byly koncipovány jako sdělení osobností ke stavu české společnosti a jako reflexe změn po roce 1989. Pro cyklus je charakteristické, že v něm většinou mají prostor starší lidé, kteří se dívají s určitým nadhledem na turbulentní děje naší současnosti z odstupu svých šedesáti, sedmdesáti či osmdesáti let. Já jsem k tomuto cyklu byla přizvána jako režisérka, čili spolupracuji s autorským týmem. Kupodivu je celý ten cyklus připravován v rámci zpravodajské 64 / nový POLYGON 5/2010 teritorium [pageend66]redakce, i když v ČT je centrum dokumentární tvorby, kde by takové větší projekty měly vznikat Například osobnost Oty Ulče by si určitě zasloužila hodinový portrét Ale situace v ČT je teď taková, že pro portréty, nebo možná i pro osobnosti a témata z exilu, je poměrně málo místa. Mě to velice mrzí, protože si myslím, že česká společnost by měla být konfrontována se zahraniční zkušeností. Já ráda vyhledávám lidi tvůrčí. Třeba v cyklu Vzkaz jsme letos uvedli portrét Evyjiřičné, se kterou jsem se poprvé setkala už v roce 1994 při natáčení televizního pořadu v cyklu GEN. Tehdy měla významnou architektonickou kancelář v Londýně a do Prahy přijela na vyzvání Václava Havla k účasti na úpravách Pražského hradu. Eva Jiřičná (*1939) oslavila už sedmdesátku a já jsem si uvědomila - s obdivem - jaké úžasné dílo u nás odvedla: například Oranžérii na Pražském hradě, hotel Josef nebo rekonstrukce domů v Praze na Starém Městě. Ve Zlíně byla před dvěma lety dokončena podle jejího projektu budova knihovny a rektorátu univerzity Tomáše Bati. Na podzim 2010 zde bude otevřena další význačná budova, Kongresové centrum. Při natáčení Vzkazu jsme Evujiřičnou doprovázeli s kamerou při pracovní cestě do jejího rodného města. Její tatínek byl baťov- ský architekt a vždycky jí říkal, že povolání architekta není nic pro ženskou, ať dělá něco jiného... Ona ale udělala veliký životní oblouk, když se vrátila do svého rodného města, prodchnutého vlivem meziválečného funkcionalismu. Navrhla dvě oválné stavby oblých tvarů, které tam právě tímto kontrastem velice zapadají. Je to vzácná realizace na vysoké úrovni. Myslím, že čeští architekti nejsou příliš otevřeni ani „konkurenci“ z ciziny, ani tvůrčí ženě, která se v tomto soutěživém mužském světě prosazuje kvalitou vlastní práce a invence. Cyklus se jmenuje Vzkaz také proto, že na závěr krátkého, asi patnáctiminu- tového útvaru protagonista opravdu napíše „vzkaz“, jako se píše třeba na zdi nebo do písku nebo prostě doma na papírek... na co člověk nemá zapomenout, co považuje za důležité. Eva Jiřičná napsala: „Nebojme se opravit zítra, co Jsme zvorali dnes.“ Do cyklu Vzkaz někdy navrhuji osobnosti sama a snažím se vybrat takové, jejichž slova jsou ručena skutky. Například architekt Jan Soukup z Plzně se zabývá především rekonstrukcí historických budov, kostelů a klášterů. Je to velký znalec sakrálních památek. Pracuje nejen jako architekt, ale podílí se na záchraně kulturního dědictví, zejména v plzeňské diecézi, vydáváním publikací, pořádáním výstav, organizováním místních spolků pro záchranu památek. Zdokumentoval zánik 64 kostelů po roce 1948 v oblasti Sudet Mapuje stovky ohrožených významných i drobných duchovních staveb v krajině. S manželi Ulčovými při natáčení Vzkazu nový POLYGON 5/2010 / 65 [pageend67]To jsou témata, která je podle mne třeba zobrazovat Pro mě je práce na podobných dokumentech velice vzácná, protože mám možnost spolupracovat se zajímavými lidmi a někdy i pomáhat dobré věci. Pracujeme v týmu s redaktorkou Zuzanou Simůnkovou. V cyklu jsme uvedli i paní profesorku Hanu Librovou z Masarykovy univerzity v Brně, zakladatelku nového oboru, který se jmenuje „humanitní envi- romentalistika“. I když si zakládá na akademické úrovni svého oboru, její vzkaz je ryze praktický: „Založte kompost!“ A tak se vrátím ke vzkazu Oty Ulče, který zní „Měně pelyňku!“To se dá pochopit v mnoha směrech. Myslím, že v lidech z exilu, kteří se sem vrací, je určitá hořkost Hořkost z toho, že česká společnost je svým způsobem uzavřená a nepřijímá je. Zbavuje se tím možnosti převzít to, co tito lidé v zahraničí získali. A myslím si, že lidé, kteří odešli a uspěli, museli projít takovou životní zkušeností, jako nikdo z nás tady. Přejít z jedné kultury do druhé, moci tam pracovat a zapojit se do jiné společnosti, je velice obtížné. I když každá generace má jiné startovní pozice. Řada mladých lidí dnes pracuje v cizině a vrací se. Neberou odchod tak osudově a tragicky, jako to brali ti, kteří odcházeli před rokem 89 s pocitem, že už se možná nikdy nevrátí. Části dnešní mladé generace se říká generace ERASMUS, podle studijního programu, který umožňuje výměnu vysokoškolských studentů a pedagogů. Myslím si, že by mělo být běžné, aby každý, kdo studuje vysokou školu, strávil část svého studia v zahraničí. Tato generace už to vidí jako samozřejmost Já zase patřím ke generaci, pro kterou byl určující pád berlínské zdi. Kdykoliv přejíždím hranice na Západ, stále prožívám radost i údiv, že už tam nejsou ostnaté dráty. Cítím to stále, i po dvaceti letech, jako osvobození. Když se vrátím v této souvislosti k oslavě 80. narozenin pana profesora Ulče: zpíval tam Jaroslav Hutka a všichni zpívali s ním „Co je nejkrásnější, co je nejkrásnější, to je ta lidská svoboda.“ To je pro mě veliké téma. Po tom, co se tady stalo v roce 89, všichni jsme si mysleli, že když padne režim, všechno se změní. Ale to byla velká iluze, protože nejdřív musí změnit každý sám sebe. Teprve pak se může něco v té společnosti stát. A to je jedna z věcí, proč jsem velice stála o to udělat „Vzkaz Oty Ulče“ a setkat se s ním, protože to je také jeho téma. On ví, co to znamená opustit klec. A že ta svoboda může někdy být i břemeno, že je třeba naučit se svobodnému rozhodování a zvyknout si najednání, které je zodpovědné, které někam směřuje ...a to si asi plno lidí tady dvacet let po roce 89 ještě neosvojilo. Myslím si, že je v tom i určitá lenost Mentální lenost: je vždycky pohodlnější se nechat dirigovat a třeba se i vrátit do té klece, než převzít zodpovědnost za vlastní život Narodila jsem se v Praze v Liboci a moje dětství bylo velice krásné, blízko přírody. Je tam obora Hvězda, blízko kostela, kde tehdy ještě odbíjely čas věžní hodiny. Můj tatínek byl konstruktér, pracoval u martinských pecí v Poldi Kladno, maminka zůstala s námi třemi dětmi doma. Žili jsme v domě s velikou zahradou, která byla terénem mého dětství. Tatínek nám brzy zemřel, mně bylo jedenáct let a maminka musela obstarat tři děti, takže i myjsme se musely hodně starat, všechno zvládnout Měla jsem mladšího brášku, kterého mám moc ráda, musela jsem se s ním učit a měla jsem i zodpovědnost aby se učil třeba anglicky. Nechodili jsme do kina ani jsme neměli televizi. Všechno směřovalo k tomu, abych se zajímala o přírodovědu, chodila do přírodovědeckých kroužků, znala všechny druhy ptáků i rostlin. Také jsem malovala, myslím, že jsem měla výtvarné vidění. A potom, v roce 68, to mi bylo třináct let puberta, a v tom zapadlém koutu Prahy se okupace projevila tak, že kolem naší zahrady projel tank a zbořil nám roh zdi. Atmosféra 66 / nový POLYGON 5/2010 [pageend68]byla vzrušená, byla generální stávka, a tak jsme se starší kamarádkou zvonily na věžní zvon v kostele sv. Fabiána a Sebastiána. To si do dneška pamatuji, jak mnou prostoupil zvuk toho zvonu a jak jsem cítila, že lidi se potřebují spojit k odporu proti okupantům. A v takové naivní, dětské představě, že budeme ty sovětské vojáky mást, sundávaly jsme nápisy se jmény ulic. Ta naše se jmenovala Ke kostelu, tak jsme to alespoň zabílily a myslely jsme si, že je zmateme. Měla jsem takový bakelitový fotografický přístroj zvaný Pionýr a jedna z mých prvních fotek byl právě ten tank, který nám zboural zeď, a měla jsem pocit, že při té fotce přijdu o život... Ač jsem do kina moc nechodila, viděla jsem asi ve čtrnácti letech film, který na mě zapůsobil jako jakési iniciační dílo. Možná jsem to dokonce viděla předčasně: „Kladivo na čarodějnice“. Byl to pro mě otřesný a hluboký zážitek, který mě patrně nějak nasměroval, rezonoval ve mně možná i tou látkou. Potom, když jsem se dostala na FÁMU, chodila jsem na přednášky pana režiséra Otakara Vávry, takže jsem měla možnost s ním mluvit a trochu i pochopit, jak ten film dělal. Jako svědectví o lámání charakteru a zneužití moci. Teprve později jsem pochopila, jak tento náš vážený profesor uměl bez zábran točit filmy za každého režimu. Ale ještě na gymnáziu jsem se zúčastňovala přírodovědných a matematických olympiád, hrála za školu šachy. Když se na tu dobu dívám zpětně, byla to taková trochu jako revolta, když jsme chodili do filmového klubu a tam jsme viděli filmy z francouzské „nové vlny“, zdálo se mi, že v tom byl duch svobody. Moje maminka to ale nerada viděla, a když jsem před maturitou napsala, že bych ráda zkusila filmovou fakultu, tak řekla, že to nepodporuje a že si vůbec nepřeje, abych tímto směrem šla. Ona všechna ta omezení a pokřivení uměleckého oboru v té době viděla daleko lip než já. Já jsem viděla jen to, že je možné dělat film a že bych si přála vyprávět příběhy. Takže jsem se v tomto směřování cítila dost sama. Po roce praxe ve filmovém studiu Barrandov jsem se zkusila přihlásit na filmovou školu FÁMU, i když bylo jasné, že nejsem ani z uměleckého prostředí, ani jsem neměla žádné tehdy potřebné politické předpoklady. Já jsem se ale nehlásila na režii, nýbrž na obor střihová skladba, což je obor jak technický, tak tvůrčí. Jsem teď opravdu ráda, že díky tomu vím něco o struktuře filmu, o filmovém řemesle, že znám klasickou filmovou řeč. Měla jsem to štěstí, že jsem přitom potkala skutečného mistra, který v té době ale nesměl sám ani točit, ani učit na FÁMU. Byl to režisér Evald Schorm, který nám studentům FÁMU poskytoval soukromé konzultace při realizaci našeho studentského středome- trážního hraného filmu nazvaného AEI- OU. Podílela jsem se na něm jako střihačka. Tento film se pak zákonitě stal jedním z trezorových filmu FÁMU. V době normalizace byla již sláva české filmové nové vlny, která se zrodila na FÁMU, úplně ztracená a potlačená. Měla jsem tehdy dojem, že FÁMU je školou samouků. Bylo tam ale v té totalitní době relativně liberální prostředí. Když už se tam někdo dostal, tak měl schopnost se i něco sám naučit Také jsme se v naší generaci vzájemně poznali. Z té doby ještě mám přátele v zahraničí, protože FÁMU pořádala setkání studentů zahraničních škol v rámci organizace CILECT. Byla tam třeba studentka z univerzity v Kalifornii, kde učil český profesor František Daniel. Nedávno byla v Praze a zeptala se, tak ty se skutečně živíš filmem? Ta FÁMU je ale výborná škola, že tě takhle vybavila. A tak mi pohled kamarádky pomohl si uvědomit, co mi FÁMU dala. Faktem ale je, že mezi absolventy FÁMU jsou jak vynikající osobnosti, tak i kariéristé, donašeči a podvodníci. Ta škola vznikla pro potřeby znárodněné socialistické kinematografie a s touto skutečností se nikdy pořádně nevyrovnala. nový POLYGON 5/2010 / 67 [pageend69]Ale ještě k dětství: za tátova života jsme žili v prostředí vnitřní emigrace. Táta pocházel z rodiny, kde měli takový menší statek, asi dvacet hektarů polí v krásném kraji Českého středohoří. Ale strýc, který statek obhospodařoval, byl jako kulak odsouzen a v Jáchymově strávil asi čtyři roky. Když se vrátil, zemřel na rakovinu. Po roce 89 jsme v restituci získali jako rodina zpět těch dvacet hektarů a já jsem si uvědomila, že se vlastně už nikdo z naší rodiny o tu půdu nedokáže postarat Že jsme se vlivem té historické situace odcizili svým kořenům. Bratr se stal leteckým konstruktérem, sestra se věnuje vědecké práci v chemii, jediný potomek mladší generace v naší rodině zakotvil po studiích v USA. Cyklus GEN a GENUS byly dramaturgické počiny společnosti FEBIO Františka Feniče začátkem devadesátých let Zkratka GEN znamenalo mimo jiné Galerie Elity Národa. Tehdy jsem si uvědomila, že nevím, co by to vlastně „elita národa“ měla být. To slovo „elita“ jsem vnímala s despektem jako negativní pojem. Ale teď to vidím už s odstupem a vím, že vůdčí osobnosti s vyhraněnými hodnotami jsou velice potřebné. Sociologové mají určitě jinou definici elit, ale pro mne jsou to lidé, kteří jsou schopní zastávat určité morální hodnoty a žít v souladu s nimi. Na té první sérii cyklu, který měl sto dílů, pracovala řada režisérů .Jájsem tam přicházela s vlastními tipy. Napříkladjsme natáčeli pana profesora Václava Vojtu, dětského neurologa, který odešel v roce 68 do Mnichova. Vypracoval tzv. „Vojtovu metodu“, týkající se diagnostiky a léčby dětské mozkové obrny. Byl to úžasný člověk, bohužel už zemřel. Rodem sedlák ze Sušice. Měl úžasný pozorovací talent. Jeho metoda léčby je v Německu uznávaná jako oficiální rehabilitační metoda. Pan profesor pracoval v Mnichově na klinice Kinder Zentrum, které bylo výkladní skříní německé péče o děti. Vybavuji si přesně jednu situaci z natáčení v Mnichově: přijeli za ním rodiče s půlročním dítětem. Ón se nejprve na chvilku soustředil, uklidnil pláč dítěte, a potom udělal neurologické vyšetření svojí metodou. Když jsem se ho později ptala, na co v takovém okamžiku myslí, odpověděl mi: „Říkám si v duchu, Pane, jsem zde, nenech mne tu samotného.“ Velmi často si na to vzpomenu, a i když třeba jenom sedím ve střižně a pracuji na filmu, tak si ta jeho slova v duchu opakuji. Snažím se o určitý způsob vědomého života. Soustředím se na přítomnou chvíli a na ten okamžik, kdy se má něco vytvořit nebo něco překonat. A když je člověk soustředěný a spojí se s tím, co je nad ním, pak je to velká síla. Pak může zvládnout všecko. Například pan režisér Zdeněk Svěrák tomuto stavu říká „nahodit drát“. Doufám, že je to určitý druh modlitby. Považuji za důležité zabývat se tématy, která se vyrovnávají s naší totalitní minulostí. Jako vždycky se jedno téma rodí z druhého. V televizním cyklu Letopisy z Máselné Lhoty jsem natáčela díl zvaný Ženy za mřížemi o politických vězen- kyních, které byly v 50. letech zavřené v Pardubicích. Jednou z nich byla paní Ludmila Řičicová - Uhlířová, která v komunistickém vězení strávila pět let. Předtím pracovala v letech 1946 - 1949 jako sekretářka na generálním štábu v oddělení obranného zpravodajství u Bedřicha Reicina. Byla přímou svědkyní toho, jak tehdy probíhala příprava inscenovaného procesu s generálem Heliodorem Píkou a s dalšími demokraticky smýšlejícími důstojníky československé armády. Na základě jejího svědectví a z výpovědi řady dalších pamětníků vznikl dokumentární film Bez milosti (1998), který vypráví životní osud komunistickým režimem zavražděného generála. Přípravou a studiem materiálů v archivech jsme s kolegyní Kristinou Vlachovou strávily řadu měsíců. Vznikl tak dokumentární film, který se 68 / nový POLYGON 5/2010 [pageend70]používá dodnes k výuce dějepisu na středních školách. Pro mne je ale velmi tíživé, že jeden z hlavních strůjců vykonstruovaného procesu s Heliodorem Píkou, tehdejší prokurátor Karel Vaš dodnes nepři- znává žádnou vinu a nebyl nikdy povolán k zodpovědnosti. Jak už jsem se zmínila, Liboc je pro mě důležité místo a svět je sice veliký, ale kulatý. České centrum v Paříži ve spolupráci se společností Amitié franco-tchécoslovaque uspořádalo promítání dokumentárního filmu Bez milosti ve Francii. Jednak proto, že Heliodor Píka vystudoval vojenskou školu v Paříži, jednak proto, že tam žijí lidé, kteří nezapomněli na to, že Francie pomáhala budovat za první republiky československou armádu. Dojalo mne to dávné pouto lásky a vlastenectví, které ale mělo podobu zcela konkrétních akcí pomoci i po roce 1989. Jedna z organizá- torek promítání, paní Anna Stránská, mi v Paříži najednou řekla: „...já teď pojedu do Liboce“. Ajá jsem se nevěřícně zeptala: „ Do Liboce v Praze?“ A činorodá Aninka mi vysvětlila: „Udělali jsme charitativní sbírku a podporujeme tam jeden projekt, charitní domov pro mentálně postižené.“ Ajá si říkám: „V Liboci? Ajá o tom nevím?“ Strašně jsem se zastyděla a honem utíkala přímo z Paříže do Liboce, co že se tam děje. V budově staré školy, kde býval můj děda řídicí učitel a dvě generace se tam naučily číst a psát, začal vznikat Domov svaté Rodiny. Hybatelkou rekonstrukce a celého budování byla sestra Akvinela z řádu Školských sester de Notre Dame. Čili také takhle často vzniká můj další film: na promítání jednoho filmu někoho potkám, něco se dozvím, vidím, že je potřeba pomoci. A věřím, že mohu pomáhat filmem. Trvalo ale další dva nebo tři roky, než sestra Akvinela souhlasila s natáčením. Už jsem si zvykla na to, že ti nejzajímavější lidé často nechtějí vystupovat před kamerou, natož aby mluvili o tom, co vykonali. Někdy je obtížné je přesvědčit, získat jejich důvěru. Takže já je uke- cávám, že filmování nebude bolet a že to bude mít smysl. Dokumentární film Zlatá niť sestry Akvinely (2002) vypráví o životě zasvěceném službě mentálně postiženým dětem. Tak jako jsem se „něco“ naučila od pana profesora Václava Vojty, tak od sestřičky Akvinely jsem se naučila, jak je důležité být pozorný a vnímavý k tomu, co ten druhý potřebuje. Ona celý život pracovala s mentálně postiženými, kteří se nevyjadřují slovem, čili je důležité vycítit, co potřebují. Zemřela v roce 2007. Jsem jí vděčná za krásné přátelství a ještě jí něco dlužím. Ona se na mě totiž obrátila, abych dala dohromady svědectví rodičů mentálně postižených dětí, se kterými se setkala. Chtěla předat poznání o tom, jak Se setrou Akvinelou nový POLYGON 5/2010 / 69 [pageend71]láskyplné přijetí postižených dětí člověka obohacuje. Nechtěla bych, aby to znělo neskromně, ale opravdu se snažím dělat filmy tak, aby byly nadčasové, ne jenom pro jedno, dvě nebo tři odvysílání. Zdá se možná, že dělám velmi různorodá témata, ale ono to má spojitou vnitřní linku. Osobnosti, které vytvářejí něco nového. Vložím do filmování hodně energie, snažím se jít po podstatě a to mně pomáhá třídit věci - když hledám odpověď na otázku, co je podstatné, tak ono se samo odděluje zrno od plev. Profese režiséra dokumentárních filmů je těžká v tom, že on k různorodým tématům musí nastudovat plno poznatků z různých oblastí - a i pak je odsouzen k povrchnosti. To mě často trápí. Ale ta setkání s lidmi jsou úžasná. A čím jsem starší, tím více mě přitahují témata, která mají duchovní rozměr. Úplně nejtěžší je, když má dokumentarista, který zachycuje realitu obrazem, pojmout něco neviditelného... Povídáš si o tom někdy s manželem? No ano, to mám každodenní „raport“, pokud teda neusnu hned únavou. My si vyprávíme každý večer, co jsme prožili. Můj muž Josef je stavební inženýr a už dvacet let učí na Vysoké škole uměleckoprůmyslové na oboru architektury. Ale to, co on učí, nejsou jenom poznatky, on učí studenty technickému myšlení. Chce, aby adepti architektury dokázali řešit konkrétní technické problémy. Módní vlna, takzvaná „výuka k rozvíjení kreativity“ se snaží neobtěžovat studenty myšlením a namísto vzdělanosti pěstuje jen komu- nikativnost a sebevědomí. A netrápit se následky své činnosti, vždyť to vždycky nějak dopadne. On ale jako učitel po studentech vyžaduje připravenost k řešení skutečných problémů, s jakými se budou jako architekti setkávat. Připravuje je na službu budoucím klientům. VŠUP se však jako umělecká škola v posledních letech vydává směrem konceptuálního umění a virtuální tvorby. Je jistě zábavné třeba nezávazně vymodelovat nové tvary na počítači a podle nahozené abstraktní představy očekávat, že někdo jiný, kdo umí stavět, postaví dům. Josef se tak svými požadavky dostává do určitého protiproudu, když se snaží naučit studenty myslet v širších realizačních souvislostech. Jsme spolu už od roku 77. Když to spočítám, tak tomu ani nemůžu věřit Zdá se mi to jako krátká doba, což je to asi tím, že se strašně málo vidíme, tak deset minut za den. S Josefem souvisí i to, že mě zajímají témata z architektury a stavitelství i z praktického důvodu. Mohu mu pomoci, když třeba nafotím nebo nafilmuji stavební témata jako vzdělávací materiály nebo jako ilustraci k jeho odborným článkům. Co se týče mé vlastní filmové tvorby, mám už řadu filmů o stavbách, které sleduji ve velkých časových obdobích. Do této linie patří moje velké časosběr- né projekty, například dokumentární film Paměť Anděla (2001), který mapuje proměnu pražského Smíchova. Podle projektu francouzského architekta Jeana Nouvela zde byla postavena budova Zlatý anděl s poetickými texty na fasádě. V místě, kde byla továrna CKD na výrobu vagonů a kolejových vozidel, vznikla obrovská nákupní čtvrť. Myjsme to sledovali od okamžiku, kdy se bouraly staré budovy, odstřeloval se tovární komín. Zachytili jsme proměnu místa, vznik zcela nového městského prostředí. Další projekt tohoto druhu bylo sledování rekonstrukce dřevěného ateliéru fotografa Josefa Sudka na Újezdě, který vyhořel. Zůstal tam jen prázdný zelený dvorek. Celá stavba byla zrekonstruována podle nákresů a fotografií a vznikla tam galerie Josefa Sudka. Dokument se jmenuje Fotograf v zahradě (2001) a klade otázky, proč taková místa obnovovat, co vytváří genius loci. Spolupracovala s námi i historička umění Anna Fárová, která nedávno zemřela. V takových dokumentech jsou zachyceny 70 / nový po l y g o n 5/2010 [pageend72]výpovědi výjimečných osobnosti, je zachováno svědectví o jejich životech. Do linie časosběmých projektů patří i film Proměna údolí (2008), o stavbě centrály Československé obchodní banky v pražském radlickém údolí podle projektu Josefa Pleskotá. Projekt měl v době realizace mnoho kritiků, ale po dokončení získal řadu architektonických ocenění. S odstupem času je zřejmé, že koncept největší „zelené“ budovy v Čechách se osvědčuje. Nejen že budova prorůstá zelení, ale harmonicky splynula s celým údolím. Banka si samozřejmě mohla postavit mrakodrap na Pankráci, ale rozhodla se kultivovat nové území, zachovat přírodní charakter místa a respektovat reliéf krajiny. S odstupem času se ověřují hodnoty a originálnost tohoto řešení. Josef Pleskot patří k našim špičkovým architektům. Dokument Prostor ticha (2004) vypráví o vzniku kláštera trapistů v západních Čechách v Novém Dvoře u Toužimi. V jedné půlhodině je soustředěná časová zkratka čtyř let výstavby nového kláštera. Ruina původně barokní usedlosti se proměňuje v klášter s křížovou chodbou a s novým kostelem. Zpočátku.jsem šla do tohoto tématu velmi naivně. Občas totiž mám dojem, že témata filmu si nevybírám, ale že si mne najdou sama. Oslovila mne dramaturgyně náboženské redakce České televize Lada Amautová: „Majko, ty se zajímáš o architekturu. Britský architekt John Pawson bude stavět v Čechách nový klášter trapistů, nechceš se na to podívat?“ Tehdy jsem znala jenom knihu od trapis- tického mnicha Thomase Mertona Hora sedmi stupňů, která na mne silně zapůsobila. První odpověď trapistů na žádost ČT o spolupráci při natáčení byla zcela zamítavá. Trapisté patří k nejpřísnějším katolickým řádům, součástí řehole je mlčení, čili žádat o spolupráci s televizí jde proti jejich podstatě. Po čase otec Petr Kolář, jezuita, který žil dlouhá léta ve Francii a pracoval předtím jako redaktor Radia Vatikán v Itálii, přece jenom domluvil návštěvu. Tehdy ještě trapisté bydleli provizorně na faře v Nečtinách. V nevytopené kamenné místnosti nás přijal francouzský bratr Samuel a český bratr Jáchym. První otázka položená lámanou češtinou byla: „Jste věřící?“ Ve mně hrklo a řekla jsem, že o Bohu nepochybuji, ale nemám společenství, že do kostela nechodím pravidelně, i když jsem pokřtěná, že se považuji za člověka hledajícího. Mám řadu problémů, co se týče historie katolické církve. Rada věcí je pro mě těžko stravitelných i co se týče postavení žen v církvi. Takže jsem si tímto svým povrchním způsobem postěžovala, otec Samuel se na mne s údivem podíval a řekl: „Tedy jste nevěřící.“ A pak zavládlo významné ticho, které se mi zdálo nejméně hodinové. Pak bratři mniši dodali: „Ale my pracujeme i s nevěřícími.“ To bylo nadějné, ale bylo třeba překonat tolik omezení, že natočení tématu trapistů po čase vzdal i mediálně zkušený jezuita. Já jsem Slavnost vysvěcení kostela nový POLYGON 5/2010 / 71 [pageend73]vytrvala a toto setkání před deseti lety mi otevřelo nové horizonty. Vím, že dobré filmy vznikají ve vztahu důvěry a spolupráce. Náš filmařský štáb vstával ráno před východem slunce, aby mohl s mnichy jít na první ranní officium. Sdíleli jsme rytmus klášterního dne. Snažili jsme se být otevření a vnímat to, co oni považují za důležité. Dokument Prostor ticha vidělo mnoho diváků u nás i v cizině a doufám, že pomohl k pochopení kontemplativní- ho mnišského života. Velice si vážím toho, že byla moje filmařská práce pochopena a že spolupráce s mnichy pokračuje do dnešních dnů. V roce 2010 jsme v rámci cyklu Zasvěcení dokončili pro Českou televizi dokument s názvem Trapisté, řád cisterciáků přísné observance. Tento druhý film natočený s mnichy zobrazuje situaci zakládání nového kláštera z Francie do Čech. Opatství Sept-Fons, založené v roce 1132 vjihozápadní Francii, má zásadní význam pro obnovu duchovního života v Čechách. Jde o poměrně veliké společenství asi 80 mnichů z různých zemí. Po roce 1989 se tento klášter otevřel mnoha mladým lidem z Čech a z Moravy, kteří měli zájem o poznání autentického mnišského života. Rada jich tam zůstala a komunita v Sept-Fons se rozhodla, že založí dceřiný klášter v naší zemi. A to je něco, co se stane jednou za tisíc let. Člověk najednou vnímá tu dimenzi času i tu vzácnost historických okamžiků, u kterých jsme byli, když se zakládala budova nového kláštera, když se světil nový kostel. V tomto druhém filmu jsou zachyceny okamžiky ještě vzácnější, protože se týkají lidí, kteří žijí podle řehole sv. Benedikta. Zajeli jsme do Francie do Sept-Fons a natočili slavné sliby českého bratra Antonína, který pochází z Prahy. S odstupem jednoho roku jsme natočili také slavné sliby bratra Daniela v Novém Dvoře. V dokumentu je zachycena vzájemnost obou komunit, dny všední i sváteční. Ve spolupráci s mnichy jsme vytvořili dokument, který je svědectvím o rozrůstání života zasvěceného modlitbě. Tato časosběmá témata jsou realizačně náročná, protože je třeba vytvořit podmínky pro více natáčecích dnů, než je obvyklé a běžné v České televizi. Takže při své snaze o samostatnost jsem se naučila pracovní podmínky sama zlepšovat: připravit projekt jako producentka, získat finanční prostředky. Pořídila jsem si kameru a střihové zařízení, čímž se vlastně vracím zpátky do učednických let na FÁMU, tedy ke střihu. Protože jsem vyučená střihačka, vím, jak vyprávět filmovým jazykem. Vím, že ten obrazový jazyk má svá slova, věty, souvětí, vytváří sekvence jako odstavce. Záleží mi na mnohovrstevné formě, na vytvoření atmosféry. Pracuji s hudbou, s pojmem času. Snažím se jít vědomou tvůrčí cestou. Technologie, které jsou v obrovském vývoji, mne osvobozují. Kamery se zmenšují, možnosti střihu se stávají levnější, dostupnější. Ale to, co je nenahraditelné, je vidění. Já musím vědět a reflektovat vlastním způsobem „viděné“. V tom tedy jdu proti „tekuté době“, která už nevytváří struktury. Pojem „tekutosti“, který byl zaveden v souvislosti s postmodernou, postihuje jen určitý moment kulturního vývoje. Takže z potřeby zlepšit podmínky pro natáčení klasických dokumentů jsem založila vlastní audiovizuální studio. Občas mám tedy pod jménem napsáno producentka. Ale zatím sbírám zkušenosti. Můj první větší producentský projekt byl osmnáctidílný cyklus Restart ( 2007- 2009), který jsme natáčeli pro Českou televizi. Vyprávěli jsme o osudech lidí, kteří se dostali do těžké situace a našli z ní východisko. Hledali jsme příběhy s dobrým koncem, příběhy vnitřního přerodu nebo svědectví o vzájemné pomoci. Na tomto projektu sociálních dokumentů jsem spolupracovala s několika jinými režiséry, například s Vladimírem Mertou, Danielou Gébovou, Petrou Ležákovou nebo Miroslavem Kučerou. S ohlasem a oceněním se setkal například jeden díl cyklu s názvem 72 / nový POLYGON 5/2010 [pageend74]Restart 2009/7 - Zahojené jizvy, aneb Renata má novou adresu. Natáčela jsem s Renatou, mladou ženou, která byla jako malé dítě odložena do dětského domova. V dospívání se po několika pokusech o sebevraždu dostala do psychiatrické léčebny a pak jako dvacetiletá rovnou do domova důchodců. Šťastnou shodou okolností pak přešla do péče paní Milady Bůčkové, zakladatelky Chráněného bydlení v Sokolově. Renata teprve v tomto prostředí překonala psychické i sociální zátěže a začala si vytvářet vlastní domov. Věřím, že podobná vyprávění o nových životních začátcích dávají i dalším lidem energii k překonávání vlastních problémů. A co naše, už dávné, společné téma Domažlice? Já si vzpomínám, že jsme se setkaly v Domažlicích a že jsi přišla s námětem vztahu Domažlic a holandského města Budel. Já jsem vyhledala další příklady partnerských měst a toto téma navrhla dramaturgii České televize. Ovšem v té formě, jak jsme ho chtěly dělat, to téma nebylo přijato. Ale jak se ta témata transformují, tak z toho všeho, co jsme si říkaly, vyšlo zatím jen téma „Jak se žije starostkám“. Ale musím říci, že partnerství měst mě stále velice zajímá, i když dramaturgie české televize prohlásila, že nějaká „jume- lage“ nebo „partnerství měst“, to je něco jako nóbl turistika zastupitelů. Nechci ale pomlouvat dramaturgii ČT, jsou tam i jiné pořady, které mapují česká témata v evropském kontextu. Bydlím v Horních Počernicích, kde se vyvinuly hezké partnerské vztahy s burgundským městem Mions a s německým městem Brunsbuttel. Návštěvy zastupitelů přinášejí podněty pro srovnávání možností obce v různých zemích. Studenti ze středních škol poznávají své vrstevníky v rodinách... Dokonce i mateřská školka z Horních Počernic má přátelské vztahy s mateřskou školou v burgundském městečku. I když vždy znova závisí na výsledku komunálních voleb, zda mezinárodní spolupráce přetrvá. Jde o obyčejný lidský rozměr Evropy. A to je něco, co by bylo dobré natočit, takže věřím, že podobné téma ještě časem zrealizujeme. Marii Sandové večer 12. června, kdy právě běžel v TV její film TRAPISTE, naslouchala Michaela Swinkels-Nováková Fotografie v textu jsou z archivu Marie Šandové nový POLYGON 5/2010 / 73 [pageend75]Vrah v černém baretu s hvězdičkou našišato III. PAVEL JACKO NEPŘIŠEL JSEM CHVÁLIT CAESARA, ALE POHŘBÍT HO Marcus Antonius; W. Shakespeare: Julius Caesar Che plánoval, že osvobození Afriky potrvá celou pětiletku. Nepoučil se ze zkušeností svých soudruhů, ani ze svých vlastních, jak pětiletky obvykle dopadají. Protože Fidel jeho plán veřejně v obvyklém šesti- hodinovém projevu na náměstí oznámil, považoval Che za nedůstojné, aby se za necelý rok vrátil s ocasem mezi nohama. Proto téměř půlroční „samovazba“ na kubánském velvyslanectví a proto, jako Ramón, strávil dalších, možná veselejších pět měsíců pod ochranou StB, údajně ve vesničce Ládví jižně od Prahy. Problém byl v tom, že špatné příklady táhnou a příklad kubánské revoluce, kterou Spojené státy nedokázaly zamáčknout, zejména. V tu dobu to v Latinské Americe různými verzemi socialismu jen vřelo. Skoro každá země měla přinejmenším tři komunistické strany: promoskevskou, propekingskou, trockistickou. Existovaly stovky bojůvek, tří až stočlenné s honosnými jmény, které nechtěly mít s partajní disciplínou nic společného, ale přesto se domáhaly pomoci z Číny, SSSR a Kuby. Jak již je mezi socialisty zvykem, dávali přednost potírání se navzájem, než potírání latifundistů a yanqui imperialistů. Mezi těmi stranickými tajemníky a různými commandantes by si Machiavelli připadal jako naivní štěně. Ani Peking, ani Moskva to nebraly příliš vážně. Pochopitelně, při malých výdajích a bez velkého rizika mohly poškodit USA, což vždy bylo a dodnes je prvořadým cílem. Také nechtěly nechat volné pole těm druhým revizionistům. Ale do něčeho vážnějšího na západní polokouli se jim nechtělo. Kuba, a zejména Che doufali, že organizací a vedením úspěšného osvobozovacího a socialistického boje v Jižní Americe získají prestiž a finanční prostředky k zbavení se závislosti na sovětské charitě, což se pochopitelně politbyru nelíbilo. Po problému s čínskou rýží (Mao nedodržel smlouvu) neměl Fidel výběr. Buď Moskva, nebo nic (v tu dobu bylo na Washington pozdě). Celosvětový hrdina Che byl problém; Moskvě se již nelíbil. Fidel pro něj musel najít nějakou zemi, kde by mohl Čhe za svoji verzi marxismu bojovat a pokud možno mučednicky zemřít Našla se Bolívie. Che by sice dával přednost své rodné Argentině, ale tam lid s podstatně nižším analfabetismem už vůbec nebyl na marxistickou revoluci zralý. Přípravy na osvobození Bolívie začaly, ještě když byl Che v Čechách. Kubánské intermezzo Na Kubu se tajně vrátil v červenci 1966. Schovával se ve vile na již téměř zemědělském okraji Havany, vybral si tucet ze svých spolubojovníků ze Sierry, Konga a také ze své ochranky a učil je střílet a mluvit francouzský a kečuánsky. Přidali se k nim Peruánci a abychom nezapomněli - Bolívijci. Che se oholil a nechal si vytrhat vlasy. Ve volném čase si četl a komentoval Politickou ekonomii, bibli socialistického hospodářství. Mezi jiným varoval, že SSSR a sovětský blok jsou předurčeny k návratu kapitalismu. Bylo také třeba se domluvit s bolívijskou komunistickou stranou. Popis jen těch významnějších jednání by zabral možná deset stránek, proto ať si čtenář místo toho vzpomene, kterak v nějakém filmu Indiana Jones spadl do truhly plné hadů a umocní si scénku na třetí. Nicméně nějaké pomocníky v Bolívii jim strana našla. 74 / nový POLYGON 5/2010 [pageend76]Na revolucionáře potírající soukromé vlastnictví se chovali podivně. Předstírajíce, že chtějí chovat prasata, koupili za peníze jako základnu farmu asi 250 km na jih od Santa Cruz a západně od argentinské hranice. [Časy se mění a dnes to dělá Chinese Investment Corporation po celém světě ve velkém.] Nebylo to nejvýhodnější místo z mnoha důvodů. Ten hlavní a nakonec kritický byl, že místní farmáři nevěřili ani na vteřinu báchorce o prasatech a podezírali nekalou konkurenci jejich živobytí - pašování kokainu. Lebka se po vytrhaných vlasech začala hojit a byl čas se rozloučit Che uspořádal argentinsko-kubánskou oslavu - celá kráva, upečená na způsob asado (na ohni) a červené víno pro Argentince, prase a pivo pro Kubánce. Pak bylo třeba vyzkoušet změnu fyziognomie - na dětech. Che coby „strýček Ramón“ navštívil Aleidu a své dcery, s výjimkou té nejstarší desetileté, která by přece jen mohla vlastního otce poznat. Zkouška byla úspěšná, dcery ho nepoznaly. Neviděly svého otce od začátku jeho afrického dobrodružství. Svou dceru Hilditu z prvního manželství neviděl od listopadu 1964. Tam za řekou je Argentina V Bolívii něj čekala Táňa (Tania) podle argentinského pasu Laura Gutiérez Bauerová, původně Haydée Tamara Bunke Bi- derová, udavačka Stasi, po které levicoví rodiče v sedmdesátých letech nadšeně pojmenovávali své dcery. [Australská socialistická ministryně pro bydlení a sociální postavení žen je Tanya Pilseberk, narozená 1969] Adolfo Mena González, uruguayský obchodník, přiletěl do La Pazu, hlavního města Bolívie 3. listopadu 1966. Za pár dnů byl na své základně „Casa de Cala- mína“ (název Casa de Calamitoso by byl příhodnější) v Nancahuazú se svou čtyři- advacetičlennou armádou a konečně si mohl nechat růst vlasy a stát se opět Che. Z těch čtyřiadvaceti bylo jen devět Bolí- vijců a všichni „důstojníci“ byli Kubánci. Jinými slovy, typická lidová osvobozenecká armáda. Na Silvestra přijel generální tajemník KSB Mario Monje. Cheho plán byl jednoduchý. Bude vojenským vůdcem a pokladníkem. Požádá se o pomoc jak Moskva, tak Peking. Pročínské a prosovět- ské frakce bolívijské komunistické strany se usmíří. „Bolívie bude obětována pro vytvoření podmínek pro revoluci v sousedních zemích. Musíme vytvořit další Vietnam s centrem v Bolívii.“ Spojené státy budou vojensky vtaženy do Jižní Ameriky, zeslábnou, Čína a SSSR se usmíří a společně zničí americký imperialismus jednou provždy. Monje řekl svým Bolívijcům, že strana nesouhlasí s ozbrojeným bojem, že jestli zůstanou, budou vyloučeni ze strany a jejich rodiny přestanou dostávat finanční podporu. Nicméně udělal výjimku pro čtyři z nich a odjel. Nový rok 1967 nezačal pro Cheho dobře. Ještěže přijela Táňa. Jeho soused, kolem jehož farmy vedla jediná přístupová cesta ke „Casa de Cala- mina“, naznačoval, že bude chtít podíl na zisku. Byly obvyklé problémy s morálkou. V únoru vzal Čhe svou jednotku na čtrnáctidenní túru do hor. Autor příručky o partyzánské válce zabloudil a vrátil se až po čtyřiceti osmi dnech bez dvou partyzánů a šesti pušek. Zbraní litoval nejvíc. K jídlu jen opičky a papoušci, fyzické vyčerpání, déšť, obtížný hmyz a velitelské metody Kubánců zvýšily morálku Bolí- vijců natolik, že dva dezertovali. Byli chyceni armádou a zanedlouho začalo létat nad partyzánskou základnou pozorovací letadlo. Následovala tragédie plná komických omylů. Téměř vše dělal Che špatně a proti pravidlům své vlastní příručky. Trochu vycvičená armáda by je pochytala za tři týdny, Skorzenyho komando za tři dny. Trvalo to déle. Táňa pendlovala mezi základnou a Argentinou a přivážela další bojovníky. nový POLYGON 5/2010 / 75 [pageend77]Při svém posledním výletu také přivezla Régise Debraye, francouzského levicového spisovatele, profesora filosofie na Havanské univerzitě, a to takovým způsobem, že to ani bolívijská rozvědka nemohla přehlédnout Che francouzského intelektuála nechtěl. Navrhl mu, ať se vrátí a společně s Bertrandem Russellem, bojovníkem za světový mír, založí fond na podporu bolívijského osvobozovacího hnutí. Další dva dezertéři byli chyceni armádou. Díky neschopnosti armády byli povstalci ze začátku úspěšní. Zabili sedm a zajali jednadvacet vojáků. Armáda bombardovala „Casa de Calamina“, Che zajatce propustil a základnu i se zásobami opustil. Jeho rádio přestalo fungovat; mohl jen přijímat Fidelovy vzkazy. Posledním čtyřem původním Bolívijcům, kteří byli v tu dobu svými kubánskými nadřízenými nazýváni resaca (dregs, splašky) odebral osobní vlastnictví (a rozdal „potřebnějším“ soudruhům), odebral příděl tabáku a vyhrožoval odebráním jídla. Pak nazval svou skupinku, protože jich v tu dobu bylo již 50 (jeden Argentinec, jedna Němka, tři Peruánci, šestnáct Kubánců a dvacet devět Bolívijců), Ejército de Liberation National (National Liberation Army, Národní osvobozovací armáda) a vyslal je najít někde nějak nějaké jídlo, co možná nejrychleji. Jak v Kongu, tak v Bolívii dělal Che stejné chyby. Armáda našla v jeho opuštěné základně důkazy, včetně fotografií, pořízených Táňou, že za bolívijským osvobozovacím hnutím stojí kubánští teroristé. Prezident Barientos ani nemusel svůj silně národnostní a údajně xeno- fobní národ proti „Castro-komunistům“ příliš pobízet Régis Debray byl chycen a přiznal, že „Commandante Ramón“ je Che Guevara. USA vyslaly do Bolívie vojenské poradce. Che to vítal jako začátek druhého Vietnamu. Svým zbylým soudruhům zdůrazňoval: „Strategickým cílem je Argentina“. Víceméně neplánovaně se rozdělili na dvě skupiny. Lépe se jim utíkalo. Při jedné přestřelce ztratil knihu Debraye, knihu Trockého a magnetofon, což znamenalo, že již nemohl dešifrovat Fidelovy zprávy. (Podle jiných ztratil šifrovací klíč. Možná obé.) Na útěku se vezl na koních nebo oslech zabavených rolníkům. Léky pro své astma již neměl. Zvracel a měl průjmy. V bezvědomí byl nesen celý den a po probuzení zjistil, že se podělal. Neumyl se. Mnohem později jeho deník z desátého září: „Zapomněl jsem se zmínit o tom, že dnes jsem se poprvé za šest měsíců vykoupal.“ Partyzáni začali jíst své koně a osly. Z Rádia Havana se dozvěděl, že jeho čeští přátelé jej nazvali druhým Bakuninem a odsoudili jeho plány na druhý a třetí Vietnam. 31. srpna se desetičlenná skupina včetně Táni pokusila překročit Rio Grande. Výpad proti nim vedl kapitán Se- lich. Sedm bylo zabito na místě, dva později. Jeden, Bolívijec „Paco“, později díky trpělivosti Felixe Rodrígueze, agenta CIA kubánského původu, mluvil. Zezačátku nechtěl Che věřit zprávám, že třetina jeho armády přestala existovat,. Pak se obrátil na sever do hor, dál od Argentiny. Nikdy se přes řeku nedostal. Vezl se na koni, kouřil stříbrnou dýmku, poslouchal rádio (dozvěděl se, že Maďaři jej také zavrhli), pil yerba mate a byl obsluhován soudruhy jako bůh. Za jídlo platil rolníkům přednáškami o marxistické revoluci. Jeho „armáda“ se začala bezcílně motat. V jedné léčce byl zastřelen Kubánec a dva Bolívijci, další dva dezertovali. Poslední bitva vzplála osmého října 1967 v jednu hodinu odpoledne. Che moc nebojoval, ztratil někde zásobník své pistole, boty a byl střelen do lýtka. Později, ale rozhodně před třetí, Che vykřikl: „Nestřílejte. Jsem Che Guevara. Mám větší hodnotu živý než mrtvý.“ Byl zajat a svázán vlastním opaskem. Ten večer byl Che vyslýchán nyní již podplukovníkem Selichem, jehož první slova údajně byla: „Veliteli, nacházím vás poněkud deprimo- 76 / nový POLYGON 5/2010 [pageend78]váného. Mohl byste mi uvést důvod, proč mám takový dojem?“ Poslední bitva pohasla a nikdo se nedal na pochod Vyšetřování bylo velkou událostí. Všichni si se zájmem četli Cheho deníky. Informace by se mohly hodit k dopadení těch, kteří se zachránili útěkem. Prezident Barrientos nařídil exekuci k velkému zklamání Američanů, kteří již měli připraveno letadlo na odvoz Cheho do Panamy. Ti, kteří dodnes tvrdí, že Che byl zabit na rozkaz CIA, nechávají ideologií přehlušit zbytek zdravého rozumu. Cheho „filosofie“ odporovala současné verzi marxismu, zejména té praktikované v SSSR. Jeho devastující kritika byla dokonce později na Kubě v sedmisvazkové sbírce El Che en fa Revo- lucion Cubana vytištěna, ale na veřejnost se nikdy nedostala. Zpívající zklamaný kanárek by byl pro boj proti komunismu mnohem lepší než mučedník Podobně údajně smýšleli bolívijští důstojníci včetně Selicha. Armáda je ovšem založena na rozkazech. Seržant Mario Terán, jehož tři kamarády zabili Kubánci den předtím, se nabídl jako popravčí. Po velkém revolucionáři zbyla trocha tabáku a několik znárodněných Rolcxů v ruksaku. Ani boty neměl. Byl zrazen svými soudruhy (dával vinu KSB, která dávala přednost volbám), bolívijskými rolníky (kteří dávali přednost spokojenému živobytí z kultivace a vývozu koky), Rusy (kteří měli svých starostí dost, mezi jiným i s komunisty snažícími se nasadit si masky lidských tváří), Číňany (kteří kulturně revolučnili), možná i Fidelem (kterému Kosygin doručil ultimátum zbavit se Cheho) a možná i Táňou. O soudružce Táně budu psát jindy. *) Na okraj. Z poslední bitvy se útěkem a dlouhým pochodem zachránili tři Kubánci. Chilský senátor Salvador Allende, budoucí prezident, jim zařídil let na Velikonoční ostrov, odkud se přes Tahiti, Etiopii, Paříž a Moskvu dostali do Havany. Jeden z nich v roce 1996 emigroval do Francie, kde vydal knihu popisující Fide- lovy zločiny, včetně zrady Cheho v Bolívii. Revolution Si, Elecctiones No! Cuba Sí, Yanqui No! Pro skandující davy na Náměstí revoluce byla tato hesla jako siamská dvojčata. Jak východní, tak západní sdělovací prostředky první heslo ignorovaly. Nemusí to vlastně být v minulém čase. Dodnes se nám snaží tvrdit, že socialismus a demokracie jsou slučitelné. Není sporu o tom, že chudoba byla a stále je v Jižní Americe problém. Když byl Che vyslýchán, snažil se převést řeč na politiku: „Nevidíte, v jakém stavu rolníci žijí? Jsou skoro jako divoši, jejich chudoba trhá srdce...“ „Ale totéž se děje na Kubě.“ „Ne, to není pravda. Nepopírám, že na Kubě chudoba existuje, ale rolníci alespoň mají iluzi pokroku...“ Nevím, jestli Kubánci mají dnes ještě nějaké iluze. Nevím, jaké iluze mají Vene- zuclané pod Chavezem. Revoluci a chudobu mít budou, volby již těžko. Účel světí prostředky, zejména v očích socialistů. Kolikrát jsem od nich slyšel: „Ale co ta zdravotní péče? Za Čankajška, Masaryka, Bushe, Batisty (nehodící si škrtněte) umírali lidé jako mouchy na ulicích.“ Těžko porovnávat, zejména když diktatura dodává statistiky, ale po víc jak padesáti letech socialistické zdravotní péče se Kubánec nedožije ani věku Chilana - 78,3 oproti 78,6 let (Australan 81,2). Musí se přiznat, že Marxovy, Leninovy a Maovy bláboly bral Che vážně a nakonec za ně umřel. Hloupost psychopata neomlouvá, ale na rozdíl od Fidela a jiných spolubojovníků Che nikdy nevyžadoval materiální výhody v podobě Američanům vyvlastněných vil a cadillaků, spíš naopak V tomto byl a zůstává mezi socialismem se ohánějícími uzurpátory vzácnou výjimkou. Ze bral svým obětem hodinky - inu, „davaj časy“ bylo vždy heslem vítězných *) Viz epizoda Soudružka Táňa v nP 3/10 nový POLYGON 5/2010 / 77 [pageend79]socialistických armád (o heslu „davaj piz- du“ se ze slušnosti nezmíním). Kromě zabíjení se mu ale nic nevedlo, byl sice fotogenický, ale v podstatě politováníhodný chudák, smolař a packal. Nikdo by neměl zapomenout jeho poučky, jako třeba jednu o nutné vlastnosti bojovníka za socialismus: „Nenávist jako prvek zápasu, neobměkčitelná nenávist nepřítele, ženoucí nás nad a za přirozená omezení, jejichž je muž dědicem, a přeměňující ho v efektivní, násilný, svůdný a studený stroj“. Fenomén Che je asi první celosvětově úspěšný pokus udělat propagandou z vraha hrdinu. Viděl jsem jej na tričkách v Africe a na tričkách na plážích v Austrálii a vidím jej na prádelní šňůře svého souseda. Viděl jsem, jak na svých konferencích členové vládnoucí španělské PSOE (Partí- do Socialista y Obrero de Espaňa) mávají vlajkami s Cheho slavnou fotografií a na závěr zpívají Internacionálu. Nevím, čím mává a co zpívá naše vládnoucí strana Australian Labor Party. Ale moc bych se nedivil. Nenávist je jim vlastní. Březen 2010 Hlavní zdroje: Simon Reid-Henry: Fidel & Che / Hodder & Stoughton Ltd 2009 Che Guevara: Guerrilla Warfare / Penguin Books Ltd 1972 Régis Debray: Prison Writings / Penguin Books Ltd 1973 Jon Lee Anderson: Che Guevara / Grove Press 1997 Che Guevara : Motorcycle Diaries Tulák z Balkánu aneb Živé svědomí Maxima Gorkého JAN SCHNEIDER Rumunský literární a politický buřič Panait Istrati se nedal zkorumpovat ideologií, která ho objevila a vynesla, ale také chtěla zneužít pro své politické cíle. Do literatury vstoupil poměrně pozdě, téměř ve své čtyřicítce, ale velmi dramatickým způsobem. V prvních dnech roku 1921 obdržel francouzský spisovatel Romain Rolland podivný dopis z nemocnice v Nice na francouzské Riviéře. Byl nalezen v zavazadle muže, který si podřezal hrdlo. Ředitel nemocnice, který Rollandovi dopis poslal, zároveň sdělil, že stav pisatele je vážný a lékaři už téměř nevěří v jeho záchranu. Rolland si pozorně přečetl tento list, obsahující životní zpověď zoufalého tuláka, napsanou zřejmě pod vlivem četby „Jana Kryštofa“. A nemohl se ubránit dojetí: „Četl jsem a byl jsem hluboce otřesen těmito výbuchy ztroskotaného génia. Všespalující stepní vítr. Životní doznání nového Gorkého z Balkánu. Jeho vypravěčský génius je tak mohutný, že v dopise napsaném v předvečer sebevraždy dvakrát přerušil tok zoufalých nářků, aby vyprávěl dvě veselé příhody z dřívějšího života.“ Panait Istrati tento sebevražedný pokus přežil, a když se zotavoval, přečetl si Rol- íandovu odpověď: „Nechci po Vás další přepjaté dopisové výlevy, očekávám od Vás dílo. Vytvořte knihu, která je důležitější než Vy a také trvanlivější... “ Co dělal Istrati před svým převozem do nemocnice v Nice? Celá desetiletí se toulal po Balkánu a Orientu, neklidný, věčně hladový, bez přístřešku, pronásledovaný policií mnoha zemí, rozervaný divokými vášněmi a nezkrotnou fantazií. Byl výčepním, kuchařem, pasákem vepřů, kovářem, zámečníkem, mechanikem, strojníkem, pekařským dělníkem i nádeníkem, pracujícím za denní mzdu, 78 / nový po l y g o n 5/2010 [pageend80]sluhou, malířem písma, lakýrníkem a novinářem, ale především tulákem, cestovatelem a černým pasažérem. Byl tajemníkem odborové organizace, anarchistou a revolucionářem. „Nejsem spisovatelem z povolání a nikdy se jím nestanu. Jenom náhoda chtěla tomu, aby mě ryhář lidí z Villeneuve, Romain Rolland, vylovil svou sítí z hlubokých vod sociálního oceánu...“ Ve francouzštině, kterou se jenom několik let předtím jako autodidakt naučil, napsal Istrati všechno, co mu vyprávěli bratři tuláci v přístavních krčmách, v lodním podpalubí a v příkopech rozpálených, prašných cest Tím evropské literatuře a čtenářům otevřel drsný a tajemný svět Balkánu. Jeho Příhody Adriana Zo- graíRho, vydané v několika svazcích v letech 1924-1927, vytvářejí řetězec novel, bezstarostně fabulovaných na způsob vypravěčů orientálních pohádek. „Jakmile Istrati začne nějaký příběh,“ prohlásil Romain Rolland, „neví nikdo, ba dokonce ani on, zda bude trvat hodinu, nebo tisíc a jednu noc...“ V postavě ústředního vypravěče Adriana Zograffiho vytvořil Istrati svůj autoportrét: „Je to mladý muž, který miluje Orient autodidakt hledající vzdělání, kde se mu jen naskytne. Žije, sní, má skromná i fantastická přání. Později dostane odvahu, takže nahlas říká, co si myslí. Že totiž některé věci na světě lidi pořádně zfůšovali a některé zpackal už samotný Tvůrce.“ Neboť to nejsou poetické pohádky, nýbrž syrové obrazy ze života, zachycující chaos a výbuchy doby, v níž se Rumunsko osvobozovalo z tureckého jha, útrapy i heroismus věčných balkánských válek. Čtenář těchto příhod o utrpení chudiny, sociální nespravedlnosti, krevní mstě, únosech žen, o perverzitě zbohadíků a pověrách svazujících ruce trpícím chápe, proč se autor stal přívržencem ideologie slibující odstranění bídy a nastolení ráje na zemi. Zároveň mu však neunikne, že je napsal autor, který se nedá snadno oslepit vnějším leskem, nebo dokonce podplatit poctami a výsadami. Zlomený muž, který po svém sebevražedném pokusu byl vlastně jenom mrtvým na dovolené, viděl totiž smysl svého zbývajícího života v tom, že bude psát pravdu a nic jiného než pravdu o křivdách světa, ať se odehrávají kdekoli. A tak se stalo, že do celého světa jako jeden z prvních vykřičel vášnivé svědectví o vykořisťování a ponižování člověka, o kterém jeho velcí učitelé Rolland a Gorkij trapně mlčeli. Istrati odejel v roce 1927 do Sovětského svazu. Tři knihy, které byly výsledkem této cesty a vyšly o dva roky později, vyvolaly u všech komunistických intelektuálů a umělců na Západě nepopsatelné zděšení! První z nich se jmenovala Na správné cestě s podtitulkem Šestnáct měsíců v Rusku, druhá měla v titulu rozhořčený výkřik Takhle to dál nejde! a podtitulek Sověti dneška, název třetí knihy byl lakonicky věcný Nahé Rusko- čísla, důkazy. V úvodu k této dokumentární trilogii Panait Istrati napsal: „V Rusku, což platí pro celý svět, člověk nepotřebuje znát jazyk země, aby pochopil, co se tam děje. Nepotřebuje znát třeba dva dialekty, které náhodou ovládám a jimiž se hovoří v Moldavské republice - řečtinu a moldavštinu. Nemusí umět ani tolik rusky jako já. Pravda je totiž přístupná i hluchoněmému, když ji ovšem hledá. Co se však dá v Rusku těžko získat, když tam cizinec přijede poloofi- ciálně jako já, to je důvěra lidí. Jakmile se však zmocníte toho zázračného klíče, rázem se vám otevřou všechny dveře pravdy. Pak vám lidi řeknou rusky, turecky, čínsky nebo posuňky rukou, oč jde. Nečekají na to, až se naučíte jejich mateřštinu, to byste totiž museli znát dvě stě různých řečí. Maxim Gorkij se nemusí nic učit, všechno ví. A celé čtoucí lidstvo ví, že to vždycky věděl, vždyť to také uměl vyjádřit, a sice takovým způsobem, že se čtenářům ježily vlasy na hlavě. Ale tenkrát dělali vládci nový POLYGON 5/2010 / 79 [pageend81]Ruska ještě chyby, které ti dnešní nedělají. Noví neomezení páni země zcela záměrně uvedli nespravedlnost do úřadu, zkorumpovali široké vrstvy a nejvíce ty nejubožejší, aby si tak vytvořili většiny, které je udržují u vlády. Jejich způsob korupce je nejnelidštější: jestliže se chceš najíst, i když jenom málo, musíš být stoupencem našeho hnutí, musíš dokonce i udat kamaráda nebo vlastního tátu, když nechce jít s námi. A tak v Rusku došlo k takovému ponížení člověka, jaké dosud svět neviděl. Člověk - to zní hrdě - napsal Maxim Gorkij. Gorkij znamená v překladu Hořký. Ale po jeho návratu do Sovětského svazu moskevští dělníci už neříkají Gorkij, nýbrž Sladkej nebo Pocukrovanej. Neboť Gorkij je dnes spisovatelem, který všechny věci vidí růžově. Jeho díla se však kupují jen málo, na rozdíl od Tolstého, jehož knihy jsou v současné době největším úspěchem státního nakladatelství. Lidé měli rádi velkého Gorkého, který si vždycky uchovával svou bezprostřednost, často se možná mýlil, ale nikdo mu nemohl vytýkat, že nevidí skutečnost Tato hořká odvaha, zvaná realismus, mu nikdy nechyběla. Nezapomnělo se, že Maxim Gorkij odsoudil původce říjnové povstání roku 1917, že byl nekompromisním nepřítelem bolševiků až do roku 1918 a k sovětské moci se připojil až v hodinách hladu a hrůz občanské války. Nezapomnělo se také na to, že i potom trval na své svobodě myšlení a otevřeného projevu mínění, čímž často přiváděl Lenina a Trockého k zoufalství. Ne, nezapomnělo se, že Gorkij v době rudého teroru byl neohroženým ochráncem intelektuálů - vysokoškolských učitelů, vědců, literátů a přesvědčených liberálů všeho druhu, kteří odmítli režim, a tím se dostali do spárů všemocné Ceky. Gorkého nepřetržité intervence u lidových komisařů, jeho kategorické neschvalování některých revolučních opatření - například vůči vysokému duchovenstvu pravoslavné církve kolem patriarchy Tikona, nakonec způsobily, že ho Lenin vyzval, aby ze zdravotních důvodů opustil vlast a jel se léčit do ciziny. V předvečer svých šedesátin, na jaře roku 1928 se Gorkij vrátil... Ale moskevští dělníci mu nyní říkají posměšně Sladkej, Pocukrovanej... Mezi mým odjezdem z Ruska a těmito řádky leží devět měsíců. Bylo by bývalo lehčí, kdybych rukopis odevzdal pařížským sazečům již šest týdnů po mém návratu do Francie. Neudělal jsem to. Choval jsem v sobě ještě několik nadějí, především tu, že najednou uslyším burá- civý hrom mocného a rozhořčeného hlasu Maxima Gorkého... Během oněch tří hodin, které jsme prožili v jeho moskevském bytě mezi čtyřma očima, nechtěl Gorkij mluvit Jeho tvář, jíž vládnou oči, které mohly vždy uvidět všechno, co si usmyslil, zůstala uzavřená. Žvanili jsme o banalitách. Ale to, co mi Gorkij nechtěl říci, to musí sdělit světu, který si ho váží - je to jeho povinnost. Dluží to především těm, kteří byli drceni většinami všeho druhu, dluží to svým tulákům, oněm věčně poraženým, když už ne dělnické třídě, která si dnes zplodila své vlastní tyrany a zatím je ještě snáší. Neboť přijde den, kdy i oni věčně poražení dostanou místo na Kapitolu, ovšem stranou všech společenských tříd a politických stran. A onoho dne budou strašné hlasy klást Gorkému otázky, na které nebude moci odpovědět, neboť jeho paměť beznadějně selže.“ Romain Rolland, který rumunského spisovatele Panaita Istratiho objevil, o něm prohlásil, že je to „Gorkij Balkánu“. Roílandovo označení však není přesné a snižuje Istratiho význam nejen jako originálního vypravěče, ale především jako neúplatného a čestného člověka. Měl totiž odvahu otevřeně hovořit o věcech, o nichž jeho velcí učitelé mlčeli. Jeho životní osudy, dobrodružná povaha, časté střídání zaměstnání a tuláctví, zvláště pak jeho osobitý vztah k socialistickému hnutí, silně upomínají na analogické biografie 80 / nový POLYGON 5/2010 [pageend82]mnoha velkých amerických spisovatelů, zejména Jacka Londona. Panait Istrati odjel do Ruska roku 1927 na oslavy desátého výročí říjnové revoluce jako čestný místopředseda francouzské Společnosti přátel Sovětského svazu. Ale protože byl zvyklý pozorovat život zezdola, neuspokojil se jako jiní delegáti státní návštěvou. V Rusku inkasoval honoráře za své knihy, byl tedy natolik finančně nezávislý, že mohl se svou ženou plných šestnáct měsíců cestovat Sovětským svazem od Ledového moře až po Kavkaz. Nepotřeboval tlumočníky, uměl dobře rusky a navíc ovládal dialekty, jimiž se hovořilo v republikách kolem Černého moře - moldavsky a balkánskou řečtinou. Vrátil se do Paříže zdrcený sovětskou skutečností. Jeho sympatie patřily trockis- tické opozici, odtud také pramení některé slabiny jeho trilogie. Naopak - nejsilnější místa najde čtenář tam, kde autor projevuje i vůči trockistům nedůvěru a líčí konkrétní lidské utrpení: „Upozorňuji trockistickou opozici, že bude mít ve mně velkého nepřítele, jestliže plánuje jenom jiné vydání sovětského bolševismu. Jsem a zůstanu na straně všech zbitých a poražených, jejichž osudy jsem v Rusku spatřil na vlastní oči.“ Je pochopitelné, že po vydání trilogie přestali komunisté Istratiho nazývat čestným přízviskem „Gorkij Balkánu“ a začali v něm najednou vidět „mezinárodního dobrodruha bez vlasti a bez názoru“. Když se v roce 1935 smrtelně nemocný spisovatel vrátil z francouzského exilu do Bukurešti a pobíral pak několik měsíců do svého skonu malou penzičku rumunské akademie, spustili levicoví intelektuálové pokřik: „Panait Istrati se zaprodal balkánskému fašismu“. Proto v komunistickém Rumunsku zmizelo jméno tohoto originálního a světoznámého rumunského spisovatele z učebnic literární historie a jeho knihy ze všech knihoven. Jeho dodnes aktuální myšlenky najdeme zejména v úvodu trilogie o Sovětském svazu, z něhož jsme už citovali. Uveďme odtud ještě jednu delší ukázku: „Věřím, že moje třída po tisíciletí bídy a utrpení... Ale nejdříve asi chcete vědět, jaká třída, že? Lidé v továrnách? Nebo na polích? Ano a ne. Viděl jsem stejně jako svět, že dělníci a rolníci střídají třídy jako košile, díky svým schopnostem nebo darebáctví - co je mi však po tom, vždyť dělník nebo rolník, to pro mě neznamená třídu. Chceme-li svět dělit na třídy, tak to znamená vzájemně ohraničit určité bytosti, jež jsou zcela rozdílné. Ale v čem se odlišují? V tom, že jedni vykořisťují a druzí jsou vykořisťovaní? Že jedni se najedí dosyta a druzí ne? A i kdyby tomu tak bylo, co si mám počít s vašimi společenskými třídami, když jedna zaujímá místo té druhé tak, jak to všechny třídy během tisíciletí po velkých revolucích dělaly a jak to praktikují jednotliví lidé dnes a denně? Copak věříte skutečně, ptám se vás, copak jste tak naivní, že věříte těmto schématům? Myslíte si snad, že by mé kamarády tuláky postavilo na nohy, kdybych se já dnes do sytosti najedl, kdežto oni dál živořili? Myslíte si, že trpícímu lidstvu záleží na tom, zda teď bývalý žebrák Petr dře jako dělník v dole, nebo z pohodlného křesla diktuje své rozkazy? Určitě ne. Proto také socialistické učení tvrdí, že třídy jako takové je nutno odstranit a s nimi vykořisťování člověka člověkem. To je ohromné dílo, o které se ještě nikdo nepokusil ajež prý historie přisoudila dělnické třídě. Tato myšlenka je tak ušlechtilá, že teď žehnám svým rodičům, protože byli žebráci a přivedli mě na svět jako žebráka. Neboť - jestliže jsme to my - ubožáci, které si osud nebo dějiny vyhlédly pro takové poslání, jež nemohla v dlouhé a smutné minulosti splnit ani jedna společenská třída, jak ohromnou odměnu nám může přinést tisícileté utrpení a jakou zářivou slávu na věčné časy! Po tolika staletích útrap prý připadla mé třídě úloha prosadit na světě ctnost, lidskou důstojnost, všechna lidská práva, čestnost, bratrství nový POLYGON 5/2010 / 81 [pageend83]a spravedlnost Všechno to je jistě nezbytné, musí se to stát jestliže se nechceme na věčné časy pokrývat hanbou, vzájemně mezi sebou zápolit ohněm a mečem, aniž svět jen o píď zlepšíme. Musí se to stát neboť se právem pokládáme za dědice dlouhé řady mučedníků, kteří přinesli tak mnoho obětí, že na horu jejich utrpení nesmíme nikdy zapomenout neboť jejím jménem nám připadl úkol mstitelů, co se však nikdy nesmí dopustit stejných nespravedlností, které dnes před tváří světa odsuzujeme. Tak by měli uvažovat ruští bolševici. Měli by si dnes a denně říkat: lehkomyslnost požitkářství, pohodlnost nespravedlnost, korupce, protekce a zneužití moci, to všechno, co jsme prohlásili za těžké zločiny, které trestáme smrtí, nesmí u nás komunistů přijít vůbec v úvahu. A jestliže se někdo z našich řad takového zločinu dopustí, musíme ho přibít na pranýř a připevnit mu na hruď ceduli s těmito slovy: Zůstaň stát, kolemjdoucí poutníku, zůstaň stát a zaplakej nad tímto mužem, kterého jsme pokládali za svého soudruha! Neboť v témže okamžiku, kdy jsme krvavýma rukama chtěli dát světu příklad, jak má vypadat nový, lepší svět, dopustil se tento člověk v roli soudce zločinu, protože nevinného poslal na Sibiřjenom proto, aby si přivlastnil jeho příděl másla. Tato slova nejsou přehnaná. V sovětském Rusku se často zabíjelo jenom proto, aby se mrtvole stáhly z nohou lepší boty. Jisté je, že takovýto stoicismus bychom my - komunisté museli prokázat, kdybychom chtěli všechny naše zločiny nejen ospravedlnit, ale také je alespoň částečně napravit Ale ani politická strana, ani společenská třída tohle nemůže vykonat Proč? Zcela jednoduše proto, že v ní dřímají stejné nectnosti a závist jako v každé jiné třídě. Obviní mě někdo ze zrádcovství, protože to tvrdím? Samozřejmě, naše matky jsou světice, ale jenom z toho důvodu, že z nás nemohly udělat katy a polní maršály. Neměly k tomu šanci. Neznám ani jednoho revolucionáře, z něhož se stal diktátor, nebo alespoň MUSEUM III. ODBOJE v Příbrami Vás zve k návštěvě exposic POLITIČTÍ VĚZNI V URANOVÝCH DOLECH ŽENY V ODBOJI A ZA MŘÍŽEMI VĚZNIC ONI BYLI PRVNÍ Uskutečňujeme též návštěvu restaurovaného vězeňského tábora Vojna, kde zajistíme odborný výklad, v případě potřeby i s překadem pro cizince Otevřeno celoročně út-ne od 10.00 do 16.00 hod. Zámeček - Ernestinum, Příbram I., Tyršova 106, tel., fax (zázn.): 318 628 606 82 / nový POLYGON 5/2010 [pageend84]prudce dosáhl vyšší životní úrovně, který by pak ze svého synka nechtěl mít intelektuála. Jinými slovy: myslím si, že všichni lidé jsou téměř stejní. Čím to však je, že v širém světě hlaholí více ušlechtilých myšlenek než bezdrátových hloupostí? Právě proto, že jsme jenom téměř všichni stejní a potom, jelikož většina lidstva prahne po jakési mlhavé spravedlnosti. Jenom proto ti po spravedlnosti prahnoucí a s nimi další, kteří si na to dělají nárok, zaplňují vzduch výkřiky, které poblouzní lidské hlavy a vytvářejí revoluční směry. Naneštěstí je však jednota mezi těmito „lepšími lidmi“ a velkou masou, která si činí nárok na své místo pod sluncem, pouze zdánlivá. Ti první mají výčitky svědomí a chtějí se držet jenom v hranicích možného, naproti tomu trpící masa kašle na skrupule a jakékoliv hranice, vyžaduje to, co jí náleží, za každou cenu a má sklon použít jakýchkoliv prostředků. Měl jsem to neštěstí, že jsem byl bastar- dem, v němž se spojilo svědomí čestného člověka se žízní mas. Patřil jsem k této mase, příliš dobře jsem znal její utrpení. Toto postavení mě znepřátelilo s celým světem, především s oním druhem lidí, kteří vědomě či nevědomě podvádějí masu, a onu propast, která by se dala snadno přemostit, ještě více rozšiřují. Je to vrstva, která sebe sama prohlašuje za jedině schopnou sílu, která může uskutečnit všechny požadavky dělnické třídy, jež si však pouze propachtovala a nyní je prohlašuje za svůj vlastní monopol. Tato úzká a elitářská vrstva o sobě hovoří jako o revoluční avantgardě a ve velkém revolučním hnutí se dá snadno identifikovat, neboť ji v něm najdeme ve všech odstínech - od apoštola až po prachobyčejného darebáka. Příslušník této avantgardy se o sobě domnívá, že je něco lepšího než masa. Prozřetelnost ho povolala k tomu, aby se stal agitátorem. V době, kdy zábrany svědomí mohou jedince snadno izolovat od masy, která žádá spravedlnost za každou cenu, představuje tento avantgardní agitátor sociální nutnost stejně jako hrobník v čase morové epidemie. Nenechá se dlouho prosit Nemá konkurenci. Je v něm cosi přízračného. Neboť tam, kde se velcí revolucionáři obávají selhání, on nemá strach. Všechno je uzpůsobeno k tomu, aby ho vedlo k úspěchům, dokonce i katastrofa, které rychle využije k osobnímu prospěchu. Znám dobře tento typ lidí a již pětadvacet let se jím zabývám. Tito lidé se dají rozdělit na dva druhy- na umírněné a na fanatiky. Ale oba druhy jsou stejně neblahé. První druh hájil věc sociální demokracie, druhý se zcela zhlédl v komunismu. Původní sociální demokracie již neexistuje a spolu s ní zmizeli i její agitátoři. Ve své době komandovali každého ve jménu dělnické třídy a hlásali čistotu marxistického evangelia. Velkohubý a v marxismu vyškolený ctižádostivec hrál v té době stejnou roli tyrana jako dnešní komunističtí diktátoři. On jediný zastupoval „revoluční svědomí“, „snahy a myšlení“ proletariátu. Všichni ostatní byli zrádci a renegáti. Masa tehdy poslouchala tyto funkcionáře na slovo a nechávala se komandovat do bitev, často tragicky neblahých. Ale to už patří k dějinám. Obraťme se k živé přítomnosti, ta je totiž mnohem tragičtější. Zrodila zvláštní kastu sovětské byrokracie. Včera umírnění, dnes fanatici, včera uchvácení marxismem, dnes leninismem, se stejnou stupidní tváří sabotují velké dílo sociální spravedlnosti. Ba mnohem více: způsobili zděšení, které anály sociálních bojů předtím nepoznaly, dopustili se vražd dělníků hladem i kriminálem, masovými popravami. Zavraždili každého, kdo se vzepřel jejich tyranii. A této hrstce tyranů vypovídám boj, nemám s ní ani nejmenší slitování. Jak bych jí mohl zapomenout, že jsem k ní přišel v naivní víře a málem ze mě učinila svého spoluviníka? Abych prý „nedával zbraně do rukou buržoazie“, měl jsem mlčet o jejích zločinech, o tom, že nejlepší duchy Ruska poslala do vynový POLYGON 5/2010 / 83 [pageend85]hnanství ve jménu své elastické doktríny, kterou se dá zdůvodnit všechno. Ale což mohu napsat, že tato hrstka diktátorů je povolána k tomu, aby vytvořila lepší svět? Ano, mohu omluvit zločiny, kterých se dopustí hladová masa, která cítí božské pouze svým podbřiškem. Ale jak mohu omlouvat ty, kteří se vyšvihli z jejího středu a nechali se pak oslavovat jako nová elita, předstírali lidskou skromnost, aby pak ve vší tichosti rdousili, loupili, znásilňovali a vraždili? Není to morální bankrot sovětské revoluce, který má platnost na věčné časy? Není možné bilancovat tuto zrůdnou nemorálnost, naplnila by celé knihy a obsáhla by celou stranickou hierarchii od špičky až dolů, nejen v Sovětském svazu, ale v celé komunistické internacionále. Někteří jsou spoluvinni, jiní pouze mlčky přihlíželi, ale všichni oklamali svět, který má právo věřit v lepší budoucnost.“ O spisovatelích se říká, že jsou svědomím národa. Tulák z Balkánu Panait Istrati se za literáta nepovažoval, snad proto zůstává svědomím všech moderních spisovatelů. (Článek z knihy Svoboda potřebuje reklamu Svobodná Evropa vysílala už v říjnu 1982) Prameny: J. Ruehle: Literatur und Revolution, Kiepenheuer & Witsch, Koeln 1960 P. Istrati: Drei Buecher ueber Russland, Piper, Muenchen 1930 Květiny pro Emila Ransdorfa JIŘÍ KRATOCHVÍL Dne 12. září tohoto roku uplynulo 90 let od narození Emila Ransdorfa. Jeho jméno dnešní mladé generaci nic neříká. Snad někteří právníci vědí, že byl po roce 1989, po obnovení činnosti Spolku českých právníků Všehrd, přijat in memoriam mezi jeho čestné členy. Tolik českou levicí kritizovaný Ustav pro studium totalitních režimů vydal knihu historika Jana Kalouse „Štěpán Plaček - Život zpravodajského fanatika ve službách KSČ“. V příloze knihy je otištěn dosud neznámý dokument. Rozkaz ze dne 23. února 1948 adresovaný Oblastní ústředně státní bezpečnosti k okamžitému zatčení dvanácti předem vytipovaných politických nepřátel KSČ. Zejména představitelů jednotlivých svazů vysokoškoláků (např. právníků, mediků). Oprávněně se komunisté obávali, že se připravovanému komunistickému puči postaví studentská elita. Největšími odpůrci komunistů byli Emil Ransdorf a Felix Uhl. Ti měli zřejmě skončit podobně jako lidovec Rostislav Sochorec, který byl po zatčení vězněn a záhadně zemřel v psychiatrickém zařízení již 13. května 1948. Emil Ransdorf zatčení unikl a Felix Uhl, předseda Spolku českých mediků, byl odsouzen na 25 let (podařilo se mu z komunistických kriminálů po šesti letech utéct). V tajném rozkaze jsou uvedena jména osob v tomto pořadí: „Tigrid Pavel, Uhl Felix, Bednařík Mojmír, Havas Emil, Pachta Vítězslav Dr., Pták Pavel, Ransdorf Emil, Reiman Ludvík, Havránková Zdenka, Hašler Zdeněk, Dr. Sochorec Rostislav a Mac Pherson Hana, anglická státní příslušnice“. O tom, že Emil Ransdorf, maminčin příbuzný, odešel v roce 1948 do emigrace, jsem věděl již jako malý kluk. Podrobnosti o jeho dramatickém útěku jsem se dozvěděl až koncem šedesátých let od jeho sestry Olgy a nedávno z rodinné ko84 / nový POLYGON 5/2010 [pageend86]respondence. V pondělí 23. února 1948 v půl sedmé ráno, zazvonili v Kříšťanově ulici č. 13 v Praze na Žižkově na byt Emila Ransdorfa, toho času předsedy Klubu akademiků národních socialistů, předsedy Svazu vysokoškolského studentstva a starosty Všehrdu, příslušníci Sboru národní bezpečnosti. Emil jim neotevřel, slyšel, jak si povídají, že si na něho počkají před domem. Oblékl se, vzal si pas a zadním východem přes dvůr se dostal do sousední Sudoměřské ulice. Odjel na právnickou fakultu a telefonicky zkontaktoval rodiče. V 9 hodin se dozvěděl o zatčení Felixe Uhla a několika jiných kamarádů. Syna ministra Václava Kopeckého, který si jménem akčního komunistického výboru přišel pro klíče od pokladny, vyhodil a odešel se rozloučit s rektorem univerzity Dr. Karlem Englišem. Na fakultu se s Emilem přijela rozloučit maminka, s kterou se již nikdy neshledal. Za šera zadním východem se nepozorovaně z fakulty proplížil do bezpečí. Skrýval se u kamarádů, zatímco věrní členové národních socialistů, pracující na dráze, mu připravili útěk do Německa. V přestrojení, s krátkým zrzavým ježkem a bradkou, v malém prostoru ve střeše jídelního vozu se mu podařilo vlakem na trase Praha-Paříž dne 13. března 1948 přejet státní hranice. Tolik stručné svědectví Emila o svém útěku z Československa. Emil strávil v uprchlickém táboře v Ludwigsburgu tři roky. V roce 1950 se oženil a koncem roku 1951 odjel s manželkou Dagmarou do USA. V New Yorku pracoval jako číšník a studoval na Kolumbijské univerzitě. Rozhodl se pro obchod a vypracoval se na generálního manažera luxusní restaurace Red Coach Grill v New Yorku. Zpočátku se aktivně zapojil do exilové politiky. Byl nějaký čas místopředsedou Rady svobodného Československa. Později volný čas věnoval spolkovému životu krajanů v New Yorku a sportu, především milovanému tenisu. Byl také místopředsedou Svazu československých svobodných sportovců. Až do 20. července 1974, kdy zemřel ve věku 54 let, zůstal statečným českým vlastencem. Krátce před svou smrtí napsal svému kamarádovi Janu Rennerovi, předúnorovému předsedovi zastupitelstva pražského Svazu vysokoškolského studentstva: „Považuji svoji práci ve Svazu vysokoškolského studentstva a účast na našem společném vítězném boji proti komunistické totalitě vletech 1945-1948 za to nejlepší, co jsem v životě vykonal“. Emil zemřel bezdětný (stejně jako jeho sestra Olga). Přál si být zpopelněn a urnu s jeho ostatky převézt do rodné vlasti. Manželka Dagmara měla umu uschovanou v newyorském bytě až do roku 1989. S příchodem svobody do Československa se přestěhovala na americký venkov, do Frederickburgu ve Virginii. O jejím dalším osudu mi není nic známo. A především nevím, kde je Emil Ransdorf pohřben. Budu vděčen americkým krajanům za zaslání jakékoliv předmětné informace do redakce Nového Polygonu. (Fotografie Emila Ransdorfa z archivu autora) nový POLYGON 5/2010 / 85 [pageend87]V sobotu 18. září jsem se vypravil na Křivoklátsko, odkud pochází oba rodiče Emila. Na slabeckém hřbitově jsem na hrob mých rodičů, ve kterém jsou pochováni i Emilovi příbuzní, položil květiny a věnoval je tentokrát Emilu Ransdorfo- vi. Usedl jsem na okraj sousedního hrobu a vytáhl z tašky rakovnický týdeník Raport, kde léta bez problému uveřejňuji různá oznámení. Tentokrát mně redakce napsala, že mi oznámení o Emilu Ransdorfovi otiskne po zaslání mé adresy. Listuji v novinách a na páté stránce nacházím Emilovu fotografii a čtu tento text: „Dne 12. 9. 1920 se narodil Emil Ransdorf, předseda Svazu vysokoškolského studentstva a akademického spolku Všehrd v roce 1945-1948, syn Emila Ransdorfa z Hracholusk č. 25 a Boženy Švarcové z Velké Bukové č. 52. Čest jeho památce“. ■ NE mešitě u Ground Zero! Kalkul se pře s dobrou vírou o místo na kousku země. Barbarství zasévá sémě. Nůž řízl do sentimentu. Vítěz oblečen do kmentu nás ujišťuje láskou. Ulicí jde slepec s páskou. Smrt ve jménu Proroka. Pod hrobem meandruje stoka, vine se, had, do vzpomínek V srdci nás pálí plamínek. NE mešitě u Ground Zero! Orfeus nepřišel s lyrou, nezahrál nám pro útěchu. Obléknem košilku z povzdechů. Jaroslav E. Sykora ANTIKRIST Solovjov... Antikrist... Berija... Suchanovka JOSEF KOLÁČEK Před sto deseti léty, 31. července 1900 do- hasl v Uzkoje u Moskvy život Vladimíra Sergjejeviče Soloyjova. Měl 47 let a byl na vrcholu svého intelektuálního a náboženského rozvoje. Jako autor zanechal nesmazatelnou stopu v ruské literatuře, filozofii a teologii svými mistrovskými díly Lekce o Bohočlověku, Duchovní základy života, a především tím, co je považováno za jeho závěť: Tři dialogy. Na jeho přednášky přicházely osobnosti kalibru Dostojovského a Tolstého. Pro svou znalost a zápal pro církevní Otce mu Bernard Dupuy dal čestný titul „Origenes moderní doby^. Hans 86 / nový POLYGON 5/2010 [pageend88]Urs von Balthasar ho řadil vedle sv. Tomáše Akvinského jako „ největšího původce řádu a organizace dějin myšlení“. Také Jan Pavel II. ho v encyklice Fides et Ratio umístnil mezi myslitele, kteří vedle postav jako John Henry Newman, Antonio Ros- mini, Jacques Maritain a Pavel Florenskij prováděli „odvážné bádání“ o vztahu mezi filozofií a Božím slovem. Jedním z důvodů jeho velikosti - zdůrazňuje Adriono Dell'Asta, docent ruské literatury na katolické univerzitě v Milánu a ředitel Italského institutu kultury v Moskvě - je právě skutečnost, že dokázal vytvořit harmonickou syntézu mezi vírou a rozumem, mezi teologií a filozofií. Pro Soloyjova člověk dosáhne své plnosti, když se otevře víře a ta se mu otevře dokořán tím, „že mu umožní integrální rozvoj jeho schopností a žít je v plnosti“. Dell'Asta pak připomíná jeho kristo- centrismus, tak příbuzný Dostojevskému a jeho zájem o Hegela a Kanta, jehož byl vynikajícím překladatelem a jehož názory také šířil, dále božsko-lidský pojem Krista, vyhlášený na Chalcedonském koncilu jako červená nit svého teologického bádání, stejně jako velká něha, s jakou mluvil o Spasiteli, často se vypráví tahle anekdota: mnozí jeho přátelé se ho ptali, proč „dělá kříž před každou konferencí a před každým jídlem“. Jen úsečně odpověděl: „Nechci, aby si někdo mohl myslet, že se stydím za svého Krista.“ Jeho křesťanství bylo bez kompromisů. Povinnou vděčnost k Solovjovovi si uchovává Teologická antropologie na Papežské univerzitě Gregoriáně; ta také byla první v Itálii, která hluboce studovala Soloyjova z hlediska teologie díky podnětům svých „špičkových učitelů“, jakým jsou jezuité Marko Ivan Rupnik a Tomáš kardinál Spidlík; ti totiž převzali a radikalizovali Dostojevského výrok „Krása spasí svěť. Co to konkrétně znamená? Spása již působí tam, kde se dává hmota přeměňovat silou božského obsahu, světlem, životem, láskou. Krása tedy má co činit se sesláním Ducha svátého (inspirací) a proměněním skutečnosti vzhledem ke Kristu. Posledním dílem ruského myslitele je bezpochyby nejslavnější „Krátké vyprávění o Antikristu“. Text vypravuje o muži vybaveném mimořádnými ctnostmi, který dokáže pacifikovat lidstvo a dokáže také dát jednotu křesťanům rozděleným odlukami a schismaty. Jeho dílu však strhne masku neochvějné jádro křesťanů. Nejnebezpečnějším podvodem Antikrista je to, že dává lidem věřit, že jim namlouvá a že je přesvědčuje, že on je pravý Mesiáš - komentuje literární kritik jezuitského čtrnáctideníku La Civiltá Cattolica Ferdinando Castelli - že on je spasitelem, který přišel, aby zdokonalil, ba aby opravil dílo Krista. Prorok z Galileje prý zkomplikoval život, učinil jej tvrdým, plným přemáhání a neuskutečnitelným. On naopak činí život snadný, příjemný, protože odstraňuje rozdělení a protiřečení. A v současné společnosti snadného konzumování jsme sváděni jistým mesiášstvím na dosah ruky všem a jsme pokoušeni spíše následovat vábení tohoto Antikrista než opravdové ryzí evangelijní poselství. Tento esej, podle názoru pravoslavného docenta ruské literatury na katolické univerzitě v Bresci Vladimíra Zelinského, je nutno číst také v jeho silném ekumenickém napětí: „Po celý život Solovjov hledá viditelnou jednotu v dějinách, nicméně ve svém posledním díle dochází k tomu, že k ní nedojde dříve než před Posledním soudem. Jeho největším dědictvím je poselství smíření mezi křesťanským Východem a Západem, mezi agnostickou inteligencí a církví, mezi křesťanstvím a židovským národem, mezi racionalitou a mystikou jako společná odpověď na výzvy a útoky protikřesťanských sil. Je to dědictví, které i 110 let od jeho smrti je třeba ještě objevovat a plně žít“. Stránkami Antikrista se táhne spodní tón diskuse s autorem Války a míru Tol- stým, jemuž Solovjov v roce 1894 adresonový POLYGON 5/2010 / 87 [pageend89]val jeden dopis o Vzkříšení Krista a o autentičnosti evangelijního poselství. „Literární podobenství o Antikristu připomíná naléhavost rozlišování ze strany křesťanů tváří v tvář falsifikaci 'dobra' - podtrhuje prof Michele Tenace - je falešné to dobro, které zmaří Kristův kříž, které zmaří víru ve vzkříšení, které zmaří víru v Boží zjevení. Dokonce i evangelium se může stát ukonejšením o válce a míru, o blahobytu a smíření. A toto je důvod jeho opozice proti Tolstému.“ Tři roky před smrtí, 13. února 1896, se Solovjov stal členem společenství katolické církve, protože je založeno na apoštolu Petrovi „na skále“, jak to sám Ježíš definoval, na Petrovi jako „na pastýři Kristova stádce“. „Solovjov během svého krátkého života“ - uzavírá Ferdinado Castellli- „bránil křesťanské zjevení před materialismem a pozitivismem, které v tehdejším Rusku převládaly. Především nepřipouštěl, aby byl Kristus odsunován na čistě lidskou a filantropickou úroveň. Proti těmto názorům se postavil spolu s Dostojevským. Oba dva vydávali svědectví svými uměleckými díly, jejichž páteří bylo zdravé teologické učení, že se Bůh bez Krista, vtěleného Slova, směšuje s idoly a člověk se stává poutníkem bez cíle. Nosná myšlenka jeho dramatického eseje o Antikristu je vítězné tvrzení: Naším Pánem je Ježíš Kristus, Syn živého Boha“. A v tomto je jeho šifra velkého myslitele a křesťana. Klášter mučírna Podle zvrácené logiky bolševické revoluce v Rusku bylo mnoho posvátných budov, zvláště klášterů s jejich silnými zdmi, celami a sklepy, přeměněno na místa represe. Prototypem této úděsné přeměny se stal kláštěr na Solovetských ostrovech, z něhož komunisté udělali školu celého budoucího archipelagu Gulag. Není to však jediný příklad, je ještě hodně dalších a mnohem úděsnějších pro násilí a mučení, které se v nich provádělo, jako byl klášter svaté Kateřiny u Moskvy, který byl v roce 1938 přeměněn na žalář specializovaný na mučení, ona „zlověstná a záhadná dača mučení“, neboli žalář Suchanov- ka. Záhadná, protože se dlouho zdálo, že neexistují svědci, kteří by jej přežili; byla známa jen prostřednictvím nekontrolovaných fám a legend; hlas lidu ji tvrdošíjně ztotožňoval se jméném Berija. Lidija Golovkova, velká odbornice na nové mučedníky ze sovětského údobí, tedy i na místa jejich smrti, žaláře a společné hroby, jej na počátku 90. let identifikovala a doslova znovu vynesla na světlo s celým břemenem úděsných historií, které jsou s ním spojeny. Zveřejnila to pak v knize, aby celé toto drtivé břemeno pamětí našlo svůj smysl a nebylo vydáno v nebezpečí, že opět padne do zapomenutí. Mužská poustevna svaté Kateřiny byla založena v polovině 17. století nedaleko vesnice Rastroguevo, poblíž statku knížat Volkonských, nazývala se Suchanovo. Po Říjnové revoluci se mniši poustevníci přesunuli daleko na východ a uvolnili klášter pro řeholnice vypovězené z Polska. Avšak neuplynulo mnoho vody a bolševická administrace nařídila, že se musí klášter přeměnit na zemědělské družstvo. Polské sestry dokázaly dobře hospodařit, takže i v létech hladu mohly poskytovat poživatiny celé vesnici Rastroguevo. Pak podle už klasického postupu komunistů civilní úřady nařídily koncem 20. let, že do kláštera musí přijmout mladistvé zločince z polepšovny, a tak byly některé části kláštera přeměněny na žalář. Ten pak vyžadoval stále více prostoru a místní úřady přeochotně vyhovovaly požadavkům z Moskvy. „I když řeholnice byly připraveny na nejhorší, přesto je ohromila krutá nesmyslnost rozkazu, který přišel na počátku roku 1931 z Moskvy: během 24 hodin vyklidit klášter. Vypráví se, že ve spěchu posbíraly své věci do ranečků a vydaly se na cestu na nádraží do Rastrogueva, kde celý den seděly a plakaly: mnohé neměly kam 88 / nový POLYGON 5/2010 [pageend90]jít, protože vyrostly v sirotčincích a většinou v Polsku. Několik odvážných občanů mělo s nimi soucit a potají jim nosili na nádraží něco k jídlu, a dokonce některé pozvali do svých domovů. Navzdory tomu mnoho jich bylo v krátké době zatčeno. Hned po uzavření kláštera nastalo plenění, i když naštěstí většina posvátných nádob a ikon byla v bezpečí uschována u některých věřících. V té době bylo postaveno vedle polepšovny nové vězení pro obyčejné odsouzence do tří let. Z nevysvětlitelných důvodů však i nadále fungoval jeden z kostelů až do roku 1934 a některé řeholnice pracovaly jako kuchařky ve vězeňské kuchyni. Avšak v roce 1934 byly všechny tyto „nedostatky“ rázně odstraněny, kostel byl zavřen, kněz, který tam sloužil, byl deportován na Sibiř, jáhen kláštera byl zatčen (umřel pak v lágru ve střední Asii v roce 1937) a další kněz byl prostě zastřelen. V roce 1938 celý klášter prodělal radikální změny. Na konci listopadu byli všichni obyvatelé vystěhováni a začala rozsáhlá rekonstrukce. Důvodem tohoto spěchu byl dekret z 16. listopadu, který ukončil masový teror. Na základě normální logiky by to mělo ohlašovat údobí úlevy v pronásledování, avšak logika ideologie vyžaduje nová zatčení a nové represe. Bylo nutno najít viníka a jemu připsat odpovědnost za předešlé přehma- ty-zločiny. V tomto případě byl viníkem generální komisař, nesmiřitelný Nikolaj Ježov, který byl sesazen a ihned nahrazen Lavrentijem Berijou. Nový šéf bezpečnosti má už v mysli dlouhý seznam vysokých papalášů, které je třeba zatknout (je to jeho předchůdce a celý jeho aparát až po nejnižsí funkcionáře - shoda se Slánským a jeho spolupracovníky je fotokopií), a proto má zapotřebí nové vězení bezpečnosti mimo Moskvu, ale zase ne příliš vzdálené. Dva dny před zatčením Ježova píše Berija oficiální list Molotovo- vi, předsedovi vlády: „Vzhledem k náhle vznikající potřebě vytvořit žalář izolace se zvláštním určením, navrhujeme, aby byl k tomuto účelu použit pozemek a budova kláštera v Suchanovu.“ Z tohoto chybného užití jména kláštera sv. Kateřiny pak vyplynulo užívání jména žaláře podle statku knížat Volkonských. Dusivé rozměry cel mají přesný cíl: kdo je v nich uzavřen se stále rozžatým světlem a neustále kontrolovaný každých pár minut bachařem, ten pak ztrácí smysl času a prostoru, povolí mu nervy. To je první způsob mučení, jemuž je vězeň vystaven. „Špehýrka se otevřela téměř každou minutu, stačilo udělat sebemenší pohyb a zachrastil klíč a bachař vstoupil zkontrolovat vězně a celu. Bachař nespouštěl oči z osoby ve vyšetřování, především jí měl zabránil usnout po nocích strávených hodinami výslechů. Některé vězně dokonce nenechali spát po několik dní a nocí; už to stačilo, aby dotyčný ztratil hlavu - vypráví jeden z těch, kteří to přežili, Evgenijh Gnedin (bývalý sekretář na velvyslanectví). Během dne probíhá život ve vězeňském rytmu. Budíček v 6 hodin, návštěva latríny, pak snídaně - neurčitá polévka s 300 až 400 gramy chleba. Zpočátku po určitou dobu, dokud ještě neexistovala vězeňská kuchyně, donášeli menáž z blízkého domova důchodců-architek- tů, avšak normální porci bylo třeba rozdělit pro 12 vězňů. V žaláři Suchanovka neexistovala žádná hodina procházky po dvoře, vězeň nedostal ani mýdlo na umývání, někdy večer zcela výjimečně vězně odvedou pod sprchy. Jenomže voda na otevřené rány je dalším způsobem mučení. Vlastní činnost v žaláři začíná v noci, když přijede v autě Lavrentij Berija. Vyšetřovatelé pak začínají výslechy s bitím v kobkách a odevšad se začnou ozývat výkřiky a nářky. Ostatně, nařízení shora ukládá vyšetřovatelům, že výslechy nesmí trvat déle než dva týdny. Proto bylo nutno sahat ke krajním prostředkům, k mučení, aby se dosáhalo nový POLYGON 5/2010 / 89 [pageend91]přiznání k vině leckdy vykonstruované. Bývalý vězeň Alexander Dolgan vypočítal 52 různých druhů mučení. Podle údajů funkcionáře ministerstva bezpečnosti Jakova Serova, který pracoval v Su- chanovce od 1936-1952, tímto vězením prošlo 35.000 vězňů, všichni sem byli posláni z rozhodnutí Ústředního výboru komunistické strany nebo přímo ministra bezpečnosti Beriji či jeho náměstka. Tato zlověstná fakta o sovětské justici a metodách vyšetřování byla u nás známa. Sám jsem před volbami 1946 slyšel obsáhlá vyprávění. Udivovalo mě, když celkem rozumní a inteligentní lidé na to odpovídali: U nás se něco takového stát nemůže! Ale stalo se. Komunisté vyhráli volby a brzo nato začaly procesy s rozsudky smrti. Byly téměř kopií těch Berijových, a to jak s nevlivnějšími straníky, Rudolf Slánský a jeho židovští spolupracovníci v aparátu strany i ve vládě, ale i faráři odsouzení v babickém procesu k trestům smrti v naprosto vykonstruovaném monstrprocesu, P. Jan Bula, P. František Pařil a P.Václav Drbola, nebo estébáckým vyšetřovatelem Máchou umlácený k smrti farář z Cihoště P. Josef Toufar. Uplynulo jen nějakých 12-13 let od těch sovětských vzorů!!! Řím, na svátek Stětí sv. Jana Křtitele 2010 REFERENDUM PODĽA EZOPA Sedí vrana na konári a v zobáku drži syr. Beží okolo líška a pýta sa jej: „Vrana, pojdeš na referendum?“ „Nie!“, odpovie vrana. Syr jej vypadol zo zobáka, líška ho uchmatla, odbehla a vrana ďalej sedí a dumá: „Hm... Keby som bola odpovedala Áno, zmenilo by sa niečo? ÚVAHA PRÍRODOPISNÁ Chmel je bezpochyby naše zelené zlato. Ale i žalud je blízký našemu národu. (Žaludová káva se doporučuje pít pro dobrou náladu i při únavě.) A lípa, ta naše lípa česká, vlastně slovanská, kterou si (prý) naši předci zvolili jako symbol proti živlu keltskému a germánskému s jejich dubem... Jak se to však srovnává s dubem, čili „dubiskem“ Kollárovým z jeho Slávy dcery? „Neb raději k velikému přiviň tomu tam se dubisku...“ kde jde evidentně o dubisko z jiné světové strany! Porovnejme si oba stromy, silný a košatý dub - a sladká ševelící lípa, která v době květu omamně voní, zatímco dub v pozdější roční době mlátí o zem svými žaludy. To první je potrava pro včelky, které vyrábějí sladký med, zatímco žaludy jsou potravou pro kance a jinou zvěř. Uvaříme si tedy lahodný lipový čaj a nebo rozemelme žaludy na kávu? Jak kdo a jak kdy. ■ dlouhý jazyk ■ dlouhý jazyk 90 / nový po l y g o n 5/2010 [pageend92]Těžký život levicových apologetů VLASTIMIL PODRACKÝ V deníku Právo 3. 7. 2010 napsal profesor Václav Bělohradský článek reflektující volby: Pět poučení z květnových voleb. Vybral jsem si tento článek, protože Bělehradského názory bývají jasně definovány a dá se s nimi polemizovat a také proto, že nás čekají podzimní volby a volební téma je zapotřebí neopustit Bělohradský má obvykle mnoho ponaučení, která často dobře charakterizují skutečnost Kritizovat a odhalovat skutečnosti ovšem mnoho neznamená. U levice se projevuje v posledních desítkách let zcela jasná ideová bezradnost a tento článek není výjimkou. Pan profesor nevybočil ze svého levicového smýšlení, v rámci kterého věci analyzuje, bohužel, jako vždy, aniž by měl nějaký výstup, nějaké řešení. Nejprve bych předeslal, že v postoji k řešení budoucnosti je možno obecně vysledovat dva různé přístupy: Jedním z nich je vývojový fatalismus, tedy vědomé odmítání cokoliv řešit a ponechávání vývoje samovolnosti. To se týká především liberálů, totéž se týká i sociální demokracie. Druhým přístupem je odhodlanost ekologické levice, v tomto případě reprezentované teoretikem Bělehradským, vývoj ovlivňovat, tedy hlavně zabránit ničení biosféry planety. Jak už kdysi vyjádřil i profesor Keller, i Bělohradský potvrzuje svým postojem, že by rád viděl nějaký cílový stav (sociálně spravedlivou společnost ekologicky žijící), ale oba jsou natolik inteligentní, že tento cíl nechávají zamlžený a také se nezmiňují o metodě, jak jej dosáhnout. Po jejich emotivním projevu proti lidskému sobectví a ziskům kapitalistů, které ničí přírodu a člověka, má našinec pocit nedokončenosti a obvykle se mu dere na jazyk otázka: „Jak to řešit?“ Bělohradský (dále jen Autor) v prvním poučení kritizuje prvorepublikového novináře F. Peroutku, že spoléhal (jako správný demokrat) na masy nazvané „neorganizované veřejné mínění“. Autor zde odporuje: „Nelze spoléhat na soudnost národa“ a dokládá to mnoha selháními mas, třeba v r. 1946 volbou komunistické strany. Masy jsou zmanipulovatelné sdělovacími prostředky, různými mýty, a tím jaksi „nesvéprávné“. To samozřejmě částečně skutečnosti odpovídá, ale názor je to dosti podivný a vlastně popírá možnosti demokracie. Kdo bude vládnout, když masy jsou hloupé a zvolí nevhodné lidi, třeba různé pravičáky jako letos v květnu? To má snad být lehké naznačení, že by měla být nějaká diktatura, která hloupým masám určovat vládu nedovolí? Přitom morální autority, které by lidi oslovily (třeba Schwarzenberg) Autor odmítá. Co vlastně chce? Ve druhém zastavení u jarních voleb kritizuje akci mladých „přemluv bábu.“ Vzniklo prý klišé - vše sociální je komunistické, a tím špatné. Autor toto jednání zcela neadekvátně srovnává se štvaním proti osobnostem za druhé republiky. Je to prý „lůzovité“ (od lůza - dav) jednání. Obdobně i komunistické kampaně v 50. letech byly „lůzovité“. Srovnávat spontánní akci současných mladých s komunistickou demagogií a okrajovými dějinnými okamžiky je zcela mimo mísu. Tímto se opravdu Autor zahrabává ve svém levicovém nadšení více, než by slušelo, a emoce převažují nad věcností. Do toho se promítají zprávy z Řecka, prý podávané demagogicky. Autor zde vysvětluje, jak to v tom Řecku je, jak za to mohou banky, a ne lidé. Samozřejmě, že nelze Autorovi odmítnout věrohodnost v jednotlivostech, nicméně krize v Řecku prostě je a řešit se musí, záporný příklad je nutné uvádět v zájmu pravdy. K té pravdě přece může Autor přispět svým vysvět- nový POLYGON 5/2010 / 91 [pageend93]lením. Proč o tom nepíše i jinde, třeba v Ekonomu nebo jiných časopisech, když tedy všechno tak dobře zná? Myslím si, že rozbory byly v časopisech dostatečně objektivní a kritické, nezaslouží si zařazení do oblasti „třídní propagandy“. Nebo snad Autor nic řešit nechce, aby nepomáhal kapitalismu vymanit se z problémů? Je to snad správné a morální jen dokola obviňovat zlé bankéře a kapitalisty a nehledat řešení? Třetí zastavení jara se zabývá „třídním bojem“ proti chudým. Předvolební kampaň byla prý cílená demagogie proti chudým, zatímco za krizi mohou bohatí. Zde v této převrácené dialektice dějin se prý podařilo z chudých udělat nepřátele národa. O třídním boji ještě promluvím, ale všimněme si, kdo zvítězil v těchto volbách: zvítězili zodpovědní lidé, kteří nechtěli zadlužovat stát, nikoliv tedy nezodpovědná a sobecká lůza. F. Peroutka by se radoval. Většina voličů volila menší zlo před nesympatickým Paroubkem, který nedovedl nic jiného než urážet oponenty, naparovat se, arogantně žít na dluh a hrozit vysokými daněmi bohatým, aby odešli ze státu i s fabrikami a schopnými lidmi. Pokud bychom Paroubka přímo neobvinili jako sabotéra, majícího za úkol státní bankrot a tím rozprodání posledního státního majetku zahraničním kapitalistům, můžeme jej považovat za jakýsi symbol prázdnoty, přesně zobrazující levici v jejím zúženém manévrovacím prostoru. Je vidět, že voliči bezperspektívni „třídní boj na dluh“ převážně odmítli, tím prokázali svoji vyspělost, a dokonce zodpovědnost za budoucnost; bohužel ne všichni. Pokud by Autor si tuto skutečnost připustil, jasně by si musel uvědomit prázdnotu toho, co obhajuje. Jenže jeho ideologické zaměření zůstává u marx-le- ninských pouček o dialektice a údivu, že se nenaplňují. Tím samozřejmě nevychvaluji českou pravici, hodnotím ji pouze jako menší zlo, hlavně kvůli větší zodpovědnosti za správu země, protože se jedná o apolo- gety podnikatelů, kteří jsou se státem spojeni svými zájmy a nechtějí, aby zbankrotoval. To bylo typické chování ODS, která dělala mnohé zodpovědné kroky, třeba spoluúčast pacienta na platbách ve zdravotnictví, ale okamžitě je diskreditovala tím, že do toho promítla zájmy podnikatelských skupin, v tomto případě lékárníků. Čtvrté zastavení jara podle Autora se týká špatně zacílené nespokojenosti. Špatná pravice byla vystřídána dobrou pravicí. Lidé jsou jasně pravicově zakotveni, hledají jen tu správnou pravicovou stranu, která nebude dělat neetické věci. Je to víra v „dobrý kapitalismus“, což je ovšem pro levici obrovská rána. To poslední ovšem říkám já, nikoliv Autor. On tvrdí, zeje to pomýlenost na základě propagandy opožděného antikomunismu a kasáním se „my to zvládneme, my zbohatneme“. Já bych to spíše považoval za zdravou sebedůvěru většiny lidí, hlavně mladých. Značná přízeň Johnově straně ukazuje, že občané mají dokonce důvěru ve své schopností řídit společnost pomocí různých mechanismů přímé demokracie. Vše naznačuje odhodlání. Tak se nechová lůza, naopak, lůza volila nezodpovědné sliby sociální demokracie. Časy se změnily, nežijeme v době bezvýchodné situace pracujících dělníků, kteří „nemohou nic ztratit než své okovy“. Dnes pracovně schopný člověk v bezvýchodné situaci není, má možnost se nějak zařadit a bojovat na barikádách nebude, protože ví, že levice mu práci nedá, spíše mu ji dá nějaký podnikatel, kterého ovšem levice zvyšováním daní může přivést ke krachu nebo znevýhodnit proti zahraniční konkurenci. Pracující je obvykle s podnikateli zajedno, daně platit nechce, chce, aby domácí podnikatelé uspěli a do země přišel kapitál. Marx by nad takovým třídním bojem zaplakal. Dnes je marxismus záležitostí intelektuálů a teoretiků, kteří nepocho92 / nový POLYGON 5/2010 [pageend94]pili dobu. S životní praxí nic společného nemá. „Třídní boj pracujících“ neexistuje, levicová snaha se může jen opřít o „třídní boj nepracujících“. Pracující jsou dnes spíše příznivci pravice a nepracující abonenty levice. Levice může získávat jen solidaritou, nikoliv ovšem pracujících vzájemně, jako dříve, ale k nepracujícím, což lze považovat za problematické a ne vždy dostatečně pracující třídu oslovující. Většina lidí kritizuje špatné přerozdělování a rozkrádání, kapitalisty nikdo kritizovat nebude. Stávkovat budou případně jen státní zaměstnanci, protože vědí, že zaměstnavatele tím nezničí. A nakonec tu máme poslední, páté zastavení jara. Je to zastavení v přírodě, která už není zcela zelená, ani moc nekve- te a už skoro neplodí, pokud ano, potom jedovaté plody. Je to prý takový český au- tismus - absence smyslu pro podstatné souvislosti: Lidé se prostě zabývají spíše konkrétními a málo obecnými věcmi, nechápou souvislosti, prostě se zabývají zástupnými problémy, hlavní věci neřeší a mnohdy ani nechtějí slyšet Autor zde hovoří o Ázerbajdžánu, o ropné skvrně v Mexickém zálivu, o ničení přírody a lidí, kteří žijí v jakési ekologické vykořisťo- vatelské katastrofě. Konečně je zde něco, s čím lze věcně souhlasit, nikoliv ovšem ideologicky. Páni Keller a Bělohradský a další levicoví teoretikové mají dnes vypracovanou teorii kapitalismu trochu jinak než kdysi Marx. Hlavní už není vykořisťování člověka člověkem, ale vykořisťování přírody člověkem. Podstatné je, že nepřítel zůstal shodný - kapitalismus. Proto apo- logetové tak snadno přešli od východiska marxistického k ekologickému, vůdčím pocitem je nenávist ke kapitalismu. Vše probíhalo jinak, než věštil Marx, a vše také dnes jinak stojí. Staří marxisté chtěli co největší materiální pokrok, ten stál i nad lidskými životy, v jeho zájmu dokonce nahnali lidi pracovat do tajgy tak, že tam převážně zahynuli. Sen starých marxistů o materiálním ráji nesplnil komunistický režim, ale kapitalismus svojí vysokou produktivitou a technologickým pokrokem. Marxisté dříve chtěli materiální pokrok (který neuměli zorganizovat), dnes chtějí skromný život materiálně omezený, jak to vyžaduje jejich nové ekologické téma. Prostě marxistická proroctví se nenaplnila, vše se vyvíjelo opačně, kladný příklad marxistického režimu nevznikl nikde na světě a dnes, pokud emoce někomu velí se stavět proti kapitalismu, je nutno znásilnit ekologii. Přesto ekologové, včetně levicových, vyjadřují pravdivé jádro problému: Ve vyspělých zemích se stále více konzumuje, plýtvá a ničí. Stále více se vyčerpávají zdroje, ničí se příroda a znečišťuje se planeta. Vzniká kauzální cyklus globálního kapitalismu: Moderní technologie vyřazují lidi z práce a tyto je zapotřebí zaměstnat, aby se nepropadli do bídy. Investice jdou tedy do stále se zvyšující výroby a služeb, což vyžaduje donekonečna zvyšující se spotřebu. To je podporováno všemi agendami, liberálními i socialistickými. Zastavení není možné, jinak by vznikla krize, nezaměstnanost a pád režimu. Tím ovšem trpí zdroje a příroda, znečišťuje se prostředí a nejsou mechanismy (uvnitř systému) ekologii řešící. Těmto ekologickým faktům nelze odepřít pravdivost, jenže uchopeno levicovými apolo- getyje to zase jen obviňování globálního kapitalismu z plýtvání, nadměrného konzumu, sobectví, odmítání ekologických projektů a skoro se zdá, že o nic jiného než o obviňování kapitalismu jim v celé ekologické kauze nejde (přitom esenciální marxisté by se měli radovat: materiální prostředky konzumuje převážně pracující lid). Řešení ovšem nikde není. Jakákoliv konkrétnější úvaha vede k diktatuře a omezení svobody. Přesto je všechno zcela jinak. Kapitalismus nutí člověka, aby vydělával a živil se, ale nemusí nutně plýtvat a nadměrně spotřebovávat Dokonce může vést nový POLYGON 5/2010 / 93 [pageend95]i k šetrnosti a vytváření rezerv. K plýtvání nutí člověka ideové konstrukce modernistického světa, především keynesiánské, tak oblíbené u sociálních demokratů. Je to otázka výchovy a životních hodnot. V prvorepublikovém kapitalismu se říkalo „kdo šetří, má za tři“, Baťa mluvil o práci a šetrnosti. Zažil jsem ještě svoje předky, kteří v kapitalismu žili, byli šetrní a chovali se tak, že by dnes mohli dostat Nobelovu cenu za ekologii. Komunistický režim příliš neplýtval, protože neměl čím, jinak by plýtval stejně a ekologicky se choval ještě hůře, jak na dostupných kauzách prokázal. Ekologické projekty v rámci materialistického myšlení jsou spíše podvody (sluneční panely na kvalitní zemědělské půdě, tzv. úsporné žárovky, které vlastně nic nespoří atd.). Nejsem si jist nutností velkých úspor v zájmu ekologie a doufám, že to brzy již technický vývoj ukáže. Nevíme, zda nebude možno prakticky využívat vodíkové jaderné elektrárny nezatěžující v podstatě životní prostředí a vyloučit těžbu neobnovitelných surovin. Přesto však se domnívám, že energie bude dražší, bude nutno chránit přírodní prostředí, zajistit zdravou výživu, vodu a vzduch. Nějaké úspory budou nutné a materiální status lidí omezenější (malá auta, omezení letecké dopravy). Jen část statusujde nějak nahradit novou technikou, většina řešení musí jít na vrub přímých úspor. Lidé něco takového přijmou jen pod vlivem jiných životních hodnot a výchovy v nich. Zálda- dem musí být metafyzická idea vedoucí ke skromnosti a jiným prioritám než materialistickým. Takové ideje nedodá žádná stará ideologie založená materialisticky, a tím méně ta z nich, která již byla odhozena na smetiště dějin. ■ Za pouhých pár týdnů proběhlo v Praze a ve světě víc krajanských akcí než jindy za celý rok. Na začátku září se v Národním muzeu v Praze sešla konference, kterou svolal Mezinárodní koordinační výbor zahraničních Cechů a kde se mluvilo o roli kultury v životě krajanských komunit Hned na něj navázal Mezinárodní krajanský festival, na jehož čtvrtý ročník do Prahy přijelo přes čtyři sta krajanů z Východu i ze Západu. A na přelomu září a října se konalo další mezinárodní setkání zahraničních Cechů, tentokrát v New Yorku, při příležitosti stého výročí spolkového domu Bohemia Hall v Astórii. Jeho ústředním tématem byl vztah českého státu ke krajanům, otázka, jaký smysl vůbec má dnešní krajanství a zda se i zahraniční Češi mají považovat za součást českého národa. Všechny tyto akce přinesly tolik námětů k přemýšlení, že na ně jedna hlava nestačí. Co vlastně spojuje Čechy žijící v New Yorku a v malé ukrajinské vsi Mykolajevka? V kanadském Torontu, na Novém Zélandě a v Brazílii? Aby se vše ještě trochu zkomplikovalo, právě odtud přijela na krajanský folklorní festival pěvecká skupina z Nové Persepole, potomci českých Němců z Jablonecka, kteří se do Latinské Ameriky stěhovali začátkem 20. století. Nedávno si dokonce vyžádali 94 / nový po l y g o n 5/2010 G losář MI LENY ŠTRÁFELDOVÉ Čí jsou? Čí jsme? [pageend96]českou učitelku, aby se mohli učit česky... Není už sám tento příklad dostatečným důvodem, abychom znovu definovali, kdo vlastně jsou zahraniční Češi? Zdálo by se snadné říct, že tím pojítkem je přece jejich původ, místo, odkud se rozešli do světa, a především jejich společný jazyk, čeština. O samotném původu asi není třeba příliš spekulovat, i když i tady jsou velké rozdíly. Krajané z Texasu své kořeny hledají často i s pomocí profesionálních genealogů. Ti je pak kolikrát dokážou dovést až na práh chalupy ve valašském Frenštátě, odkud se jejich pra- pradědeček vystěhoval před sto padesáti lety. A na druhé straně děti z krymského Novorossijska jen tuší, žejejich předkové pocházejí „odkuda to iz Cechii“. Stejné je to i s jazykem. V rumunském Banátě se i dnes, po dvou stech letech, mluví krásnou češtinou se silným plzeňským přízvukem, kdežto děti posrpnových emigrantů ze Švédská, Austrálie nebo Spojených států už neumějí česky ani slovo. Kde je tu jaký společný průsečík? Ano, mohla by jím být kultura, jak o tom jednala pražská krajanská konference. Ať už se přitom krajané identifikují s krásou pražských Hradčan, Novosvetskou symfonií Antonína Dvořáka, verši Jaroslava Seiferta nebo třeba písničkou Andulko šafářova. Podobné rozdíly by se přece stejně dobře daly najít i v samotném Česku, kde si také všichni nečteme po večerech Vladimíra Holana. Jen si neodpustím poznámku na okraj: zdá se, že krajanský folklorní festival, který s velkým entuziasmem pořádá občanské sdružení Sedm paprsků, už narazil na své limity. Akce, která vznikla před čtyřmi lety ze spontánní potřeby krajanů sejít se v Praze a ukázat, že i u nich v Žitomyru, Rijece, Bele Crkvi nebo v Texasu se stále ještě zpívají české písničky a tancuje polka, se tak trochu ocitl ve vlastní pasti. Třídenní přehlídka v prestižních prostorách Senátu nebo pražské Městské knihovny, která i letos vyvrcholila velkým krojovaným průvodem na Hradčanech, by si už zasloužila větší dramaturgickou přísnost. Původní myšlenka, že do Prahy může přijet každý soubor, který se tu chce předvést, je neudržitelná. Letos to jasně ukázala nevyrovnaná úroveň jednotlivých vystoupení, kde vedle skvělého souboru s propracovanou choreografií z chorvatského Záhřebu vystupovali i písničkáři, kteří hospodské odrhovačky o českých chaloupkách doprovázeli na elektrofonické klávesy. To kvalitě ani pověsti festivalu do budoucna příliš nesvědčí. A krajany to v očích zmlsaných pražských diváků spíše poškozuje. Hodně podnětů přinesl seminář v Bohemian Hall. I tady se díky dobrému nápadu a velkorysosti organizátorů mohli sejít Češi prakticky z celého světa, chyběla tu jen Jižní Amerika. Z mnoha přednášek i závěrečné velké debaty vyplynulo sice víc otázek než odpovědí, ale i to je velmi užitečné. Ukazuje se, že stále více zahraničních Čechů se začíná ptát po tom, co vlastně je jejich identita a nakolik souvisí se současnou situací v Česku. Ani tady mi to ale nedá a neodpustím si připomínku: jak si mají zahraniční Češi formulovat vlastní identitu, když pořádně nevíme ani to, jaká je identita nás, domácích Čechů? Paradoxně jsme ji lépe znali před listopadem, kdy bylo vše jaksi přehlednější, byli zde jasně oddělitelní my a oni, lépe jsme znali své lidi i své škůdce. Po listopadu se nám sice splnilo mnoho snů, jako bychom ale najednou „šlápli do prázdna“. Co vlastně máme napříště chtít, vůči čemu se vymezovat, kdo jsou naši škůdci dnes? Z konference zazněl i návrh na vznik jakéhosi centrálního úřadu, který by se krajanskou tematikou zabýval vcelku, a odstranil tak současnou roztříštěnost exekutivy v této oblasti. Takový úřad by jistě mohl vyřešit mnoho praktických otázek, odpověď na tu nejpodstatnější - kdo vlastně jsou zahraniční Češi a jaký je náš vzájemný vztah - ale nedá. Tato otázka dál visí ve vzduchu. ■ nový POLYGON 5/2010 / 95 [pageend97]SOUKROMÁ OZNÁMENÍ AUTOPŮJČOVNA IRENA NABÍZÍ K PRONAJMUTÍ OSOBNÍ AUTOMOBILY — Na přání s přistavením na letišti. Nájem od US$ 29/den s ruč. převod. Sleva při delším nájmu. Irena Hasáková, Nesvačily 16, C Z - 267 27 Beroun. TeL/Fax: 00420-311 684 745, 00420-311 636 906, mobil 602 336 869 Z obsahu čísla 5/2010 Jiří JEŠ................................................ÚVAHY, NÁZORY, ROZBORY.................................................................9 Jiří ABRAHAM....................................ZAMYŠLENÍ K28. ŘÍJNU 1918............................................................15 Jiří NEDOMA......................................BUDOUCNOST NÁRODA, ... (II.).........................................................18 Miroslav HILL......................................KRIZOVÉ JEVY....................................................................................... 23 Jiří DIAMANT......................................POLITIKA STRACHU - KONEC DEMOKRACIE?............................. 25 Lukáš KANTOR................................. DOBRÝ MANIFEST.................................................................................27 Milan HULÍK.......................................CASUS BELLI...........................................................................................30 Vlastimil PODRACKÝ....................... TĚŽKÉ ČASY LIBERÁLŮ.......................................................................35 Milan HULÍK.......................................PŘÍBĚHY ČESKÉ JUSTICE / Příběh příběhů (49.)............................ 37 Pavel FRANC.................................... BLOB JANA KAPLICKÉHO BY VE VALENCII....................................46 Luděk FRÝBORT...............................DVĚ KRAJINY SRDCE MÉHO ANEB K DOPLNĚNÍ..........................48 Ota ULČ............................................. NĚCO VÍC NEŽ POUZÍ ZÁMOŘŠTÍ CHAMBERLAINOVÉ / 2..........51 Ota ULČ............................................. O NEOCHOTĚ SE POUČIT...................................................................54 Luděk FRÝBORT...............................MY, DĚTI KAINOVY................................................................................. 56 Nathalie SWINKELS......................... JAK DALEKO AŽ MŮŽEME JÍT?...........................................................61 Vladimír CÍCHA.................................O RASISMU, IMIGRACI, TERORISMU, ISLAMOFOBII.....................62 TERITORIUM Marie Šandové..............................................................................................................................64 Pavel JACKO.................................... VRAH V ČERNÉM BARETU S HVĚZDIČKOU NAŠIŠATO (lil.)......74 Jan SCHNEIDER..............................TULÁK Z BALKÁNU ANEB ŽIVÉ SVĚDOMÍ MAXIMA GORKÉHO.78 Jiří KRATOCHVÍL............................. KVĚTINY PRO EMILA RANSDORFA....................................................84 Josef KOLÁČEK................................ANTIKRIST................................................................................................86 Vlastimil PODRACKÝ.......................TĚŽKÝ ŽIVOT LEVICOVÝCH APOLOGETŮ...................................... 91 Milena ŠTRÄFELDOVÁ.................. GLOSÁŘ / Čí jsou? Čí jsme?.................................................................94 [pageend98]nakladatelství Peter Žaloudek / SÍLA LÁSKY / Povídání o nevšedních lidech Kniha pojednává o nevšedních lidech, těch, kteří nefigurují v bulvárních médiích. Její hrdinové vynikají pevným životním postojem, osobní odvahou, čistotou charakteru a myšlenek, svou neokázalou poctivostí, skromností a obětavostí, šířením naděje a lásky. ISBN 978-80-86207-93-3, brož., 120 x 200 mm., 180 s. Nástěnný kalendář MARKO ČERMÁK 2011 s obrazy českého kreslíře a hudebníka vychází při příležitosti umělcových 70. narozenin.Ukázky z Čermákovy bohaté tvorby jsme vybírali z příběhů Rychlých šípů, z „foglarovek“ a z prací pro časopis Stezka. Formát 297 x 420 mm, 14 listů na křídě, spirála po kratší straně, cena 169 Kč www.primus.cz Milena Štráfeldová / KRIPLÍCI Autorka ve svých povídkách otevírá historická témata, ale věnuje se i selháním lidí v osobním nebo rodinném životě. ISBN 978-80-86207-91-9, brož., 120 x 200 mm., 168 s„ cena 179 Kč Knihkupectví PRIMUS Vězeňská 7,110 00 Praha 1 tel. 00420-224 828 495 e-mail: obchod@primus.cz PRIMUS [pageend99]Opatství Notre Dame de Sept-Fons (Francie). Komunita Řádu cisterciáků přísné observance, trapisté. Místo důležité pro obnovu duchovního života v Čechách. Setkání u příležitosti slavných slibů bratra Antonína, původem z Prahy. Natáčen dokumentárního filmu Zasvěcení-Trapisté o předávání mnišské tradice z opatství Notre Dame de Sept-Fons do kláštera Matky Boží v Novém Dvoře v západních Če. chách. (Více v Teritoriu uvnitř čísla, foto: Marie Šandová) [pageend100]