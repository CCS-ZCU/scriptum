február 1979 časopis slovenských katolíkov SLOVENSKÉ HLASY Z RÍMA Jozef Tomko: Mať alebo byť — to je dnes otázka, 2 — Svätý Otec nás učí, 4 — Augustín Lovíšek: V službách utečeneckej mládeže, 6 — Angelo Montonati: Zlatníkov obchod, 10 — Piero Pasolini: Možno veriť horoskopom? 11 — Slovenská rodina v šírom svete, 13 — Zo života SÜSCM v Ríme, 16 — Anton Baník: Zimné stretnutie mladých v Griesu, 17 — Čitatelia nám píšu, 18 — Ondrej Podhorský: Prekvapujúce otázky, 19 — Zo Slovenska, 22 — Na kultúrnom poli, 23 — Gorazd Zvonický: Keď mlčať nie je zlato, 24. 2 [pageend1]«MAŤ ALEBO BYŤ» to je dnes otázka Shakespeare kladie v dramatickej chvíli do úst svojmu hrdinovi Hamletovi bytostnú otázku: «To be or not to be » — « Byť alebo nebyť — hľa, to je otázka! » Psychanalista Jung tvrdí, a skúsenosť to iba overuje, že v určitom veku sa človeku nástojčivo natískajú podobné otázky: Aký zmysel má môj život? Akú hodnotu? Co vytváram svojou prácou? Pre koho alebo pre čo žijem? Aké pohnútky ma vedú? Keby sa také údobie životnej revízie nedostavilo, či už v podobe krízy alebo pokojnej úvahy, bolo by ho treba dobrovoľne vyvolať. Ide tu totiž o podstatné vyjasnenie v každodennom, takmer bezmyšlienkovitom zhone; o určitú očistu, katarzu; o pozvanie k novému životnému elánu. Taká revízia nás privedie k tomu, že spravíme « kvalitatívny skok » v živote, že vykonáme základnú voľbu toho, čo je «jediné potrebné », čo vyplní náš život šťastím a dá mu zmysel, čo postaví na oltár srdca trvalé hodnoty. Ide tu nie tak o vonkajšiu zmenu zamestnania, bytu a podobne, ale predovšetkým o hlbokú obnovu nášho vnútorného postoja k osobám a veciam. A tu sa nachádzame na životnom rázcestí, o ktorom sa dnes mnoho debatuje. Základné rozhodnutie sa týka výberu medzi dvoma vnútornými postojmi k osobám a veciam okolo nás i v nás samých: mať alebo byť. Tak znie dnes Hamletova bytostná otázka a tak sa kladie Jungom odpozorovaný problém hodnoty života. Je to problém, ktorý odkryli najprv filozofi našej generácie. Gabriel Marcel dal svojej štúdii Journal métaphysique práve názov Étre et avoir (Byť a mať) a Balthazar Staehlin sa mu tiež venoval. No dávno pred nimi ho s najväčšou jednoduchosťou nastolil pred dvoma ženami Ježiš z Nazaretu: « Marta, Marta, staráš sa a znepokojuješ o mnohé veci, kým len jedno je potrebné » (Lk 10,41). Ide o problém hlboko ľudský, ktorý prepukol v širších vrstvách. Prispela k tomu kniha amerického psychológa nemeckého pôvodu, Ericha Fromma, ktorá vyjadruje celú problematiku už v titule: To have or to be (Mať alebo byť). Je príznačné, že kniha vyšla v mnohých rečiach a za krátky čas dosiahla stotisícové náklady. Čo teda hovorí Fromm? Naše civilizácie a kultúry, ktorých deťmi sme zväčša my všetci, stavajú na rozhodnutí pre «mať»: mať čím väčšiu výrobu, čím vyšší zisk, čím lepšie ukojenie každej žiadosti, ktorá prezradzuje tiež určitú hrabivost’. Vlastniť, mať — a to ešte aj v láske, lepšie řečeno v takzvanej « láske » — zvyšuje moju rozkoš. Preto sa stáva mojím cieľom vlastniť, mať čím viac. Ja «som», zavážim tým viac, čím viac « mám ». Moje bytie a vnútorná hodnota závisia teda od môjho majetku. 2 [pageend2]Z tohto postoja existenciálneho pôžitkárstva pochádza sebectvo a antagonizmus voči druhým. Vášeň po imaní nutne vedie k boju v spoločnosti, medzi jednotlivcami, triedami a štátmi. Ba nenásytná chamtivosť ženie človeka k nezmyselnému vyčerpávaniu prírodných bohatstiev, ako je petrolej, voda, isté suroviny, a k zamoreniu a ničeniu prírody. To všetko vedie k ekologickej katastrofe, pred ktorou varujú najlepšie ľudské modzgy. Dve štúdie, ktoré len pred niekoľkými rokmi dal najlepším vedcom pripraviť Club di Roma, tvrdia, že hospodárskej a ekologickej katastrofe sa možno vyhnúť len hlbokou premenou: « Ak sa uskutočnia základné zmeny v hodnotách a postojoch človeka, ako napríklad novou morálkou a novým vzťahom k prírode. » Aj Erich Fromm prichádza k podobnému uzáveru: « Potreba zmeny v človeku nie je iba etickou alebo náboženskou požiadavkou, nie je len ovocím psychologickej ašpirácie, ale je zároveň podmienkou, aby si ľudské plemeno mohlo zachovať holý život... Hej, ďalší fyzický život ľudstva závisí od premeny ľudského srdca. » Pravda stará ako kresťanstvo Pre kresťanov je pravda, ktorú vyjadril Fromm, ako aj potreba jasnej voľby bytia pred imaním, stará ako samo evanjelium. « Co osoží človeku, keby získal aj celý svet, ale na duši by utrpel škodu »; keby zničil čosi zo seba samého, zo svojho bytia? Túto pravdu sme už toľko ráz počuli v rozličných obmenách v kostole na kázniach. Azda nám už zovšednela. Musíme si však uvedomiť, že táto pravda je sama v sebe revolučná a vyžaduje od kresťanov vytvorenie nového životného štýlu, a to nielen v živote súkromnom, ale aj v spoločnosti, na hospodárskom a sociálnom poli. Ukladá povinnosť hľadať nové modely, sledovať nové ideály. Treba však začať veľmi konkrétne, od seba. Namiesto hlasného kázania treba zrevidovať svoje postoje k peniazom, k majetku, k túžbe po zisku, po chate, po kožušine, po takom a onakom obleku; postoje k iným, ako aj postoj k práci a k zamestnaniu. Kresťanské « bytie » Voľba medzi bytím a imaním by sa mala teda s dosť značnou zrejmosťou odohrať v prospech bytia. Až potiaľto došiel aj Fromm. Pre kresťana však bytie je naplnené čímsi vlastným, originálnym, špecifickým. Je pomerne ľahko povedať si (trochu ťažšie zásadne a dôsledne to uskutočňovať): « Chcem predovšetkým a nadovšetko byť, 1110 ROKOV OD SMRTI SV. CYRILA Dňa 14. februára 869 — teda pred 1110 rokmi — usnul v Pánovi v Ríme náš slovanský apoštol a učiteľ sv. Cyril. Prinášame jeho poslednú modlitbu a odkaz, ktorý aj po viac ako tisícročí ostáva stále aktuálny. A keď sa priblížila hodina, aby prijal pokoj a presídlil sa do života večného, zdvihnúc ruky svoje k Bohu, modlil sa, so slzami hovoriac takto: « Pane, Bože môj, ktorý si stvoril všetky anjelské zbory a netelesné mocnosti, ktorý si nebo rozpäl a zem osnoval a všetko jestvujúce priviedol z nebytia v bytie, ktorý vždy vy- slyšiavaš činiacich vôľu Tvoju a bojacich sa Teba a zachovávajúcich Tvoje prikázania, vyslyš moju modlitbu, a zachovaj verné Ti stádo, ktorému si bol ustanovil mňa nesúceho a nehodného služobníka svojho za predstaveného. Zbav ho bezbožnej a pohanskej zloby tých, čo hovoria proti Tebe rúhanie, zahub trojjazyčný blud. Zveľaď Cirkev Tvoju množstvom, všetkých v jednote ducha zoskup a učiň výborným ľudom, ktorý jednako zmýšľa o pravej viere Tvojej a o pravom vyznávaní tej viery, a vdýchni do ich sŕdc slovo Tvojho synovstva. Lebo Tvoj je dar, ak si nás nehodných, zanietených pre dobré skutky a činiacich čo Ti je milé, prijal na hlásanie evanjelia Krista Tvojho. Ktorých si mi bol dal, ako Tvojich Ti vraciam. Riaď ich silnou Tvojou pravicou a prikry ich krovom svojich krídiel, aby všetci slávili meno Tvoje, Otca i Syna i Svätého Ducha. Amen. » (Žitie Konštantínovo — prebrané z knihy Michala Lacku Sv. Cyril a Metod, SÚSCM, Rím 1971). dám prednosť bytiu pred imaním. Nebudem oceňovať iných podľa toho, čo a koľko majú, ale podľa vnútornej, osobnej hodnoty! » Čo to však vskutku znamená? Ktorá autentická hodnota dá objektívne zmysel a cieľ môjmu životu a pritom mi prinesie aj subjektívne uspokojenie, potešenie a pocit plnosti? Co naplní moje dni, premôže nudu, zamerá moju činnosť na úžitok pre druhých a urobí bohatým môj život? Viera nás učí ešte prv než psychoanalýza a sociológia, že « najvyššou životnou hodnotou je láska ». Láska je vlastnosťou, ktorá robí život naozaj kresťanským, užitočným a aj subjektívne bohatým a plným. Bez tejto vlastnosti 3 [pageend3]život sa stáva premárneným, šedým, bezvýznamným. Jedným slovom, pre kresťana «byť» znamená postaviť do stredu svojej existencie lásku. A to v dvojakom zmysle. Ponajprv lásku ako činnosť, ako spôsob žitia; lásku ako neustálu pohnútku každého nášho konania. Lebo láska je podľa apoštola Pavla vrcholom kresťanskej dokonalosti. Láska prevyšuje každú inú čnosť, charizmu, aj schopnosť prorokovať, robiť zázraky a mať videnia. Novota, ktorú priniesol Ježiš Kristus a odovzdal ľudstvu ako svoje dedičstvo, je práve « nové prikázanie »: « Milujte sa navzájom ako som vás ja miloval: podľa toho poznajú, že ste moji učeníci. » Láska je teda najvyššia existenciálna hodnota pre kresťana: byť kresťanom značí milovať. Kto nemiluje, je zlým kresťanom a nemôže byť ani šťastným. No i v druhom zmysle láska má napĺňať kresťanské bytie, a to ako DOBRO, ktoré máme milovať; ako LÁSKA, čo má panovať v našom srdci; ako stredobod, ku ktorému mieri i podvedome náš hlad po šťastí: « Nespokojné je naše srdce, kým nespočinie v Tebe » (sv. Augustín). Keď by sme chceli spojiť obidva zmysly, mohli by sme povedať: pre kresťana « byť » znamená « milovať LÁSKU » a prežívať túto lásku v každom okamihu. Kresťanská viera nám teda nielen podáva pomocnú ruku, aby sme správne zamerali svoju existenciálnu voľbu medzi hrabivým postojom, ktorý nás ženie k imaniu, a vnútorne kvalitným hľadaním zlepšenia bytia. Viera nám ponúka aj vysokohodnotnú náplň pre naše bytie a tak predlžuje a prehlbuje filozofický a psychologický prieskum posledných desaťročí, ktorý s úspechom opísal Erich Fromm. Pre kresťana žiť znamená nie živoriť v zhonbe za imaním, ale vypĺňať a budovať vlastné bytie láskou: milovať. Jozef Tomko Hlavné myšlienky z vianočného posolstva pápeža Jána Pavla II.: Vianoce sú sviatky človeka. Narodil sa človek v čase, keď vladár chcel vedieť koľko ľudí má jeho krajina. Človek sa nám tu predstavuje ako jeden člen, jeden z miliónov, ako jednotka množstva. A predsa v tom istom čase ako osoba, jediná a neopakovateľná. A preto, keď slávime dnes narodenie Pána, robíme to aj preto, aby sme podali svedectvo o skutočnosti, že každý človek je niekto, jediný, neopakovateľný. Slávime sviatky narodenia človeka, aby všetky systémy, politické, hospodárske a sociálne zaručili každému jednému človeku právo narodiť sa, žiť, pracovať a vôbec jestvovať ako jedinému a neopakovateľnému, aby každému bolo zaručené to, čo dostal od Boha. Pred Bohom každý človek je osoba. Podobne ako bol prvý človek, Adam a tiež ako nový Adam, Kristus, narodený z Márie Panny. Svätý Otec hovoril ďalej o tajomstve vtelenia: Ľudská prirodzenosť je vtelením zahrnutá v jednote Božskej osoby Syna, v jednote večného Slova, v ktorom Boh naveky vyjadruje seba samého. Pravý Boh v pravom Bohu, Otec v Synovi a obidvaja v Duchu Svätom. Narodenie vteleného Slova je počiatkom novej sily pre celé ľudstvo. A je prístupné každému človeku, ako hovorí sv. Ján: « Dal nám moc stať sa dietkami Božími ». Každému človeku teda. Kdekoľvek pracuje, trpí, miluje, nenávidí, hreší, všade kde žije a zomiera. Na tohoto človeka sa obraciam so všetkou pravdou Božieho narodenia. SVÄTÝ OTEC NÁS UČÍ Na zakončenie svojho vianočného posolstva Svätý Otec predniesol krátke vianočné pozdravy v 25 rozličných rečiach. Po slovensky zablahoželal: Radostné a požehnané sviatky Božieho narodenia. Každú stredu pre veľký nával návštevníkov, Svätý Otec dáva dve audiencie: pre mládež v bazilike sv. Petra a pre ostatných v audienčnej sieni Pavla VI. Zvlášť audiencia s mládežou je veľmi živá. Svätý Otec pri prechode bazilikou sa zastavuje pri jednotlivých skupinách, pozdravuje ich, žehná deti, a to zvlášť tie najmenšie. Na audiencii 3. januára sa prihodila táto sympatická udalosť. Medzitým, čo Ján Pavol II. pozdravoval poslednú skupinu chlapcov, prv ako by bol vystúpil ku katedre, jeden chlapec zo skupiny, ktorý sa pre veľký nával nemohol k nemu dostať, silným hlasom zvolal: « Svätý Otec, či si ja nezaslúžim jedno stisnutie ruky? » Pápež, prekvapený, sa hneď vrátil a priblížil sa čo najviac ku chlapcovi, ktorý sa mu zdôveril: « Svätý Otče, od polnoci som na nohách, aby som vás mohol vidieť, a vy mi nechcete podať ruku!» Svätý Otec s veľkou radosťou stisol chlapcovi ruku a požehnal ho. Vo svojom príhovore na audiencii 3. januára Svätý Otec hovoril o rodine. Dotkol sa aj veľmi pálčivého problému potratu: Vo vianočnej noci, Matka, ktorá mala porodiť dieťa, nenašla pre seba prístrešie. Nenašla podmienky, v ktorých sa za normálnych okol- 4 [pageend4]ností uskutočňuje toto veľké Božie a zároveň ľudské tajomstvo — prinášanie človeka na svetlo. Dovolíte mi, aby som si poslúžil logikou viery a logikou dôsledného humanizmu. Skutočnosť, o ktorej hovorím, je veľký výkrik, nepretržitá výzva, osobitne v našich časoch, keď matka, ktorá očakáva dieťa, je postavená pred veľkú skúšku morálnej dôslednosti. V skutočnosti, to čo sa zjemnene definuje ako « prerušenie tehotenstva», čiže potrat, nemôže byť posudzované inými kategóriami, ale iba tými, čo zodpovedajú morálnym zákonom, to znamená svedomiu. V žiadnom prípade nemožno nechať matku, ktorá má porodiť, osamotenú so svojimi pochybnosťami, ťažkostiam! a pokušeniami. Musíme jej stáť po boku, aby mala dostatočnú oporu a dôveru, aby nebolo zaťažené jej svedomie, aby nebolo zničené hlavné spojivo rešpektovania človeka človekom. 7. januára odpoludnia slúžil Svätý Otec sv. omšu po poľsky v Six- tínskej kaplnke pre dvesto poľských pútnikov, čo prišli na biskupskú vysviacku mons. Františka Machar- ského, nového krakovského arcibiskupa. Po sv. omši sa vybral pápež na návštevu rímskej detskej nemocnice « Bambino Gesú ». Keď pozdravil riaditeľa nemocnice, lekárov, zdravotnícky a pomocný personál, takto sa prihovoril deťom: A vám, milé deti, čo ste v tejto nemocnici, čo mám povedať? Prišiel som sem za vami, aby som vás videl, aby som vám osobne povedal, že som stále s vami, aby som vám dal posilu vo vašom utrpení, ktoré znášate, či už pre chorobu, ale aj preto, že nemôžete byť v rodine pri vašich rodičoch a súrodencoch. Nie ste sami. Buďte istí, že vaša bolesť má zmysel. Ste podobní Ježišovi Kristovi a jedine Kristus dá zmysel a hodnotu každému životnému skutku. Svätý Otec sa zdržal v nemocnici dve a pol hodiny a osobne pozdravil, pohladil a požehnal všetkých malých pacientov, ktorých je v nemocnici vyše päťsto. Taktiež pozdravil mnohých prítomných rodičov a príbuzných detí. 10. januára na obidvoch audienciách hovoril Svätý Otec o Panne Márii-Matke. Viac tisícom detí a mladých pápež povedal: Chcem vás povzbudiť, drahí chlapci a dievčatá, aby ste milovali svoje matky, aby ste prijímali ich ponaučenia a nasledovali ich príklady. Na tvári každej matky je možné pozorovať odraz Máriinej lásky, dobroty a štedrosti. Keď si uctievate vašu matku, uctievate si zároveň aj Tú, ktorá je matkou Ježiša Krista a matkou každého z nás. Dievčatám chcem zvlášť pripomenúť, že materstvo je povolanie ženy: bolo ním včera, je ním dnes a bude ním vždy; je jej večným povolaním. Tu mi prichádzajú na myseľ slová jednej piesne z mojej vlasti, v ktorej sa hovorí, že matka je tá, ktorá pochopí všetko a srdcom objíme každého z nás. A môžeme pridať, že svet má dnes hlad a smäd, ako nikdy predtým, po materstve, ktoré je telesne a duchovne povolaním ženy, ako ním bolo povolanie Panny Márie. Účastníkom na audiencii v sieni Pavla VI. medziiným Svätý Otec vyrozprával osobný zážitok zo stretnutia s jedným významným talianskym predstaviteľom politického života, ktorého prijal v prvých dňoch pontifikátu (podľa správ z novín išlo veľmi pravdepodobne o prezidenta Pertiniho, pozn. red.). Svätý Otec povedal, že tento muž mu vyjavil, že po toľkých rokoch života, po mnohých skúsenostiach, politických a sociálnych bojoch, mal svoju matku stále v predstavách ako tú, ktorá nielen že mu dala život, ale aj základ pre všetko to, čo tvorí bohatstvo jeho ducha. «Počúval som ho s pohnutím», dodal Svätý Otec. «Zapamätal som si všetky tieto slová a nikdy ich nezabudnem. Boli pre mňa akoby oznamom ale aj výzvou. Nemôžem hovoriť o svojej matke, pokračoval Ján Pavol II., lebo som ju stratil príliš skoro. Ale viem, že som jej zaviazaný podobne ako to môj vážený návštevník vyjadril v takej jednoduchej forme. » __ vr__ Viacerí prirovnávajú takéto scény na pápežskej audiencii evanjeliovej scéne: « Ježiš bral do rúk deti, a požehnával ich.,,» ÚMYSLY APOŠTOLÁTU MODLITBY NA MESIAC FEBRUÁR Aby sa katolícka a pravoslávna Cirkev dopracovali k úplnému zjednoteniu. Aby storočnica príchodu prvých misionárov do Ugandy priniesla pre tamojšiu Cirkev zvýšenie evanjelizačnej činnosti. 5 [pageend5]Slovenskí saleziáni oslávili v týchto mesiacoch 25 rokov svojej činnosti medzi utečeneckou mládežou. O tejto práci v saleziánskom ústave v Ramegnies-Chin hovorí otec Lovíšek, ktorý tu pracuje od otvorenia diela. V službách utečeneckej mládeže — Otec Lovíšek, ako vlastne vzniklo slovenské saleziánske dielo v Ratnegnies-Chin v Belgicku? Od koho vyšla myšlienka založiť ústav pre utečeneckú mládež? — Myšlienka vyšla od vedúcich Katolíckej charity v Belgicku. Videli mládež v utečeneckých táboroch v Rakúsku, Nemecku a Taliansku a rozhodli sa jej pomôcť. Mladíci čakali v lágroch na vycestovanie do rozličných svetadielov. Boli to poväčšine mladí utečenci, ktorí tam museli čakať do osemnástich rokov, aby mohli vyemigrovať. Prostredie utečeneckých táborov bolo neutešené, najmä z mravného hľadiska. Preto vedúci Katolíckej charity sa podujali zachytiť týchto mladíkov a odborne ich pripraviť na rozličné zamestnania, aby sa mohli lepšie včleniť do života. Obrátili sa na viacerých rehoľných predstavených s prosbou, aby im v tom pomohli. Provinciál saleziánov v Belgicku im ponúkol svoju pomoc. Prišla vhod aj okolnosť, že saleziáni v Tournai mali neďaleko mesta menší dom s viacerými hektármi pôdy. Dali ho hneď k dispozícii pre tento cieľ. — V ktorom roku ste začali s dielom? — V septembri roku 1953. Keďže otec Jozef Strečanský bol už od roku 1952 misionárom pre Slovákov v Belgicku, na neho sa obrátil pán inšpektor s prosbou, aby našiel medzi slovenskými sale- ziánmi pracovníkov pre toto dielo. Otcovi Strečan- skému sa podarilo pritiahnuť z Talianska novovy- sväteného kňaza Augustína Lovíška a klerika Štefana Škorčíka. Otec Strečanský, ako prvý zodpovedný za rodiace sa dielo, vybral sa potom osobne do Rakúska, Nemecka a Talianska a začal v lágroch « verbovať » prvých mladíkov do ústavu. — Koľko bolo prvých chlapcov? — Dvanásť. Začiatky boli veľmi ťažké. Chlapci z domu « La Marmitte », tak sa volal náš dom pri Tournai, odchádzali každé ráno po raňajkách do veľkej saleziánskej priemyselnej školy. Tu boli zaradení do rozličných tried a remeselníckych odborov podľa svojich schopností. Najväčšiu ťažkosť im robilo, že museli všetko študovať v cudzej reči, vo francúzštine. Bolo treba veľa trpezlivosti zo strany chlapcov i zo strany vychovávateľov. Chlapci sa po olovrante vracali z priemyselnej školy do « La Marmitte ». Cítili sa tam ako doma. Večer bol vyplnený kurzami francúzštiny, štúdiom, hudbou a spevom. Vychovávatelia sa snažili udržovať medzi mladíkmi dobrú náladu a zdravý optimizmus. Napriek všetkej starostlivosti štyria mladíci jednej noci utiekli. Na hraniciach ich samozrejme chytili a hneď nás upovedomili. Keď prišiel k nim otec Strečanský a pýtal sa ich prečo ušli práve v noci, povedali: « Pozrite sa, my sme sa mali u vás veľmi dobre. Nemali sme nijaký dôvod pre útek, ale mrzelo nás povedať vám, že chceme odísť. Viete, mali sme všetko, len tá sloboda nám chýbala... » — Akých národností boli títo prví mladíci a potom aj tí, čo prišli neskoršie? — Boli to v prvom rade Slováci, potom Česi, Maďari, Ukrajinci, Poliaci, Slovinci, Chorváti, ba mali sme aj Nemca z Východného Nemecka. — Tieto národnostné rozdiely vám vychovávateľom robili ťažkosti? — Isteže, ale všetko sa podarilo premôcť, aj keď nie hneď. Vštepovali sme chlapcom úctu a 6 [pageend6]rešpekt ku každej národnosti a v duchu kresťanskej lásky sme riešili aj národnostné problémy. — Ak sa nemýlim, z « La Marmitte » ste sa presťahovali do Ramegnies-Chin. V ktorom roku a pre aké príčiny? — Presťahovali sme sa na sviatok Troch kráľov roku 1955. Príčina bola veľmi jednoduchá. Počet chlapcov neprestajne vzrastal a dom nám nestačil. Preto sme sa presťahovali do väčšej budovy v Ramegnies-Chin. Je to obec vzdialená asi päť kilometrov od Tournai. V novej budove sme našli len holé steny. V prvú noc sme boli bez svetla. Na druhý deň sme začali sami inštalovať elektrické vedenie, stavať nové múry, líčiť, maľovať, zariaďovať kaplnku, študovňu, jedáleň, spálňu. Chlapci pracovali s radosťou. Každý sa snažil uplatniť svoje skúsenosti a vedomosti. Aj tu sme praktizovali ten istý systém ako v « La Marmitte ». Po sv. omši a po raňajkách mladíci odchádzali do školy k saleziánom do Tournai a po skončení vyučovania a prácach v dielňach sa vracali do svojho hniezda do Ramegnies-Chin. Chlapci už nechodili peši. Zmodernizovali sa a chodili na bicykloch. Bicykle im podarovali dobrí ľudia a chlapci si ich poopravovali. Keď bolo pekne, ísť do školy bola príjemná prechádzka. Keď však pršalo, snežilo a bolo zima, nebolo to najpríjemnejšie. Ale chlapci sa hravo borili aj s týmito prekážkami. — Aké odbory si chlapci volili v škole? — Každý chlapec si slobodne vyvolil určitý odbor. Jedni sa dali na mechaniku, druhí na stolárstvo, iní na tlačiarstvo a viacerí na krajčírstvo. Najmä tí najslabší v učení, hoci sa veľmi nechceli stať krajčírmi, vybrali si toto remeslo, lebo vyžadovalo pomerne najmenej štúdia. Prvé výsledky neboli najskvelejšie, i keď profesori vedeli si vážiť húževnatosť a vytrvalosť našich chlapcov. No postupne sa úroveň zlepšovala a po niekoľkých rokoch asi polovica našich chlapcov prechádzala s vyznamenaním. Samozrejme, že to vyžadovalo veľké vypätie od chlapcov i od vychovávateľov. Len čo sa chlapci vrátili zo školy a trochu si zahrali, už aj bežali študovať a robiť si úlohy na budúci deň. Našťastie v tom čase prišli do ústavu ďalší slovenskí spolubratia. Ote Štefan Fabera prišiel za direktora a o niekoľko mesiacov sme dostali výdatnú pomoc v mladom saleziánskom kňazovi otcovi Rafaelovi Cernom. Do kuchyne prišiel zasa slovenský saleziánsky brat Janko Mihalec. Chlapcov v tomto roku (1955) bolo už vyše štyridsať. — Čomu sa venovali chlapci okrem školy? •— Aj mimoškolská činnosť bola čulá. Chlapci v prvom rade veľa športovali. V nedeľu po sv. omši mali voľný vstup na ihrisko športového klubu Racing, kde hrávali fudbal koľko sa im zachcelo. Veľmi sa venovali najmä volejbalu. Naše mužstvo neraz si zmeralo sily aj s národnými belgickými a medzinárodnými mužstvami. Vždy sme vyhrali... okrem niekoľkých výnimiek. Don Strečanský zacvičo- val chlapcov do spevu. Cvičil s nimi hodiny a hodiny a potom pri verejných vystúpeniach náš spevokol vzbudzoval obdiv. Mali sme aj priamych nadšencov za hudbu. Napríklad Jožko Štrmenský, silné chlapisko zo Záhoria, nadšene trénoval na klavíri a na gitare a čo nezmohol prstami, to doplňoval svojím pekným hlasom. Pekná skupina mladíkov so svojím predstaveným otcom Strečanským. V saleziánskom ústave v Ramegnies-Chin sa pripravila do života a teraz si dôstojne zastáva svoje miesto. Medzi mladíkmi boli viacerí slovenskí chlapci. 7 [pageend7]Okrem toho sme s chlapcami organizovali zájazdy po celom Belgicku. Bolo to pekné vidieť štyridsať mladíkov na bicykloch uháňať po belgických cestách. Občas sme boli hosťami u daktorej rodiny našich dobrodincov, ktorí nám pripravili chutný olovrant. Keď sa otca Faberu pýtali pre koľkých majú pripraviť, vždy pohotovo odpovedal: « Prídeme štyridsiati, ale pripravte pre osemdesiatich, lebo naši chlapci majú ohromný apetit. » Časť prázdnin mladíci trávievali pri mori a ostatný čas pracovali alebo po rodinách našich dobrodincov alebo v rehoľných ústavoch (cez jedny prázdniny boli dokonca pracovať pri Paríži), aby si tak zarobili na drobné výdavky. — Ako saleziánski vychovávatelia ste dbali, aby z vašich chlapcov vyrástli nielen dobrí remeselníci, ale aj horliví kresťania. Ako prijímali chlapci náboženskú výchovu? Neodmietali ju? — Čo sa týka náboženskej výchovy musím povedať, že ju prijímali veľmi vďačne. Chlapci mávali každý deň sv. omšu, týždenne sa spovedávali, náboženské sviatky prežívali s veľkou horlivosťou, ba priam s nadšením. Mávali aj mesačné duchovné obnovy a ročné duchovné cvičenia. Pravdaže, kde-tu, zvlášť na začiatku, sa našiel aj chlapcec, ktorý si posťažoval, že ho bolia kolená od kľačania... AÍe to bola skôr výhovorka. Mladíci sa občas posťažovali na disciplínu, i keď bola niekedy potrebná, ale náboženskú výchovu prijímali s vďačnosťou. Správy, ktoré máme, nám hovoria, že chlapci si túto náboženskú výchovu aj zachovali a teraz sú z nich poväčšine dobrí praktickí katolíci. — A čo sa týka národnostnej výchovy? — Vo veci národnostnej a politickej výchovy to bolo niekedy dosť ťažké. Veď po niektoré roky sme mali chlapcov až z desiatich národností. Medzi niektorými národnosťami to prišlo niekedy aj do tuhého. Pamätám sa, že jeden chorvátsky chlapec sa z ústavu stiahol, keď zistil, že sú tam aj Srbi a Slovinci. Ale to bola výnimka. Snažili sme sa národnostné rozdiely preklenúť úctou a rešpektom voči človeku a kresťanskou sociálnou náukou. My sme videli pred sebou chlapcov, ktorých sociálne príčiny vyhodili z koľaje a ktorým bolo treba pomôcť, aby sa začlenili do života. Starali sme sa v prvom rade o to, aby sme im zabezpečili zamestnanie a vychovali ich k počestnosti, mravnosti a k láske k národu, z ktorého vyšli. Samozrejme, že chlapci si medzi sebou často podiskutovali a niekedy sa pre národnostné otázky aj pohádali. My sme sa však snažili pomôcť im premáhať aj tieto ťažkosti. Chlapci mali možnosť prejaviť svoje národné cítenie v rozličných formách: v spevoch, v príležitostných výstupoch, ba aj v športových pretekoch. Bolo to veľmi pekné, keď napr. pod vianočným stromčekom spievali koledy každý vo svojej reči. Viac príkladom než slovom sme sa snažili vyvádzať ich z neznášanlivosti a prehnaného, slepého šovinizmu. Veľmi účinným prostriedkom bolo aj to, že sme poukazovali nielen na chyby, ale predovšetkým na dobré vlastnosti jednotlivých národov, ktoré mali u nás svojich zástupcov. — Kde sa uchýlili chlapci, čo vyšli od vás s diplomom v ruke? — Chlapci, ktorí u nás skončili školu, nemali veľké ťažkosti nájsť si zamestnanie. Na osvetlenie spomeniem jeden prípad. Keď prví chlapci skončili školu, viacerí z nich chceli vycestovať do Kanady. Otec Strečanský zašiel na kanadské vyslanectvo a začal im vybavovať dokumenty. Kanadským úradníkom vysvetlil, o akých chlapcov ide. Treba poznamenať, že Kanada vtedy prijímala utečencov veľmi obozretne. Keď sa chlapci predstavili na vyslanectve a keď ich Kanaďania videli a presvedčili sa o ich príprave do života, vyslanec povedal otcovi Strečanskému: « Mladíkom dáme povolenie ihneď vycestovať do Kanady. A keď mi takto dobre pripravených mladíkov predstavíte aj sto, všetkých ochotne prijmeme. » A tak viacerí mladíci odišli do Kanady a dobre sa tam uplatnili. Dnes majú pekné životné postavenia. Niektorí odišli do Spojených štátov amerických, iní do Austrálie a viacerí ostali v Európe. Máme reprezentantov aj v Južnej Afrike, ba aj v Grónsku. Čo sa týka vďačnosti, chcem podotknúť, že všetci ostali vďační za výchovu, ktorú u nás dostali. Viacerí sa na svojich cestách zastavia v Ramegnies- Chin, iní nám pošlú oznámenia, keď sa ženia, keď sa im narodia deti a viacerí pošlú občas aj milodar na naše dielo. — Koľko mladíkov prešlo vaším ústavom? — Nemám poruke presný štatistický záznam, ale istotne ich bolo vyše dvestopäťdesiat. Treba tiež pripomenúť, že niektorí chlapci sa zdržali u nás aj päť rokov, kým neskončili štúdia a technickú prípravu. — Mali ste medzi chlapcami aj dajaké kňazské alebo rehoľné povolanie? — Áno. Jeden z prvých mladíkov, Augustín Vrecko, vstúpil po skončení strojníctva do saleziánskeho noviciátu a vyštudoval za kňaza. Teraz pracuje ako misionár na ostrove Tahiti. Chcem tiež spomenúť, že náš prvý « pán asistent », salezián Štefko Škorčík, odišiel po vysviacke za kňaza ako saleziánsky misionár do Afriky, do Zairu. Dnes tam pracuje nielen ako kňaz, ale aj ako kníh tlačiarsky odborník a majster. Keď bol totiž u nás, aby dodal našim chlapcom chuti do učenia, počas svojej pedagogickej praxe sa vyučil tlačiarenskému umeniu. 8 [pageend8]— Kto vám pomáhal vydržiavať ústav. Veď starať sa o päťdesiat mladíkov nie je maličkosť. — To záviselo od šikovnosti našich dvoch direktorov, otca Fabern a otca Strečanského. Získali viacerých dobrodincov, najmä pátra Werenfrieda. Presviedčali vládnych úradníkov a sociálnych pracovníkov o užitočnosti nášho diela. Okrem podpôr zo strany národných a medzinárodných katolíckych i nekatolíckych organizácií veľa nám pomáhali jednotliví dobrodinci z okolia Tournai i celého Belgicka. Tak napríklad istý dobrodinca nám už celých dvadsaťpäť rokov každý týždeň platí päť až desať kíl mäsa. Iný dobrodinca nám už roky a roky zaobstaráva krmivo pre hydinu a ošípané, ktoré dochová varne. Mnohí dobrí ľudia sledujú naše dielo s veľkým záujmom a porozumením. Môžem povedať, že nikdy nám nechýbalo nič potrebné. Prozreteľnosť Božia sa vždy o nás láskavo postarala. — Okrem stálych pracovníkov v ústave prišli vám občas pomôcť aj iní slovenskí saleziáni? — Aby som spravodlivo ocenil zásluhy každého, musím povedať, že najtrvalejším pracovníkom, ktorý je v ústave od jeho založenia až podnes, je moja maličkosť (otec Lovíšek, pozn. red.) Ďalej treba spomenúť otca direktora Strečanského, ktorý je tu — s prestávkou niekoľkých rokov — od začiatku. Otec Fabera bol direktorom dva roky. Viacero rokov tu pracoval už spomenutý Stefan Škorčík a Janko Mihalec. Pätnásť rokov veľmi horlivo medzi nami účinkoval otec Rafael Černý a teraz až asi toľko rokov je tu naplno zaangažovaný otec Ján Tocký. « Sviatočných » a prázdninových spolupracovníkov sme mali viacero. Teraz sú to už kňazi: Buran, Pauliny, Hlinka, Baník, Mižanin, Dubovský, Alfonz Šilhár, Kubala. — Ústav je ešte stále zameraný na výchovu utečeneckej mládeže? — Mladíkov utečencov, najmä z krajín východného bloku, už niet. Preto sa náš ústav venuje mladíkom, ktorí majú ťažkosti v rodine a ktorých nechcú prijať do iných ústavov. Vždy chceme robiť dobro najmä tým, ktorých ľudská spoločnosť zaznáva. Don Bosko odporúčal nám saleziánom najmä týchto mladíkov. — Dielo zaiste splnilo svoju úlohu. — Môžem bez nadsádzky povedať, že áno. Veď pripraviť do života dvestopäťdesiat mladíkov, dať im chlieb a výchovu, je zaiste bohumilým dielom. Sme radi, že sme mohli urobiť dobre aj desiatkam slovenských mladíkov a pomôcť im dosiahnuť v živote pekné postavenie. Sme istí, že sme nepracovali nadarmo. Za všetko nech je vďaka dobrotivému Pánu Bohu a jeho « predĺženej ruke » — našim dobrodincom a spolupracovníkom. Rozhovor s otcom Lovíškom viedol Andrej Pauliny Julius Gašparík: OMŠA NA SVIATOK SV. CYRILA A METODA pre spev ľudu s organom. Vydal Slovenský ústav svätého Cyrila a Metoda v Ríme r. 1978. Strán 16 veľkého formátu. Cena US S 0,90. « Vrúcne zaznej v národe jediný všetkých hlas: ó svätý Cyril i Metod, orodujte za nás. » Tieto slová slovenskej chrámovej piesne by mohli byť odporúčajúcim motívom pre skladbu mons. Júliusa Gašparíka, ktorú predstavujeme našim čitateľom. Ide o zhudobnenie najnovších liturgických textov, ktoré sa používajú na Slovensku na slávnosť sv. Cyrila a Metoda. Pozoruhodný je pokus o vyriešenie otázky oslavnej piesne (Glórie) a vyznania viery (Kréda). Karol Strmeň prebásnil liturgický text, usporiadal ho do veršov a Julius Gašparík ho zhudobnil podľa najstaršej tradície nášho chorálneho spevu, ako ho nachádzame v Cantus Catholici. Obidva texty majú spievať striedavo dva chóry. Keby sa tento spôsob vyznania viery a oslavnej piesne zaužíval pri našich bohoslužbách, bol by to značný prínos pre našu liturgiu. 9 [pageend9]« Andrej si ma vyvolil a požiadal ma o ruku. Stalo sa to dnes večer medzi piatou a šiestou hodinou. Presne si nepamätám. Neprišlo mi na um pozrieť sa na hodinky, ani si všimnúť hodiny na veži starej radnice. V takých chvíľach sa nehľadí na minúty. Sú to chvile, ktoré stoja nad časom... » Týmito slovami Terézia, jedna zo šiestich kľúčových postáv, začína drámu ZLATNÍKOV OBCHOD, ktorú napísal Karol Wojtyla, keď bol pomocným krakovským biskupom. Karol Wojtyla bol roku 1941 medzi prvými na zozname hercov «Rapsodického divadla», ktoré založil jeho veľký priateľ Mieczyslaw Ko- tlarczyk. Žiaľ, Kotlarczyk zomrel vo februári minulého roku. Drámu Zlatníkov obchod — ktorá vyšla v januári tohto roku v nakladateľstve Libreria Editrice Vaticana — preložila do taliančiny Alexandra Kurcza- bová (tiež herečka Rapsodického divadla od roku 1957 do roku 1967) a Jerzy Pomianowski, docent poľskej literatúry na univerzite v Bari a známy spisovateľ. Preklad prezrel Siro Angeli, známy taliansky divadelný kritik. Alexandra Kurczabová vysvetľuje ako sa zrodila idea prekladu a vysielania v talianskom rozhlase. «Predovšetkým» — hovorí — «z poznania diela Karola Wojtylu, dnes pápeža Jána Pavla II., ktorý bol veľmi populárny v Poľsku svojimi poéziami, napísanými pod pseudonymom Andrzej Jawien. Text drámy Zlatníkov obchod uverejnil roku 1960 katolícky časopis Znak. Ďalej sa mi zdalo, že toto je azda najlepšia príležitosť ako predstaviť verejnosti celkom nový, nepoznaný aspekt pápeža ako básnika a dramaturga. » Kurczabová hovorila o tom so Sandrom D'Amicom, vedúcim Druhej siete talianskeho rozhlasu a so svojim profesorom na Akadémii dramatického umenia. « Idea » — pripomína — «sa mu hneď zapáčila a dali sme sa do prekladania drámy. Preklad je hotový a dráma sa bude vysielať v talianskom rozhlase začiatkom februára. » Čo bolo « Rapsodické divadlo * nám vysvetľuje Pomianowski: « Tento druh divadla nejestvuje v Taliansku. Predovšetkým ho treba počúvať, nie natoľko pozerať. Hodí sa osobitne pre monológy a veľké básnické diela. Podľa úmyslu Kotlar- czyka, ktorý ho založil roku 1941, toto divadlo malo byť vlastne akadémiou dramatickej recitácie. Jej Taliansky rozhlas bude začiatkom februára tohto roku vysielať divadelnú drámu « Zlatníkov obchod » od pápeža Jána Pavla II., ktorú tento napísal, keď bol pomocným krakovským biskupom. ZLATNÍKOV OBCHOD členovia neboli, ako to napísali noviny, filodramatickí ochotnici-neod- borníci, ale intelektuáli, zaangažovaní do divadla « živého slova ». Nie náhodou z « Rapsodika • z Krakova vyšli najlepší interpreti súčastného poľského divadla, ako Danuta Mi- chalowská, Halina Królikiewiczová- Kwiatkowská, Ján Adamski, August Kowaleczyk, Jozef Para a Piotr Pawlowski. « Rapsodiko » nebolo iba divadlom ale aj vyhňou nových ideí. Počas vojny, aj napriek nacistickej okupácie, svojimi každodennými divadelnými predstaveniami v súkromných domoch alebo vo farnostiach, herci tohto divadla boli partizánmi národnej a kultúrnej svojráznosti Poľska. Samozrejme, s rizikami, čo to so sebou prinášalo. Karol Wojtyla, vstúpiac tajne do seminára, intenzívne pracoval aj v prospech utláčaných Židov, zaobstarávajúc im v spolupráci s priateľmi-hercami falošné dokumenty. • Po skončeni vojny «Rapsodické divadlo» vystúpilo na verejnosť a obohatilo svoj divadelný plagát so scénickými úpravami Odisey, Božskej komédie a Lorda Jimma. Tieto vrcholné diela svetovej poézie dovoľovali využiť do hĺbky účinnosť slova. Odchovanka Danuty Micha- lowskej, Alexandra Kurczabová, vyhrala konkurz recitovania v poľskom rozhlase prvá medzi 40.000 kandidátkami. Po niekoľkoročnej práci v Poľsku prišla do Talianska, kde študovala réžiu, a po boku Sira Angela ako pomocná režisérka spolupracovala pri preklade niekoľkých poľských komédií do taliančiny. Zlatníkov obchod bude interpretovať šesť hlavných hercov, plus chór (zaujímavá obnova z gréckeho divadla, ktorá charakterizuje Rapsodické divadlo). Každé z troch dejstiev má za hlavné osoby manželské páry: Terézia a Andrej, ktorí si najlepšie uvedomujú životný manželský vzťah medzi mužom a ženou. Títo sa opravdivo milujú a keď sa zoberú, prijmú totálne zodpovednosť za svoju voľbu. Anna a Štefan, ktorých manželský pomer vyústi do vážnej krízy aj napriek trom deťom, a rozrieši sa v spolunažívaní oboch ako medzi cudzími. Monika a Krištof (Monika je prvou dcérou Andreja a Terezy a Krištof je druhým synom Štefana a Anny) zasa zakusujú typické ťažkosti dnešnej mládeže pred životnou voľbou. Každá z dvojic má spoločné momenty: zastavenie sa v zlatníckom obchode, aby si kúpili prstene, a stretnutie sa s Adamom, tajomnou osobnosťou, ktorá sa objavuje, aby poradila a povzbudila mladých snúbencov. «Toto dramatické dielo pápeža Wojtylu • — hovorí Šíro Angeli, ktorý sa staral o radiofonické prispôsobenie — «je jedno z najkrajších, ktoré napísal. Autor dokazuje svoju mimoriadnu schopnosť tým, že vie spojiť každodenné udalosti s univerzálnymi pravdami. Formálna štruktúra, naoko veľmi jednoduchá, je v skutočnosti ovocím trpezlivého vnútorného rozjímania. Je to dielo osobitne vhodné pre rozhlas. Podľa typických zákonov Rapsodického divadla, je predovšetkým « slovom na počúvanie », pretože dej sa preživa v rozhovoroch protagonistov. Bezpochyby sa bude páčiť poslucháčom aj v iných krajinách, ako sa konečne páčilo v Poľsku hneď od prvého jeho objavenia. Veď časopis Znak uverejnil jeho doslovný text na priamu žiadosť čitateľov. » Angelo Montonati 10 [pageend10]Mladí, ale aj dospelí sa radi zabávajú čítaním a zostavovaním horoskopov. V « literatúre » tohto druhu sa dočítajú o tom, že narodení v prvom znamení zvieratníka budú dobrí mäsiari, kuchári, pekári, požiarnici, čiže ľudia, ktorí majú vzťah k ohňu a krvi. V znamení Panny sa vraj rodia voľne sa správajúci ľudia, ale aj tyrani. Škorpión je údajne priaznivý pre zlodejov, udavačov, ale aj súdnych prokurátorov. Hoci v niektorých krajinách na zostavovanie horoskopov používajú aj elektronické samočinné počítače, úroveň astrologických predpovedí sa nie veľmi odlišuje od čias stredoveku. Možno veriť horoskopom? Každé ráno milióny a milióny mužov a žien začínajú svoju dennú prácu. No kým sa chystajú ísť do práce, vypočujú si z rádia denný horoskop týkajúci sa ich osoby. Aj seriózne rádiové stanice si pokladajú za povinnosť vysielať pre svojich poslucháčov tento určitý druh predvídania o dennom osude ľudí. Vedúci rozhlasu sú si istí, že milióny ľudí túžobne očakávajú tú chvíľu prv než odídu s veľkým chvatom, prípadne s rozviazanými topánkami alebo nezapätým golierom, do práce. Veľmi mnohí z nich, i keď sa navonok tvária, že nedbajú na horoskop, predsa stražia v srdci výpovede presvedčivého hlasu rádia. Ten hlas sa im vtlačil do mysle, ktorá bola ešte zahmlená poslednými výparmi spánku, a teda bolo možno ho veľmi ľahko stvárňovať prvými imprintings, povedali by psychológovia, čiže prvými dojmami. Najrozličnejšie časopisy uverejňujú horoskopy a články o horoskopoch. Ba aj mnohé knihy vysvetľujú a dokazujú najrozličnejšími dôkazmi oprávnenosť tejto «vedy» (teraz už totiž takto predstavujú teóriu horoskopov). Je oprávnené slovo « vedecké » horoskopy? Každý zhruba pozná prvky, alebo odborným slovom podstatné parametre čiže veličiny, na ktorých spočíva horoskop: dvanásť súhvezdí, zvaných súhvezdia zvieratníka, a rozličné polohy Mesiaca, Slnka a planét vzhľadom na spomínané súhvezdia a medzi sebou; a najmä základný parameter, t.j. dátum narodenia vo vzťahu k príslušným polohám hviezd. Už starí Babylončania... Všetci vedia, že pýtať si radu od hviezd o ľudských osudoch nie je moderným vynálezom. Pochádza z najstarších dôb staroveku, presnejšie, od Babylončanov. Títo už v ôsmom storočí pred Kristom nám zanechali o tom hotové traktáty, napísané na hlinených tabuľkách. Príslušná veda, zvaná astrológia, ktorá sa v tých dobách stotožňovala s astronómiou, sa rozšírila nielen po celom Východe, ale aj na Západe, najmä v Grécku, Egypte a Ríme. Cisári a neskôr aj prvotná Cirkev bojovali proti astrológii ako proti povere. No v stredoveku sa astrológia veľmi rozvinula a nadobudla ráz vedeckého chápania vesmíra, najmä zásluhou Arabov. Aj veľké osobnosti a filozofi prijali jej základné princípy, nie natoľko ako údaje o poznaní osudu jednotlivých osôb, ako skôr vedu o vplyve hviezd na rozvoj života na Zemi. V renesancii verili astrológii vedci ako Ticho Brahé a Kepler, zakladatelia modernej astronómie. Naopak Galileo, zakladateľ pozitívnej a experimentálnej vedy, sa k nej staval skepticky, ale opatrne, lebo mal vyše hlavy nepríjemností, zapríčinených štúdiom hviezd. Môže byť aspoň trocha pravdy v astrologických teóriách? Treba hneď rozlišovať medzi fyzickými vplyvmi hviezd na Zem (a teda na živé organizmy 11 [pageend11]žijúce na Zemi) a medzi vplyvmi, ktoré sa vhodnejšie nazývajú vplyvy hviezd na osobné a spoločenské udalosti. Fyzické vplyvy Slnka a Mesiaca Fyzické vplyvy sú evidentné. Sú však viazané iba na dve nebeské telesá: Slnko a Mesiac. O Slnku je takmer zbytočné hovoriť. Zem vďačí Slnku za svoj život. Slnko je pre nás prakticky jediným prameňom energie (aj nafta je koniec koncov — Slnkom). A potom periodický cyklus dňa a noci, ročné obdobia a dokonca aj anticipácia čiže predchádzanie rovnodenností vzhľadom na hviezdny rok, vytvorili biologické cykly. Hlavný cyklus je bdenie a spánok takmer všetkých zvierat. Potom prichádzajú rozličné fázy ľudskej činnosti, späté nielen s cyklom dňa a noci, ale aj s ročnými obdobiami. A jestvuje ešte iný cyklus Slnka. Je to cyklus najväčšej a najmenšej elektrickej a magnetickej činnosti. Má periódu jedenásť rokov a prejavuje sa zväčšením alebo umenšovaním slnečných škvŕn. V azda to všetci nevedia, no zdá sa isté, že tieto elektromagnetické bombardovania čiastočne vplývajú na podnebie i na nervový systém, a teda na « náladu » ľudí. Ani Mesiac nežartuje čo do svojho vplyvu na Zem. Stačí si pomyslieť na príliv a odliv. Účinkom vzájomnej príťažlivosti Mesiaca a Zeme sa dvakrát za deň na každom mieste našej Zeme hladina vody v moriach dvíha podľa veľmi zložitých zákonov. Príťažlivosť Mesiaca je taká veľká, že na niektorých miestach sa voda v mori dvíha až do výšky 10-15 metrov. To znamená, že v tej chvíli sme na tom mieste ľahší a organizmus istotne « niečo » cíti. Aj mesačný cyklus 28 dní (mesačný deň) takmer isto dal do pohybu biologické cykly či už ľudských bytostí alebo zvierat a rastlín. Roľníci odvždy dbajú na polohu Mesiaca pri svojich poľných prácach a, zdá sa, že nie bez dôvodu. Geometrické kombinácie Cudné je však, že astrológia si nevšíma fyzické parametre. Je pravda, že do svojich výkladov zahŕňa Slnko a Mesiac, ale v inom zmysle, v tzv. astrálnom, ktorý spočíva, aby sme tak povedali, iba v geometrických kombináciách, ktoré pripodobňujú Slnko, Mesiac a planéty súhvezdiam. Aj vo vedeckej astronómii ostal ešte starodávny systém zoskupovania hviezd podľa tvarov, zvaných súhvezdia. N staroveku ľudia dali skupinám hviezd obrazné mená, často spojené s mytologickými legendami. Tieto súhvezdia vytvárali akoby podoby zvierat, ľudí alebo vecí. Napríklad Veľký a Malý voz, Orión, Andromeda atď... Tieto mená sa nezmenili ani v najmodernejších atlasoch astronomického neba, ako sa nezmenili ani starodávne mená najdôležitejších hviezd a mená planét. V staroveku ľudia prakticky poznali iba sedem pohyblivých nebeských telies, zvaných planéty, (t.j. telesá blúdiace vzhľadom na hviezdy). Boli to Mesiac, Slnko, Merkúr, Venuša, Mars, Jupiter a Saturn. Zem nebola planétou, pretože ju pokladali za stred vesmíra. Dnes vieme, že v skutočnosti ide o slnečný systém. Slnko je v strede a okolo neho sa otáča deväť poznaných planét, medzi nimi aj Zem, obiehajúca medzi Venušou a Marsom, a ďalšie tri planéty, ktoré sa nachádzajú za Saturnom a sú takmer neviditeľné voľným okom: Urán, Neptún a Pluto. Zvieratník Pre starovekých i moderných astrológov sú najdôležitejšie súhvezdia nachádzajúce sa na zvierat- níku. Sú to súhvezdia rozložené okolo Zeme na zvieratníkovej kružnici, ktorá pre nás moderných je iba premietnutím zemskej dráhy {ekliptiky} na nebo posiate stálicami. Spomínaných súhvezdí je dvanásť. Zodpovedajú, pravda, primerane prispôsobené, dvanástim mesiacom roka: Baran, Býk, Blížence... atď. až po Ryby, a znova sa začína Baranom. Pre astrológov slovo súhvezdie znamená aj zoskupenie, ktoré vzniká, keď Slnko, Mesiac a hviezdy sa kryjú so spomínanými súhvezdiami. Keďže súhvezdia sa nachádzajú aspoň naoko rozostavené na kružnici ekliptiky, je prirodzené, že Slnko, ktoré sa vo svojom pohybe (iba zdanlivom, pretože v skutočnosti Zem sa otáča) pohybuje po ekliptike, sa postupne nachádza na jednom zo spomínaných súhvezdí zvie- ratníka. Vtedy sa hovorí napríklad, že Slnko je v Levovi v júli-auguste, pretože v tomto období ho vidíme vychádzať tam, kde sa nachádza súhvezdie Leva. Kombinácie zoskupení, ktoré vznikajú tým, že planéty (Mesiac, Slnko, Merkúr atď.) sa nachádzajú v rôznych polohách vzhľadom na súhvezdia a medzi sebou, sú nespočetné. Astrológia študuje ich rozličné významy vzhľadom na všeobecný i na osobitný každodenný osud osôb, ktoré sa narodili vo chvíli určitého zoskupenia hviezd. Netreba prinášať príklady. Každý deň ich možno počuť až do omrzenia z rádia alebo čítať v novinách a časopisoch. Podľa astrológov každý človek je «poznačený » zoskupením, ktoré majú planéty a hviezdy vo chvíli jeho narodenia. A tento « znak » určuje v istom zmysle každý deň jeho života na základe reakcie, ktorú « znak » môže mať so zoskupením hviezd toho dňa. Na tomto sa zakladá denný horoskop každého človeka. Môže jestvovať dajaké spojivo? Co o tom všetkom povedať? Je možné, aby jednoduchá perspektívna poloha veľmi vzdialených nebeských telies «určovala » priebeh udalostí, ktoré sú sčiastky náhodné a sčiastky zapríčinené slobodnou ľudskou vôľou? Je jasné, že z vedeckého hľadiska absolútne nemôže jestvovať dajaké 12 [pageend12]Slovenská rodina v šírom svete Známy operný spevák Ladislav Pudíš a jeho manželka pani Enza Tocci oslávili v kruhu synov, príbuzných a priateľov 25. výročie manželstva. Sv. omša vďakovčinenia bola 27. decembra 1978 v rímskom chráme Santa Maria in Via, kde bol pred štvrťstoročím aj sobáš. S Otcom biskupom Hnilicom koncelebrovali mons. Hrušovský, Otec Lacko a Otec Kubeš. — S radosťou privolávame s ostatnými blahoželajúcimi: « Ad multos annos, Majstre! » RECEPCIA NA POČESŤ OTCA BISKUPA GRUTKU Predseda SKS Š. B. Roman pri príležitosti 70-tych narodenín čestného predsedu SKS ndp. biskupa A. G. Grutku, dával dňa 1. decembra 1978 v Biltmore hoteli recepciu na jeho počesť. Prítomní boli nielen členovia Predsedníctva a Hlav, poradného zboru, ale viacerí významní funkcionári Slovenskej ligy v Amerike, Slovenského katolíckeho Sokola, Prvej mužskej i ženskej slov, kat. jednoty, Penn. žen. slov. kat. jednoty, duchovenstvo z New Yorku a okolia a veľa slovenských vzácnych pracovníkov z New Yorku. Každý, kto len trochu mohol, prišiel, aby pozdravil tohto vzácneho pracovníka na poli Cirkvi a národa. Recepciu otvoril gen. taj. SKS Rev. Tóth. Úvodný gratulačný pozdrav predniesol predseda Š. B. Roman. Prácu a život ndp. biskupa Grutku zhodnotil výkonný podpredseda Dr. Kružliak. V mene kardinála Cooka pozdravil Mons. Š. Hudáček a báseň K. Strmeňa « Kňazské ruky » zarecitoval A. Brchnel. Bola to pre každého účastníka neobyčajne milá a srdečná slávnosť, v ktorej bola vyjadrená úcta a vďaka nášmu vzácnemu jubilantovi. spojivo medzi podobami súhvezdí na nebi a hocijakou činnosťou na Zemi. O vplyvoch Mesiaca a Slnka sme už hovorili predtým. Čo sa týka planét, ich fyzický vplyv je v dôsledku ich veľkej vzdialenosti nebadateľný. A keby aj bol badateľný, bol by stále ten istý cez celé týždne. O hviezdách ani nehovorím. Tie sú absolútne mimo dosahu. Lenže, ako sme povedali, astrológia si nevšíma fyzické vplyvy hviezd, lež vplyvy, ktoré by sme mohli skôr nazvať magickými. Ba treba povedať, že tu vôbec nejde o vplyv, ale iba o náznaky. Z hľadiska kybernetiky by sme ich mohli nazvať informáciami o budúcom priebehu faktov. Sú prenášané nevedno kým, alebo vyjadrené vďaka nevedno akému hlbokému princípu, pomocou figúr utvorených na nebi rozličnými polohami nebeských telies. Sme naplno v magickom ovzduší. Je to čosi podobné, ako keď niekto vykladá z kariet alebo « vidí » v sklenej guli... Treba však postupovať opatrne pri posudzovaní týchto zjavov, aby sme nedráždili citlivosť mnohých ľudí, ktorí sa zdanlivo vydávajú za skeptikov, no v skutočnosti sú veľmi « ľahkoverní ». Galileo, ako sme už povedali, hoci hľadel na horoskopy s istou dávkou irónie, zachoval voči takýmto ľuďom rozumný a mierny postoj. Aj dnes celé skupiny moderných vedcov musia zaujať podobné stanovisko, lebo aj dnes začína vzrastať « viera» v astrológiu, ktorá sa prispôsobuje, aj keď iba povrchne, modernej vedeckej kultúre. Ba usiluje sa dokonca hovoriť vážnym vedeckým tónom. Napriek tomu je isté, že astrológia konkrétne vplýva na spoločnosť a na jednotlivcov, lebo milióny mužov a žien prispôsobujú do istej miery svoje plány a svoje postoje výpovediam horoskopov. Typický je prípad dona Ferranteho, jednej z postáv Manzoniho Snúbencov. Tohto fanatického astrológa zabili... hviezdy, pretože ich obvinil za mor v Miláne a neurobil proti nemu nijaké opatrenia. Zomrel nahnevaný na hviezdy. Sociológovia a psychológovia študujú tento jav. Je možné, že obrovský rozmach tohto « nového náboženstva » nasleduje po páde, zapríčinenom materializmom mnohých mravných a duchovných hodnôt, ktoré sú jediné schopné udržovať ľudského ducha na výške. A tak ľudia idú hľadať svoj osud vo hviezdách. A hviezdy, nevediac o ničom, pokojne na nás hľadia zhora. Zaiste by spadli z neba, keby sa dozvedeli, že sú zodpovedné za toľko vecí, ktoré sa dejú na Zemi. Piero Pasolini 13 [pageend13]PREDSEDNÍCTVO SKS ZASEDALO Prvé zasadnutie Predsedníctva Svetového kongresu Slovákov, po úspešnom washingtonskom generálnom zhromaždení, sa konalo 1. a 2. decembra 1978 v New Yorku, v Biltmore hoteli. Atmosféra, ako aj účasť na Predsedníctve, bola mimoriadne dobrá. Viac ako 30 členov Predsedníctva, Hlavného poradného zboru a hostí, sa podieľalo na pracovnom zasadnutí a na vypracovaní programu budúcej činnosti SKS. Po privítaní a otvorení zasadnutia predsedom Š. B. Romanom, Rev. Tóth vo svojej správe zhodnotil generálne zhromaždenie vo Washingtone. Po schválení správy generálneho tajomníka nasledovali pracovné programy jednotlivých komisií. Predseda kultúrnej komisie Prof. Otec Litva informoval o premiére slovenskej opery Krútňava od Eugena Suchoňa. Predstavenie sa uskutoční v Lansing, Mich, na Michigan State University. Ďalej informoval, že na organizovaní predstavenia sa aktívne podieľajú členovia kultúrnej komisie a iní funkcionári SKS. Pred premiérou opery mesto Lansing bude žiť v znamení slovenskej kultúry. Pripravuje sa výstava, informatívne programy o slovenskej kultúre, histórii a jazyku. Deti na každom stupni škôl budú oboznámené so Slovenskom a jeho kultúrnym bohatstvom. O rámcovom programe budúceho generálneho zhromaždenie (1981) referoval výk. podpredseda Dr. Kruž- liak. Doplnili ho gen. taj. Rev. Tóth a Prof. Loebl. V rámci agendy sa diskutovalo o Štátotvornej skupine v Európe a o iných otázkach. Predsedníctvo sa zaoberalo aj menšími technickými nedostatkami v prijatých Stanovách a pretože niektorí funkcionári, zvolení generálnym zhromaždením, z vážnych dôvodov nemohli svoju funkciu prijať, Predsedníctvo zvolilo nasledovných funkcionárov: — za predsedu náboženského odboru ndp. biskupa M. Rusnáka; — za tajomníka finančnej komisie J. Lupjana; — a za tajomníka pre USA-Západ Viktora Freudenfelsa z Kalifornie. Zasadnutie bolo zakľúčené v sobotu 2. decembra predsedajúcim Dr. Kirschbaumom po modlitbe Rev. Tótha a piesni «Kto za pravdu horí...» POSVIACKA KOSTOLA A ZVONOV V JELISAVCI Jelisavac je slovenská obec pri Našiciach v Chorvátsku. Roku 1968 obyvatelia započali veľké dielo: novostavbu kostola a veže, ktorá bola ukončená iba po 10 rokoch zakúpením zvonov. Posviacka celého komplexu bola 29. októbra 1978. Kostol je moderná stavba v podobe osemuholníka, a veža stojí osobitne vedľa kostola. Je to veľké podujatie, ktoré si zasluhuje obdiv. Slováci sa začali sem sťahovať roku 1889, a teraz po 90 rokoch majú dôstojný stánok Boží. Prv mali iba menšie kaplnky. V nedeľu 29. oktobra 1978 zavítal k nim pomocný záhrebský biskup otec Michal Škvore. Pri kostole ho pozdravil predstavený františkánov z Našíc, ktorí spravujú aj túto osadu, zástupca cirkevného výboru a mládeže. Skupina mládeže bola v národnom kroji. Hneď nasledovala posviacka kostola a zvonov. Nato otec biskup slúžil sv. omšu spolu s viacerými kňazmi z okolia. Kostol bol priamo nabitý. Slávnosti sa zúčastnilo 1.500 veriacich. Po sv. omši bol spoločný obed pre všetkých pozvaných hostí, ktorý pripravili slovenské ženy z Jelisavca. Počas obedu mnohí hostia blahoželali Telisavčanom ku krásnemu dielu. Ku gratulantom sa pridružujeme aj my, a prajeme našim rodákom, aby kostol bol vždy ohniskom pre ich duchovný život. — ml — DEŇ MATIEK V ARGENTÍNE 5 novembra 1978 - prvá nedeľa v mesiaci. Nedeľa slovenskej mládeže, keď sa naše deti stretmi na slovenskej omši a po spoločnom obede strávia deň v Slovenskom spolku. Všetci sme si mysleli, že to bude nedeľa, ako hociktorá iná. Ale sme sa mýlili. Po sv. omši slovenská mládež odovzdala každej mamičke pekne pripravenú kytičku nezábudiek so spomienkou na Deň matiek. Slovenská mládež určila túto nedeľu na oslavu, lebo bola najbližšie ku dátumu Dňa matiek, ako sa slávi v Argentíne. Po spoločnom obede nás dojala Marienka Dudášová svojimi slovami: « Ťažko mi je povedať niečo o matke, keď ešte ňou nie som. Môžem povedať len to, čo cítim a čo vidím. Odkedy sa narodí dieťa, matka vloží doň celú svoju lásku. Pomáha mu urobiť prvé kroky a vychováva ho a přichystána pre život. » Dala nám za príklad Pannu Máriu, Božiu Matku, plnú lásky k nám všetkým. Jej slová boli odmenené srdečným potleskom. Náš duchovný Otec Paľko Kolami nás milo prekvapil s per- gaménami, ktoré urobili naše deti. Ani jedno oko nezostalo suché, keď Kolínko Horáček prvý raz predniesol po slovensky báseň « Matka ». Toto malé, ale pritom veľké prekvapenie zakončil Danko Striženec, keď po slovensky pozdravil všetky slovenské matky. Nemohli chýbať na schôdzke ani naše ľudové piesne. Každý z nás vie, že kde sa stretnú traja Slováci, tam sa aj spieva. Tu nás čakalo ozajstné prekvapenie, keď sme počuli spievať našu mládež milé slovenské piesne. Uvedomili sme si, koľko sa ich už naučili odkedy sa schádzajú každú prvú nedeľu s Otcom Paľkom: Kolomim. Otec Paľko doniesol z Rosaria premietací stroj zo zvukovým pásom a diapozitívami: « Education de la afectividad». Bolo naozaj 14 [pageend14]veľmi poučné pásmo pre mladých ale aj dospelých. Skoda, že takéto poučné veci sa nedajú robiť častejšie. Všetci sme ľutovali, keď sa zvečerilo a tým sa skončil náš Deň matiek. Pán Boh vás žehnaj, slovenské matky, lebo pokiaľ Boh dáva nášmu národu dobré matky, zatiaľ náš národ nazahynie! Mamička NAŠI KRAJANIA V AUSTRÁLII SA ČINIA 3. decembra 1978 sa uskutočnilo ďalšie stretnutie slovenských katolíkov v Sydney okolo Otca Cernaja. Tento raz sa nieslo v znamení Mikuláša a mikulášskej nádielky. Účasť bola veľmi pekná, vyše 125 ľudí. Najviac sa na stretnutie tešili deti. Po nedeľnej sv. omši sa všetci odobrali do spoločenskej miestnosti, kde Otec Cernaj najprv vysvetlil prítomným a deťom tradíciu sv. Mikuláša. Potom starostliví organizátori priniesli na pódium pripravené darčeky pre deti krajanov s menami. Nato spoza opony vyšiel Mikuláš a povedal najprv veľmi peknú reč. Bola adresovaná deťom, ale tak, aby rozumeli rodičia. Mikuláš primenul všetkým, aby boli dobrými Slovákmi a dobrými kresťanmi, aby dokazovali svoju vieru v každodennom živote. Potom Mikuláš začal vyvolávať po mene prítomné deti a odovzdal im darčeky. Deti mali čo-to povedať po slovensky do mikrofónu, keď už nič iné, aspoň Pán Boh zaplať. Po mikulášskej nádielke bolo spoločné pohostenie, ktoré v kuchyni pripravil Jožko Mičák a rodina Kilová a ďalší krajania. Bolo to srdečné a rodinné stretnutie a všetci boli spokojní. Sme presvedčení, že tradícia prvomesačných nedeľných stretnutí sa už dobre vžila do myslí krajanov, je už takmer samozrejmosťou. Na Vianoce bol tiež krátky program a to po sv. omši na Štedrý deň o 10.00 hodine dopoludnia. Pred 130 rokmi (2. februára 1849) narodil sa vo Vyšnom Kubíne na Orave Pavol Országh Hviezdoslav. On, ktorý tak skromne napísal o svojom narodení: « Narodiť som sa narodil, ja mládnik zelený, lež neviem — tajné čáky — či väzí osoh dáky v mojom narodení », stal sa jedným z nosných pilierov slovenskej literárnej kultúry. Pre nás Slovákov je jeho meno v istom zmysle ako synonymum slovenskej duchovnej tvorivosti. V našom kultúrnom povedomí meno Hviezdoslav zaujíma asi také miesto, aké má v kultúrnom povedomí Taliana meno Dante, u Angličana meno Shakespeare, u Nemca meno Goethe, u Poliaka meno Mickiewicz. K pripomienke výročia jeho narodenia prinášame jeho báseň SPAS ĽUD MÔJ, báseň-modlitbu, ktorá sa nám zdá aj dnes takou aktuálnou. SPAS LUD MÔJ Pavol Országh Hviezdoslav Ó, Duchu svetlý, vzlietaj nad Slovenskom! Si slncom, áno, jeho sklepením: i nedovoľ, aby tento krásny blankyt mu zámut kalil nízkych kúdolov; máš lúčo-šípy: podstreľ, vráť ich v kvas! Máš krídla cheruba: ich zašib, zavej! — Aj, tebe v úcte klaniame sa dnes, i podnášame zapálené srdcia, kadidlá duší v obeť: postretni sa s nimi vďačne! — Vznes ich k Bohu s prosbou: Spas ľud môj, Pane, vykúp, požehnaj!... Preč, potvory vy, trýzne každodenné, preč, podlosť, krivda, lož i potupa... My svätíme dnes sviatok šľachetnosti, výsoty ducha, srdca nádhery, v odení turíčnom — I veríme: oj, príde, príde, jak v deň päťdesiaty ten, Ducha záraz žhavý na krielach víchrice — Smetše všetko, všetko, čo sa jeho pravde rúha, protiví! 15 [pageend15]Pripomenuli sme si tradíciu vianočných vinšov, kolied a pekných zvykov na Slovensku. Večer pred polnočnou sv. omšou bolo pekné vianočné pásmo a piesne z Vianočnej omše od Halmu. Všetko sa podarilo na všeobecné uspokojenie prítomných. Záujem o spoločenský katolícky život našich krajanov rastie aj tým, že Otec Cernaj začal s niektorými novými inciatívami. Každú nedeľu ponúkne veriacim dajaké tlačené slovo (správy, články, rozmnožené katechetické vysielania Vatikánskeho rozhlasu od otca Andreja, a pod.) Sme istí, že táto práca sa ešte lepšie rozrastie, keď budeme mať svoje slovenské stredisko, po ktorom všetci túžime. — in — ZOMREL ARCIBISKUP JOZEF SCHMONDSUK Práve na Vianoce 25. decembra 1978 zomrel vo Philadelphii, Pa, ukrajinský gréckokatolícky arci- biskup-metropolita pre USÁ, Otec Jozef Schmondiuk. Narodil sa vo Wall, Pa, roku 1912. Za kňaza bol vysvätený roku 1936, titulár- nym biskupom bol vymenovaný roku 1956, biskupom v Stamford, Conn, roku 1961, a konečne arcibiskupom-metropolitom 20. novembra 1977. Spomíname ho tu preto, lebo jeho matka bola Slovenka, pochádzajúca z Oravy. Zomrela, keď syn Jozef bol iba dieťaťom, a tak ako sirotu ho vychovali ukrajinské Sestry Bazi- liánky. Keď bol vymenovaný za biskupa do Stamford, Conn., jeho príbuzní po matke mu napísali zo Slovenska gratulačný list. M. Lacko Zo života SÜSCM v Ríme ® Každá rodina sa pripravuje a teší, keď sa má narodiť nový člen. Aj na naše narodenie sa pripravovali a tešili. Kto sa pripravoval a tešil na narodenie Dieťaťa, ktoré ľudstvu prinášalo spásu? Okrem Jozefa a Márie ■—■ vari nikto. Nábožní kresťania aspoň dodatočne sa snažia nahradiť to, čo zanedbali súčasníci svätého Jozefa a Panny Márie. De- väťdňovú prípravu na Vianoce sme začali v sobotu 16. decembra. Každý večer pristupoval k oltáru iný celebrant, ktorý svoj štvrťhodinový príhovor vložil medzi adventné spevy, vibrujúce túžbou po Spasiteľovi. • Vonkajšia príprava na sviatky začala vianočnými prázdninami vo štvrtok 22. decembra. A kto by sa vedel sústrediť, keď niektorí kamaráti už boli na ceste domov! Aj keď väčšina sa rozhodla ostať v Üstave, predsa mysľou zalietala do rodinného kruhu. ® Začalo to čistením kľučiek na dverách, zháňaním stavebného materiálu pre jasličky s patričnými figúrkami, umiesťovaním stromčekov a vešaním ozdôb po stenách. To aby sme postupne vchádzali do nálady, lebo zrazu vhupnúť do veľkej radosti by mohlo preťažiť srdcia. * V sobotu 23. decembra zavítali k nám mamičky dvoch našich kolegov. S veľkými a plnými kuframi. Nemysleli len na svojich, ale prijali, čo im aj iné mamičky dávali pre svojich Jankov, Jožkov, Štefkov... Veď boli zabíjačky... A ony každej povedali: Však len doneste! Vlak to unesie a zo štácie nás odvezú. ® Večernú pobožnosť na vigíliu vykonal rektor Ústavu monsigno- KNIHA ŽALMOV. Preložil dr. Anton Botek. Vydal Slovenský ústav svätého Cyrila a Metoda v Ríme r. 1978. Strán 428. Cena US S 4,00. Zo starozákonných kníh Svätého písma Kniha žalmov je azda najviac prekladaná do moderných jazykov. Napríklad vo Francúzsku za posledných tridsať rokov vyšlo do dvadsať rôznych prekladov Knihy žalmov. Stále rastúci počet prekladov naznačuje, aké je ťažké preložiť túto knihu semit- skej poézie a hlbokej nábožnosti do moderných rečí. V slovenčine nemáme mnoho prekladov žaltára, ale nechýbala snaha o priblíženie žalmov slovenskému veriacemu ani zo strany katolíckej ani zo strany evanjelickej. Môžeme povedať, že nový preklad Knihy žalmov mons. dr. Antona Boteka vyrástol zo snahy sprístupniť bohatstvo a silu hebrejského originálu žalmov aj tomu čitateľovi, ktorý nemal možnosť načerpať obšírnejších poznatkov z biblickej vedy. Preklad je plynný a ľahko zrozumiteľný. Preto Knihu žalmov odporúčame so želaním, aby sa slovenský veriaci naučil z týchto inšpirovaných textov osobne hovoriť s Bohom v najrozličnejších situáciách svojej existencie. 16 [pageend16]re Dominik. Už sme boli po prípravných prácach, bezstarostní, nuž sa aj lepšie spievalo a modlilo. Hovoria, že na lacno sa lepšie spieva. Po pobožnosti sme sa zastavili v átriu okolo jasličiek. Otec Rafael zaintonoval koledu. Úradný lektor brat Janko prečítal evanjelium o narodení Pána. A potom z pozadia zaznela poľnica a buchot na dvere. Že vraj prichádza — posol Boží. A prišli traja, tisnúc vozík s darmi. • Najprv zborovo zavinšovali všetko, čo vedeli, a potom začali rozdávať obsah vozíka. Medzitým už začalo vzájomné stískanie rúk a vinšovanie, sprevádzané úsmevom na tvári a so žiarou v oku. Bolo to také milé, že nás viackrát museli pozývať k štedrej večeri. • Na polnočnej nám každoročne pribúda talianskych susedov, a preto sa rozhodlo za svätú omšu po taliansky. Veď oni ani slova nevedia po našom, kým my sa po taliansky dohovoríme a dorozumieme. Aj to nám pripomína, že sme ďaleko od rodiska, ešte ďalej, ako boli nazaretskí Cestujúci. • Na Svätého Štefana sa opäť zišla slovenská pospolitosť v Ríme, aby aspoň raz do roka dala výraz svojej spolupatričnosti. Po omši, ktorú koncelebrovalo dvadsaťosem kňazov, bolo priateľské stretnutie a občerstvenie v aule. * Posledným dňom minulého roku bola nedeľa, veď lepšie je začínať v pondelok. — Na zakľú- čenie roku opäť sme sa zišli pred oltárom. Je to najvhodnejšie miesto ďakovať Bohu. Koncele- ráciu viedol a príležitostnú homí- liu povedal monsignore rektor. Poukázal na radosti a bolesti, ktoré sme prežívali cez minulý rok. Prejavy Božej ochrany a pomoci nás oprávňujú k nádeji do budúcnosti. Kto dáva bratom, tomu dáva OTEC. Je to skúsenosť najmä tých, čo nesú zodpovednosť za Ústav a jeho činnosť. • Mládež sa rozhodla vyčkať príchod nového roku. Chceli sme urobiť tento časový skok v kaplnke, aby sme s Bohom zakončili a s Bohom aj začali. — O potrebe tejto modlitby sme sa ešte viac presvedčili o osem dní, keď nám začalo druhé obdobie školského roku. • Nový rok priniesol nám tuhú zimu. Pomrzlo veľa zeleniny a ovocných stromkov, lebo mrazy trvali niekoľko dní a nocí. Bolo treba sa lepšie obliekať a dávať najmä pozor, aby zima nevnikla — do srdca. My mladí ZIMNÉ STRETNUTIE MLADÝCH ľ GRIES U (26. dec. 1978 - 4. jan. 1979) Stretnutie slovenskej mládeže na lyžiarskom tábore, ktoré zorganizovala Slov. kat. misia v Zürichu pod záštitou SÚSCM, sa aj tohto roku úspešne uskutočnilo. Vytvorila sa hneď od začiatku veľmi dobrá nálada. Noví účastníci, ktorých bolo takmer vyše polovice, boli nadmieru spokojní, poniektorí priam nadšení atmosférou úprimnej srdečnosti, zdravou veselosťou a vzájomnou obetavosťou, ktorá sa prejavovala pri všetkých okolnostiach, aj keď snehové podmienky neboli tie najideálnejšie. Útechou bolo, že na iných miestach nemali ani toľko snehu ako my, lebo lyžovať sa predsa len dalo, aj keď sme museli vystupovať do 2200 metrovej výšky, kde sa už cítila poriadna zima. Duchovní otcovia Baník, Zeman a Strečanský denne obohacovali skupinu aj duchovnými hodnotami vo forme sv. omše, počas ktorej väčšina mladých pristupovala k sv. prijímaniu a vypočula si pozorne duchovné slovko. Mladí sprevádzali liturgiu spevom našich pekných vianočných kolied. Miestny pán farár a obyvatelia tejto vysokoalpskej dedinky obdivovali v kostole krásu našich vianočných piesní. Zlatým klincom večerných veselých programov pri tanci bol silvestrovský zábavný program s rôznymi číslami, spevmi a výstupmi. Dynamickému tancu udával rytmus diskotékový žonglér Stano Hrušovský, ktorý pridával ku každej platni aj veselý úsmev pod fúzami... s vyškerenými zubami... tak, že napokon aj lampy tancovali. Nový rok sme privítali so slávnostným prípitkom a gratuláciami za hlaholu zvonov neďalekého farského kostola, ako aj hrmotého ohňostroja, ktorý pestro sfarboval zimnú oblohu novonarodeného roka 1979. Treba zvlášť vyzdvihnúť najmä ochotnú obetavosť a účinnú spoluprácu mladých pri všetkých podujatiach. Stano Hrušovský a René Mo- rár sa svědomitě ujali organizačnej úlohy vedúcich. Ing. Bohuš Kazimier- zak z Bruxellesu s úspechom viedol tanečnú večernú školu, Otto Bratsch zasa stolnotenisový turnaj, ktorý za dievčatá vyhrala Iveta Šablatúrová zo Švajčiarska a za chlapcov Tomášovi Harsanymu chýbal iba chlp šťastia k prvému miestu, ktoré si napokon krvopotne vybojoval Stano Hrušovský. V kvízovej súťaži z dievčat bola najúspešnejšia Zuzka Hrnková z Zürichu a z chlapcov Jurko Surový z Erlenu. Víťazi dostali okrem chutnej čokolády aj čestnú štandardu zo znakom Griesu. Jožko Kiš sa osvedčil ako spoľahlivý minister financií a aj ako umelecký « vypaľovač » do dreva. Skrášľoval svojou elektrickou aparatúrou na vypaľovanie drevené taniere, vázy, krčahy... rôznymi ornamentami a tak nadchol niektorých, že sa potom vytvoril « vypaľovací cech ». V skupine tábora bolo celkom 54 účastníkov. Šiestim zabránila prísť choroba. Keď pripočítame rodiny, čo bývali na súkromí a hosťov, čo sa u nás zastavili — tak nás bolo celkove sedemdesiatdva. A. Baník 17 [pageend17]PÍŠE SLOVENSKÝ MISIONÁR Z JAPONSKA Po dlhšom mlčaní znova sa ozývam z rise « Vychádzajúceho slnka», z ďalekého Japonska. Mnohí čitatelia SHzR ma dobre poznajú, teda netreba sa predstavovať. V novembri minulého roku bolo tomu 42 rokov, čo šliapem japonskú pôdu. 3. júla m.r. mal som šťastie pobozkať aj svoju rodnú zem, drahé Slovensko. Prišiel som osláviť 95. narodeniny našej mamičky. Dlho som čakal na vízum, ale predsa mi ho dali. Každý si vie predstaviť radosť a prekvapenie, ktoré spôsobil môj neočakávaný príchod. Mamička myslela, že sa jej sníva, lebo som ju mohol pobozkať na jej vrásko- vité čelo práve v deň jej narodenín 4. júla. Doma som strávil viac ako mesiac, takže som mohol ponavštevovať početnú rodinu a známych. Svätú omšu som mohol slúžiť každý deň, ale len doma, kde sa zdržuje mamička. Iba raz mi bolo dovolené slúžiť ju v kostole, ale len v prítomnosti svojich súrodencov a príbuzných. Bolo to na sv. Annu, keď sú u nás hody. Spôsobilo mi veľkú radosť aj to, že som sa mohol do sýtosti najesť čerešieň, ktorých v Japonsku nemáme. Hej, máme veľa čerešňových stromov, ale tie majú len kvety, a nie ovocie. Nemal som nijakých ťažkostí navštíviť aj rodinu v Budapešti, odkiaľ som prišiel do Ríma, a to práve na vigíliu pohrebu pápeža Pavla VI. Dostal som zdarma lístok na vlak po celej Západnej Európe. Tak som to využil a išiel som sa poďakovať Panne Márii do Lurdu a do Fatimy. Každý si vie predstaviť, čo misionár prežije na týchto dvoch mariánskych miestach. Po návrate z púte som mal šťastie byť prítomný vo Večnom meste práve v deň zvolenia nového pápeža Jána Pavla I. Tak som mal česť zastupovať našich misionárov v Japonsku na týchto dvoch mimoriadnych cirkevných udalostiach. A teraz niečo z mojej misionárskej činnosti. V meste Beppu, ktoré sa nachádza na ostrove Kyushu, mám veľa príležitostí a možností apoštolovat’ zvlášť medzi chorými. Beppu je chýrečné mesto pre svoje liečivé pramene. Je tu veľa nemocníc. Tak ja ako aj spolubrat, ktorý žije so mnou, mimo pastorácie v troch rehoľných domoch našich sestier navštevujeme chorých po nemocniciach, medzi ktorými sú v prvom rade kresťania, ale nájde sa aj dosť pohanov. V takomto prostredí sa dá najlepšie pracovať a šíriť kresťanskú vieru. Zvlášť v univerzitnom špitáli, len na pár krokov od nášho domu, mám viacerých pacientov, ktorých navštevujem. Chodím tam aj na lekárske prehliadky, teda ma tam dobre poznajú. Istého zimného večera ktosi mi klope na dvere. Otvorím a vidím, že je to jedna ošetrovateľka zo spomenutej nemocnice. Vraj sa chce so mnou rozprávať. Od slova k slovu príde reč aj na kresťanskú vieru. Vraj ona mala tetku, ktorá jej pred smrťou napísala na karetku, aby vyhľadala šimpu sama. Takto Japonci volajú katolíckeho kňaza, čiže misionára. Japonec totiž, ak nie je oboznámený s kresťanstvom, vidiac dva čínske znaky šin — Boh a pu — otec nevie, čo znamená tento výraz. Tak aj Tanaka san — tak sa menuje ošetrovateľka — nevedela, čo mieni jej tetka týmto názvom. Karetku si uschovala. A keď sa stala ošetrovateľkou a počula po prvýkrát toto slovo pri ošetrovaní nášho kňaza-misionára, porozumela, že teta chcela, aby sa dala poučiť o kresťanskej viere. A vidiac ma často pri chorých v nemocnici, konečne sa odhodlala ma navštíviť. Slečna Tanaka aj spomenula, že často jej prišla táto myšlienka, lebo duša jej tetičky — ona to verila — vždy ju chránila a zdalo sa jej, akoby bola pri nej. Tu treba pripomenúť, že skoro všetci Japonci majú svoj domáci oltárik a na ňom popri soške Budhu, alebo — ak sú to šintoisti — majú okrúhle kovové zrkadlo, symbol to bohyne Amaterasu, čiže bohyne slnka. Na tomto oltáriku, ktorý je často umelecký, sú umiestnené aj doštičky, na ktorých sú napísané mená ich zomrelých predkov. Japonci dávajú každý deň na oltárik čerstvé kvety alebo aspoň zelenú ratolesť a nesmie chýbať ani šáločka čerstvo varenej a nesolenej ryže. Teda Japonec verí v posmrtný život a tiež verí, že všetci jeho zomrelí žijú pri tom istom rodinnom kozube. Slečna Tanaka prijímala všetky pravdy nášho náboženstva s veľkou oduševnenosťou a úprimnosťou. Trvalo to celý rok, čo som ju poučoval a pripravoval na krst. Tento rok na Veľkú noc sa stala kresťankou, a môžem povedať, Že žije úprimne podľa svojej viery a tak slovom ako aj dobrým príkladom pomaly priťahuje svoje kamarátky, ba aj samých lekárov k nášmu náboženstvu. Ako vidíte, cesty Božie sú nevyspytateľné. My misionári sejeme plným priehrštím slovo Božie. Jedno možno padne na skalu, druhé do tŕnia, ale niečo aj na dobrú pôdu a prináša úrodu na radosť Bohu i nám misionárom. So srdečným pozdravom pre všetkých čitateľov SLOVENSKÝCH HLASOV Z RÍMA. Jozef Figura, slovenský saleziánsky misionár v Japonsku 18 [pageend18]Nie je cieľom tohto článku dať rodičom hotové odpovede, ktoré by potom deťom mechanicky odrecitovali. Ide skôr o naznačenie spôsobu myslenia u detí v náboženskej oblasti, a o to, ako potom rozvinúť s nimi rozhovor na tej istej rovine. Miestne okolnosti a individuálne prifarbenie zážitkov nemožno objektívne vyjadriť a odtienky zachytiť; pre ne musia rodičia vyvinúť cit a zmysel. Prekvapujúce otázky 1. Ako vyzerá Pán Boh? To nevieme. Ešte žiaden človek nevidel Boha zoči-voči. Naše oči, ktorými hľadíme na kvety, ktorými sa pozeráme na mraky a ľudí, nie sú uspôsobené na to, aby sme videli Boha. Boh je pre nás neviditeľný. 2. Prečo je Boh neviditeľný? Môže dýchať, počuť? Boh nie je ako človek, ani ako iný tvor, ani ako hviezda; to všetko môžeme vidieť. Boh je iný. Boh nepotrebuje dýchať; my dýchame preto, že máme telo, a on telo nemá. Boh neočuje ušami, ani nevidí očami, no napriek tomu je s nami, rozumie a chápe nás. 3. Kde je Pán Boh? Pán Boh je blízky všetkému, najmä nám ľuďom. Je s tebou, so mnou, s nami; je s tými, ktorí sú zarmútení, ale aj s tými, ktorí sa tešia. Každý sa s ním môže pozhovárať. Je síce neviditeľný, no vidíme, čo všetko pre nás stvoril; slnko, mesiac, hviezdy, rastliny a zvieratá, a človeka: preto, že nás miluje. 4. Keď ho už my nevidíme, videli ho azda kozmonauti? Nie, ani tí ho nevideli. Žiaden človek Boha v tomto živote vidieť nemôže. Pánu Bohu nie sme bližšie ani vtedy, keď sa raketou zavezieme vysoko- ďaleko do vesmíru. Boh je všade s nami, no zvlášť blízky je nám vtedy, keď sa modlíme, a keď sme dobrí k ľuďom: vtedy naozaj nezáleží na tom, kde práve sme. 5. Keď pôjdem do kostola, tam ho uvidím? Nie, ani v kostole Boha nevidíme. Do kostola chodíme, aby sme si tam s ním pohovorili, a aby sme tiež dačo od neho počuli. Isteže Pán Boh nepotrebuje dom, kde by nás prijal a bol s nami; ľudia však chceli mať dom, v ktorom by sa stretli a spolu sa s Bohom rozprávali. Tak ako ľudia stavajú domy pre seba, tak stavajú dom aj pre Boha. Tešia sa totiž, že Boh chce prebývať medzi ľuďmi. A tak ako pozývame priateľov na návštevu, aj Pán Boh nás pozýva k sebe, aby sme naň nezabudli a zotrvali v priateľstve s ním. 6. Prečo nepríde raz Pán Boh k nám? Pán Boh je u nás; je s nami. Môžeme sa s ním rozprávať. Rozumie nás. Len vidieť ho nemôžeme. Raz ho však uvidíme. 7. Sú ľudia pochovávaní do zeme preto, že tam býva Pán Boh? Telá zomrelých pochovávame, pretože splnili v živote svoju úlohu. Zomrelí sami sa po smrti stávajú účastníkmi nového života. Boh nie je pod zemou; on predsa nie je mŕtvy, ale živý! A to aj napriek tomu, že ho nevidíme. Preto nevidíme ani zomrelých, ktorí teraz žijú nový život v Bohu. 8. Ako je to: Máme dvoch otcov, jedného tu na zemi a druhého na nebesiach? Boha voláme otcom, pretože nás miluje, ako otec miluje svoje deti. Boha však nevidíme, preto nám prejavuje svoju lásku a starostlivoť prostredníctvom ľudí. Každé dieťa má, okrem Boha, matku a otca, ktorí mu zobrazujú Božiu lásku. Ba Boh ostáva otcom i vtedy, keď sa pozemský otec a matka 19 [pageend19]pominú. Konečne ostáva naším otcom i vtedy, keď zomrieme a keď si nás navždy vezme k sebe. 9. Je Pán Boli mužom? Lebo veď sa modlíme: « Otče náš ». Matka: Nie, Boh nie je mužom; nemá predsa telo. Boh sa správa voči nám ako otec, preto sa môžeme naň spoľahnúť a dôverovať mu. Dcéra: Nuž ale či Ježiš nepovedal apoštolom, že Boh je ich otcom a otcom všetkých ľudí. Musí teda byť mužom. Pán Ježiš to musel vedieť; bol predsa jeho synom. Matka: Boha si predstavujeme ako osobu; nie je však osobou tak ako sme ňou my. Keď hovoríme o Bohu Otcovi, robíme si o ňom istý obraz a myslíme pri tom, že je k nám taký dobrý, aký býva otec voči svojim deťom. Avšak Boha by sme si mohli zobraziť aj ako matku: Pán Boh je k nám ako matka. Akáže je matka k deťom? Dcéra: Je láskavá, stará sa o deti a domácnosť, pomáha každému v rodine. Niekedy je prísna, no vždy sa udobrí. Matka: Vidíš, práve to by sme mohli tvrdiť aj o Bohu vo vzťahu k ľuďom. Mohli by sme povedať: je k nám ako matka k deťom. Dcéra: V tom prípade by som si mohla Boha zobraziť v podobe ženy. To sa mi zdá trocha smelé. Matka: Nuž dobre, pripomeň si Boha ako dobrú priateľku, ktorej sa môžeš so všetkým zdôveriť a sa na ňu spoľahnúť. Dcéra: Keď ma niečo trápi, to radšej poviem tebe. Trocha sa mi však brieždi: Boh je dobrý ako ocko, ako ty, mama. No pravdepodobne je predsa len mužom. Ježiš nás naučil volať Boha otcom a otcom môže byť len muž. (Zdá sa, že matkino vysvetlenie neodbúralo všetky ťažkosti s obrazom Boha. Obraz otca treba v prípade Boha rozšíriť a doplniť ho obsahom pojmov z Písma svätého: Matka, brat, sestra, priateľ, milujúca a milovaná osoba). 10. Má Pán Boh deti? Všetci ľudia sú Božie deti. Stvoril ich a miluje všetkých tak, ako dobrí rodičia milujú svoje deti, ibaže oveľa viacej. 11. Prečo v modlitbe rozprávame Bohu o dačom? On predsa všetko vie. Neprihovárame sa Bohu, aby sme mu povedali dačo nového, ale aby sme utvrdili naše priateľstvo s ním. Nerozprávame sa často s priateľmi o tom, čo už i oni vedia i my? Hovoríme o tom, z čoho máme radosť; alebo o tom, čo nás zarmútilo; o tom, čo nás mocne dojalo, čo nami otriaslo. O všetkých tých veciach hovoríme s priateľmi tiež preto, že hľadáme radu a pomoc; tým sa priateľstvo prehlbuje a upevňuje. Podobne vyznieva i naša modlitba, a podobná je jej úloha a cieľ. 12. Prečo sa vlastne modlíme? Keď sa so svojím kamarátom prestaneš zhovárať, bude čoskoro po kamarátstve. V kamarátstve a priateľstve sa treba druhému venovať, s ním sa zaoberať, a tým sa vždy viac zbližovať. V modlitbe venujeme trocha času Bohu; myslíme naň, aby sme si udržali priateľstvo s ním. Toto je v modlitbe najdôležitejšie. Človek, ktorý sa už nemodlí, zabudol na Boha; na jeho priateľstve s Bohom mu veľmi nezáleží, iné veci sú preň dôležitejšie ako Boh. 13. Prečo by sme mali od Boha dačo prosiť? Preto, že je to celkom prirodzená vec. Keď máme ozaj dobrého priateľa, vyrozprávame mu o svojich žiaľoch a potrebách a bez rozpakov ho požiadame o pomoc. Aj prosba môže byť niekedy dobrá na upevnenie priateľstva. Keby sme však s priateľom obcovali len vtedy, keď dačo potrebujeme, to by už nebolo skutočné priateľstvo, ale využívanie. Navyše, keď si od Boha dačo prosíme, uznávame, že od neho závisíme a uvedomujeme si, kto vlastne Boh je. 14. Ako Boh pomáha ľuďom? Boh pomáha ľuďom tým, že ich udržuje pri živote, že pripravil na zemi podmienky pre priaznivý vývoj, že stvoril svet plný vznešenej krásy. Boh pomáha ľuďom i tým, že stvoril ľudské spoločenstvo, kde sa priateľstvo, láska, súcit umožňujú. Boh pomáha ľuďom. Obdaril ich rozumom, slobodnou vôľou a vynaliezavoťou. Predovšetkým však im ponúka moc svojej lásky, aby mohli byť dobrí jeden k druhému. 15. Prečo je toľko krajín, kde prevláda chudoba? Sú na svete krajiny, ktoré majú široko rozvinutý priemysel, a sú iné krajiny, kde nielenže nieto priemyslu, ale kde ľudia nevedia ani čítať ani písať, nevedia si vykopať studne, nevedia obrábať role; nevedia ošetrovať chorých... Žijú v ozajstnej chudobe. U nás si žijeme v blahobyte. Ľudia majú peniaze a majú vedomosti, ktoré v chudobných krajinách po- strádajú. Boh chce, aby všetci mali dostatok toho, čo je potrebné. Mali by sme teda vo väčšej miere pomáhať chudobným hmotne a prispieť k ich duchovnému povzneseniu. Keby sme to všetci robili, aspoň tú najhoršiu biedu by sa nám podarilo premôcť. Pán Boh požehnáva svet toľkými rozličnými vecami, že by ich malo byť dosť pre všetkých ľudí. Avšak bohaté krajiny a ľudia oplývajúci blahobytom myslia iba na seba. 20 [pageend20]Nedá mi, aby som zakončil tieto úvahy bez pomyslenia na náboženský stav rodičov a detí doma na Slovensku. Pri každej myšlienke vyslovenej v článku obraz rodičov a detí pod Tatrami mi neustále stál pred očami. Situácia je známa zo skúseností z prvej i z druhej ruky; občas sa o tom píše, ale stačí to? Je naša starosť úmerná veľkosti problému? Aká bude budúcnosť národa, keď tento stratí vieru v Boha, keď budúce pokolenia zahodia vyše tisíc- storočné dedičstvo? Aká bude potom kvalita života na Slovensku? Kto tam bol aspoň raz za posledných dvadsať, ale najmä za posledných päť rokov a pozeral sa na život s otvorenými očami, azda trocha pocítil pred- chuť takého života: Skoro hysterický zhon za materiálnymi vecami, krivenie charakterov úplatkárstvom, neúprimnosť, strach človeka pred človekom, a občas surovosť, o akej sa nám ani nepřisnilo, o ktorej sme mysleli, že je medzi Slovákmi jednoducho nemožná. Nie žeby som zovšeobecňoval, pretože viem, že je v našom národe ešte veľa dobrého, zdravého. No to, čo je dobré, bledne, a to, čo je zdravé, slábne pod tlakom nežičlivých okolností. Aj náboženská viera, a náboženské prejavy sú režimom nedôstojným spôsobom znemožňované. A tak rodičia a deti sa nachádzajú v tragickom položení. Ako v tomto položení zaistiť náboženskú výchovu detí, aspoň tých, ktoré boli pokrstené? Je to tak zauzlená otázka, že si s ňou skoro nevieme rady; nie teoreticky, lež prakticky — ako totiž konať v daných okolnostiach. Čo by sme mohli vykonať my, ktorí si žijeme v svete, kde náboženská sloboda je rešpektovaná, na ovplyvnenie tejto smutnej situácie? Priamy vplyv je — z viacerých príčin — skoro absolútne vylúčený. Kde sa nám však skytá príležitosť na to, musíme ju využiť múdro a s dôverou v Boha. Skoro všetci môžeme však ovplyvňovať vývoj doma nepriamo: V slobodnom svete žijúci rodičia by mali vychovávať svoje deti zodpovedne a s veľkou láskou. A tí, ktorí deti nemajú alebo ktorých deti sú dospelé, by sa mali zamyslieť nad náboženským stavom rodičov a detí doma. Keď si uvedomíme ich stav, je nemožné, aby sme sa neobrátili k Bohu s dôvernou prosbou o pomoc, o silu, o milosť a požehnanie pre rodičov a deti; aby sme neobětovali svoje kríže a ťažkosti Bohu v nádeji, že spojené s obetou Ježiša Krista a na přímluvu Sedmobolestnej Matky Božej, uprosia jeho milosrdenstvo. Urobiť aspoň toľkoto je našou povinnosťou z národno- kresťanského hľadiska. Ondrej Podhorský Konajme pokánie pred naším Pánom Ježišom Kristom a pokorne priznajme, čím sme sa prehrešili proti jednote kresťanov: Zahanbení stojíme pred tebou, ó Pane; tvoje veľké dielo jednoty sme rozbíjali svojou nespratnosťou. Zmiluj sa nad nami, Pane! Pri vyznávaní kresťanskej pravdy boli sme často tvrdí a neláskaví. Zmiluj sa nad nami, Pane! Často sme zabudli na brvno vo svojom vlastnom oku a videli sme iba smietku v oku našich bratov. Zmiluj sa nad nami, Pane! V našej pýche nechceli sme porozumieť našich bratov v Kristu a často sme sa vyvyšovali nad nimi. Zmiluj sa nad nami, Pane! Pretiahli sme prehriady pomedzi tvoje deti, zdvihli sme prekážky medzi rasy, národy, kultúry a triedy. Zmiluj sa nad nami, Pane! Oslabovali sme svedectvo tvojej lásky a bránili sme rozširovaniu evanjelia po celom svete svojou roztrieštenosťou. Zmiluj sa nad nami, Pane! 21 [pageend21]Zo Slovenska MARTIN BENKA: Drevený kostolík, linoleoryt. ĽOsservatore Romano, vatikánsky denník priniesol 2. novembra minulého roku článok o liste, ktorý zaslali už predtým prezidentovi ČSSR Husákovi generálni predstavení mužských a ženských rehoľných kongregácií. V liste, ktorý sme uverejnili v júnovom čísle SHzR (6-1978), predstavení poukazujú na smutnú situáciu a na útlak, ktorým sú rehole vlastne určené na zánik. Na tento list neprišla nijaká odpoveď. A nielen to, ale šíria sa hlasy, že české a slovenské úrady chystajú zákonné predpisy, ktorými sa rehoľné spoločnosti jednoducho zrušia, pretože sú vraj nezlučiteľné so socialistickým zriadením a sú v socialistických štátoch vraj zbytočné, pretože v týchto štátoch niet miesta a ani nijakého odôvodnenia pre hocijakú charitatívnu činnosť. Štát sa postará o všetko a Cirkev nemá nijakého práva organizovať akcie, na ktoré vystačí štát a socialistická pokroková spoločnosť. • Západonemecké noviny Frankfurter Allgemeine Zeitung, ako aj iná zahraničná tlač uverejnila v posledných dňoch minulého roku list veriacich z rožmitálskej, bohutínskej a drahenickej farnosti v českobudejovickej diecéze adresovaný prezidentovi Česko-Slovenskej socialistickej republiky Dr. Gustávovi Husákovi. V liste, napísanom 30. septembra 1978, veriaci žiadajú urýchlené prešetrenie okolností súvisiacich s odohraním štátneho súhlasu duchovnému správcovi otcovi Dr. Miroslavovi Vlkovi. Vo svojom liste popisujú stanovisko k celému prípadu a žiadajú, aby bol otcovi Vlkovi navrátený štátny súhlas k vykonávaniu duchovnej činnosti v ich farnostiach. Podľa správ bratislavského časopisu NEDEĽNÁ PRAVDA, sa v Česko-Slovenskej republike vydá ročne okolo 250 miliónov kusov pohľadníc, ktoré « okrem iného pomáhajú formovať vkus a estetický názor ». Nevydala sa však nijaká pohľadnica s náboženskými motívmi z príležitosti Vianoc a Veľkej noci. Ba dokonca, keď sa na niektorej pohľadnici má objaviť na kostolnej veži kríž, ten šikovne vyretušujú. Našťastie, že veriaci ľudia si snažia pomôcť aj v tejto veci. Sami si zhotovujú pohľadnice s náboženským motívom, alebo si ich dajú spraviť dajakému fotografistovi. • Na nedávnom zasadaní Mestského národného výboru v Bratislave oboznámili prítomných, že sa na základe rozhodnutia vyšších orgánov musí zlikvidovať kostol v Karlovej Vsi. Keď prítomní zástupcovia mestského architekta argumentovali, že oni majú plány spracované tak, že zamýšľaným komunikáciám kostol vadiť nebude, povedali im, že je to príkaz zhora. Že sa to spraví vo vhodnom okamihu (v noci?), aby to nepobúrilo ľudí, že sa im dá zatiaľ náhradná budova a potom sa uvidí... (zrejme ako svojho času vo Svite, kde po čase bola budova odobraná). Na tej istej schôdzi MsNV oznámili aj to, že z dôvodov úpravy výstavby komunikácií, pôjde i o zbúranie kapucínskeho kostola v Bratislave a to bez náhrady. Oznámili, že objekt bol vyňatý zo správy pamiatkovej starostlivosti. I tu architekti namietali, že podľa ich plánov to nie je potrebné, no dali im najavo, aby nenamietali. V Nitre bola 1. októbra 1978 birmovka. A práve na ten deň naorganizovali školákom brigády, mimoriadne filmové a divadelné predstavenia a podobne, tzv. odpútaciu akciu. Keď sa potom z Biskupského úradu dopytovali riaditeľstiev škôl, prečo to robia, dostali vyhýbavé odpovede, asi v tom zmysle, že predsa akcie sú dobrovoľné a ak sa žiaci na ne nedostavia, je to vec žiakov, žiadne dôsledky z toho vyvodzovať nebudú a pod. Na birmovke sa zúčastnil len veľmi malý počet birmovancov, asi dvesto. Spectator 22 [pageend22]Na kultúrnom poli Slovakia. Ročenka Slovenskej Ligy v Amerike. Published by the Slovak League of America, Vol. XXVII, Middletown, Pa., 1977, pp. 147. Aj tento ročník pripravil Michal Novák, ktorý ho predstavuje na stranách 5-6. Tri práce (spolu 70 strán) sa venujú jednej zo smutných, ale významných udalostí v živote amerických Slovákov: takzvanej Lattimerskej masakre. Lattimer bola banícka osada pri Hazletone, Pa. Tu došlo dňa 10. septembra 1897 ku zrážke štrajkujúcich baníkov so žandármi, v ktorej zahynulo 21 baníkov a 48 bolo ranených. Z nich asi polovica boli Slováci, druhá polovica Poliaci, a jeden Litvan. Táto udalosť postavila pred slovenských vodcov vážne problémy spoločenského života, a mala za následok, že sa rôzne zložky slovenského života v A- merike zjednotili na obranu záujmov slovenského ľudu. Autori troch prác sú: George A. Turner, Konštantín Čulen (je to preklad z jeho Dejín A- merických Slovákov}, a Harry B. Schooley. Okrem toho je tu päť iných prác: M. Mark Stolárik sa zaoberá postojom slovenských prisťahovalcov ku školskému vzdelaniu a sociálnemu pokroku v USA. — Theodoric J. Zúbek zaznamenáva prípady ideologických disidentov na Slovensku, ako predohra ku « Charte 77 ». — Jozef M. Kirschbaum prezentuje príspevok Hany Ponickej na Zjazde slov, spisovateľov v Bratislave 2. marca 1977, ktorý je tu uverejnený po anglicky v skrátenej forme. — Český autor Stanley Z. Pech sa zaoberá národnými hnutiami rakúskych Slovanov r. 1848, teda aj Slovákov. — A konečne mladý a- mericko-slovenský študent Alexander J. Rudinský prináša úvahu o « Americko-Slovenských perspektívach v meniacej sa spoločnosti », čiže o problémoch, s ktorými sa stretá mladý Američan slovenského pôvodu, ak chce zachovať svoju identitu. Celkove je to hodnotný ročník. To, že sa väčšina príspevkov zaoberá otázkami života amerických Slovákov, považujeme za cenný prínos. Dovoľujeme si však zopakovať našu poznámku k ročníku 1976: Aj v tomto ročníku sú iba tri originálne príspevky, kým päť ostatných je prevzatých odinakiaľ. Odporúčame uverejňovať viac originálnych príspevkov. M. Lacko Ján Stanislav, Starosloviensky jazyk (1. Slovenské pedagogické nakladateľstvo, Bratislava, 1978, str. 371. Hoci táto kniha bola schválená ako vysokoškolská učebnica už roku 1973, vyšla až po autorovej smrti roku 1978. Prof. Ján Stanislav zomrel roku 1977. Bol doteraz najvýznamnejším slovenským slavistom, a toto dielo je akoby súhrnom jeho širokých vedomostí. Označenie diela číslom 1 v titule nás privádza k predpokladu, že za týmto zväzkom budú nasledovať ďalšie. V tomto zväzku, vlastnému jazykovému pojednaniu, sa začína venovať iba na konci knihy. Rozoberá vznik praslovanských samohlások a spoluhlások, teda začína veľmi zďaleka. Ku vlastnej gramatike sa v tomto zväzku nedostal. Prvých 280 strán tohto diela má veľmi svojrázny charakter. Sú to vlastne kultúrne dejiny Veľkomoravskej ríše. Odseky sú nasledovné: I. Veľká Morava a Panónia; II. Kultúrny jazyk na Veľkej Morave a v Panónii a jeho hlavné črty; III. Rastislavovo posolstvo v Carihrade; IV. Literárna činnosť Konštantína, Metoda a Klimenta slovienskeho. Vo všetkých staroslovienskych pamiatkach upozorňuje na slovenské črty, ktoré boli doteraz nepovšimnuté. A v tom vidíme základný prínos tejto poslednej Stanislavovej práce. V úvode hovorí o tom probléme takto: «Naši vážení profesori V. Chaloupecký a M. Weingart sa nazdávali, že Slovensko nebolo účastné na kultúre reprezentovanej Konštantínom Filozofom a Metodom. Nemali poruke doklady, ktoré by ich boli presvedčili o existencii slovienskej kultúry v 9. storočí na Slovensku... Výskum textov nie je dokončený, ba podaktoré pamiatky čakajú na preskúmanie a vydanie. Dakedy výsledky výskumu nie sú presvedčujúce. Neraz je príčina chybnej lokalizácie textu v tom, že skúmate!’ nepozná fakty slovenského jazyka, a to spisovného, ale najmä nárečového... ». Prof. Ján Stanislav svojimi širokými poznatkami tak slovenskej topografie v stredoveku, ako aj slovenských nárečí mal všetky predpoklady, aby rôzne rečové javy nanovo osvetlil, a tak prehodnotil často nesprávne mienky slavistov. Jeho uzávery dokazujú, že mnohé staroslovienske pamiatky majú črty slovenských nárečí, a že teda vznikli na Slovensku, alebo v slovenskej rečovej oblasti. Pre poznanie nášho cyrilometodského dedičstva je táto kniha prof. Jána Stanislava základnou a nevyhnutnou. Vyslovujeme želanie, aby čím skorej vyšli aj ďalšie zväzky. M. Lacko UVEREJNITE TENTO...! 23 [pageend23]Násilníci majú vo zvyku zapchať ústa obeti, aby nekričala o pomoc. Najnovšie používajú aj prášky, ktorými obeť uspia. Ä potom s ňou robia, čo chcú, ak nezakričí niekto, kto má ešte voľné ústa a nepodľahol účinkom omamných práškov. V našom zahraničí sa už ozvali aj hlasy protestu proti tým, čo živým i písaným slovom poukazujú na prechmaty domáceho režimu proti základným ľudským a občianskym právam. Vraj netreba ich dráždiť, vraj treba vidieť aj pozitívne stránky spoločenského zriadenia na pôde našej rodnej vlasti. Takéto ponaučenia a odporúčania sa zdajú trochu zámerné a veľmi zbytočné, lebo nikto nepopiera výdobytky, ako nový bratislavský most nad Dunajom, nové obytné štvrte na obvode našich miest, obnovovanie historických budov, slimáčí postup stavby autostrád a elektrifikácie železničných tratí, určitý prepych a pohodlie v domácnostiach — čo všetko by bolo došlo aj bez teroru, ktorý nastolila nepríčetná ideológia. Veru, domáca úradná tlač sa zavše roz- soptí proti takzvaným falošným prorokom v emigrácii, čo sa pod tlakom svedomia nemôžu mlčky dívať na krivdy a bezprávia, ktorých sa na bezbrannom ľude dopúšťajú mocipáni pod záštitou svetového komunizmu. Je celkom pochopiteľné, ak proti zverejňovaniu týchto prečinov kričia ich páchatelia; je pochopiteľné aj to, ak pod údermi obuškov aj mlčať nie je zlato sama obeť mlčí, aby si nezväčšiia utrpenie; ale je vonkoncom nepochopiteľné, ak « nad krivdou biednych » nevyronia slzu a nevykřiknu slovo tí, ktorých Boh vyviedol z krajiny otroctva, aby svetu prehovorili o neľudskom položení svojho ľudu. Boží prorok sa kedysi príliš tvrdo vyslovil na adresu strážcov Izraela, že sú « nemí psi, čo nevedia brechať » (Iz 56,10). Kresťanská a zdravá ľudská morálka vždy pripisovala vinu aj tomu, kto svojím zákrokom mohol prekaziť zločin, a to neurobil. Tu nikoho neospravedlňujú učené dištinkcie medzi záväzkami lásky a záväzkami spravodlivosti. Aj tu môžeme zástancom mlčania citovať slová proroka: « Beda mi, lebo som mlčal » (Iz 6,5). Keď niekde v trantárii nejaký červený černoch a či beloch padne do rúk svetskej spravodlivosti pre opravdivé trestné činy, nuž vtedy zaznejú na poplach všetky červené trúby a bubny. A nám kresťanom akým právom sa zazlieva, keď informujeme svet o zákernom, psychickom a niekedy aj krvavom prenasledovaní našich bratov, ktorých jediným « prečinom » je ich viera v Boha a vernosť Cirkvi? Čo by nám na túto radu mlčať povedali mladíci a devy, pre náboženstvo vylúčení z vyšších štúdií? Čo by nám radili naši vzdelanci, diskriminovaní pre svoju vieru v Boha? A čo by nám odkázali, keby mohli, naši duchovní, ktorí — ako nedávno na východnom Slovensku — počas vpádov polície boli násilne obratí o všetky pomôcky svojej dušpastierskej činnosti? — Keďže nám oni nateraz nemôžu nič povedať, lebo majú zámku na ústach, hovorí nám za nich Ježiš Kristus, pre ktorého trpia: « Ak vy budete mlčať, kamene budú kričať » (porovnaj Ľk 19,39-40). — Samozrejme, na ich obranu a na našu obžalobu. — Zakončme túto úvahu slovami starého filmu: Kričte! Zlodeji sa kriku boja. Gorazd Zvonický SLOVENSKÉ HLASY Z RÍMA ROČNÍK XXVIII - 1979 SLOVENSKÉ HLASY Z RÍMA — VOC3 SLOVACCHE D! ROMA — periodico mansile. Autorizzazione del Tribunale di Roma n. 17122 del 3/2/1978. Direttore responsabile: Domenico Hrušovský. Vydáva Slovenský ústav sv. Cyrila a Metoda v Ríme. Rediguje redakčný kruh. Výkonný redaktor Andrej Pauliny. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo Švajčiarsku a vo Švédsku na adresy tamojších slovenských katolíckych misií. V Argentíne odovzdať pani Agneške Borisovej alebo poslať na adresu: Rev. Peregrino SVD, cale Mansilla 3865, sucursal 25, Buenos Aires. V Kanade na adresu: Mr. I. Králik, 46 Euciid Ave., Toronto 140, Ont. M6J 2J6. V Rakúsku na adresu: Slowakenseelsorge, Graben 13-1-49, 1010 Wien. Naša adresa: Istituto Slovacco dei Santi Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Santi Cirillo e Metodio — Roma. Tlačí Typografia Dario e Ugo Detti, via Girolamo Savonarola 1, - 00195 Roma, Keď mlčať nie je zlato [pageend24]