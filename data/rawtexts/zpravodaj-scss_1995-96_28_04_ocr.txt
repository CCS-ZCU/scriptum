časopis cechů a siováků ve Švýcarsku časopis Čechov a Slovákov vo švajčiarsku ročník 28/1995 zpravodaj 4 ČLENOVÉ PEN KLUBU ve kresbách Adolfa Hoffmeistra [pageend1]für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ❖ Čtyř a vícenásobné zvětšení kapitálu. ❖ Neutrální expertízy. *> Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! <* Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? *:• Znáte výhody "třetího sloupce jistoty"? ❖ Chtěli byste vědět, co je nezbytné a co více či méně nutné v otázkách pojištění? ❖ Vyřizujeme náhrady škod z pojišfoven ve CH, SRN, ČR, SR. ❖ Platíte vysoké daně? ❖ Překlady z němčiny, italštiny, češtiny a slovenštiny. Švýcarské, bankovnictví a pojištovnictvl skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Naše firma je Vám denně k dispozici již po dvě desetiletí na adrese: Kreuzplatz 20. 8008 Zürich, Schweiz, © 01 - 932 32 22, Fax 01 - 932 52 03 zpravodaj Předplatné 1995: Švýcarsko................................Fr. 40.- Evropa..................................... Fr. 45.- Zámoří......................................Fr. 50.- Česká republika, Slovensko: Předplatíte-li svým příbuzným nebo přátelům z ciziny, činí předplatné jen 20.- Fr. místo 45 - Zájemcům,kteří se nám hlásí přímo z ČR nebo ze SR, nabídneme výhodnější předplatné a placeni v korunách. Za získání nového předplatitele, platícího plné předplatné, Vám připíšeme k dobru 20.- Fr. Zvláštní sdělení o dobropisu neposíláme, odečtěte si částku při placení dalšího předplatného. Inseráty posílejte výhradně administraci, nikoliv redakci nebo tiskárně. Při nabídkách u inserátů na značku nezapomeňte napsat na obálce název značky a číslo Zpravodaje. Děkujem Vám. Administrace Zpravodaje V centru Oerlikonu, nedaleko nádraží, vařím mezinárodní i české speziality, např; svíčkovou, vepřovou se zelím a houskovými knedlíky. Tolévky: držkovou, neho s játrovými knedlíčky. Kachny a husy Vám připravíme na objednávku. Na Vaši návštěvu se těší Jan Olga Walitzn franklinstrasse 9, <3050 Zürich, Telefon 01 / 512 T4 TO [pageend2]zpravodaj Báseň o básni psát báseň v češtině je cit pocit cítění procítění melodie rytmus hudba bez mezí nadzemská hra s vláčnými slovy a tvárnými slabikami slova v dlaních potěžkáváš laskáš a hněteš básěň se rozrůstá na jabloň košatou slova jsou jablka plná sladkotrpké štávy bohaté listoví jímavý zpěv teprve za ním skrývá se myšlenka kmen psát báseň v němčině je myšlenka řád a skromnost slova slova tvrdá a hranatá jako cihly těžko jen růžek obrousit zaoblit i pořadí cihel se musí uchovávat řád citem prozářit slova procítěním zvláčnit ze strohých slabik hudbu rozeznít básní vytvořit chrám Helena Aeschbacherová Kresba Lucie Radová Z obsahu: J. Strnad -Zpod okapu do deště M. Dubský - Tolerance speciál J. Sochor - Setkání s ministerským předsedou J. Nápravník- Chvála dialogu K. Wendt - Život se lží Projev prezidenta: pro i proti L. Frýbort - Kdy přestanu psát R. Němeček - Rafael Kubelik a Dvářákova symfonie Z Nového světa B. Hostička - Přemysl Fitter a Masarykův fond J. Kozelka - Nových čtvero ročnich období v Praze? S. Špinclová - Svatý otec opět navštíví Českou republiku zpravodaj 1 [pageend3]zpravodaj 50 let od znovu osvobození Československa Jaroslav Strnad. Z pod okapu do deště Jak ten čas, můj Bože, utíká. Už je to padesát let! A po ranách zůstávají pořád jizvy, některé krvácejí a - bolí. Když jsem se v květnu 1945 vrátil z Německa domů, byla už pár dní svoboda. Nacisté se pod náporem Spojenců zhroutili, z naší země zmizela nepříjemná Wehrmacht, gestapo zalezlo pod zem, Češi a Slováci byli zase konečně mezi sebou. Tisová farská republika patřila minulosti a židy už nikdo neprodával Němcům. Na pražských ulicích se tu a tam vršily dlažební kostky, zbytky po barikádách, jak je vyrvala vůle Pražanů bránit se násilí. Zdálo se mi, že nastává zlatý věk naší země. Přesto, že poprchávalo, zářilo hlavní město republiky nebývalou novostí. Můra, která na něm seděla, když mě vedli do Pečkámy, ulétla do pekel, kam patřila. A připadalo mi, že se oba národy zbavily té hrůzné, nemorální bestie samy, svým přičiněním, celkem bez cizí pomoci, zbytečky svých zbraní a svým morálním profilem, který nám jiní jistě závidí. Opět „kokardy, jásot, na praporu prapor“ a srdce se v dálku rozletěla. Jenomže se brzo ukázalo, že si popletla směr toho radostného letu. Chudé pomníčky u zdí, z nichž sálaly děs a nevýslovný smutek, varovaly příliš tiše, málokdo je slyšel; ne tak důrazně, aby si jejich tragédii zapsali občané provždy za uši.“Nedočkali se, mrtvi jsou“, co nám je tak dalece po nich, že ano. Neměli jsme jaksi pokdy, museli jsme si těch těžkých šest let zbilancovat. Začalo to v Košicích, kde v soudu „nestranných dějin“ obstálo z přebohatého politického prvorepublikánského spektra několik málo ustrašených stran, které celkem bez odporu přitakaly svému dalšímu zotročování, své zbabělé nemohoucnosti. Hýčkaly - více méně - se souhlasem, možná tu a tam neochotným, tu velikánskou, která se už „od mala“ pokoušela strhnout na sebe diktaturu. Svobodný parlament se usnesl na několika prapodivných zákonech. Jedním oddělil od osvobozené republiky kus území a „daroval“ je sousedu jako dárek za pomoc. Při tom památném hlasování se vyskytli dva poslanci, kterým se takovýhle velkorysý dar nezamlouval, ale raději odešli na toaletu, než aby vyřkli statečně a bez ohledu na pravděpodobné následky své „NE“. Naprosto chybným směrem si to hned po válce namířila česká a slovenská srdce, naplněná nadšením ze znovunabyté svobody. Spáchala tzv. Malý dekret. Měl stíhat činy proti národní cti za války. Nikdo se však nenamáhal s definicí, co tento pojem znamená. Byla jím přepilná práce v továrnách pro okupanty, bylo jím třeba udávání, tak pilně pěstované v českých zemích za heydrichiády i jindy. Nepátralo se obvykle po motivech, což v civilizovaném soudnictví bývá obvyklé, ba nutné.Stačilo udání a nešťastník měl Malý dekret na krku a velkou skvrnu na své pověsti. Tenhle zákon měl ještě jinou podstatnou chybu. Podle něho se soudily činy, spáchané před jeho vznikem, měl tedy zpětnou platnost. Podle takového juristického unika, podle takové právní nestvůry neměl nikdo být trestán. Byl pohanou celého československého soudnictví. A přesto se našli v poválečném Československu právníci, prokurátoři i soudci, kteří podle paskvilu odsuzovali ostošest, neváhali uvalit neštěstí na třebas bezúhonné občany, na něž měl kdosi závistivý pifku. Také tento zákon - nezákon byl nástrojem, jak se zbavit politicky nepříjemného člověka. Do děsivých rozměrů pak naše poválečná svoboda rozbujela otráveným plodem. Nazýváme jej eufemisticky „odsun sudetských Němců“. Nebyl to však odsun, nýbrž 2 [pageend4]zpravodaj pouhopouhé násilí, nebyl to historicky podmíněný státnický čin, nýbrž národní zločin, surový, džingischánský. To, co se dělo na ústeckém mostě, na pochodu smrti z Bma a jiné „etnické čistky“ (to my jsme vynalezli to vyvraždování, halené do nenápadného, nevinného přesunu obyvatel) nám dějiny nedopustí. Tyto - bez obalu a přikrašlování řečeno - vraždy, masové krádeže, za něž nebyl nikdo potrestán, neboť se dály s požehnáním nejvyšších úředníků státu, budou ještě dlouho strašit poctivé občany. Tak obrovitá bezpráví neomluvíš příhodnou chronologií (Němci byli přece první, kdo vyhnali české občany z pohraničí), připomíná to ono naivní klukovské „Prosím, to byl Ada, který začal pohlavkovat“. My se přece nechceme ani zdaleka podobat nacistům. Argumentovat, že onen nelidský plán schválily vítězné mocnosti, je zavírat oči před skutečností, že ho do poslední mrtě prováděli Češi. To vraždili Češi, zaslepení národní touhou po mstě, po docela nízké, podlé mstě a někde i vidinou uprázdněné vilky, polí, tak náhle bez hospodáře. I na opravdové zločiny sudetských Němců, pokud je prokázal řádný soud,postačily přece dosud platné zákony, obyčejná ustanovení trestního i civilního zákoníka, osvobozený „lid“ nemusel vyrábět nový naprosto protiprávní zákon, nemusel svou znovudobytou volnost pokálet neřádstvem; páchne, jak se dočítám, dodnes ohavně a bude obávám se smrdět dlouho. A v dějinách zůstane jistě na věky, nesmazatelná hanba, kterou nikdo neodstraní, tak kouzelný zmizík neexistuje na celém světě. Když jsem se v květnu 1945 vrátil z Německa domů, netušil jsem, že národ, můj národ, na němž jsem si nekriticky zakládal, leze zpod okapu poctivého stavění do řádného lijáku nového bezpráví, natíraného klamně jásavou rudou. Ty výdobytky, o nichž jsem hovořil, dláždily silnice k novému otroctví. Ukázalo se, že ta pronikavá červeň je trvalejší než šestiletá hněd a že její odstraňování stálo stejné množství žalu a slz. Stálo, stojí a ještě bude stát, než bude český štít jaktakž čistý. A o to nám běží přece všem, kdož smýšlejí poctivě a nemají v hlavě jen svou zdárně se plnící prkenici, nešilhají toliko po výnosnějším „postu“, či vůdcovství, ať jakkoli pochybném, nebo dokonce zločinném. Vzpomeňme toho krásného výročí ne rozevlátými projevy, které stejně nikdo neposlouchá, nýbrž chvilkou pokory za hříchy, které se ve jménu národa napáchaly. Neukazujme na druhé, jděme do sebe, v každém se najde přemíra sobectví. A to je prašpatný stavební materiál. Skoro jako nádrž sarinového plynu v Tokiu. Výročí konce druhé světové války Rakousko výrazně traumatizuje VÍDEŇ - Když Rakousko na jaře stejně jako ostatní země Evropy oslaví konec druhé světové války, jeho obyvatelé se budou muset vyrovnat s tabuizovanou záležitostí, která v posledních padesáti letech obrozuje národní psychiku. Jde totiž o to: bylo Rakousko osvobozeno, nebo bylo v dubnu roku 1945 okupováno, když ruské jednotky zbavily Vídeň německých a rakouských esesáků? Po více než 45 let po válce se Rakousko vydávalo za první oběť agrese Adolfa Hitlera, jehož jednotky v roce 1938 za anšlusu vpochodovaly do Vídně. 3 [pageend5]zpravodaj Německo se mnohokrát za válku omluvilo, ale zdejší oficiální místa si nad válečnými zločiny spáchanými během ní na rakouském území myla ruce. Přesto však tady bylo mnoho lidí, kteří prováděli masakry na Židech, včetně Ernsta Kaltenbrunnera a Aloise Brunnera, kteří byli původem Rakušané, stejně jako mnoho dalších velitelů koncentračních táborů. Vypadá to, jako by národ utrpěl náhlou kolektivní ztrátu paměti, říká vídeňský historik Florian Freund. „Prakticky nikdo nechce připustit, že by se Rakousko účastnilo masového vyhlazování,“ dodává. Teprve v roce 1993 nejvyšší rakouský představitel výslovně připustil, že také jeho země byla služebníkem nacistů. Někteří historici a političtí analytikové konstatují, že rakouské odmítání smířit se s minulostí jako člena třetí říše má přímou spojitost s projevy pravicového extremismu a se schopností strany krajní pravice (Svobodní) získat v loňských říjnových parlamentních volbách skoro čtvrtinu hlasů. „Projevy neonacismu jsou symptomem neochoty smířit se s minulostí,“ říká Willi Lásek ze Střediska pro současnou historii. „Jsou zde také jiné faktory, jako například nezaměstnanost... ale ani od ní nelze minulost oddělit,“ dodává. „Je až děsivé, že 50 let po skončení druhé světové války mohou extrémní nacionalis- té provádět podvratnou činnost, která v Rakousku vyvolává strach a děs,“ říká k tomu člen mladých sociálních demokratů Erwin Budicek. „Rakousko se stále ještě nevypořádalo s vlastní minulostí, i když se zdá, že k tomu spěje. Rozhodujícím obratem budou možná vídeňské volby v příštím roce,“ uvádí analytik Oliver Rothkolb. Denní Telegraf 1995 rok TOLERANCE Tolerance V dějinném konfliktu vědy s církví vidím jedinou cestu: neztrácet zbožnost v stálém úsilí o poznání. Slušný, čestný člověk bude tolerantní - bude také kritický vůči sobě samému a svým názorům. Vzpomínám Augustina: in necesariis unitas, in dubiis libertas, in omnibus caritas - pravda, i tento Augustin schvaloval hrdelní trestání kacířů. A přece, jak víte, se věřící i nevěřící dívají na toleranci s nedůvěrou: nejsi ani studený ani horký, nýbrž vlažný, i vyvrhnu tě z úst svých. Ano; avšak tolerance není vlažná ani pohodlná, není kolísavá a neurčitá. Tolerance není lhostejností, není mravním a náboženským kašičkováním a nedostatkem přesvědčení. Vždycky jsem vytýkal dnešnímu liberalismu jeho indiferenci ve věcech náboženských a mravních. Kde je živý zájem a účast, nemůže být místa pro indiferenci. Neuznávám „laisser faire“ - to není žádná součinnost. Liberalismem se teď rozumí obyčejně jen program politický a hospodářský, ale to nestačí. Liberalism vznikl jako „svobodné myšlení“ v prvé 4 [pageend6]zpravodaj řadě proti teologiím a církvím, v druhé řadě proti nesvobodě politické: Ale svoboda není' prázdný rám, do kterého by si každý vložil, co chce; pravá svoboda dělá místo pro lepší poznání, lepší organisaci a rozumnější jednání. Tolerance je ctnost moderní, je pravá humanita; jsme si vědomi, že od přírody jsme různě a rozmanitě nadáni; proto k duchovní a společenské jednotnosti spějeme, ne diktátem a násilím, nýbrž uznáním rozmanitých darů lidské přirozenosti a jejich harmonisací. K jednotě dnes i v budoucnosti můžeme dospět jen jen harmonií, součiněním, a tudíž tolerancí. Mám po ruce pěkný citát z Goetha: „Die verschiedenen Denkweisen sind in der Verschiedenenheit der Menschen gegründet, und eben deshalb ist eine durchgehende gleichförmige Überzeugung unmöglich. Wenn man nun weis, auf welcher Seite man steht, so hat man schon genug getan; man ist alsdann ruhig gegen sich und billig gegen andre.“ (Goethe an Reinhard.) Teologové často - prý v zájmu náboženství - žalují na rozum a na moderní skepsi. Neprávem. Vždyť teologie sama je tu jen proto, aby dokazovala náboženské učení pro rozum; a co koneckonců rozhoduje o hodnotě těch různých církví a dogmat v jejich ustavičném sporu? Zase jen rozum. A co se týče skepse - skepse není bezbožnost; skutečným nepřítelem náboženství, pravým bezbožstvím a odpadnutím od boha je indiference, lhostejnost a cynism. Indiferentism a cynism jsou hrob náboženství a duchovního života vůbec, jsou duchovní smrt. Mnohý skeptik, ba i ateista má víc náboženství než takový nábožensky vyčichlý církevník. Ježíš po celý život stál proti matrikovým církevníkům; pánům jeruzalemského templu připadal jako neznaboh . Tož pravda, někdy jsou lidé syti toho sporu a srdce je táhne i k vědě i k církvi, nechtěli by ztratit ani to ani to; tož se hledá kompromis, dělají koncese... Sleduju ty pokusy, ale nevidím v nich pravé cesty. V nejnovější filosofii se šíří jistý iracionalism, nechává se rozhodovat vůle nebo cit nebo instinkt. Ozývá se volání po mýtu, jako by mýtus byl náboženstvím. To je veliký omyl: ani mýtus, ani teologie, ani věda, ani filosofie nejsou náboženstvím. Náboženství se může pojímat myticky a teologicky, může se pojímat vědecky a filosoficky; ale to i ono je jen teorií náboženství, kdežto náboženství - je právě náboženstvím, životem v Bohu a s Bohem. A volat po mýtu - jako by nebylo dost moderních mýtů a mýtologů! Kant se svým apriorismem ocitá se v mýtu a nakonec připouští „subtilnější“ antropomorfísm; Schelling, Fichte, Hegel jsou mýtotvorci, Nietsche tvoří mýtus o nadčlověku, Comte se stává filosofickým fetišistou, Darwin, Haeckel a monisté vězí v mýtu až nad hlavu - nemáme proč se vracet k mýtu, úkol je pořád; myslit kriticky - a žít zbožně. Karel Čapek: Hovory s TGM Tolerance literátů Pozdě, ale přece jsme dostali příležitost seznámit se s výsledky loňského světového kongresu PEN - klubů konaného v Praze pod vedoucím motivem «Literatura a tolerance». České Centrum mezinárodního PEN vydalo k této příležitosti sborník «Čeští spisovatelé o toleranci» uvedený statí K Čapka: «Místo pro Jonathana».Věru právem, poněvadž K.Č. byl nejen jedním ze zakladatelů pražského PEN klubu, nýbrž i spiritus agens předchozího setkání členů toho světového sdružení u nás (1938). Za touto rekapitulací veřejného dění 5 [pageend7]zpravodaj mezi léty 1921 až 1937 je zařazen projev V. Havla «O nenávisti», přednesený v rocel990 v Oslu. Velkou část publikace zaujímá pak uvedený referát Lumíra Čivmého shrnujícím sedmdesáti letou historii Českého centra mezinárodního PEN klubu.Velezajímavé to čtení. Umožňuje uvědomit si souvislosti těchto pohnutých «Časů a nečasů» a nahlédnout za jejich, ne každému přístupnému zákulisí. Komu už je např. známá zde vyčerpávajícím způsobem vylíčená peripetie obnovení čsl. PEN klubu v roce 1940 v Londýně za předsednictví Františka Langra a čestného předsednictví dr. E. Beneše. Čtení jako detektivka a ten údiv. Co všechno jsme se z této doby nedozvěděli a kolik už zapomněli. Ve zbývající třetině toho 260ti stránkového svazku se dá vybrat mezi prózami a verši. Namátkou z autorů uvádíme Evu Kantůrkovou, Pavla Šrůta, Jana Treíulku, Ivana Klímu a Josefa Škvoreckého. Celkový dojem se dá nejlépe zprostředkovat prvými dvěma větami z úvahy Alexandra Klimenta: „Literatura a tolerance. Jaký to sympatický pár.“ Citace výstižná, i když možná nepřesná. K disposici byl jen německý překlad. Jaká by to byla lahoda, kdyby se bylo ještě možno pokochat ještě i češtinou. Sborník - ilustrovaný perokresbami Josefa a Karla Čapka a Adolfa Holmeistra - je asi neprodejný. PEN centrum jej vydalo za přispění ministerstev zahraničí a kultury. Zájemci se mohou obrátit na Nadaci Readers International, Valdštejnské nám. 4, 118 00 Praha, nebo to zkusit u kulturního atašé ČR v Bernu. Tam jsme pochodili my. M.D. &J.N. březen 1995 Motto: "Neznám na světě případ, že by se premér nebo ministr vyslovovali proti rozhodnutí Ústavního soudu takovým pochybovačným způsobem". Z. Kessler, předseda Ústavního soudu ČR M. Dubský Tolerance speciál O českém premiérovi a jeho svébytném způsobu vystupování se vypráví a píše mnohé. Výrok předsedy Ústavního soudu uvedený v mottu to činí nad jiné zřetelným. Málokterý politik je tak psavý jako on. Píše o tom i onom, ze svého oboru i o věcech politických, neváhá ani rozebrat Fr. Kafku. I my, žijící na západ od Chebu, jsme udělali svou zkušenost. Jím rozpoutaná kampaň směřující k restrikci volebního práva zahraničních občanů vycházela z jen povrchní znalosti problematiky bez domyšlených úsudků. Byla výzvou k porušení ústavního pořádku, byla i zbytečná a nikam nevedoucí, proto i pravý opak tolerance. Dokázala jedině rozjitřit občanské vztahy a nahrávala fundamentalistickým národovcům. Neschopnost potlačit před veřejností své antipatie k V. Havlovi vzbuzuje u mnohých hluboké vnitřní znechucení. Spravedlnost ale žádá dodat. Všechna čest jeho transformační politice. Když jsem našel na knižním pultu sličnou pětijazyčnou brožuru V.Klaus: Tolerance (Tolerance, Tolérance, Toleranz, Tolerancia), vydanou 1994 Českým centrem mezinárodního PEN klubu, ochrnulo mi na chvíli všech pět smyslů. Publikace je zdarma k dostání u příslušných vládních míst, takže reminiscence na nejrozšířenější čtivo doby minulé se přímo vnucují. Jen počet jazyků je podstatně menší než u spisů nejvyššího soudruha. 6 [pageend8]zpravodaj Václav Klaus v Bernu Jiří Sochor Setkání s ministerským předsedou V malebném prostředí českého velvyslanectví v Bernu se sešli 24. března t.r. zástupci Svazu spolků ve Švýcarsku s pány premiérem Václavem Klausem, ministry K. Dy- bou, Fr. Bendou a náměstkem ministra zahraničních věcí Bratinkou. Předsednictvo Svazu se sice předem pokusilo o to, aby toto setkání proběhlo za širší účasti krajanů, ale to nebylo možné z časových důvodů uskutečnit. Setkání nemělo ráz pracovní, ale spíše to bylo krátké seznámení. Ale i to bylo dobré, neboť poprvé se octli zástupci krajanských spolků s panem ministerským předsedou tváří v tvář a doufejme, že to byl počátek dalších styků. Setkání se účastnili zástupci Svazu, všichni pracovníci velvyslanectví a konzulátu a řada novinářů z České republiky, včetně České televize, která pilně natáčela. Úvodem seznámil pan velvyslanec Dr. Belcredi svým charmantním způsobem přítomné s historií bemského velvyslanectví a představil přítomné panu premiérovi a pánům ministrům. J. Sochor přivítal pana předsedu vlády jménem Svazu spolků ve Švýcarsku. Panu premiérovi pak byla nabídnuta prohlídka celého velvyslanectví i s výstavkou českého skla, která se právě pořádá, ale on dal výslovně přednost debatě s přítomnými členy předsednictva Svazu. Oldřich Černý seznámil s bohatou tradicí spolků ve Švýcarsku od konce minulého století a s tradicí Svazu od r. 1915, u jehož kolébky stál sám profesor, později president Masaryk. Pokračoval pak celou historií Svazu od 1. světové války přes 2. světovou válku až do dnešních dob. Toto téma bezpochyby pana premiéra zajímalo, protože svými fundovanými dotazy se snažil rozšířit své vědomosti o naší krajanské komunitě ve Švýcarsku. Rovněž věděl o činnosti Masarykova fondu a o časopisu Zpravodaj, vídával ho u své sestry, která žije s rodinou poblíž Curychu. Jednatel Svazu J. Nápravník přednesl několik připomínek, týkajících se volebního práva, restitucí a penzí pro občany v cizině. Upozornil, že v naší vlasti jsou nám některými žurnalisty a politiky podsouvány úmysly a myšlenky, které jsme ve velké většině nikdy neměli. Viníci minulých zločinů nejsou potrestáni, ale naopak, mají veškerá práva a i dobré finanční zajištění. Připomínka, že těmto zločincům bylo odpuštěno aniž by o to požádali, vyvolala u pana premiéra hlasitý projev nesouhlasu. O spolufinancování návratu starších nemajetných krajanů do vlasti bylo rovněž hovořeno, ale s nulovým výsledkem. Poté shrnula M. Nenadálová své připomínky k řešení památníku J. Palacha v Praze a V. Bäumeltová se zmínila o bytové tísni ve vlasti. R. Fiala předal panu premiérovi podklady týkající se Sokola. Na další diskusi se podíleli všichni členové Svazu, o problematice exulantů hovořil zejména J. Sochor. Není pochyb o tom, že toto setkání zanechalo snad u všech přítomných hluboký dojem. Pan premiér se nám představil jako schopný a cílevědomý politik a také jako pozorný posluchač, který setkání věnoval dost času, ač jeho rozvrh byl víc než přeplněný. Člen předsednictva Jan Etegny řekl, že slovenská veřejnost by měla radost, kdyby politik jak on byl premiérem na Slovensku. 7 [pageend9]zpravodaj Naší snahou je, aby taková setkání přispěla k nápravě diskriminací, ke kterým došlo v poměru k občanům, žijícím v zahraničí. Nikdy nám nešlo o privilegia, ale o slušnost a o naplnění našich občanských práv. Věříme, že se poměr mezi občany ve vlasti a v zahraničí bude tak dále zlepšovat. Švýcarský tisk k návštěvě V. Klause Český ministerský předseda se setkal 24. března se spolkovým presidentem Villigerem (ministerstvo obrany) a se spolkovými ministry: Delamuraz (min. hospodářství) a Cotti (min. zahraničních věcí). Výměnu názorů označil K. Villiger jako „rozhovor mezi přáteli“, V. Klaus zdůraznil podobnost hospodářských a politických názorů obou vlád. Švýcarsko a Česká republika se shodly na obsahu smlouvy o dvojím zdanění, která bude podepsána a dohodly rovněž smlouvu o ochraně investic. Tím jsou dány podmínky pro intensivní hospodářskou spolupráci. V. Klaus projevil uspokojení nad kvalitou vzájemných vztahů, i když podle jeho názoru dosud nejsou vyčerpány všechny možnosti. To je však úloha podnikatelů a ne vlád, zdůraznil tento důsledně liberální ekonom - politik. Spolkový president mínil žertem, že Klausovo ekonomické a politické přesvědčení je jeho vlastnímu natolik blízké, že jenom ohled na „autorské právo“ mu brání používat Klausovy texty. Obě delegace hovořily také o Evropě a bezpečnosti v této oblasti. Premiér Klaus potvrdil vůli své země vstoupit do Evropské unie jakož i do NATO. Řekl, že členství v NATO má pro ČR také ohromný symbolický význam, protože by markantně ukončilo listopadem 89 uzavřenou periodu českých dějin. V posuzování Evropy a Evropské unie zjistily obě delegace vysoký stupeň shody. Klaus konstatoval, že prožívaná evropská identita České republiky a Švýcarska nezávisí jen od členství v EU. Spolkový president hovořil o Evropě rozdílností, která čerpá svou sílu z rozmanitosti a ze soutěže svých kultur a systémů. Klaus doplnil, že také pro něho znamená Evropa především živé společenství a ne upínání se na instituce. (podle NZZ 25.3.95) -rk- Interwiev U příležitosti oficiální návštěvy ministerského předsedy české vlády položil za Vás Zpravodaj zástupci velvyslanectví několik otázek: 1. Premiér Václav Klaus navštívil v této funkci Švýcarsko poprvé. S jakými cíli přijížděl a jaké výsledky si odvezl? 2. Tiskem proběhla zpráva, že mezi oběma vládami bylo jednáno o dohodě o zamezení dvojího zdanění. Co obsahuje a jaký je praktický dopad na české občany žijící ve Švýcarsku? 3. Oproti jiným postkomunistickým státům došlo na tuto dohodu České republiky se Švýcarskem se značným zpožděním. Co byla příčina? Která ustanovení to konkrétně způsobila? 4. Podle oficielního sdělení je dohoda věcně perfektní, její podepsání se však z formálních důvodů nemohlo uskutečnit. Jaké jsou to příčiny? 8 [pageend10]zpravodaj 5. Dovolujeme si vrátit se ještě k česko-švýcarské dohodě o sociálním zabezpečení. Co je ještě zapotřebí k jejímu uvedení v život? Můžete vyslovit nějakou, třeba i přibližnou prognózu, kdy se tak asi stane? Ad 1/ Oficiální pracovní návštěva pana premiéra V. Klause ve Švýcarsku dne 24. 3.1995 se uskutečnila na pozvání spolkového prezidenta Švýcarské konfederace pana K. Villigera. Byla to vůbec první oficální návštěva premiéra ČR, resp. ČSFR ve Švýcarsku. Je skutečností, že pan premiér V. Klaus se ve Švýcarsku účastní různých akcí širšího mezinárodního významu - SEF Davos, Fórum Crans Montana - prakticky pravidelně již několik let. V rámci jednání představitelů bylo oboustranně konstatováno pozitivní a bezproblémový průběh dosavadních česko-švýcarských vztahů ve všech aspektech. Rámcové legistativní podmnínky zejména pro hospodářskou sféru byly j iž vytvořeny a záleží na lidech obou stran jak je využijí. Obě vlády ve svých zemích realizují liberální politiku, která je základem rozvoje demokratické společnosti a tržního hospodářství. Premiér V. Klaus informoval, že ČR se v současné době nachází již v postreformní fázi a vláda nyní hledá možnosti vzestupu růstu ekonomiky. Předmětem jednání, resp. výměny názorů byly i otázky širšího mezinárodního významu - především bezpečnostní architektura v Evropě a evropské ekonomické integrační procesy. Oba představitelé - V. Klaus a K. Villiger - jednozančně potvrdili, že v rámci utváření integračních procesů v Evropě je nutné, aby si jednotlivé země nadále zachovávaly svůj „kolorit“ a specifika. Jinak řečeno - unifikace Evropy ve všech aspektech nemusí být vždy tím nej správnějším směrem. Je potřeba pragmatického postupu. Ad 2/ Dvoustranné dohody o zabránění dvojího zdanění představují jeden za základů rozvoje hospodářských vztahů mezi státy. V praktické činnosti podnikatelské sféry, které v zemích vzájemmě podnikají, představuje uvedená dohoda stanovení vzájemných pravidel pro zdanění jejich zisků. Týká se to jak právnických osob, tak i osob fyzických. Kresba Miroslav Kemel 9 [pageend11]zpravodaj Ad 3 + ad 4/ Substanční potíž v hledání pro obě strany přijatelného kompromisního řešení ve výši tzv. licenčního poplatků, které pro obě strany uvedená dohoda stanovuje, byla již dřívější existence a platnost obdobných dohod ČR, resp. Švýcarska s jinými státy. Obsah kompromisního řešení v dvoustranné dohodě ČR se Švýcarskem - velice obecně - spočívá v oboustranné akceptaci tzv. 5% výše licenčních poplatků a to až do doby zavedení daně u pramene ve Švýcarsku. Nyní obě strany po finalizaci textu dohody „spustí“ legislativní mlýny tak, aby dohoda nabyla platnost nejpozději koncem letošního roku. Připomínám, že po podpisu dohody, předpokládáme léto - podzim letošního roku, podléhá tato na obou stranách ratifikaci parlamentem. Ad5/ Text nové dohody o sociálním zabezpečení je v zásadě hotový. Vzhledem k tomu, že dojednané znění dohody podléhá schválení příslušnými legisativními orgány v obou zemích, nepředpokládá se zatím její „publikování“. Chtěl bych však naši krajanskou obec ubezpečit, že v maximální možné míře pokrývá jejich potřeby ve Švýcarsku. Jakmile bude text dohody oboustranně schválen, bude naše velvyslanectví krajanskou obec neprodleně informovat Podpis nové dohody o sociálním pojištění předpokládají obě strany nejpozději na podzim letošního roku. Dovoluji si touto cestou osobně poděkovat všem krajanům, kteří napomáhají našemu velvyslanectví v jeho práci a těším se na Vaše příští otázky. Děkuji. Dr. Milan Kováč, rada-vyslanec, Bern, dne 29. března 1995 J. Nápravník Chvála dialogu Zamyšlení nad jedním setkáním Slovník jazyka českého popisuje dialog jako rozhovor mezi otcem a synem, polemika je pak ostrá debata ve sporných politických i odborných míněních. Co je však dialog v praxi? Rozumím mu jako výměně názorů, vedené oboustrannou snahou dojít k pravdivým závěrům, to „pravdivým“ vidím v podvědomí provedené jaksi ve zdvojeném písmu a podtržené. Opakem dialogu je pak monolog, se kterým si vystačí kuriózní estétové, samozřejmě herci, ale také - a to v neposlední řadě - diktátoři a mizerní politici v každém režimu. Bez dialogu není demokracie a nejen straničtí tajemníci se v době nedávno minulé rádi bez něho obešli. Není se co divit. Jakýkoli dialog ohrožoval jejich svatozáři, odkrýval jejich jejich morální i politickou úroveň a v neposlední řadě devalvoval jejich postavení. Gottwald, ten zvrácený estét monologu, nadával parlamentu do žvanímy. Jen však do té doby, než tam poslal transformátory svého monologu. Pak už to byli soudruzi poslanci. Dnes, pět let po listopadu, má ve vlasti jen málokdo zájem o dialog s námi. Jistě, sešli jsme se za těch pět let s ministry Zieleniecem, Tigridem, Stráským a místopředsedou Tollnerem. Mám však pocit, že výsledky našich dialogů byly zapomenuty dříve, než se vládní auta rozjela. Jiní - v dřívějším stylu - hledí vstříc svému poslání přes naše hlavy a hlasy. Ministr Kočárník nám dává přes svého náměstka na srozuměnou, že mu za tu půlhodinu nestojíme, ministr Vodička nám jednoduše na naše písmo neodpoví. V obou případech - výsledek stejně nulový. 10 [pageend12]zpravodaj Ze setkání s V. Klausem mi zbyl dojem - to byl dialog. Světlý bod na jinak málo potěšitelném dopisu redaktorovi Zpravodaje od zahraničního tajemníka ODS je jeho resumé: Pouze diskuse může vyjasnit sporné body a případně sblížit vzájemná stanoviska. Tuto výzvu musíme podržet v paměti a v žádném případě si nedovolme ji ignorovat. Rovněž nelze než souhlasit s tvrzením V. Klause, že konflikty vznikají na dálku, často si však kladu otázku, jak vést dialog s lidmi, kteří mluví jazykem indoktrinovaným marx-leninskými poučkami a nezbavili se paušálních averzí vůči skupinám spoluobčanů. I když se mi moc nedaří věřit, že po dialogu s panem premierem se stanoviska podstatně sblížila, je vidím toto setkání přece jen jako pozitivní přínos k vzájemným přístupům. Byl to, myslím si, prvý krok novým směrem a doufám, že ne poslední. Avšak, přátelé, nedělejme si iluze. Tento přední představitel naší republiky se nám představil jako inteligentní, schopný, důrazný a pohotový diskutér se shovívavým přístupem ke skupince exulantů u jeho stolu. Co sice nebylo výslovně řečeno, musel však každý slyšet. Že jej totiž včerejšek nezajímá. Politika a morálka TGM Pravda vítězí - Jan Masaryk ... ale dá to fušku Karel Wendt Život se lží Václav Havel psal o „životě v pravdě“, Alexander Solženicyn o „životě se lží“ a usoudil, že „jedno slovo pravdy převáží celý svět“. Oba se tak odvážně projevili v osamělosti všedusící atmosféry uzákoněné lži, v němž pro pravdu nebylo místa. I my jsme kdysi zažili takový vládní systém a před ním jiný, který si s ním v prolhanosti nezadal. Dohromady to pro některé lidi dává 48 lživých let a to je dlouhá doba. Celé generace jsou tedy lží alespoň částečně odkojeny a podvědomě přijaly určité věci za nezvratné: totalitní režim rovná se lži, demokratický pravdě. První je nesporné, druhým už si nějaký čas nejsem jist. Po zkušenostech s obojím se věci nejeví tak jednoznačně. Nejde o jednoduchý rozdíl mezi režimy lži a pravdy. Jde o rozdíl mezi režimy, které staví pravdu mimo zákon a mají neomezenou moc ji potlačit a režimy, v nichž pravda je svobodně hájitelná, ale moc se nehájí a nepěstuje. V Austrálii právě odešel do výslužby jeden z nejvlivnějších politiků. Ve svých pamětech oznámil téměř hrdě, že lhal až se mu od úst prášilo a že je to tak běžné, neb k tomu nutí westminsterský systém pluralitní demokracie. Tak se mu přihodila ta vzácná věc, že pro změnu vyslovil alespoň částečnou pravdu. Rozčarování nespočívá v tom, co řekl. Tkví ve způsobu, jakým to bylo společností a sdělovacími prostředky „na pravdě založeném systému“ přijato: místo rozhořčení ocenění, místo odsouzení chvála mazaného politika, který ví, jak na to. „Westminsterský systém“ podle něj nutí ku lži. Samozřejmě. Ale jen tak dlouho, dokud jediným cílem „zástupců lidu“ není co nej svědomitější správa veřejných věcí, ale moc a prebendy, závisející na znovuzvolení. „Systém pravdy“ si zde podává ruku se systémem lži. Lenin řekl, že proletariát neví, co je pro něj nejlepší, že tedy k tomu „nejlepšímu“ musí 11 [pageend13]zpravodaj být násilně donucen. Demokratický politik dosadí za proletáře voliče a za násilí lež, protože pravda (vyšší daně, výprodej národních statků, snížená sociální péče atd.) není zvolitelná. Volič není k tomu, „co je pro něj nejlepšíY tlačen násilím, ale podfukem a lží. Demokratická změna pak často závisí ve volební kampani, která má být solí pluralitních systémů, čistě na tom, kdo lže lépe. Proces demokratického tříbení je zredukován na volbu mezi jednou a druhou lží. Prolhanost politiků není v „systému pravdy“ nic mimořádného. Je pouze jednou složkou triumvirátu, který zahrnuje také obchodní „uzance“ reklamního bombardování spotřebitelů a sdělovacích prostředky, jejichž náklonnost k pravdě je politickými a obchodními vlivy značně nalomena. Pokud se prvního týče, „jedno slovo pravdy“ patrně ještě nebylo vysloveno. O tom druhém postačí konstatovat, že se výše zmíněný paragon pravdy bez námahy uchytil jako významný televizní komentátor. Důkladnější průzkum „pravdomluvnosti“ obojího, by přesáhl rozsah stručného novinového komentáře. Život je jedna velká veselohra. S některými lidmi si zašpásoval vpravdě (ne v pravdě) šeredně. Vezměte můj případ. V prvních komunistických pseudovolbách jsme kdysi měli doma „na vybranou“ mezi tzv. jednotnou kandidátkou národní fronty (čti: komunistickou) a kandidátkou prázdnou. Protože jsem chtěl žít v pravdě, volil jsem z nouze tu prázdnou. Dnes se nacházím ve svobodném demokratickém státě, ale z téhož důvodu jsem už třikrát učinil totéž. Je přirozeně daleko radostnější a neskonale bezpečnější žít ve vládním systému, v němž pravda zvítězila alespoň do té míry, že se za ni nezavírá. Méně radostné je poznání, že rozdíl mezi ním a tím předcházejícím není tak velký, jak jsme se domnívali. Je to, jak výše řečeno, rozdíl mezi společností, v níž je lež brutálně vynucována a společností, která ji přijímá, toleruje a někdy dokonce obdivuje dobrovolně. Z mého zorného úhlu je to rozdíl mezi prázdnou a nevyplněnou kandidátkou. Poučení? Každý vládní systém bez rozdílu, totalitní nebo pluralitní, potřebuje vzácné lidi druhu Solženicyna a Havla. Presidentovy projevy Během krátkého času se Václavu Havlovi podařilo třikrát vyvolat výraznou odezvu u politiků i v tisku. V únoru to byla dnes už slavná nabídka způsobu řešení česko-německých vztahů, pak dvě věty adresované Slovensku a naposledy více než hodinový projev před sněmovnou. Jsem znepokojen. President se po setkání se svým slovenským protějškem před novináři zmínil o svém znepokojení nad situací na Slovensku a vyjádřil obavu „do jaké míry si všichni osvojili principy demokratického chování“. Po více jak dvou letech tak prolomil úzkostlivou zdrženlivost českých politiků směrem na Slovensko. V podstatě učinil jen to, že diplomatickým žargonem vyjádřil, co konec konců musejí pociťovat čeští politici, žurnalisté i veřejnost: Nesouhlas s „národněfrontovou“ politikou slovenské vládní garnitury, s její „balkánskou“ politickou kulturou, se zglajchšaltováním elektronických medií. 12 [pageend14]zpravodaj Jestliže presidentova slova byla zcela na místě, pak nelze to též říci o reakcích, jež vyvolala. Někteří politici a komemtátoři Havlovo vyjádření přímo nebo nepřímo kritizovali, přičemž se jejich argumenty pozoruhodně a často téměř doslovně shodovaly s výroky Jána Sloty, Vladimíra Mečiara a slovenského provládního tisku. Havel prý propadl emocím, zbytečně se „vměšoval“ do záležitostí cizího státu, podlehl návyku povýšeně radit „mladšímu bratrovi“. Nejbližší národ. President se proto vrátil k tomuto thematu ještě jednou v «Hovorech z Lán» a svůj postoj podrobně a přesvědčivě vysvětlil. Jednoduše nepovažuje za správné mlčet k tomu, „když se na Slovensku dějí věci, které nám nepřipadají jako správné“. Česká republika, respektive její politici by se podle něj neměli vůči Slovensku chovat jinak než třeba vůči Rusku nebo Německu. Je také faktem, že nás se Slovenskem pojí užší vztahy, a že nutně pociťujeme ke Slovákům větší blízkost. Proto „si jako přátelé můžeme říkat více věcí, třeba i nepříjemných“. Zpráva o stavu národa. V dobré americké tradici pronesli pronesli postupně za sebou V. Klaus a V. Havel své zprávy o stavu národa či chcete-li státu. Svou délkou a bilancující optikou se sobě podobaly. Za tím však co premiér shrnoval úspěchy, president se věnoval nedořešeným otázkám. Základním východiskem Havlova projevu se stalo to, co už dříve nazval „potřebou nové vize české státnosti“. Tím, že se už podařily hlavní systémové změny, jsme v podstatě vytvořili základní formy politického, duchovního a hospodářského života. Nyní ale podle Havla jde o to, jakou jim vdechneme náplň. V tom smyslu pak odvíjel své názory, postoje a postřehy - většinou známé z minula - z řady oblastí života společnosti, návrhu řešení konkrétních politických, ekonomických či legislativních problémů, zdůraznil hodnoty a kritizoval nešvary. Pochopitelně nikomu neunikla známá protichůdnost k názorům premiéra, (např. neziskové organisace, či samospráva, senát), k nimž přibyla některá další (nedostatek koncepce v dopravě a energetice, oddělení sociálního zabezpečení od státního rozpočtu). Podle toho většina politického spektra zareagovala. Z následovně uvedených stručných vyjádření různých činitelů si čtenář učiní sám úsudek o členitosti názorů u nás doma. Zpracováno podle R Stenčia z Respektu Projev prezidenta: pro i proti Jak na vás zapůsobil projev prezidenta Havla, čeho si na něm ceníte? Pavel Tollner (KDS), poslanec: Projev prezidenta se mi líbil. V některých momentech byl břitký, a zdravě kritický. Hlava státu však má právo takto promluvit. Jsem rád, že k takovému projevu vůbec došlo. Poslanci by měli znát prezidentovy názory. Bylo dobře, že si to vyposlechla i vláda. Vladimír Dlouhý (ODA), ministr: Na projevu si cením, že je prezidentský. Ne tím, že ho přednesl prezident jako osoba, ale že jeho charakter byl prezidentský. Myslím si, že prezident má právo s takovým projevem vystoupit. Ted není na místě říkat, se kterými částmi 13 [pageend15]zpravodaj se plně ztotožňuji a na které věci mám jiný názor. O to nyní nejde. Prezident cítil potřebu otevřít diskusi k některým otázkám, tak to řekl. Toho si cením především. Josef Lux (KDU-ČSL), ministr: Myslím, že to byl projev zásadní. Mám za to, že byl vyrovnaný a za nejdůležitější považuji, že byl pravdivý. Až na drobné chybičky, jako například, že už dnes je možné čerpat daňové výhody pro vodní elektrárny, ale to jsou věci z jiné kategorie. Jiří Honajzer (ODS), poslanec: Jsem trochu v rozpacích. K analýze bych potřeboval ještě čas. V projevu byla řada věcí, se kterými bych nesouhlasil, respektive k nimž bych měl úplně jiný přístup. Byla v něm popsána řada věcí, která odpovídá realitě, ale už méně třeba odpovídají realitě navrhovaná opatření a řešení. Například charakteristika stavu v koalici s náznakem takřka tragických rozmíšek nebyla přesná. Rozhodně to není tak špatné, jak to zaznělo v projevu. Do toho si troufnu vidět poněkud více. Václav Grulich (ČSSD), poslanec: Projev hodnotím velice kladně. Myslím, že Václav Havel prokázal velké vnímání naší vnitrostátní současnosti. Ocenil bych především to, že se nebojí navrhnout řešení, byť netradiční, byť třeba i neschůdné. Prezident se ukázal nejen jako humanista, ale navíc své představy dokázal vložit do konkrétních návrhů a řešení. Jaroslav Ortman (LB), poslanec: Rok a čtvrt před volbami pan prezident pojmenoval klíčové problémy společnosti, jak je vidí on. S jeho pohledem na stav školství, zdravotnictví, potřeby dotací a koncepci bytové politiky LB souhlasí, neboť to vyjadřuje i jeho názory. S prezidentem nesouhlasíme v otázce financování politických stran, stejně jako s jeho vizí o Senátu. Premiér Václav Klaus se odmítl k projevu prezidenta před novináři vyjádřit. Dobře informované zdroje LN prozradily, že jej před některými členy vlády označil za namířený proti ODS. Češi a sudetští Němci. Sudetští Němci kontra Češi? Únorový projev pana presidenta v Carolinu vyvolal značný ohlas doma i ve světě, samozřejmě hlavně v Německu a Rakousku. I bez toho by to byla tak závažná záležitost, že nezbývá než znovu navázat na rozsáhlou informaci v minulém čísle. Krátce na to vyhlášený nález Ústavního soudu přispěl k polemice dlouho již nebývalého rozsahu. Bezprostředně negativně reagovali německý korespondent v Praze Schwarz a rakouská novinářka, jindy přesného úsudku. K pochopení je však třeba vědět, že ona sama byla odsunem postihnuta a zmíněný novinář jen zřídka nalezne na naší zemi alespoň jeden dobrý chlup. Samozřejmě se ozvala i landsmanšaft. Oficiálně vznesla výhrady bavorská vláda a CSU, hlasy jsou hlasy. Sněm v Bonnu věnoval touto thematu několik hodin zvláštního zasedání. Reakce T. Weigela obsahovala dokonce vyhrůžku vůči ČR ve vztahu k jejím snahám o začlenění do evropských struktur. S přímým útokem na t.zv. Benešovy dekrety a rozhodnutí Ústavního soudu vystoupil s hrozícím prstem i Otto von Habsburg, který v té době dlel v Praze. Domácí odkojenci mateřské strany vedení k nenávisti k západním a láskou k východním Němcům samozřejmě zvedli také hlas, aby hlásali nedohledné nebezpečí valící se na vlast. 14 [pageend16]zpravodaj Realisté na obou stranách hranice, považují projev za „to nejlepší, co V. Havel kdy pronesl“ (V.Klaus). Krátce nato pronesl premiér v Hamburku řeč na totéž thema, ve kterém prakticky převzal jeho these. Hned také chopil problém za rohy a sešel se v Zwiesslu k rozhovoru s nej závažnějším kontrahentem T.Weigelem. Také v curyšském Tages Anzeigern se nechal slyšet jakýsi p. S. Riedel, který označil Havlův projekt za «Víno» a nález ústavního soudu za «Ocet z Prahy», který ještě ostřil emocionálně dramatickými výrazy. Touto kontradikcí se nedovoleně pokusil proti sobě postavit vizi filosofa a politika proti soudnímu nálezu. Nelze to ani věcně. Ve výsledných závěrech se totiž obojí shoduje. Nejspíše o obou dokumentech jen slyšel a sám ani nečetl. Co se vlastně stalo. Restituční zákon se nevztahuje na zábory majetku podle Benešových dekretů. Občanům německé národnosti se může vrátit pouze zemědělská půda. Český státní občan p. Dreithaler z Liberce se s tímto právním stavem nechtěl spokojit a pokusil se o zvrat soudní cestou. Jeho rodiče nebyli jako antifašisté odsunuti, přesto jim však byl konfiskován nepříliš velký dům v Liberci. To pravděpodobně nebylo v souladu ani s Benešovými dekrety. V pohraničí byly ale po válce takové poměry, že se na právo moc nedbalo, zvláště když byl ve hře nějaký prominent. Právní zástupce žalobce dr, Koíja Kubíček, člen sudetoněmecké landsmanšaft, dovedl spor až k nejvyšší instanci a při tom se pokusil na účet svého nominelního mandanta vetřít do vysoké politiky. Postavil žalobu na tvrzení o neplatnosti dekretu č. 108/45 Sb., poněvadž dr. E. Beneš přece po mnichovském diktátu abdikoval. Záměr byl jasný. Touto cestou se měl být dán podklad pro neplatnost všech dekretů a tím zpochybněn i odsun. Na ten pomocí soudu zaútočit nelze, poněvadž žádná československá norma o něm neexistuje. Spočíval výlučně na usnesení postupimské konference. Žaloba neměla žádnou naději na právní úspěch. Legitimita presidenta Beneše byla jednoznačná. Po ustavení československé národní rady v Londýně byl ve své funkci potvrzen, k vydávání dekretů zplnomocněn a to vše po návratu do vlasti schváleno parlamentem. Spojenci prohlásili Mnichov za od počátku neplatný a ještě za války uznali nepřerušenou existenci československého státu a dr. Beneše jako jeho hlavu. Za těchto podmínek nemohl nález ústavního soudu vyznít jinak. Žádost byla odmítnuta. V oddůvodnění byla navíc zmíněna i určitá reparační povaha konfiskací. ÚS odmítl i tvrzení, že se jednalo o plošný postih národní menšiny, poněvadž se tato právní norma vztahovala na všechny, kdož nemohli prokázat loyalitu k československému státu, tedy i na vlastní kolaboranty. Proč se advokát nespojil s vrabcem v hrsti. Kdyby žaloval na protiprávnost konfiskace, mohl by asi mít naději na úspěch. I když lze dnešní Německo uznat za přímo vzornou demokracii, nejsou některé tamní síly přece jen schopny přeskočit vlastní stín. Často lze mít z jejich postojů dojem, že letecký teror civilního obyvatelstva začal teprve únorovým náletem na Dráždany a k prohřeškům proti lidskosti docházelo teprve po květnu 1945. Rádi by se zúčastnili oslav invaze, ačkoli tam nemají vůbec co dělat. Snaha o účast byl pokus o zrovnoprávnění vítězů a poražených a tím i legalisaci německého, válečnému právu odporujícímu vedení války. Porážku ve válce by rádi transformovali v podíl na vítězství. Také tomuto advokátovi vůbec nešlo o restituci toho baráčku.Ve skutečnosti se chtěl rozbít československou státní doktrínu spočívající na právní kontinuitě předválečného a poválečného Československa. 15 [pageend17]zpravodaj Kam by to vedlo, kdyby se tento tah podařil. Kdyby byla narušena platnost části výsledků postupimské konference vítězných mocností, dalo by se pochybovat i o ní jako celku. Zatím se snaha o dosažení těchto cílů omezila jen na útoky proti ČR, Polsko by bylo moc horké, netaktické sousto. Zcela určitě by však v případě úspěchu revanšisté mezi Němci nabyli přesvědčení, že tím dostali do ruky i argumenty proti odsunu z východního Pruska. Poláci by samozřejmě namítli: No dobrá, a co tedy bude se západní Ukrajinou? Iurističí puristé se již dávno čepýří, že myšlenka norimberského soudu nad představiteli poraženého Německa odporuje základním právním zásadám. To by byla voda na jejich mlýn. Kde by byl konec? Balkánské nejistoty by se rozšířily celou Evropou. Otázku odsunu je třeba převést na rovinu věcných argumentů. Frankfurter Allgemeine Zeitung napsala: „Přední západní odborníci na státní a mezinárodní právo zastávají názor, že vyhnání sudetských a karpatských Němců nejen odporovalo zákazu vyhnání, ale naplnilo i skutkovou podstatu genocidy.“ To je ovšem nepřípustné vytržení z času a prostoru. Také jednání kolonisátorů Ameriky odporovalo v mnohém ohledu dnešním mezinárodně právním normám a přesto nikdo neuvažuje o zpochybnění státnosti USA a Kanady. Britský Nejvyšší soud by sotva mohl rozhodnout, že zacházení vlády Jejího veličenstva s irským etnikem bylo genocidou. Jaké asi by z toho bylo možno vyvodit právní důsledky? Bismark prováděl v Pomořanech a Prusku tvrdou germanisační politiku vůči polské menšině. Jak dnes zjednat právní nápravu? Samozřejmě nelze posuzovat a napravovat skutky dávno minulé podle dnešních právních zásad vycházející ze zcela jiné morálky a ethiky než jaká byla vlastní tehdejšímu myšlení. Co je nutno ještě říci curyšskému autorovi „Vína a octu z Prahy“. To, že byla s konečnou platností vyřízena otázka legitimity benešových dekretů - proti nálezu Ústavního soudu není odvolání - neznamená, že by tím byly i eticky a morálně, sankcionovány. Ani ty ale nemohou být vytrhávány z tehdejších souvislostí. Někteří lidé se po válce bohužel nechali strhnout představou, že metody dosud nebývalé ukrutného okupanta po jeho porážce se smějí či dokonce musí uplatnit proti jemu samému. Toto tragické pomýlení nelze žádným způsobem omlouvat. To však neopravňuje pisatele jako advokáta iniciátorů této strašlivé války, kteří začlenili vyvraždování ras a národů dokonce do svého právního řádu, aby směl přestat být zdrženlivý při volbě slovních výrazů při kárání prvé oběti nacistických předků. Než se chopí pera, měl by se také opravdově seznámit s matérií. Povrchní výchozí předpoklady použité k jeho článku jsou falešné a tím se dostaly na úroveň desinformace. Jeho dílo je vzhledem ke kýženému smíření obou národů jednoznačně kontraproduktivní. Redakce. Světové sdruženíbýv. čs. pol. vězňů zve všechny krajany na setkání u památníku obětí komunistického režimu v Altnagelbergu na rakousko-české hranici u Gmündu, které se koná v sobotu, dne 27. května 1995 od 10,00 hod. Pořad: 11,00 hod. bohoslužba, kterou celebruje opat Vít Tajovský 12,00 hod. položení věnců u památníku a projevy. _________ Poté přátelské posezení v místním kulturním domě.__________________ 16 [pageend18]zpravodaj Přemysl Svora Odbory a jejich přátelé Naše levicová politická scéna je rozhádaná. Komunisti z KSČM nemluví s komunisty z SDL a LB, společně pak nemohou přijít na jméno Štěpánovým odštěpencům. Nenávistné boje vedou sami mezi sebou na různých frontách a z různých důvodů, zcela v duchu tradic světového komunistického hnutí. Co kdysi děsilo svět krutostí, je dnes nudná fraška. I volebními preferencemi namlsaný šéf sociálních demokratů Zeman dal všem těm revizionistům dohromady najevo, že si vystačí sám. Celá levice se však přece jenom sešla. Ne u kulatého stolu, jak by se na slušné strany patřilo, ale přímo na náměstí. Pod záštitou odborů si přišli zakřičet všichni, kteří nenávidí současný režim. Komunisti vedle zemanovců, postkomunisti vedle neokomunistů a všechny pak doplňovaly Sládkovy bojůvky. Z plakátů, výkřiků a debat zúčastněných bylo zřejmé, že původní problém, pro který se mítink pořádal, není důležitý Ostatně, o něm se na náměstí ani nijak zvlášť nemluvilo. Důležité bylo dupáním a skandováním dát najevo svůj odpor k současné vládní politice. Zdá se, že odbory se staly jakýmsi sjednocovacím prvkem celé české levice. Nadá- vá-li na vládu strana, nese za to i svou odpovědnost. O tom, jaké procento lidí ocení argumenty opoziční strany, rozhodují volby. Jinou váhu však mají politické argumenty z úst odborářů. V některých demokratických státech nebývá neobvyklé, že se odbory přidají k nějaké levicové politické straně. Hrají pak také politickou roli a nesou i svá politická rizika. U českých odborů nelze jednoznačně říci, kterou stranu podporují. Falbr nedávno ohlásil, že svého politického přítele před volbami označí. Shluk zájemců o toto přátelství je pestrý. Výrazně z něj vyčnívají také extremisté a excentrici všeho druhu. Podle některých prohlášení a kroků odborářských bossů je ale zřejmé, že by jim vyhovovala spíš strana vlastní, která by mohla oslovit voliče jak komunistů, tak sociálních demokratů. Mítink, kde obě tyto skupiny stály vedle sebe, odborářské vůdce nepochybně povzbudil. Pestrá čeládka z končin politické periferie, která se k odborovému podniku radostně a hlučně přilepila, je zatím nezneklidňuje. Na náměstí se počítá každé jásající hrdlo. Falbr se na sládkovce může spolehnout. Stanoviska odborářů, přednesená na sobotním mítinku na pražském Staroměstském náměstí, plně podporuje poslanecký klub Sdružení pro republiku - Republikánské strany Československa. Oznámil to včera jeho předseda Jan Vik. Výzvy odborářů padly podle Vika v případě poslanců SPR-RSČ, kteří se mítinku zúčastnili, na úrodnou půdu. „Jsem zplnomocněn prohlásit, že odbory se na své poslance zvolené za SPR-RSČ mohou spolehnout,“ uzavřel. Třeštík Dušan Zieleniecova iniciativa Jen málokdo si zřejmě povšiml, že Josef Zieleniec vypustil 5.3. v České televizi sice nenápadný, přesto však velmi zřetelný pokusný balónek. Před svou návštěvou ve střední Asii mluvil o potřebě umožnit nějakým rozumným způsobem našim krajanům, kteří přišli o československé státní občanství (např. Volyňští Češi, jejichž otcové pokládali životy za Československa - pozn. red.), získat za zvláštních, ulehčených podmínek státní občanství 17 [pageend19]zpravodaj ČR. Jen půl větou se při tom zmínil, že by se to mohlo týkat rovněž těch bývalých občanů Československa, kteří nyní žijí v Německu - tedy «sudetských» Němců. Jde evidentně o promyšlený diplomatický tah mající prolomit současné zablokování česko-německého dialogu. Byla to česká strana, která jej svým jasným stanoviskem, vyjádřeném v projevu presidenta republiky v Karolínu fakticky zmrazila, protože rozhodně odmítla ten základ pro jednání, který nabízela strana německá. Odpovědi z Bonnu se nedočkala, reagovalo pouze Bavorsko. Jeho odpovědí bylo zopakování německého stanoviska; jednat se má o majetkových nárocích sudetských Němců. Určité nové odstíny se však přece jen objevily. Zdůrazňovalo se spíše „právo na vlast“ a Theo Weigel mluvil o tom, že nechápe, proč by se sudetští Němci nemohli zúčastňovat dražeb svého bývalého majetku stejně jako občané ČR. Současně se ale znovu objevily otevřené pohrůžky, že Bavorsko bude působit potíže při přijímání ČR do evropských struktur. To, co si nyní vymyslel J. Zieleniec, je novým impulsem, který má veškerou naději na úspěch. Jeho návrh totiž není zaměřen přímo a otevřeně na sudetoněmecký problém. Řešení je skryto v balíku humanitárního gesta vůči všem občanům Československa. Nemíří ostatně do Bonnu míří - a to je právě to rafinované - do Evropského parlamentu a do Rady Evropy (podtrženo redakcí L.N.). Z přísného hlediska lidských práv, na němž obě instituce stojí, je poválečný odsun Němců těžko obhajitelný, zejména pro uplatnění principu kolektivní viny a pro nehezkou příchuť etnických čistek. Na druhé straně ovšem ani evropské instituce nemohou a nebudou chtít opravovat dějiny. Možná, že Zieleniecova iniciativa bude zpočátku pro některé profesionální strašiče německým nebezpečím, zejména pro ty z pod znaku srpu a kladiva, žímou politickou pastvou. Za to riziko ale rozhodně stojí. Zkrácený přetisk z Lid. Novin. Z vystoupení mluvčího ministerstva zahr. věcí, o několik dnů pozdější, se dá usoudit, že MZV s tímto náznakem již zachází jako s oficálním stanoviskem resortu. Legislativní úvaha je veřejnosti předkládána jako symbolické vstřícné gesto vůči všem českým občanům, kteří kdy pozbyli státní občanství. Vrácení by nemělo sebou nést žádné majetkové nároky. Zřejmě se se jedná o taktické oťukávání reakcí obyvatelstva. Všechno se opatrně relativizuje, např. prý není jasné, zda by měly být stanovena nějaká hranice, např. r. 1939 nebo 1948. L. Frýbort Kdy přestanu psát Nestačím se divit, do jakého bzučícího úlu jsem to hrábl, když jsem do českých novin napsal pár článečků o té nešťastné sudetské otázce. Nikdy se na mne nesesypalo tolik včeliček, když jsem psal o věcech aktuálnějších, mechem poloviny století neobrostlých. Byly některé ty včeličky hodné, s medem souhlasu a chvály na tlapkách, jiné píchaly žihadlem nesouhlasu. Děkuji tímto obojím, i těm nesouhlasícím. Není to planá fráze, děkuji jim skutečně. Jak jinak bych já, exulant, věděl, co se děje v duších určité části českých lidí? Jen pište směle dál, nesouhlasné včeličky! Což ovšem neznamená, že bych se svého práva nesouhlasu vzdával já. Leckteré včeličky by to jistě rády viděly, uznávám. Zrovna nedávno mi psal jeden pán: začal výčtem če- sko-německých křivd již od časů Ferdinanda I. (nebylo toho třeba, dějiny jsou jedním z mých 18 [pageend20]zpravodaj koníčků a vyznám se v nich slušně), pokračoval odhadem pohnutek, pro něž jsem asi odešel do emigrace (mýlil se rovněž) a zakončil výzvou, abych napříště nepsal do českých novin, jelikož jsem placen v markách. Nevidím sice žádnou velkou souvislost v tom posledním bodě, ale jinak na tom něco je. Jsme opravdu za svou práci placeni v markách, my exulanti, jakož i dolarech, v guldenech, ve francích, v randech a v dobré kopě jiných měn. Milionáři většinou nejsme, ale stačí nám to k úhlednému živobytí, vskutku nám není třeba honorářů z českých novin, abychom nezahynuli. Nebylo by nic snazšího, než nechat všech starostí o starou vlast včetně toho psaní do novin, odjet někam na Havaj nebo na Teneriffů, vystrčit břicho na slunce a nechat se ovívat pasátem. A mezitím si občas odskočit do Prahy, poklábosit s přáteli, nic nevidět, nic neslyšet, o nic se nezajímat, pomoz si z louže, drahá vlasti, jak umíš. Ale ať teď vyřknu třeba cosi nepochopitelného hlavám, osvíceným novou tržností: jsou lidé, že dělají věci, z nichž jim nic nekouká. Prostě proto, že někde za horami je země, v níž se narodili a již mají navzdory svému přesídlení rádi. Jejich náklonnost je možná o něco jiná nežli těch, kteří nepřesídlili, protože jinak soudí člověk srovnávající a jinak ten, který nemá s čím srovnávat. V pohledu z odstupu víc vyniknou krásy rodné země i lahodnost mateřského jazyka, na druhé straně ovšem také nebývalé vyniknou všeliké šerednosti, oprýska- nosti, zažraná špína, špatnosti a ostudy, jež člověk domácí už dávno nevnímá, zvykl si na ně, pokládá je za součást běžného života. Nebo si na nich - ani to není zcela výjimečné - dokonce zakládá. Píši o nich v plném vědomí toho, že se mnoha lidem znelíbím. Píši o sudetské otázce, volající po vyšetření, ale doposud odbývané pobouřeným odmítáním jakéhokoliv styku s našimi někdejšími spoluobčany německého jazyka. Zpoza domácího plotu může takový postoj snad připadat spravedlivě a úctyhodně, ale pohled z odstupuje trapný a je cítit ostudou. Dnes už nikoho v civilizovaném světě nepřesvědčíme kázáním o vzájemných křivdách až od dob krále Ferdinanda, ani neomráčíme důkazy oprávněnosti splatit ty křivdy vyhnáním tří milionů lidí. Přítomnost je příliš nabitá podobnými skutky v Bosně, v Rwandě, v Iráku i jinde, než aby byl kdokoli ochoten chválit to, co se dělo před půl stoletím u nás. A není přijatelnou omluvou, že oni to dělali také, my jste to dělat neměli. Aniž by bylo omluvou, že ten odsun tehdy schválily velmoci, jak tak čítávám. Ony ty velmoci už schválily ledacos: odtržení Sudet v roce osmatřicátém, vyhnání obyvatelstva z týchž Sudet o šest let později, též rozdělení Evropy a předhození naší země stalinské nestvůře schválily... nějakých stopadesát příměří v Bosně už také schválily... ale nechci se rozepisovat do nekonečna. Ono to velmocenské schvalování obvykle kryje nějakou lumpárnu a nějakou špinavost, je to velmi chatrná dečka k zakrytí vlastní ostudy. A tak mi promiňte, využívám-li své možnosti psát do českých novin. Nebo mi to třeba ani nepromíjejte. Vidím svou rodnou zemi v louži bohatě rozkošatěného postkomunis- mu a nemohu si hledět svého, mám-li příležitost aspoň špetkou přispět k tomu, aby z ní vybředla. Nejen bolševici v čele privatizovaných podniků, nejen korupce a bezohlednost náleží k té postkomunistické louži, i neochota k smíru, národní nedůtklivost a obhajování starých pomst nás řadí kamsi mezi Srbsko a Náhorní Karabach. Věřte mi, v té západní, demokratické části Evropy se tyhle věci nenosí. Už dávno ne. Netřeba zdůrazňovat, že nám z nich kyne nemalá škoda. Ale aby byla spokojenost na všech stranách: slibuji, že jednou přestanu psát do českých novin. Stane se to tím dnem, kdy česká země přestane být končinou postkomunis19 [pageend21]zpravodaj tickou. Až zmizí nejen staro bolševici z politické a hospodářské scény, ale zejména až i z hlav a srdcí zmizí bolševický virus: závist, nepřejícnost, neurvalost, cynismus, bezohlednost, jakož i svárlivost a nesmířlivost. Pak už mého psaní opravdu nebude třeba a zanechám je rád. Ze Slovenska Impuls rusko-s/ovenské spolupráci Vladimír Mečiar a Viktor čemomyrdin podepsali dvanáct dokumentů Vladimír Mišauer V Bratislavě včera skončila první oficiální návštěva ruského premiéra Viktora Čer- nomyrdina v samostatné Slovenské republice, během níž bylo podepsáno dvanáct mezivládních a meziresortních dokumentů, které doplnily čtyři desítky již existujících smluv. Slovenský premiér Vladimír Mečiar i jeho ruský protějšek během návštěvy několikrát ocenili výsledky vzájemných rozhovorů, které rozšířily spolupráci z oblasti hospodářské i do vědy a kultury. Oba premiéři se shodli, že podepsané dohody se stanou impulsem k novým vzájemným vztahům, které by se měly podle Mečiara stát začátkem „nového modelu spolupráce vyššího typu“. Snad největší pozornost z podepsaného balíku smluv vyvolává smlouva o bezvízovém styku, která ruší dosavadní praxi umožňující cestování pouze na pozvání. Již včera vyslovili někteří představitelé slovenské opozice obavy z nekontrolovatelného přílivu nejrůznějších mafii a ekonomických migrantů z nestabilního Ruska. Premiér Mečiar však na otázku, zda si tato smlouva nevymítí zpřísnění pohraničního režimu se sousedními zeměmi, odpověděl záporně. „Nemám obavy, že by to vyvolalo nějaké opatření na hranici sousedních států,“ řekl Mečiar a dodal, že riziko spojené s podpisem této smlouvy je podstatně nižší než škody, které vznikly z omezení vzájemných kontaktů, které brzdilo rozvoj hospodářských vztahů. S velkým napětím očekávali včera novináře odpovědi ruského premiéra na deklarovanou snahu Slovenska začlenit se do evropských struktur a na integraci východoevropských zemí do Severoatlantické aliance. Čemomyrdin zopakoval své nedávné stanovisko, že Rusko nechápe snahy urychlit vstup těchto zemí do aliance. „Nikdo zatím nevysvětlil, proč je nutné se tak rychle k NATO připojit, co se za tím skrývá,“ uvedl ruský premiér a dodal, že jeho země v žádném případě nechce a ani neumí tyto snahy zakázat. Podle Čemomyrdina by však bylo pro země visegrádského seskupení vhodnější hledat spolupráci v rámci projektu Partnerství pro mír. Urychlení vstupu do NATO vyvolává podle ruského premiéra obavy z konfrontace, protože podle jeho názoru,,nyní v Evropě žádné nebezpečí nehrozí, je to nepochopitelné, proto jsme znepokojeni, nemůžeme se na to lhostejně dívat a ani to neuděláme“, řekl Cemo- myrdin. Vladimír Mečiar ke vstupu Slovenska do NATO a k postoji svého ruského kolegy Čemomyrdina pouze řekl, že Rusko to považuje za vnitřní záležitost Slovenska, nic bližšího se novináři v této otázce nedozvěděli. 20 [pageend22]zpravodaj Slovenský premiér včera také oznámil, že dostavba jaderné elektrárny Mochovce není bez ruské účasti možná. V případě, že by nedošlo k dohodě o dostavbě elektrárny s Evropskou bankou pro obnovu a rozvoj, je Slovensko podle Mečiara schopné dokončit první jaderný reaktor samo, pouze s pomocí Ruska. Karpatský euroregión Základnu dohodu o Karpatskom euroregionu podpísali v Debrecíne 14.2.1993 ministri zahraničia Poľska, Ukrajiny a Madarska Slovensko bolo prijaté za člena 29.1.1995, Rumunsko medzitým. Karpatský euroregion sa rozprostiera na rozlohe vyše 100.000 km2 s takmer 15 miliónmi obyvateľov. Patria k nemu tri poľské vojvodstvá, deväť východoslovenských okresov, päť madarslých žúp, štyri ukrajinské oblasti a dva rumunské okresy. Hlavným iniciátorom celého projektu je Slovák V. Hudák, riaditeľ europského inštitútu pre štúdia Východ - Západ v Atlante v USA. O dvojročnej bilancii tohoto mimoriadne prospešného projektu V. Hudák hovorí: Začínali sme s malými vecami, napríklad príhranič- nými kontraktačnými trhmi, vytvorením asociácie universit, Združenia obchodných komár a podobne. Dnes chceme přikročit k veľkým projektom, ako sú hraničné priechody, železničné prepojenia a regionálna banka. V. Hudák spomenul mimořádné priaznivé podmienky financovania euroregiónov v Európskej únii. Prijatie Slovenska sa stretlo s nevôľou V. Mečiara na nedávnom bratislavskom mítingu HZDS, lebo - ako sa vyjadril jeho minister vnútra Ľ. Hudek - toto seskupenie "nezodpovedá záujmom štátu". Občiansky záujem regiónu, ktorý nemôže byť v rozpore so štátnym záuj-mom, vyjádřil predseda slovenskej části Karpatského regiónu, primátor Medzilaboriec E. Ivančo: Plnoprávne členstvo sme sa anažili získať na prospech občanov. Ako predstavitelia samospráv nesieme zodpovědnost za rozvoj regiónov a vytváranie podmienok pre projekty, ktoré prinesú zlepšenie občanom. Bude zaujímavé sledovať rozvoj tohto regiónu v tejto po všetkých stránkách komplikovanej oblasti. Takýto prístup môže priniesť prospech všetkým. (Mosty, 7 / 95) -rk 21 [pageend23]zpravodaj Pripájame sa... Dokument Spoločenská situácia na Slovensku sa po nástupe novej vlády v decembri minulého roka znovu zdramatizovala. Nemalou mierou k tomu prispievajú víťazi volieb predovšetkým svojou konfrontačnou politikou, a to napriek tomu, že im zdecimovaný slovenský volič odovzdal len 35 percent svojich hlasov a ich vládu na tragikomickom predvianočnom mítingu v Žiline podporilo 0,363 percenta občanov. Znepokojenia vyvoláva najmä spôsob, akým sa konštituoval nový slovenský parlament a trápna úloha, ktorú pritom zohral a zohráva jeho predseda. Zarážejúca nekompetentnosť pri obsadzovaní mnohých funkcií v štátnej administratíve a likvidácia ľudí vo verejných a masmediálných inštitúciách svedčia o pokračujúcom nerešpektovaní etických noriem správania sa k politickým kolegom v opozícii i občanom vo všeobecnosti. Sú to všetko javy, ktoré vo veťkej miere určuje spôsob politickej práce vedúcich predstaviteľov HZDS. Fakt, že sa na sklonku minulého roka so svojim kritickým stanoviskom ozvali aj samotní katolícki biskupi a mnohí duchovní, nie je preto až taký prekvapujúci. Práve oni zažili v uplynulých desiaťročiach mocenský experiment považovať schizofréniu myslenia a konania za normálny jav, rovnako ako známu prax nasadzovať si masku kedykoľvek, keď sa treba predviesť svetu a naopak, v domácich pomerov také správanie sa štátnej administratívy, ktoré zo slobodne uvažujúcich občanov vytvára ľudí „druhej kategórie“. Pripájáme sa preto k iniciatíve spišských kňazov. Skoro všetci pôsobíme v podmienkach rožňavskej diecézy v južnej časti Slovenska, ktorá má svoje národnostné, náboženské i ekonomické špecifiká. Nemôžeme nereagovať na národnostne konfrontačnú líniu politického myslenia, ako ju reprezentuje pán Slota alebo pani Slavkovská. Chceme upozorniť súčasnú vládnu koalíciu, že jej ekonomický program vytvoriť úzku skupinu bohatých klientov na úkor chudobnejších spoluobčanov a ich problémov rozhodne nie je v intenciách sociálnej encyklikyJána Pavla II. Centesimus annus, na ktorú sa predovšetkým HZDS neustále odvoláva. Ďalej sa obraciame na vlajkovú locľ HZDS, na denník Slovenská republika, aby na svojich stránkách prestali stavať proti sebe rozličné skupiny občanov, inteligenciu, kňazov a podobne. Neodbornosť šéfredaktora Jána Smolca a zjednodušené videnie sveta jeho redaktorov je sice všeobecne známe, ale nemôžeme nezbadať, že sa už dlho podieľajú na zavádzání verej- nosti, na skresľovaní skutočností a na diskreditovaní ľudí iného názoru. ... Chceme upozorniť kresťanskú verejnosť na Slovensku na nezanedbateľný pokus tej istej Slovenskej republiky, o rozdelenie katolíckej cirkvi na dva tábory, a to podľa národnostného kritéria, ako ho charakterizuje smernica HZDS, rozposlaná po farských úradoch,... Všetkým tým, ktorí by znova chceli vidieť Cirkev v úzkom koridore sakrálnej sféry, chceme poviedať, že Cirkev tu nie je na to , aby sa zaoberala sama sebou, alebo aby hájila len špecifickú hodnotu náboženskej slobody občanov, ale je tu aj na to, aby chránila všeobecné ľudské práva, a to dokonca aj tých ľudí, ktorí do nej nepatria. Cirkev musí byť odhodlaná trpieť: nie mocou, ale duchom, nie inštituciálnou silou, ale svedectvom života má pripravovať priestor na to, čo nazýváme "Božím" a takto má napomáhať spoločnosti, aby našla svoju morálnu identitu. ... Bude to tiež znamenať odmietanie takých nemorálných a nečestných postojov ako sú lož, ohováranie, korupcia, zneužitie úradu alebo nezákonné obohacovanie sa. 22 [pageend24]zpravodaj Rovnako aj výber odborných a vedúcich kádrov, ktorý nebude vedený povrchnou motiváciou, to znamená len na základe sympatie, osobných zväzkov alebo pomsty. Je všeobecne známe, že nášmu štátu chýba idea, ktorá by oslovila všetkých. Sme presvedčení, že by ňou mohol byť zodpovedný kresťanský charakter slovenskej politiky a všetkých jej oblastí, to znamená taký jej rozmer, ktorý by medzi politickú prácu a etiku nekládol deliacu čiaru, ale naopak, umožňoval, aby obe mohli kráčať ruka v ruke pre väčšej blaho a spokojnosť občanov tohto štátu. 29.12.1994 Podpísaní 40 kňazi rožňavskej diecézi. (SME, január 1995, krátené) Osoby a osobnosti Rafael Kubelik a Dvořákova symfonie Z Nového světa Rudolf Němeček Rafael Kubelik opustil po komunistickém puči 1948 Československo. Teprve po více než 40ti letém exilu po listopadu 1989 opět do Československa přijel. V březnu 1990 dirigoval s Českou filharmonií Mou vlast ve jménu Občanského Fóra za přítomnosti presidenta republiky V. Havla. V říjnu 1991 zkoušel opět s Českou filharmonií Dvořákovu symfonii z Nového světa, z této zkoušky a z dalších pramenů vytvořila Bohemia Video Art v Praze unikátní nahrávku. Obě nahrávky, Má vlast i Novosvětská jsme mohli sledovat v rámci koncertního pořadu televisní stanice 3sat 19. března. Sledovat dirigenta při zkouškách s orchestrem není návštěvníkům koncertů obvykle dáno. Pokud se taková příležitost naskytne, umožní posluchači daleko víc chápat podstatu díla, vnímat ho potom s větším pochopením při slavnostním provedení. Během svého dlouholetého exilu byl Kubelik vícekrát ve Spojených státech a navázal kontakt se světem, kde byl Antonín Dvořák inspirován v r. 1893 ke své symfonii E moll Z Nového světa. Při zkoušce této symfonie můžeme sledovat, jaký k ní má Kubelik niterný vztah, jak ji prožívá a jak se snaží své chápání přenést na každého člena orchestru a tím na posluchače. Kubelíkovy živé pokyny a výklad dokázaly tu povzbuzením, tu napomenutím, jindy uznáním strhnout orchestr k nejvyššímu výkonu: v tomto příspěvku byl učinit pokus zachytit podstatnější projevy (jistě nedokonale - živé působení dirigenta jako je Rafael Kubelik a přednes České filharmonie nelze textem vyjádřit, jen trochu přiblížit - snad je tím dán podnět k tomu slyšet a vidět tento jedinečný záznam přímo). Kamera se soustředila téměř výhradně na dirigenta při dirigování orchestru nebo při sledování nahrávky, občas je hudba doprovázena obrazy z Ameriky, velkoměsta, Indiánů ze stepí, dětí v přírodě. * * * * * * * U Dvořáka se nedá nic programovat, je to jeho podvědomý duch, který to řídí ...on o tom kolikrát nevěděl jak to píše, proč to píše ...je to téměř mysteriósní, jak to všechno mohl vycítit, aniž by to vlastně věděl ...onto nechtěl, on to měl, on to dával. 23 [pageend25]zpravodaj Allegro con fuoco Adagio allegro molto ... musí tam být vnitřní puls a ten je v rytmu a především v artikulaci ...to musí dokonce trochu strašit... tato věta musí znít jako sólo ve snu. Tady by ten svět musel úplně zmizet. Jako by srdce netlouklo, neuvěřitelná atmosféra. ... Tohleto je okamžik: Já nevím, jestli je to pravda, ale můj táta mi vyprávěl, že Dvořák dlouho čekal na tenhle akord a nemohl na to dlouho přijít ...po tolika lesních rozích to As Dur a Ges .. a najednou to věděl, najednou mu to břesklo, to je přece zázrak ten obrovský akord A Dur, tady to musí přijít, jako když se vrata otevřou... ...to je s várna požitek .. co jsem se v cizině někdy natýral, než to trochu znělo po česku. Já jsem tuto symfonii dirigoval kolikrát a nahrál čtyřikrát, v Chicagu, s Berlínem, v Mnichově a ještě někde - užjsem to zapomněl - ve Vídni. Ale tady vidím, že jsem doma. Largo ...já si s vámi dýchnu, vy se musíte dívat, jak já dýchám a dáme to dohromady ... tempo je báječné, akorát zpřesnit ...a tečí je to drama, to je ohromné místo, ale pozouny prosím pozor, nedýchnout před tím vrcholem Scherzo, molto vivace ... tady to utíká, basy ne se zpozdit... ještě jednou, dejte pozor ... tak je to! ...teď jsem slyšel každé Fis, výborné to bylo, tak to má být ...to je moje radost to slyšet, s žádným orchestrem na světě jsem to tak nedostal... V principu já si představuju tuhletu větu jako hymnus, ne jako marš, to je píseň, jako když statisíce lidí najednou zpívá slavnostní píseň, tak zpívejte ji... to jsou vidiny... obrovský svět, který se najednou otvírá... to je finále, to je apoteósa té symfonie ...co bylo před tím, to jsme hráli, a ty tance a vzpomínky, trochu melancholie, ale nikdy nějaký plačtivý sentiment... Dvořák byl tak střízlivý, krásný, tak ohromný člověk, bez falše, takový muž, který tvoří ve skromnosti největší díla v hudbě, která existují ...já to tak cítím, že tohleto musí být jas, takový hymnus a zpívejte mi to... ... nechci rozebírat, co Dvořák cítil, jak to myslel... ale co je překvapující nejen pro něho a celý svět hudebnický, jakým způsobem spojil všechna témata, úplně různorodá, která se ani nedoplňují sama sebou, ale doplňují se v kontrapunkci jeho mistrovské práce ...až uslyšíme další vývin a reprízu, tak uvidíme, kolik kolik síly vnitřní - pravda každého jednotlivce, každého komponisty, každého já, která stojí nad vším a ve všem - u Dvořáka vyšlo v této symfonii. V těchto taktech finále bylo jasně slyšet, jak právě ve zkratkách, hlavní téma finále, hlavní téma larga, motivy scherza se prolínají, přinášejí výraz ohromné dálky do obzoru, do diagonály času, ten čas tady se ztrácí a najednou se v člověku vytvoří kosmos... ... takový vrchol kontrapunktických spojů všech témat je v romantické hudbě vůbec zázrak. Já neznám, a musím to říci znovu, takovou sílu vyvrcholení provedení s myšlenkou vnitřní pravdy, nejenom vyvrcholení hudební, nýbrž duševní... všechno ve světě, co je krásné a co je silné, má dvojí život, stejnoměrně stojící v materielní a duchovní oblasti... když tam není ta vnitřní síla, ta materie nestačí, ta může být sebekrásnější, ta nebude mít tu dynamiku 24 [pageend26]zpravodaj a tu opravdivost a to přesvědčující krásno a lásku. ...Těma poslední věty přichází ve velké augmentaci jako chorál, do toho přichází Largo a z první věty ta náruživost, já bych tady mohl říci vůle vrátit se domů. To není zamyšlení, to není jenom dumka, co přišlo po vrcholu, to je až bych řekl filosofická modlitba, přímo jako by se celá ta síla tématická přenesla do srdce a zvládla všechny problémy. Problémy, které Dvořák jistě měl a kde se najednou cítí, že jedině s dobrou vůlí, jedině vnitřní přesvědčení, že cesta je pokora, vnitřní mír, který venku neexistuje, protože mír v přírodě neexistuje, ale kde existuje mír, je v tom vnitřním já a stojí nade vším, nad ma terií, nad duší, mozkem a je to koeficient všeho, co zde prožíváme jako lidé... zde cítím v této chvíli naprosté vnitřní oduševnění... závěr je positivní uzávěrka životní a také uzávěrka symfonického problému, přenos do jedné velké myšlenky a to je krása a láska. Klaplo to! Já vám děkuji za krásný den. Dvořák nic nechtěl, on to dával a to je také účel hudby, my musíme všichni dávat a dáváme rádi, protože dáváme s láskou. * * * * # Jjc * Při poslechu této symfonie se vynořují vzpomínky. Byla mojí láskou od studentských let, oporou v pozdějších tvrdých letech. Poslední věta Novosvětské tvořila hudební doprovod pro společné cvičení mužů a žen, které bylo vyvrcholením V. sletu československého sokolstva v zahraničí ve Vídni v roce 1982. Sletu, který demonstroval naše úsilí povzbudit z místa nepříliš vzdáleného obyvatele naši pokořené země. Je na místě v této souvislosti připomenout statečný a lidský postoj primátora města Vídně Leopolda Gratze, který převzal nad sletem záštitu a rakouského prezidenta Rudolfa Kirschlägra, který napsal Sokolům zdravici a přijal oficielně delegaci. To nebylo zdaleka samozřejmé v tehdejší mocenské konstelaci u představitelů malé země, která bezprostředně sousedila se železnou oponou a obrovským vojenským arsenálem za ní. Za takových okolností vyjadřovala Dvořákova Novosvětská posilu a naději. Oslava 98letého Jana Nováka plukovníka a bojovníka bitvy u Zborová v roce 1917 V Austrálii po roce 1948, kdy se tam uchýlili naši čs. legionáři, (kteří za 2. světové války bojovali na všech frontách, jinak by jich mnohé postihl osud gen. Heliodora Piky), existuje Nezávislé sdružení bývalých čs. zahraničních vojáků. Je mezi nimi i bojovník v bitvě u Zborová v r. 1917 za I. světové války plk. Jan Novák. Má za sebou dlouholetou službu v čs. zahraniční armádě. V Austrálii byl zakladatelem a prvním předsedou uvedeného Sdružení. Přes svůj vysoký věk 98 je dosud čilý a účastní se činnosti s ostatními našimi legionáři. Tito na počest jeho osmadevadesátin uspořádali v neděli 29. ledna 1995 v hlavní hale Československé Coutry v Clubu Kemps Creek, NSW oslavu, jíž se účastnilo 45 členů Sdružení. Pro zajímavost ocituji část dopisu, který mi o průběhu oslavy napsal Ing. Hynek Trh- lik, TGM, MRS.KPR, předseda Sdružení: 25 [pageend27]zpravodaj „Na oslavě byli přítomni velvyslanec ČR, RNDr. Jaroslav Suchánek s rodinou, dále početná delegace Čs. Klubu Beseda z hlavního města Austrálie Canbery, zástupci T.J. Sokol ze Sydney a mnozí osobní přátelé oslavence. K 28. říjnu 1994 udělila Č. Obec legionářská v Praze vyznamenání plk. Janu Novákovi „Za věrnost 1939 - 1945“, které mu předal přítomný velvyslanec J. Suchánek. Měl jsem možnost, po skončení oslav osobně pohovořit s oslavencem, který je duševně svěží a těší se pozornosti přátel a australské veřejnosti.“ Na záslužnou vlasteneckou činnost čs. legionářů v Austrálii můžeme být hrdi a pyšní, že ačkoliv žijí na druhém konci naší zeměkoule, nezapomínají na svou vlast. Jožka Pejskař Přemysl Pitter a Masarykův fond Dr. Bedřich Hostička V prvních letech exilu, jenž nastal po obsazení Československa komunistickými armádami v roce 1968, došlo k několika tragickým událostem mezi krajany, žijícími ve Švýcarsku. Přišel o život živitel rodiny. Z iniciativy spolku v Bielu rozhodl tehdy Svaz československých spolků ve Švýcarsku, že založí sociální fond k podpoře krajanů ve Švýcarsku a je-li třeba i mimo Švýcarsko. Dne 15. května 1971 bylo na sjezdu Svazu rozhodnuto založiti Masarykův fond, jehož hlavním cílem byla podpora těch z našich krajanů, kteří se nezaviněně ocitnou v tísnivé situaci. Na první schůzi správního výboru, jež se konala dne 20. listopadu 1971 bylo rozhodnuto obnoviti původní Masarykův fond, který byl založen v roce 1930 k uctění osmdesátin prvního presidenta republiky. První čestnou předsedkyní byla paní Olga Masaryková - Revilliod, prvním předsedou se stal Dr. Přemysl Pitter. Přemysl Pitter měl již za sebou dlouholetou sociální činnost, před druhou světovou válkou vybudoval v nejchudší pražské čtvrti Milíčův dům, kde našlo útočiště na 200 dětí z nejchudších poměrů. Za války tam ukrýval židovské děti. Po válce si vyžádal čtyři zkonfiskované zámky, v nichž byly zotavovny pro české děti, vracející se z nacistické říše a dokonce i pro německé děti, strádající v českých internačních táborech. Po únorovém komunistickém puči jen o vlas unikl zatčení. Se svojí věrnou spolupracovnicí paní Olgou Fierzovou se dostal do německého táboru Valka, odtud je pozvali Švýcaři k trvalému pobytu k nám do Švýcar. Bylo samozřejmé, že prvním předsedou našeho sociálního fondu se stal právě on jako nejpovolanější osobnost. Je dojemné číst provolání ke krajanům k připravovanému založení Masarykova fondu. „Krajane, jsi jedním z nás, mluvíš týmž jazykem, s námi jsi vyrůstal v jedné zemi a také Ty jsi byl nucen opustit své drahé, své přátele a také Ty jsi ztratil výsledky své dlouholeté práce. To je cena, kterou jsme musili zaplatit, abychom mohli žít svobodně. Ať jsi Čech nebo Slovák, bez ohledu na náboženské vyznání, lhostejno, jak posuzuješ cíle emigrace, jedno nám zůstává společné- jedna vlast, ve které jsme se narodili a s jejímž lidem jsme trvale spojeni. Zpronevěřili bychom se sami sobě, kdybychom bez povšimnutí přecházeli tragédie krajanů mezi námi. Nepomůžeš dítěti, jež ztratilo oba rodiče, rodině živitele, nebo těm, jež zasáhla jiná těžká rána osudu?... Masarykův fond by měl být jiskrnou nadějí pro chvíle, kdy všechno zklamalo a kdy zítřek nedává naděje...“ Takový byl Přemysl Pitter. Až do svého odchodu na věčnost v roce 1976 pečoval o ty nejchudší a všechny sociálně potřebné krajany prostřednictvím našeho Masarykova 26 [pageend28]zpravodaj fondu. Je dojemné číst jeho dopisy v archivu našeho fondu. V dubnu 1972 psal na příklad paní Masarykové: „Drahá paní Olgo, děkuji Vám srdečně za odpověď. Zvolili jsme Vás jednomyslně čestnou předsedkyní Masarykova fondu pro nám tak drahé jméno, které nesete, ale též pro Vás samu, která jste stála po boku svého velkého Otce v době nejkrutější a byla mu vydatnou pomocnicí. Jistě chápete, jakou cenu má, a co znamená Váš podpis na výzvě krajanům ve Švýcarsku. Je zárukou spolehlivosti naší akce a nás zavazuje k mravní odpovědnosti...“ To byl Přemysl Pitter. Staral se o krajany, o sociální potřebné, o ty chudé a nejchudších... Ivan Frínd Vyšetřování smrti Jana Masaryka ještě neuzavřeno Úřad pro dokumentací a vyšetřování zločinů komunismu včera seznámil veřejnost a novináře se skutečnostmi, které přineslo další vyšetřování záhadné smrti Jana Masaryka. Ta byla původně prezentována prokomunistickými úřady před světem jako sebevražda. Mnoho podezřelých okolností smrti však ukazovalo na jinou verzi. Celé vyšetřování bylo v roce 1948 upraveno tak, aby svědčilo o údajné sebevraždě Masaryka. Mnoho výpovědí svědků i odborné posudky byly buď překrouceny, nebo nebyly vůbec brány v potaz. Psychický stav ani rozhovory s nejbližšími nenasvědčovaly, že by Masaryk myslel na sebevraždu. Další vyšetřování bylo iniciováno v dubnu 1968 Alexandrem Dubčekem. Bylo však násilně přerušeno sovětskou okupací naší republiky. Náměstek ředitele Úřadu pro dokumentaci a vyšetřování zločinů komunismu Pavel Bret zrekapituloval celou historii smrti Jana Masaryka a jejího vyšetřování. To bylo, podle Breta, předem politicky motivovaným rozhodnutím odsouzeno k vyšetření pouze v rozsahu sebevraždy. Bret potvrdil, že je prakticky jisté, že Jan Masaryk, ať již vypadl, nebo byl shozen, se nezřítil z okna, ale z římsy vedoucí pod ním a ze vzdálenosti 2 metrů mimo okno. Masaryk padal, jak vyplývá z odborných posudků, po zádech. To naprosto odporuje teorii sebevraždy, řekl Bret. Další indicie jasně hovoří o skutečnosti, že se v bytě Masaryka něco odehrávalo, pravděpodobně nezákonná domovní prohlídka, prováděná pěti osobami. Masaryk byl, podle stop v bytě a následně i na jeho těle, hrubým způsobem napadán. Tomu nasvědčovaly i výpovědi svědků z té doby. Ředitel úřadu Václav Benda potvrdil, že 27. února bylo vyšetřování prozatímně odloženo podle takového ustanovení trestního řádu, které umožňuje vyšetřování kdykoliv obnovit. V okamžiku, kdy se nám podaří zajistit další nové skutečnosti a důkazy, se tak také stane, doplnil Benda. Spomienkový večer k výročiu tragickej smrti M. R. Štefánika sa uskutoční v nedelu 7. mája v 19.00 hod. v Lavaterhause v Zürichu _______ Srdečne pozýva Slovenský klub 27 [pageend29]zpravodaj Právo?! Křivda?! Bezpráví?! - v jednom náručí Rudolf Němeček Ke ztrátě českého občanství V minulém čísle jsme psali o ztrátě českého občanství. Češi žijící v Torontu podávají protest proti diskriminačnímu zákonu České národní rady ze dne 29. 12.1992 o nabývání a pozbývání občanství. Formou petice, předané ministru zahraničí J. Zieleniecovi dne 20.2.1995 navrhují, aby byl zákon novelizován v tom smyslu: rozhodujícím datem pro ponechání občanství má být nikoliv datum udělení cizího občanství, ale datum opuštění republiky, t.j. do 17.11.1989 (konec režimu, který opuštění republiky trestal vězením). Vyzývají ty. kteří nesouhlasí s tímto zákonem, aby petici podpořili: zasláním připomínek, rozšiřováním petice a sbíráním podpisů. Připomínky a podpisy zasílat na adresu: Nový, Domov, 450 Scarborough Golf Club Rd, Scarborough, OntMIG 1H1, Canada s označením „ Občanství“ nebo do administrace Zpravodaje. Každý národ by si měl vážit toho, jestliže se k němu trvale hlásí jeho příslušníci, ať žijí kdekoliv na světě a chtějí, aby to bylo také vyjádřeno státním občanstvím. Proto jako hlavní měřítko pro ponechání případně obnovení občanství by měla být vůle si občanství ponechat, i když po dlouholetém pobytu v cizině nabude někdo občanství jiného státu. Proto správně a v souladu s ústavou, že nikdo nesmí být proti své vůli zbaven občanství, by měl být zákon pozměněn tak, aby rozlišoval, zda někdo jako cizinec poprvé žádá o udělení občanství a nebo jedná-li se o Čecha, který se k národu vždy hlásil, občanství měl a chce si je ponechat. Tomu by občanství nesmělo být odňato, i když nabude další státní občanství ve státě, který zbavení se původního občanství nepožaduje. Možnost ponechání si českého občanství nemá být omezena nějakým datem. Možnost dvojího občanství přece zákon již nyní obsahuje. Datem však určuje, kdo dvojí občanství mít může a kdo ne. Tato připomínka je předkládána předsednictvu Svazu spolků s doporučením, aby byla spolu s peticí z Kanady projednána na nastávajícím sjezdu v květnu t.r. a aby byl dohodnut další postup, jak dát podnět ke změně zákona. Petr Holub Právníci radí právníkům: Chovejte se slušně Příběhy o tom, že slušný občan se spravedlnosti nedovolá, a že naopak podvodníci dokážou uniknout zaslouženému trestu, dnes patří k běžným součástem denního zpravodajství. Proto umístil president republiky hned do úvodní pasáže svého novoročního projevu požadavek „posílení úcty k právu a právnímu státu.“ Tento a jiné apely však zapadají bez viditelné odezvy. Letos v únoru nastalo v debatě oživení, neboť se ní zapojila pětice významných právníků. Jejich deklarace připomíná, že důvěra ve spravedlnost se 28 [pageend30]zpravodaj těžko obnoví, když se nezlepší sami její strážci. Lehkost, s jakou se dá kličkovat v houštinách právních norem a obracet celkem jasnou věc v pravý opak, bere laické veřejnosti dech. Advokátům toto mrazení v zádech nevadí, naopak: je to pro ně dobrá reklama. Zločinec je dobrák od kosti. Skandální obhajoby dokazují občanům, že právo je hříčkou v rukách sebevědomých právníků. Zesměšňování obětí se děje v celém světě. Rozdíl je v tom, že slušní právníci vědí koho mezi sebou mají a většina z nich by takovému Vergésovi (obhájce Klause Barbieho, pozn. Zpravodaje) by ani nepodala ruku - jako by měl ve dlani slimáka. A běžný Francouz dobře ví, že nechat se hájit Vergésem znamená ztratit společenskou prestiž. U nás se ale společnost teprve formuje, a tak si advokát, který dělá z podvodníka vzor počestnosti nebo zesměšňuje oběť, může myslet, že takovým jednáním o dobrou pověst nepřijde. Jinak se může stát, že nebudeme mít jako ve Francii několik Vergésů a velkou většinu korektních advokátů, ale bude to tomu přesně naopak. Pochopitelně to neznamená, že advokáti jsou horší než zbytek společnosti. O tom, že český «skandalista» v dohledné době o zakázky nepřijde, svědčí hlas spoluzakladatele podnikatelského klubu Golem Michala Kocába: „Zákony jsou tak špatné, že se někdy nutně šlápne vedle.“ Svědomí českého soudce. Kličky advokátů by spravedlnost nemohly ohrozit, pokud by na druhé straně stáli soudci ochotní a schopní jejich sítě rozplétat. Jak vypadá takové právo, zažili např. lidé, kterým některé obce odmítly v restitucích vrátit majetek. Občané sice obecní úřad zažalovali, jenže v mezidobí přešla právní subjektivita z «obecního úřadu» na «obec», a pohodlně formalistický soudce žalobu s nesprávně uvedeným viníkem odmítl. Historka má naštěstí dobrý konec. Někteří soudci přikázali přes to majetek vrátit bez ohledu na formální chybu a Ústavní soud nakonec rozhodl ve prospěch všech restituentů. Vrácení majetku se tak „jenom“ o dva roky zdrželo. Z Prohlášení pěti: Od jisté dobyje v záplavě zbytečných slov planě kritizujících stav prá va slyšet také hlasy upřímně znepokojené pokřiveným obrazem práva a spravedlnosti. ... Advokát by neměl nespravedlivý požadavek zahalovat do vágního právnického jazyka a soudce by neměl bezduchým pozitivistickým výkladem takový nárok přiznat. Jsou-li tyto zásady opuštěny, stává se snadno právo bezprávím.... Marie Sinevičová, místopředsedkyně Obv. soudu pro Prahu 1; C. Svoboda, první náměst. ministra spravedlnosti a místopředseda Legislativní rady vlády; Martin Koukal, president Notářské komory; St.Balík, náhradník představenstva Ces. advok. komory; T.Holas, člen kárné komise Čes. advok. Komory. Zkráceno z Respektu č. 10. Neubližovat kočičkám! V Písku zahnali skini dva cikánské chlapce do řeky a nepustili je na břeh, dokud se neutopili. Soudní proces s nimi byl považován za významný test schopností našeho soudnictví v oblasti rasově motivovaného násilí. Skončil však skandálně. Státní zástupce je obžaloval místo vraždy za obtížněji dokazovatelnou a nižšími trestnými sazbami dotovatelnou podporu a propagaci hnutí šířící rasovou zášť. Čtrnáct obžalovaných bylo 29 [pageend31]zpravodaj osvobozeno, dva byli odsouzení k symbolickým podmíněným trestům. Několik z nich čeká ve vazbě na odvolací řízení ve věci odsouzení za rozsáhlou majetkovou trestnou činnost. Matce obětí nebylo povoleno pronést závěrečnou řeč. Když slyšela projev jednoho z obhájců, neudržela se a vykřikla: „Nezabili jste slepici, ale mého syna.“ Soudce ji za to vykázal ze sálu. Pražský advokát dr. K. Kubíček se z vlastní iniciativy a bez nároku na honorář ujal zastoupení matky a podal za ni odvolání. Cítí se pobouřen. „Kdyby se ve stejné situaci, ve stejné chvíli ve vodě ocitla kočka a stejná skupina lidí ji nechtěla pustit ven, při čemž by věděli, že se může utopit, veřejnost by to považovala za utýrání zvířete. V takovém případě by pachatelům hrozily dva roky vězení.“ Občanská statečnost S despektem se hovoří o nemoci zahnízdivší se na obou polokoulích. Na ulici se děje bezpráví a okolí se tváří nevšímavě. Ve zkratce: Navrátilec z exilu, sochař Pavel Opočenský ukázal tu žádanou občanskou statečnost. Pokusil se pomoci dvěma chodcům, bezdůvodně napadeným skupinou skinů. Když sedmnáctiletý skinhead na něj zaútočil kovovou tyčí, bránil se nožem tak nešťastně, že útočník zranění podlehl. Teprve pod dlouhé době a váhání se přihlásila svědkyně, která měla potvrdit Opočenského versi, vypovídala ale tak zmateně, že jí soud neuvěřil a v druhé instanci potvrdil rozsudek tři roky odnětí svobody ve věznici s ostrahou. Již dlouho se strany veřejnosti s nelibostí nesená, de facto útočníky zvýhodňující iurisdikce vyvolala vlnu protestů. I vláda vzala tuto odpornou soudní praxi mimo jednací pořad na program. V. Klaus uvedl,že „vláda nechce komentovat soudní rozhodnutí, ale zamýšlela se nad tím, proč existují tak výrazně odlišné pocity veřejnosti a soudu. Cítíme to jako problém a nepochybně je potřeba, aby se ministerstvo zabývalo institutem přiměřené obrany.“ Držíme Vám palce, pane Opočenský. Je to málo, zatím alespoň to. Red. Postřehy Částečná ztráta paměti Bohumil Doležal Náhodou se mi dostalo do ruky předvánoční číslo budapešťského týdeníku Magyar Narancs a v něm exkluzivní rozhovor s Jiřím Menzelem. Český režisér v něm předstírá mj. zvláštní, velmi shovívavý a na můj vkus poněkud zapomnětlivý pohled na léta normalizace: bylo by škoda, kdyby ušel pozornosti čtenáře. „Když to srovnáme s Ruskem nebo s padesátými lety nebo s třicátými lety v Německu, nebyl to vysloveně nelidský režim, jen hloupý režim. I když to několik lidí, nebo řekněme několik tisíc lidí odneslo, nebo si odtrpěli, že seděli ve vězení nebo nemohli pracovat ve svém oboru nebo se jim zhroutila kariéra, přesto to nebyl tak krutý teror jako v minulosti. Na 30 [pageend32]zpravodaj tom všem je nejsmutnější, že to nebyl ani tak ideologický teror, nešlo o nic jiného než o to, aby se pár lidí mělo lépe než ostatní... já pod pojmem nelidského režimu rozumím něco jiného. Byl absurdní, hloupý, nesmyslný, ale nebyl natolik krutý, jako mohou být jiné režimy.“ Především pan režisér neuvádí docela přesná čísla. Lidí, kteří nemohli pracovat ve svém oboru nebo byli jinak postiženi, bylo do statisíců. Bezpráví, ať se na mne pan Menzel nezlobí, není jen věc hlouposti. Zdá se mi, že v téhle věci hodně záleží na perspektivě, z níž člověk pozoruje společenské dění. Tak kupříkladu pan režisér Menzel měl, jak v rozhovoru uvádí, taky problémy, šest let si o práci na filmu ani neškrtl. Pak se mu začalo zdát, že přestávka byla už moc dlouhá, natočil film podle scénáře, o němž předem věděl, že je špatný, a tak se drápkem uchytil. Nemluvil bych o tom, kdyby s tím pan Menzel nebyl začal, konec konců i v jeho případě je vina v první řadě na těch, kdo nutí umělce točit špatné filmy. Nezbývá mi ale, než jej upozornit, že se vyskytli i tací, kteří v obdobné situaci nic podobného neudělali, protože na to neměli žaludek, a že jim to slouží ke cti. Pan Menzel si otevřel možnost točit své roztomilé selanky, navíc s gloriolou toho, kdo stojí na samém pomezí trpěného. Z tepla této relativní pohody se mu pak pochopitelně zdálo, že by všechno mohlo být daleko horší. Samozřejmě že mohlo, vždycky to může být horší. Chápu, že to kultura má dnes těžké, zejména ty obory, které se nedají dělat na koleně a vyžadují větší investice. Pan Menzel se v rozhovoru svěřuje, že ho štvou ti, co teď řeční o tom, jak trpěli. Mě by zase štvalo, kdyby naříkání nad diktátem peněz a úbytěmi kultury mělo zamlžit jasnou představu o tom, co bylo. Psaní z Austrálie do Holandska. (Z dopisu Československého sdružení ve Victorii na adresu časopisu STG.BOHEMICA v Nizozemsku). Od roku 1948 přicházeli Češi a Slováci do Austrálie a rozhodli se prosazovat společné zájmy a pěstovat krajanské styky pod heslem: «V jednotě je síla». V každém státě je krajanská organisace, která má svého mluvčího. Také sokolové a legionáři se dali dohromady. Nová generace se však již asimilovala. Všichni považují za svůj hlavní cíl informovat Australany, co se v Československu stalo, co je mezinárodní komunismus. Podařilo se jim, přesvědčit je, že mezi ním a imperialismem není rozdílu. Pisatel připojil ještě několik kusých informací o Austrálii ze svého pohledu. Vztahy australských úřadů k imigrantům jsou velkorysé. Čas od času dostávají jednotlivé Národní skupiny příspěvky na udržování Národních domů a Sokoloven, jednou týdně je vyhrazena hodinka televizního vysílání jak pro Slováky, tak i pro Čechy. Je to zem panenská se 17 miliony obyvatel, místa by bylo dost pro sto milionů. Životní úroveň je dobrá, 90% obyvatelstva žije v rodinných domcích. Australané se považují za předměstí Ameriky, kultura a životní standard jsou však evropského charakteru. Vlaštovka souznění přiletěla z Moravy. Aneb jednou také jinak z domova. Moravští Slováci jsou odjakživa pašáci. Starosta Města Uherský Brod píše krajanům - rodákům. Vy všichni, kteří jste museli v letech 1945 až 89, popřípadě předešlých, opustit rodný kraj Moravu a žít celou dobu v zapomenutí, jste zváni na první oficiální setkání do srdce Slovácka, Uherského Brodu. Vaši přátelé, Brodané, kteří Vám alespoň touto cestou chtějí 31 [pageend33]zpravodaj připomenout, že myslí byli stále s Vámi, af už jste žili kdekoliv, a také Vám při setkání poděkovat zaVaši aktivitu, která jistě přispěla k tomu, že se můžeme společně setkat po dlouhých letech ve svobodné vlasti v Uherském Brodě. Navrhované setkání je předběžně plánované na 1. 7. 95 - sobota až středa v týdnu patronů Cyrila a Metoděje. Pan starosta pak žádá o předběžnou přihlášku, s udáním, zda máte zájem o zajištění ubytování a oVaše podněty a připomínky. Red. "Láska musí být účinná. Musíme pro bližního něco udělat, proň pracovat." TGM: "Ideály humanitní." Masarykův fond březen ms Vážení krajané, /' tak jako každoročně obracíme se na Vás s prosbou, abyste u příležitosti výročí narozenin Tomáše Garrigua Masaryka přispěli na náš Fond a umožnili nám tak pokračovat v naší sociální práci. Vaše laskavé gesto je výrazem solidarity s našimi spoluobčany, kteří jsou v tísni a zároveň je to jistě nejlepší způsob, jak uctít památku našeho prvního presidenta a humanisty. Za Vaše porozumění přijměte, prosíme, předem náš dík. Členové správního výboru: Eliška Bosley, Chm. du Devin 66, 1012 Lausanne Marie Citovskä, Rötiquai 36, 4500 Solothurn Jaroslava Dudová, Waberackerstrasse 23, 3097 Liebefeld Josef Dvořáček, Schäracher 2, 8053 Zürich Bedřich Hostička, Püntstrasse 18, 8132 Egg Oiga Libická, Chatelet 9, 1723 Marly Miroslav Novák, Rue Danceť 22 C, 1205 Genéve Daniela Rajmonová, Bahnweg 9, 8802 Kilchberg Dana Seidlová, Loowiesenstrasse 58, 8106Adlikon Vladislav Svoboda, Gstaitenrainweg 71, 4125 Riehen Dušan Šimko, Gundeidingerstrasse 95, 4053 Basel Jiří Tichý, Alpenstrasse 4, 3006 Bern P. S. Pokud znáte ve svém okolí sociální případy, oznamte je laskavě některému členu výboru Masarykova Fondu. 32 [pageend34]zpravodaj Z domova J. Kozelka Nových čtvero ročních období v Praze? Dosud Praha vystačila se čtyřmi ročními obdobími. Jaro, léto, podzim a zima se v pořádku střídaly podle kalendáře. Nyní se k tomu má přidružit dalších čtvero ročních období, která mají trvat najednou a pořád. Aby se lišila od domácích, má se jim říkat cizokrajně Four Seasons a mají být zhmotněna do tvaru hotelu. Městští radní uvážili, že pro povzbuzení cizineckého ruchu bude vhodné postavit další exkluzivní ubytovnu a že pro tu by se hodil plácek v Křižovnické ulici mezi Uměleckoprůmyslovou školou a klášterem Křižovníků. Vypsala se soutěž a několik desítek kolektivů se s chutí pustilo do práce. Výsledky jejich snažení mohli Pražané zhlédnout na výstavě ve Staroměstské radnici. Pražané chodili a nestačili se divit. I já jsem šel, i já se nestačil divit. Celkový dojem podle mého soudu vystihl lakonický zápis v knize návštěvníků. - Je to šílené!- byl shrnující komentář jedné návštěvnice. Brojit proti moderním stavbám jistě není vhodné tam, kde jsou na místě, nebo přinejmenším neruší. Ve Vídni probíhaly vášnivé diskuse o supermoderní stavbě před Štěpánským dómem. Haasův dům skleněná podivnost, stojí, Vídeň si zvykla. Ovšem - nutno vzít v úvahu, že Svatý Štěpán a domy před ním byly na konci války v troskách. Zatímco dóm byl uveden do původního stavu, proluky před ním byly vyplněny k pláči obyčejnými domy bez ducha. Takže exotičnost Haasova domu nakonec zaujme vedle nudného sousedství. Ale co s futuristickou modernou v Praze u Karlova mostu? Staré Město přežilo nacistickou i komunistickou éru a tvoří jedinečný dochovalý celek. Kdo se na ně podívá z Malé Strany nebo ze Seminářské zahrady, pochopí rčení o stověžaté Praze. Jedna z těch věží je hvězdárna Klementina. A právě tato věž, kdy jsem sledoval návrhy na Four Seasons Hotel, zmizela. Ať už to byly rozličné báně, skleníky, bunkry, maurské stavby, škatule od bot, nebo čemu se to podobalo, navržené stavby bezostyšně převyšovaly až na vyjímky - sousední objekty a staly se dominantou pohledu přes Vltavu. Jenom malý barokní dům těsně u břehu zůstal zachován, patrně podmínka soutěžní komise. Je pravda, že Uměleckoprůmyslová škola i Křižovnický klášter jsou budovy mladšího data, ale v celkovém současném pohledu neruší. A je zajímavé, že jediný návrh, který našel milost u návštěvníků výstavy, se očividně snažil sousedním objektům se přizpůsobit a nerušit ani stylem, ani výškou. Boje s moderními zásahy do stávajícího obrazu města nejsou výmyslem současné doby. Vilém Mrštík napsal nejenom Pohádku máje, on psal i vášnivé protesty do novin při asanaci Židovského Města, kdy spolu se zchátralými domy byly srovnány se zemí i objekty, které stály zato, zachovat je příštím generacím. Každé období urbanismu má své tvrdošíjné modemizátory a roztrpčené Vilémy Mrštíky. Necítím se zastáncem architektonické avantgardy, do Viléma Mrštíka mám daleko. Jenom jsem do knihy na výstavě přičinil poznámku - Pane Bože, drž nad Pražany ochrannou ruku, až pražští konšelé budou rozhodovat o realizaci této stavby! 33 [pageend35]zpravodaj Svatý otec opět navštíví Českou republiku Stanislava Špincová, Olomouc Bude to při příležitosti kanonizace Jana Sarkandra v Olomouci. Dne 20. 5. před polednem přiletí do Prahy, kde se setká s prezidentem republiky, představiteli katolické církve a na Strahovském stadiónu s masami věřících. Večer odletí vrtulníkem do Olomouce. Zde bude v neděli 21. 5. od 9.30 hod. sloužit mši na neředínském letišti. Po obědě na biskupství navštíví ještě Svatý Kopeček u Olomouce, kde se setká s mládeží. Relikviář s ostatky sv. Jana Sarkandra bude přenesen na neřetínské letiště, které bude přístupné, z důvodu obrovského zájmu, jen na vstupenky. Úzké uličky Michalského návrší ve středu města, kde se kaple nachází, by sotva pojaly tak velkou návštěvnost, jaká se v Olomouci očekává. Arcibiskupství olomoucké, které ve spolupráci s městským úřadem papežovu návštěvu organizuje, počítá s příjezdem nejméně 150 tisíc osob, z toho asi na 30 tisíc z Polska. K příležitosti kanonizace Jana Sarkandra připravuje Vlastivědné muzeum v Olomouci od 18. května do poloviny srpna 1995 reprezentativní výstavu, která by objektivním způsobem seznámila zájemce se situací na Moravě v době předbělohorské, s životem Jana Sarkandra, jeho kněžským působením a mučednickou smrtí, i se zrodem sarkandrovské legendy. Holešovský farář Jan Sarkander byl v době odboje českých stavů obviněn z velezrady a spojenectví s polskými kozáky, kteří počátkem roku 1620 plenili Moravu a táhli na pomoc císaři Ferdinandovi proti stavovskému povstání. Sarkander byl vyslýchán a mučen v městské věznici v Olomouci a aniž se přiznal, podlehl 17. 3. 1620 utrpěným zraněním. V období protireformace došlo pak k vytvoření jeho kultu a byl prohlášen za blahoslaveného. Nad městskou šatlavou, kde se dodnes zachovaly původní mučící nástroje, byla postavena počátkem tohoto století výstavná novobarokní kaple. Je jednou z mnoha zajímavostí při návštěvě historického jádra města Olomouce, po Praze největšího v České republice. Je nepochybné, že Jan Sarkander byl osobností rozporuplnou a názory na jeho svatořečení nejsou jednotné. Zejména stanovisko protestantských církví je zdrženlivé. Kromě Jana Sarkandra by měla být současně prohlášena za svátou i Zdislava z Lem- berka. Žila ve 13. století a podílela se na založení dvou dominikánských klášterů. Je jí přičítáno několik zázraků. Dekret o její kanonizace však dosud nebyl papežem podepsán. Svatý otec prý se na návštěvu Olomouce těší. Ujistil o tom olomouckého arcibiskupa Jana Graubnera při jeho nedávné návštěvě Vatikánu. Náklady na celou akci se odhadují na 10 milionů Kč, již nyní katolická církev pořádá sbírky. 34 [pageend36]zpravodaj Ze svazového a spolkového života Husův sbor Zürich sděluje V neděli dne 12. března 1995 bylo v Husově sboru vzpomenuto 145. narozenin prvního presidenta Československé republiky T. G. Masaryka. Letošní rok je rokem jubilejním. Je to 145 let, co se 7. března 1850 v Hodoníně T. G. M. narodil. Vděčně na něho s láskou a úctou vzpomínáme, Masaryk je pro nás symbolem našeho národního osvobození po 300 letech Habsburské nadvlády. Dočkali jsme se nejen národní svobody, ale i svobody občanské. Masaryk se nejvíce zasloužil, že nově vzniklý československý stát byl republikou moderní, demokratickou, spořádanou a kulturní, který do historie vstoupil pod pojmem první republika. Masaryk byl po více než 50 let aktivním spolutvůrcem našich novodobých dějin. V r. 1882 Masaryk po svém příchodu do Prahy jako mimořádný profesor nově zřízené české Karlovy university našel veškerý život politický, kulturní i vědecký na provinciální úrovni. Až dosud byla veškerá činnost pod vlivem filosofie, literatury i vědy německé. Přičinil se o to, že jsme se orientovali západním, tedy francouzským a anglosaským směrem. Jeho zásluhou jsme se povznesli a zařadili jsme se do rodiny národů nejvyspělejších. Bez Masarykovy přípravy a výchovy nebylo by ani myslitelné vésti úspěšný boj a národní samostatnost. Naše osvobození by však nebylo úplné, kdyby nebyl vybudován stát na základě Masarykovy filosofie - humanity a demokracie. Aby dokončila mladá republika svůj všestranný program, potřebovala dle Masaryka 50 let klidného budování. To jí dopřáno nebylo. Na závěr vzpomínky byl citován závěr z Masarykovy knihy Světová revoluce: V Rakousku svobody svědomí nebylo; v naší demokratické republice opravdová svoboda svědomí, tolerance a uznávání dobrého a lepšího musí být nejen kodifikována, nýbrž také praktikována a to ve všech oborech veřejného života. Je to požadavek národní, požadavek daný naším vývojem historickým; Palackého filosofie našich dějin hodnotí České Bratrství jako jejich vrchol: čisté křesťanství, tedy učení Ježíšovo a jeho přikázání lásky, je závětí otce národa a našich dějin - demokracie je politickou formou lidskosti, tolerancí se vyvineme z habsburské theokracie v demokracii. Ježíš, ne Caesar, opakuji toť smysl našich dějin a demokracie. Pro spolupráci mezi národy Letní seminář vysokoškoláků z české a Slovenské republiky Přátelství mezi národy je třeba pěstovat ve všech věkových kategoriích. Zvlášť důležité je to však u mládeže. Od pádu totality pořádá proto Čsl. společnost pro vědy a umění (SVTJ) ve Švýcarsku týdenní semináře pro vysokoškoláky z České a Slovenské republiky. Letošní, v pořadí už IV. letní seminář uspořádá švýcarská SVU ve spolupráci s Nadací Milana Šimečky a pod patronací Duchovního parlamentu v hezkém prostředí Malých Karpat v týdnu od 20. do 27. srpna. 35 [pageend37]zpravodaj Na aktuální téma „Národnosti ve střední Evropě“ budou asi čtyřiceti až padesáti účastníkům přednášet slovenští a čeští odborníci z exilu i z domova, vesměs univerzitní učitelé a pracovníci vědeckých ústavů. Seminář je určen pro studenty filozofických fakult; náklady na ubytování a stravování uhradí švýcarská organizace SVU. Protože téma se dotýká všech národností, jejichž domovem je střední Evropa, počítá se i s účastí jiných etnických skupin než české a slovenské. Jak ukázaly předešlé tři semináře, je setkání studující mládeže z České a Slovenské republiky' intelektuálně i lidsky vždy velmi zajímavé. Poskytuje nejen možnosti získat cenné odborné informace, ale i navázat přátelský dialog mezi mladými lidmi z obou republik. Seminář je koncipován tak, že přednášky s diskusemi jsou dopoledne a večer, odpoledne jsou vyhrazena zajímavým exkurzím, výletům a sportu (v areálu jsou volejbalové a tenisové kurty, bazén, sauna a pod.). Švýcarská skupina SVIJ, která je v partnerství s Nadací M. Šimečky a Duchovním parlamentem iniciátorem těchto setkání, pořádala v sedmdesátých a osmdesátých letech řadu mezinárodních konferencí o české a slovenské kultuře, o postavení obou národů v Evropě, o Masarykově humanitním odkazu a o boji slovenské a české kultury proti násilí atd. Dnes se zaměřuje hlavně na spolupráci s domácími kulturními organizacemi; semináře pro vysokoškoláky z obou republik patří k stěžejním pilířům její činnosti. V SVU pracují Slováci i Češi žijící ve Švýcarsku v duchu vzájemné úcty a přátelství, které chtějí podporovat i mezi občany obou republik. Ze Svazu spolků - dle oznámení firmy Redifusion nelze v dohledné době počítat s tím, že přenos pražské televize bude zařazen do jejich programů. - dopisem ze dne 24. 3. 1995 reagoval Svaz na článek Tages Anzeigern, ve kterém pisatel ostře kritizoval rozhodnutí Ústavního soudu o platnosti Benešových dekretů. - Svaz poděkoval ještě písemně V. Klausovi, F. Bendovi a Dr. Belcredimu za přijetí na velvyslanectví v Bernu a vyjádřil naději, že v opožděném dialogu s krajanskou veřejností bude i nadále pokračováno. - na varovný dopis, týkající se restitucí občanů v zahraničí, který poslal ministr spravedlnosti J. Novák všem okresním soudům, reagoval Svaz protestem. O dalším postupu budeme informovat. - článek místopředsedy vlády Josefa Luxe o principech lidské solidarity nás zaujal natolik, že jsme požádali pana ministra o přijetí. - na výborové schůzi Svazu byla projednána příprava sjezdu Svazu. Debata o politické koncepci Svazu nebyla z časových důvodů dokončena. Oznámení Svazu Sjezd Svazu, na který byl pozván rovněž ředitel odboru MZV Ing. Plíšek, se uskuteční dne 13. května 1995 v Bruggu v hotelu Rotes Haus. Josef Jíša zemřel 6. března 1995 ve věku 82 v Praze. Doma byl poslancem Národního shromáždění za Soc. demokratickou stranu. Byl to vlastenec pevných zásad a nekompromisní odpůrce komunistického režimu, řadu roků byl vězněn. Po srpnové okupaci žil ve Švýcarsku, byl předsedou Svazu spolků a tajemníkem Sociálně demokratické strany v exilu. 36 [pageend38]zpravodaj Oznámení pro všechny bývalé politické vězně v západní Evropě a pro členy předsednictva a výboru Svazu čs. spolků ve Švýcarsku. Slovenská Konfederace pronásledovaných komunismem, která má své ústředí ve Zvoleni, 96o ol Zvolen, Kubániho 2132, pořádá ve dnech 3o. dubna 95 a 1. května 95 ve Zvoleni svoji III. Mezinárodní konferenci KPK, na kterou zve všechny bývalé polit.vězně a další výše uvedené členy Svazu. Hlavní théma bude uplatnění pravé demokracie a potlačení nové totality ve východní části Evropy. Je třeba ohlásit ihned svojí účast na adresu: Západoevropská pobočka Konfederace polit, vězňů, Postfach 2o6, 8o44 Zürich. Nutno uvést, zda se zúčastníte jenom jako přihlížející, nebo jako přednášející - uvést thema. Ubytování a strava je zdarma. Po konferenci je možno obdržet zdarma rekreační pobyt v Nízkých Tatrach, hotel Máj v Liptovském Mikuláši a to od 1. 5. 95 do 5. 5. 95 s možností prodloužení. Československý skaut ve Švýcarsku Československý skaut ve Švýcarsku pořádá letní stanový tábor na Horním Rýnu poblíže Rheinschlucht od 15. 7. do 4. 8.1995 ve spolupráci s oddílem z Uherského Hradiště. Poplatek Fr. 320.—. Přihlášky do 15. května na: Martin Gelnar, Seidenstr. 21, 5200 Brugg, tel. 056 / 42 12 68. Je to zároveň tip na vhodný dárek pro Vaše skautující synovce, neteře nebo vnoučata z Čech. Zaplaťte jim třítýdenní pobyt na skautském táboře ve velmi romantické přírodě! Cookie Sokolská vystoupení budou součástí oslav 50. výročí ukončení 2. světové války. Česká obec sokolská (ČOS) připravuje tělocvičná vystoupení svých příslušníků v rámci připravovaných oslav 50. výročí ukončení 2. světové války v České republice. Největší se uskuteční v Plzni, kde budou ve dnech 6. až 8. května 1995 uspořádány „Sokolské slavnosti“ k 50. výročí osvobození Plzně americkou armádou a k sedmistému výročí založení města. Součástí oslav, jež uspořádá Sokolská župa Plzeňská pod záštitou města Plzně a České obce sokolské, bude slavnostní průvod, ukončený položením věnců u nově postaveného pomníku americké armády a u památníku osvobození republiky s pomníkem T.G. Masaryka, a veřejné cvičení 37 [pageend39]zpravodaj na stadiónu v Sadech E. Strunce, na němž budou předvedeny některé skladby XII. všesokol- ského sletu. Oslav v Plzni se zúčastní představitelé vlády a armády České republiky a Spojených států, a skupiny amerických veteránů z 2. světové války. Rozvoj Sokola na Slovensku pokračuje. Po úspěchu XII. všesokolského sletu v Praze a župních sletů v Skalici a ve Vranove nad Toplou, vzrostl Skol na Slovensku o šest nových jednot - tří v Bratislavě, po jedné v Dunajskej Strede, v Have, v Lubine. Největší sokolskou jednotou na Slovensku je Sokol Bratislava - Vinohrady, která má 1 007 příslušníků (207 mužů, 234 žen, 101 dorostenců, 43 dorostenek, 154 žáků, 184 žákyň, 84 káňat). Na X. světové gymnaestrádě jež se bude letos konat v Berlíně, vystoupí sokolští cvičenci z České republiky spolu s cvičenci dalších tělovýchovných organizací: ASVP, České gymnastické federace a vysokých škol. Každá vystoupí v samostatné skladbě a navíc vystoupí účastníci z České republiky v hromadné skladbě 300 cvičenců všech čtyř organizací. Hřejivá pozornost velvyslance České republiky v Kanadě. Ve svém vánočním a novoročním pozdravu kanadské krajanské veřejnosti, velvyslanec České republiky Ing. Stanislav Chýlek, poděkoval sokolům v Kanadě za to, že se významně přičinili o zdar XII. všesokolského sletu. Hřejivá pozornost zástupce České republiky v Kanadě je dalším dokladem jeho kladného, příznivého postoje k Sokolu, projeveného také již před odletem výpravy župy Kanadské na XII. všesokolský slet, kdy jeho zásluhou byli účastníci sletu zproštěni od vízové povinnosti. Sokol stále ještě čeká na vrácení sokoloven. Z celkového počtu 3 000 nemovitostí jež Sokol vlastnil v roce 1948 a jež mu byly komunisty ukradeny, bylo 1 294 sokoloven. Až dosud, pět let po tak zvané něžné nebo sametové revoluci, bylo České obci sokolské vráceno jen 300 sokoloven, na vrácení ostatních musely být zahájeny soudní procesy. Celkem bylo podáno 900 žalob a k projednání u soudů jich stále ještě zbývá 839. Po více než dvou letech od podání, u téměř čtvrtiny - 202 žalob, soud 1. stupně dosud ani nenařídil jednání, u dalších 272 žalob dosud nebyl vyhlášen rozsudek, u 208 žalob se jedna ze stran odvolala; právoplatných rozsudků bylo 133, odvolacími soudy bylo k novému soudnímu řízení vráceno 22 žalob, ve dvou případech došlo ke smíru, 69 žalob bylo vzato zpět. Mnozí představitelé veřejného života prosazují nyní „restituční tečku“ a jsou proti vrácení majetku spolkům, společenským organizacím a občanským sdružením, které komunisté zrušili a jejichž majetek ukradli. Pod záminkou, že vrácením majetku Sokolu, Orlu a dalším spolkům by došlo k novým křivdám a k narušení majetkoprávních vztahů, staví se k návratu majetku odmítavě společně ODS a komunisté. Na „Sokolských slavnostech“ v Plzni vystoupí přes 6 tisíc cvičenců Na „Sokolské slavnosti“, pořádané Sokolskou župou Plzeňskou pod záštitou České obce sokolské a města Plzně ve dnech 5. až 8. května 1995 v rámci oslav 50. výročí osvobození Plzně americkou armádou a 700. výročí založení města, se přihlásilo přes 6 000 cvičenců 38 [pageend40]zpravodaj z celé republiky a ze Slovenska. Slavností se také zúčastní cvičenci Ústředí čs. sokolstva v zahraničí z Rakouska, Německa, Švýcarska a Francie. Součástí sokolských slavností bude 6. května průvod historickým středem města k památníku Americké armádě a k pomníku T.G. Masaryka, a 7. května veřejné cvičení na stadiónu v Sadech E. Strunce na němž budou předvedeny skladby XII. všesokolského sletu a jež ukončí vystoupení PARA jednotky České armády. Zpráva, že dosavadní redaktor po třetím čísle už nemůže zajistit vydávání Zpravodaje uhodila jako blesk a vedení Svazu muselo okamžitě jednat. Když jsem byl požádán o převzetí této úlohy, mohl jsem jen slíbit, že se pokusím po nějaký kratší čas zaskočit. Moc času mi už také nebývá a právě teď se ohlásilo bolestivé onemocnění. Jinak řečeno, redakce hledá spolupracovníky, kteří by se časem mohli ujmout jejího vedení. Za svou osobu přidávám: Jak by bylo hezké, kdyby se houfně projevily zájem také krajanky a také nějaké ty mladší ročníky. Činnost je to zajímavá. Časopis bez čtenářů zahyne na peníze, časopis bez kontaktu s nimi uhyne na úbytě. To by stalo i nám, nebudete-li nám psát, telefonovat, faxovat. Ať už příspěvky, nebo čtenářské dopisy a mínění, kritiku i inseráty. Každé sebevíce kontraversní stanovisko, které nám pošlete jako čtenářský dopis, bude vítáno. Nikdy nebude žádnému Vašemu názoru nasazen náhubek, to Vám za sebe pevně slibuji. Všechny příspěvky projedná redakční kolektiv. Nebude-li někdy ten Váš převzat, napíšeme Vám proč. Na obsahu a tváři časopisu se až na další nebude nic měnit. Zatím se vrátíme jen k před několika lety opuštěné tradici. Pro větší přehlednost bude obsah rozčleněn do rubrik. To «další» bude záviset především od Vašich návrhů. Březen 1955 MiCanVubský Reguläre, Konzessionierte Buslinie von: Genéve, Lausanne, Fribourg, Bern, Basel nach Pilzen und Prag Abfahrten aus Tschechei und der Schweiz 3 x wöchentlich: am Dienstag, Donnerstag und Samstag z komfortable, klimatisierte Reisecars ausgestattet mit WC, Video. Bar V sehr günstige Preise - z.B.: Basel-Prag Sfr. 80 - V Ermässigungen für Kinder, Jugendliche und Senioren Auskunft und Reservation - Tel./Fax 056 91 15 02 V_______________ _______________ _____ ___ ___ __________ 39 Ve vlastní věci ČSAD ALSA EBA ORBIS Klicov Geneve Geneve Warszawa [pageend41]zpravodaj Malý oznamovatel Hledá se: Svatopluk Toužimský, který maturoval v r. 1941 v České Třebové. Spolužák Vápeník. Adresa v administraci Zpravodaje. Prodám pěkný chatový domek v rekr. stř. Senohraby u Prahy, topení plyn., teplá voda, garáž, zahrada 800 m2, za 100.000 SFr. A. Karbulova, Bínova 532, 182 00 Praha 8. Pro Vaše děti, pro Vaše přátele zábavnou formou zpracovaná progresivní učebnice češtiny (pro francouzský mluvící) MALÝ MOST. Humor, poezie, liter, texty. Úspěšná ve Francii, Kanadě i Belgii (distribuce pro Švýcarsko - OLF). Cena SFr 20.-. Objednávky: Editions de Mai, Les Combremonts 6, 1510 Moudon, Suisse. Praha na neděli. Odjezd v pátek Wil/SG, příjezd neděle večer, inform.: 073/4320 76. Prodám 1). v již. Čechách (u Bechyně) zrenovovanou uzavřenou usedlost, luxusní vybaveni, garáž, stodola, kolna, el. top., voda, tel. a pozemky: 2,46 ha roií, 0,51 ha luk, 1,04 ha borový les. Ihned, cena 80.000 SFr. 2). parcelu pro průmyslovou výstavbu 7.260 m2 na hranicích Prahy u sil. č.3 - Praha Krč - Benešov. Povolení k zástavbě bez problému. Cena 600 Kč/m2. Tel. večer: 061/931 22 96, Fax: 931 32 69. Redakce Zpravodaje hledá menší kopírovací stroj. Můžete nabídnout nebo sdělit možnost? Tel. 01 -715 31 27. Předplatné 1995 Dosud někteři odběratelé ať ve Švýcarsku nebo v jiných zemích nemají zaplacené předplatné na r. 1995. Čtenářům ve Švýcarsku vkládáme proto do č. 4 složenku a čtenářům v jiných zemích upozornění na splatnost předplatného. Za brzké zaplacení děkujeme. Administrace. REISEBÜRO C-TOURS Effi Märt, Märtplatz 5, CH-8307 Effretikon Telefon 052 / 32 70 70 a 052 / 32 70 90, Fax 052 / 32 47 00 Potřebujete letět do Prahy, Brna nebo Bratislavy? Než se rozhodnete pro nákup letenky informujte se bezpodmínečně nejdříve u nás! Můžeme nabídnout víc než dobré ceny a výborný servis. Nabídky, které hned tak někde nenajdete! 2 týdny Tahiti - T hotel - Fr. 2 390.- 5* hotel - Fr. 2 990.- červenec + srpen, hlavní sezóna: + Fr. 495.— 1 týden Californie ink!, let, Auto + 1 týden Tahiti 2* hotel Fr. 1 990.-, 5* hotel Fr. 2 390.» červenec + srpen, hlavní sezóna: + Fr. 495.— Absolutní hity do světových měst, inki. let, 3 noci v hotelu: Marakesch od Fr. 495.-- Řím od Fr. 445.- Amsterodam od Fr. 445.— Lisabon od Fr. 495.- Vídeň od Fr. 495.- Berlín od 565.- Benátky od Fr. 595.- Seychellen až do 23. 6. 95 5 nocí Fr. 1 990.- 7 nocí prodloužení + Fr. 895.- ink!, polopen. Mauritius až do 14. 6. 95 2 týdny inkl. polopense Fr. 3 390.- Costa Blanca - k pronajmutí velké pěkně vybavené studio v blízkosti bazénu, 2 surfy, 2 kola, 2 terasy Fr. 195.- studio/týden Zavolejte - neváhejte! [pageend42]PRÁVNICKÁ KANCELÁŘ levně poradí, pomůže a zastoupí při: rozvodových a rodinných řízeních dědických a majetkových záležitostech před švýcarskými úřady (Beschwerden) pojišťovacích a nemocenských problémech vymáhání dluhů (Betreibung) právních problémech v samostatných firmách přihlašování švýcarských patentů zakládání společností (AG - Gründung) a jiných problémech a procesech ve švýcarském a českém právu A B IA AG Allg. Rechts und Unternehmensberatung Marktgasse 36 3011 BERN Telefon 031 / 320 16 16 Fax 031 /320 16 15 Ubytování ve Vídni vám poskytne MIROSLAV SEĎA A - 1070 Wien, Westbahnstr. 18 Tel. 1 /938 81 12, nebo 607 40 19 cena od 28.— Sfr. na osobu Pravidelná osobní doprava Ostrava - Brno - Praha - Zürich - Bern a zpět Informace: CH 031 - 371 96 34, 089 - 300 20 94, CZ 0042 651 576 10 ZAJISTÍM STAVBU, rekonstrukci i správu Vaší nemovitosti v Praze i okolí, taktéž koupi pozemků. Zdena Sychrová, Jezdovická 314/4, 19000 Praha 9 - Hostavice, tel. +42.2.72 83 89 Franz Zvoni, Schaffhauserstrasse 141, 8152 Glattbrugg, tel. 077/65.66.87 Pronajmu v Praze 7 (u Parkhotelu) luxusní apartmá pro 2, max 3 osoby, 6. patro, výtah. Cena za osobu a noc Sfr. 30.-. Volejte večer. Zürich: 01 / 383 86 72 Praha: 02/370 072 PŘEKLADY českých listin do němčiny a naopak pečlivě a rychle provádí, opatří úředním ověřením soudní tlumočnice jazyka českého a německého lie. phil. I. Markéta KARASOVÁ Höfliweg 7 8055 Zürich Telefon 01 /463 96 10 Pro krajany podstatná sleva! ŠPANĚLSKO / DENIA RÁJ SLUNCE A ZDRAVÍ VÁŠ ALTERNATIVNÍ DOMOV U MOŘE Zajímavá nabídka pozemků, novostaveb a "objektů z druhé ruky". - Prodej a pronájem. Bližší informace podá: Věra Divoká-Plass, Pinet B-53, Marquesa 1, E - 03700 Denia (Alicante). Telefon 0034 / (9) 6 / 642 22 78 Fax 0034 / (9) 6 / 642 21 33 nebo 578 34 48 ST. W9CH. INTERNATIONAL INVESTMENT HOLDING 13. TYLOVO NÁMÉSTl 1. PRAHA Z ČSFR AUTODOPRAVA ČR - CH nákladů (až 1,6 tun) rychle, spolehlivě, levně informace 037 /42 74 10 OSOBNÍ DOPRAVA ČR - CH podle potřeby informace tel. 0042 / 362 48 74 V centru Prahy, jen 777 kroků od Sv. Václava, cenové výhodné speciality ve švýcarské kvalitě. Rezervace pro jednotlivce i zájezdy. 19-22 hod. [pageend43]Vážení krajané žádáme Vás, abyste se podíleli na formulaci politické koncepce představitelů krajanských spolků a uplatnili svůj vliv na jejich jednání s vládními představiteli ve vlasti. Ještě před vyplněním tento formulář rozmnožte a předejte k vyjádření dalším členům rodiny a také přátelům. Vyplněný dotazník složte, zalepte a ofrankovaný zašlete do konce dubna (ostatní státy do konce května) na adresu: Verband der Tschechoslowakischen Vereine Postfach 1288 CH - 8058 Zürich l~~) považuji se za Čecha / Češku O považuji se za Slováka / Slovensku 0 osud mé bývalé vlasti je mně lhostejný 1 I mám převážně pozitivní vztah k panu prezidentovi O mám převážně pozitivní vztah k politice vlády □ posuzuji současný politický vývoj ve vlasti pozitivně O posuzuji současný hospodářský vývoj ve vlasti pozitivně 0 mám zájem na uplatnění svého volebního práva n cítím se být ve vlasti diskriminovaný fl mám převážně dobré zkušenosti s jednáním s úřady ve vlasti 1 I mé restituční nároky byly uspokojeny O uvažuji o návratu do vlasti O ve vlasti mám druhý byt O domnívám se, že vztah krajanů ze zahraničí a v Čechách je dobrý O domnívám se, že povinností představitelů krajanských spolků je hájit ve vlasti také mé zájmy O v případě, že občanská práva exilové menšiny budou i nadále omezována, považuji případný protest u Evropského společenství za adekvátní O mám připomínky k činnosti Svazu O jsem spokojen s výběrem příspěvků a úrovni Zpravodaje připomínky:_____________________ ________________________________ Vaše stáří (rok):_______ stát, kde nyní bydlíte:______________________________________________ exulant z roku : _______ S výsledky této ankety budete seznámeni ve Zpravodaji. Svaz spolků [pageend44]známka Verband der Tschechoslowakischen Vereine Postfach 1288 CH - 8058 Zürich [pageend45]AZB 8048 ZÜRICH PP / Journal CH -8048 ZÜRICH zpravodaj Vydává: Svaz čs. spolků ve Švýcarsku • Redakce: Dr. Milan Dubský Seestrasse 193, CH - 8802 Kilchberg • Administrace, inserce: Zpravodaj, Rudolf Němeček Postfach 12, CH-5233 Stilli, Telefon 056/44 25 15 * Sazba, grafická úprava a tisk: Druckerei Milan Cimburek, Badenerstrasse 698, CH - 8048 Zürich Tel.: 01 /431 68 78, Fax 01 /432 95 92 Postretouren an; Administration ZPRAVODAJ Postfach 12, CH - 5233 STILLI Switzerland Časopis Čechů a Slováků ve Švýcarsku Čechov a Slovákov vo Švajčiarsku Zeitschrift der Tschechen und Slowaken in der Schweiz Monatszeitschrift / Vychází měsíčně Celoroční předplatné: ve Švýcarsku....................................... Sfr. 40.- v Evropě...............................................Sfr. 45.-- zámoří (letecky)........................Sfr. 50.- Ceny inserátů ve Zpravodaji: celá strana.....................................380.— 1 12 strany............... .................. ....190.- 1 / 3 strany.................................... 130.— 1 /4 strany.................... 100.- 1 / 6 strany........................................70.-- 1 / 8 strany.............. 55.— PC Konto: Zpravodaj, 80 -70357 -1 Bank. konto: SKA, 8022 Zürich - Rathausplatz, Zpravodaj, 634699 - 71 Malý oznamovatel: Za 1 řádek o šířce 40 písmen Sfr. 7.—. Zvláštní slevy: při opakování inserátů, oznámení o kulturních pořadech, seznámení Podepsané články nemusí vždy vyjadřovat názor redakce. Nevyžádané rukopisy se nevracejí. Inseráty zasílejte na adresu : Zpravodaj, Postfach 12, CH - Stilli, Naše firma je Vám denně k dispozici již po dvě desetiletí na adrese: Kreuzplatz 20, 8008 ZůřichTŠchweiz, © 01 - 932 32 22, Fax 01 - 932 52 03 Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišfovny (i nad stáří 85 let). Pojištění od 0,22 šv. Fr. na osobu a den !!! [pageend46]