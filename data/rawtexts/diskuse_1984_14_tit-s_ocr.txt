DISKUSE č. 14 - červenec 1984 /Teoreticko-politický občasník/ Obsah tohoto čísla: Jak si lžeme do vlastní kapsy /Rudolf Zukal/ Rudolf Zukal Jak si lžeme do vlastní kapsy /Část širší úvahy o vlivu politiky a ideologie na ekonomiku./ Ekonomická reforma a Soubor opatření Vztah současné vládnoucí skupiny k ekonomické reformě šedesátých let je názorným příkladem toho, k jakým výsledkům a paradoxům vede dávání priority politiky před ekonomikou. Naše propaganda věnuje v současné době největší pozornost ekonomice. Téměř každé zasedání UV KSČ hovoří o hospodářských otázkách, úvodníky novin píší převážně o ekonomické problematice. Je to zcela pochopitelné, nebot náš hospodářský vývoj prochází od skončení druhé světové války nejobtížnějším obdobím. Vážné hospodářské těžkosti donutily naše vedení, aby vyhlásilo určité změny v dosavadním neproduktivním ekonomickém mechanismu, který byl zaveden na počátku sedmdesátých let v souvislosti s tzv. hospodářskou normalizací. A tu vyvstaly před "vládními" ekonomy, ale i před ideology a politiky potíže, jak zdůvodnit mnohé nově ZKáäšxá zaváděné změny, přístupy a chápání ekonomických problémů, které byly se zrušením ekonomické reformy šedesátých let prohlášeny za špatné, revizio- nistické a socialismu škodlivé. Velmi často se totiž jednalo o zavržení obecně platných racionálních zásad, platících pro každou řádně fungující ekonomiku. /Např. důraz na kvalitativní a nikoliv kvantitativní vývoj, odměňování podle skutečných pracovních výsledků a nikoliv podle jiných např. politických kriterií, přebudování hospodářské struktury země tak, aby odpovídala přírodním a ekonomickým podmínkám, zvyšování efektivnosti národního hospodářství apod./ Zásady "Souboru opatření" nejsou novými objevy. Téměř všechny tyto zásady byly náplní ekonomické reformy šedesátých let, ovšem v daleko širším rozsahu. Byly řešeny podstatně důsledněji a komplexněji, než činí současný "Soubor opatření". Vzhledem k tomu, že soustava řízení národního hospodářství je jednou z nejdůležitějších oblastí společenského systému a mnohé zásady ekonomické reformy šedesátých let - jako např. značná samostanost podnikové sféry, relativně autonomní vývoj ekonomiky nezávisle na [pageend1]