český zahraniční časopis (pro Čechy a Slováky nejen v zahraničí) 6 POLYGON reportér komentáře ■ názory ■ informace Západ ročník 10 číslo 6 30.9.1993 [pageend1]POLYGON reportér západ Český zahraniční časopis / Zeitschrift in tschechischer Sprache VYDAVATEL/HERAUSGEBER: POLYGON-VERLAG, CH-8048 Zürich-Altstetten, Postfach 1737 Vychází 8x ročně / Erscheint 8x im Jahr REDAKCE VE ŠVÝCARSKU: Jaroslav LAMBERT (tel. +41-1-372 0930); Jiří LOEWY (tel. +49-202- 720454); Rudolf STRÖBINGER (tel. +49-4931-7525); Milena WAHLE- NOVÁ (tel. +41-1-272 1560). ADRESA: POLYGON, CH-8048 Zürich-Altstetten, Postfach 1737 REDAKCE V KANADĚ: Eliška KOTRBOVÁ, Miloš ŠUCHMA (šéfredaktor, tel. +1-613 - 824 7439, fax +1-613 - 834 8757); Arnošt WAGNER. ADRESA: POLYGON (Západ), Box 9021 Terminal P. O., Ottawa, Ont., Canada K1G 3T8 STÁLÍ DOPISOVATELÉ A SPOLUPRACOVNÍCI: Jan BENEŠ (USA) • Jaroslav BOHANES (ČR) • Vladimír CÍCHA (Kanada) • Milan CIMBUREK (Švýcarsko) • Petr HRUBÝ (Austrálie) • Milan HULÍK (ČR) • Adolf F. J. KARLOVSKÝ (Švýcarsko) • Marie KAZDOVÁ (ČR) • Josef KOLÁČEK (Vatikán) • Helena KOSKOVÁ (Švédsko) • Jan KRISTOFORI (Norsko/Švýcarsko) • Karel KRYL (Německo) • Tomáš KRYSTLÍK (Německo) • Radek KUČERA (Holandsko) • Robert F. LAMBERG (Argentina) • Zdeněk F. LEINER (Francie) • Antonín MĚŠŤAN (Německo) • Dušan NOVÁK (ČR) • Pavlína PILCOVÁ (Austrálie) • Vlastimil RADKOVICKÝ (Německo) • Ota RAMBOUSEK (USA) • Jindřich STIKAROVSKÝ (ČR) • Pavel STILLER (Německo) • Michaela SWINKELS-NOVÁKOVÁ (Belgie) « Vladimír VALENTA (Kanada) • Otakar ZOUFALÝ (Německo) • Alexej ŽÁK (Švýcarsko) VYDAVATELSTVÍ A ADMINISTRACE: Ludvik FRIEDE (tel. +41-1-432 1768, fax +41-1-433 0620) ADRESA: POLYGON, Postfach 1737, CH-8048 Zürich-Altstetten (Zásilky „EXPRES“ a balíky: Zwischenbächen 145, CH-8048 Zürich) ZASTOUPENÍ V PRAZE: Eva STŘÍŽOVSKÁ, K lipám 24, 190 00 Praha 9 (tel. 88 11 69) ZASTOUPENÍ V AUSTRÁLII: Mrs Marcela CECH, 65 Kiama Av., Yeppoon 4703 QLD (tel. 079-397 624) ROČNÍ PŘEDPLATNÉ: SFr. 49- norm, poštou, SFr. 55- letecky TISK/DRUCK: Milan CIMBUREK, Badenerstr.698, 8048 Zürich, tel.+41-1-431 6878 Přetisk článků a kreseb je dovolen pouze s poznámkou: „Převzato z časopisu POLYGON, Curych“ Obsah článků nemusí vyjadřovat názor všech členů redakce a stálých spolupracovníků. DOSAVADNÍ ODBĚR časopisu končí až po jeho písemné nebo telefonické výpovědi. Jestliže další předplatné není obnoveno v termínu, předpokládáme, že bude vyrovnáno dodatečně. BANKOVNÍ SPOJENÍ: Poštovní šekový úřad: Postcheckamt Zürich, Polygon-Verlag, č. konta 80-60451-5. Banka: Credit Suisse Zürich, č. konta 4860-637650-01 Polygon-Verlag. V Německu: Volksbank Waldshut, BLZ 684 922 00, č. konta 2175380 Polygon-Verlag. Ve Švédsku: Postgirot Sverige, č. k.78792-9 R. Linka - Reportér. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 (Polygon Západ) OBSAH čísla 6/93 Titulní stránka: Kresba Jana KRISTOFORIHO 1 Vladimír VALENTA, Pohledy na domov i na svět 4 „PAN PAYNE“ Jaroslav KAPR, dopis Miloš ŠUCHMA, Krajané jsou také občané Sidonie DÉDINOVÁ, Krajané jsou jiní? 6 Otakar ZOUFALÝ, Setkání s předsedou Ústavního soudu 7 Jaroslav BOHANES, Život v našich republikách 10 Dušan NOVÁK, Ekonomika České republiky 12 Václav JAKOUBEK, Ve smyslu stávajících zákonů 14 Jiří LOEWY, Štěchovická rýžoviště zlata (glosář) 16 Milan HULÍK, Obhajoba součástí obžaloby 17 Jiří RÍHA, Disent řízený StB - nesmysl? 19 Jaroslav GAJDA, A léta běží, vážení... 20 Vlastimil RADKOVICKÝ, Dohnat a předehnat 22 Robert F. LAMBERG, Z dějin socialismu v Československu (V) 24 Jindňch STIKAROVSKÝ, Země česká, domov můj! 26 Adolf F. J. KARLOVSKÝ, Milovnici umění 27 Josef KOLÁČEK, Muklovská pouť 28 Pavel STILLER, Současnost v českém filmu 29 Antonín MĚŠŤAN, Exilový autor se dočkal monografie ve vlasti 30 Otakar KOKEŠ, Cesta k dem. právnímu státu je jednoznačná 31 Vladimír CÍCHA, Má vlast (fejeton) Průvodní kresby: Jan KRISTOFORI Číslo 7/93 vyjde 8. listopadu 1993. Redakční uzávěrka je 27. října 1993 Náš časopis má své čtenáře ve všech koutech naší planety Na seznámení se s ním rádi zašleme jeden exemplář zdarma na ukázku. Pro čtenáře v Čechách, na Moravě a na Slovensku přetiskuje některé články z Polygonu časopis „Český dialog" (K lipám 24,190 00 PRAHA 9), originál našeho časopisu však můžete svým přátelům v ČR a SR předplatit za cca 55% normální výše předplatného. Uděláte jim radost. Objednávky adresujte bud': POLYGON, Postfach 1737, CH-8048 Zürich 48 nebo POLYGON (Západ), Box 9021 Terminal P.O., OTTAWA, Ont., K1G 3T8, CANADA [pageend2]POHLEDY NA DOMOV I NA SVĚT VLADIMÍR VALENTA O ČAJOVÉM SERVISU Vztahy s našimi krajany jsou nyní bez problémů. Někteří jednotlivci jsou stále nespokojeni s tím, jak se řešila otázka restitucí. Sám si nejsem jist, zda neexistovala jiná cesta, ale chápu všechny důvody, které v dané době vedly vládu k přijetí zákona v této podobě. Michael Žantovský, velvyslanec České republiky ve Spojených státech amerických, Lidové noviny, 10.8.1993. Samosoudkyně Jiřina Jíslová v odůvodnění rozsudku uvedla, že klíčovou otázku - zda ke znárodnění firmy Otta došlo v období rozhodném pro restituci, či nikoli - je třeba posuzovat podle tehdy platné zákonné úpravy institutu vlastnictví. Podle soudkyně sice k samotnému odnětí vlastnických práv majetku F. Otty došlo v roce 1946 v rozporu se zákonem, nicméně v roce 1949 byl jeho rozsah dostatečně potvrzen a znárodnění bylo tak platné již k datu 1946... Soudkyně podotkla, že skutečně došlo ke křivdě, která rodinu Ottů postihla v tomto století hned dvakrát. Platná právní úprava však neumožňuje tuto křivdu řešit. Lidové noviny, 30.6.1993. Bylo to v šedesátých létech, když jsem slyšel o zkušenosti kohosi, kdo byl pozván k Novotným. Když mu president nabídl čaj, přinesli jej v krásném čajovém servisu, který dotyčný poznal, protože z něj kdysi dávno pil čaj u Clementisů. Clementis byl ve známé komunistické čistce popraven. Byl to hnusný zážitek a každý, kdo o tom slyšel, se ošklivostí otřásl a ovšem měl také zadostiučinění, že takové svinstvo se může stát jen u bolševiků. Pan velvyslanec Žantovský dobře ví, o čem mluví, když říká, že si sám není jist, že nevrácení majetku emigrantům se muselo takto řešit. Byl totiž blízko u toho - tenkrát se tyto problémy ještě řešily na Hradčanech a on byl v té době tiskovým mluvčím presidenta Havla. Pokud si dobře vzpomínám, ten rozdíl byl odhadem 5 miliard korun - pakatel, který dnes vláda chce navíc utratit, protože vymačkala z daňových poplatníků tuto částku navíc za jediný půlrok. Tedy emigrantský majetek zřejmě ne tak veliký, abychom museli, jako pan Žantovský, „chápat všechny důvody", které v dané době vedly vládu k schválení komunistické loupeže. Také bych nebyl tak optimistický jako pan velvyslanec, který si libuje, jaké jsou vztahy s našimi krajany, z jejichž čajových servisů - obrazně řečeno - si bývalokomunističtí potentáti popíjejí čaj. Ty „čajové servisy" byly také privatisovány a byly na ně vydány akcie, takže v této špíně se máchají vlastně všichni. Ovšem nejde v prvé řadě o konkrétní majetek, to je věcí těch, kterých se to týká. A jak se mi zdá, někteří, co nemají citový vztah k majetku svých otců a dědů, jako například president Havel k pražskému paláci Lucerna, to celkem lehce oplakali. Rádi se oháníme právem a zákonem, mluvíme o zákonech a zákonodárcích, ale etický podklad těchto zákonů jaksi chybí. Ono totiž nejde o skutečné zákony, ale o pravidla hry, která si v Praze stanovili a navzdory tomu, že se hlásí k té staré dobré Československé republice, vzdalují se jí stále více. My, kteří jsme byli vychováni v úctě k historii, třeba k té o tom Janu Kozinovi, který dal život za chodská práva, přes která Habsburkové s Lomikarem udělali „tlustou čáru“, nemůžeme stále pochopit a nemůžeme se vyrovnat s tím, že chápání spravedlnosti Václavem Havlem a premiérem Václavem Klausem je totožné s chápáním spravedlnosti třeba samosoudkyně Jiřiny Jíslové. Náš současný stav politické kultury a zákonodárné praxe ukazuje na absenci filozofické hloubky a kritičnosti, jakož i na nedostatek schopnosti brát v úvahu obecná hlediska. Máme stále ještě daleko k poznání, že filozofie je cosi jiného než to, čím v posledních čtyřech létech politikové a ekonomové podkládají své záměry a rozhodnutí, nebo to, co se na nejrůznějších stupních škol přednášelo v předcházejících čtyřech desetiletích... ani svobodně, demokraticky zvolený Parlament není tou poslední instancí, není nejvyšším kritériem, jež určuje, co je a co není spravedlivé. Nad právem reálně existujícím, časovým, podmíněným a proměnlivým, stojí vyšší nadčasová, univerzální norma, která je sice slovy velmi obtížně definovatelná, ale o to potřebnější. Zdeněk Novotný, Univerzita Palackého v Olomouci, Lidové noviny, 10.8.1993. Nejde jen o to, že okradení slušných lidí je legalisováno soudci, kteří vystudovali mar- xisticko-leninské právo loupeže a vraždy, a nyní prostě to chtějí aplikovat v demokratické společnosti, ale i o to, že veřejnost a tisk se spokojují s konstatováním těchto nehorázností a vůbec je nenapadá se podívat, kam se všichni vlastně řítí. Pozorné pročtení jediných novin stačí k tomu, abychom zjistili, že jde o něco horšího: oni totiž všichni vědí, co je právo. Všechno, co bychom chtěli říci, oni dávno vědí. Naučili se tomu v komunistických školách a naučili se zároveň tím pohrdat. Ale když jde o jejich zájem, myslí jim to selektivně. Když se děje křivda jim nebo kamarádům, už je poplach a už jsou tu argumentace a výklad práva, který třeba se neobjevuje, když jde o okradení bývalého politického vězně Franty Otty. Přečtěme si, co se píše o majetkově právní situaci pražského Lidového domu, z jehož vlastnictví se podařilo vyšachovat současné bývalokomunistické vedení České sociální demokracie. Byly doby, kdy právo nebylo vůbec nikde závažně psáno, a přesto existovalo. „Nalézali“ je moudří, čestní, a proto vážení mužové, ne však v tlustých svazcích zákoníků, nýbrž ve svém svědomí. Řídili se přitom obecně uznávanými starými zvyklostmi a předchozími případy. Rozhodující bylo ale svědomí a to, co v něm bylo uloženo. Dnes tomu říkáme spravedlnost, naši praslovanští předkové tomu ale říkali pravda. Teprve moderní stát zavedl obecně platné, neosobní zákoníky, jejich uplatnění svěřil profesionálům - soudcům, kteří nehledají „pravdu - spravedlnost“, nýbrž pouze zkoumají, jak se faktický stav shoduje se zákonem. Bylo to nutné, obecná pravidla pro masovou, přeor- ganizovanou společnost asi musí být taková, právní stát je sotva možno vystavět jinak. Výsledkem ale bylo to, že právo a pravda se, třeba jen trochu, ale přece jenom, rozešly. Tento rozpor mezi právem a pravdou, mezi legalitou a legitimitou je systémovou, ve struktuře systému zabudovanou vlastností moderních demokracií. V té nejasné a stále otevřené oblasti mezi tím, co ještě je podle práva, ale dnes už není podle svědomí, se musí prosazovat pravda na volném trhu idejí. Každý občan by na něm měl vždy znovu „nalézat pravdu“, protože v občanské společnosti se rodí základy práva, i když psané zákony dělá Parlament. Jedno je ale jasné předem: nikdo se tu nemůže za formální legalitu schovávat nebo ji dokonce využívat ke špinavým trikům. Pak by totiž tento zápas za spravedlnost, za „pravdu“ našich předků, byl předem prohrán. Jsou přece silnější pravidla než zákony. Zákony je třeba nejenom dodržovat, nýbrž i ctít, pravda ale je, že legitimita měla vždy, v celých lidských dějinách, přednost před legalitou. To, že křečovitě lpíme na formálně chápané legalitě, je pouze výrazem naší nejistoty, ne jakési čistoty. Ve staletých demokraciích, jistých samých sebou, je tomu naopak... Dušan Třeštík, LN, 12.8.1993 Dušan Třeštík to vidí správně, i když hájí zájmy bývalých komunistů - sociálních demokratů a 'stočí na to, že někdo využil právní kličky, ze politické strany formálně nemohou nic vlastnit, ale musí se zaštítit obchodní společností. On a Lidové noviny hájí v tomto případě životní zájem. Sociální demokracie, tč. v držení fierlingerovských dědiců ne proto, že s nimi sympatisují, ale proto, že mají zájem na politickém fair play. Rád bych v tomto případě připomenul jinou loupež a násilí, které zůstává nenapraveno. Obětí je také politická strana a její maPOLYGON 6/93 1 [pageend3]jetek. Jde o likvidaci agrární strany - Republikánské strany malozemědělského lidu a ukradení jejího majetku ve prospěch komunistů, což nebylo nikdy napraveno. Komunistům byly darovány tiskařské závody „Novina“ v Praze na Florenci, které vybudoval dnes tolik připomínaný Masarykův spolupracovník na budování státu, agrárník Antonín Švehla. O této loupeži a bezpráví nikdo nepíše. O tom mlčí demokracii milující politici i novináři jako zařezaní. Spiknutí mlčení pokračuje stejně jako mlčení o tom, jak daleko se vůbec pokročilo s vracením komunisty nakradeného majetku. Ovšem vím, že je rozdíl mezi případem sociální demokracie a agrární strany. Tím rozdílem je „tlustá čára" - politická dohoda současného politického establišmentu s politickými mafiemi minulosti. Nikoli zákon a právo, jehož mravní podklad by se dal těžko uhájit. A jediné, o co se toto bezpráví opírá, je presidentský dekret z roku 1945, kterým byl odcizen majetek všech, kteří byli nepohodlní. Stojí za to ocitovat vysvětlení, jak došlo k vydání dekretu o znárodnění, které poskytl veřejnosti v Lidových novinách náš přítel Pavel Tigrid: Proto také vedení KSČ v čele s Gottwaldem nadšeně přijalo Benešovu nabídku, kterou ani sami komunisté nečekali: že totiž ještě jednou a naposled využije svého práva a podepíše nejzávažnější ze všech dekretů vůbec, znárodňovací, ještě před svoláním Prozatímního národního shromáždění. Stalo se. Stalo se tak čtyři dny před slavnostním zahájením této zákonodárné instituce (v pražském Rudolfinu 28. října 1945), kam samozřejmě schválení tak klíčového legislativního aktu patřilo. První poválečný parlament se tímto manévrem obešel, byl politicky znehodnocen, což se brzo mělo stát pravidlem... To, co se tenkrát lidem vzalo, bylo dneska privatisováno. Lidový humor praví, že tak byl dovršen třídní boj a ti, jimž tento majetek byl za komunistů svěřen do správy, se nyní stali jménem dělnické třídy jeho majiteli. Motivy Benešova jednání jsou celkem známé a on sám za to tvrdě zaplatil. Jde o to, že jeho dekrety, které nebyly podrobeny ústavnímu a soudnímu přezkoumání, protože na to nebyl čas, nemohou být pilířem nové české demokracie. Proto nesouhlasím s tím, jak se pokouší Pavel Tigrid se s tím smířit: U vědomí, které by mělo být společné všem, doma i v zahraničí, že je rozdíl mezi historickou pamětí a historickou spravedlností. Af už k dobrému či zlému, sotvakdy se kryjí a ani jedno ani druhé nelze lámat přes současné koleno. Pavel Tigrid, Benešovy dekrety, Lidové noviny, 12.8.1993. Ať chceme nebo nechceme, současné koleno budeme muset nastavit. Nelze uhájit ani to, že to, co bylo ukradeno ve jménu zkrachovaného ideálu znárodnění a bylo rozdáno do soukromého vlastnictví těm, kteří na tento majetek nemají žádné právo, ani to, že se prý vrácení majetku vlastně nedá vůbec provést. Možná, že to je pravda, ale nestává se z těch výmluv spíše nějaký folklor? Nevytvořila se a dosud netrvá jakási tradice politic-* kých lumpáren, které se stále v rozličných obměnách opakují, protože se vyplácejí? Nejdříve jejich obětí byli Židé, kteří přežili koncentráky. Znárodňovalo se a vyřešilo se tak to, že se stát nemusel namáhat s řešením majetkové problematiky obětí nacismu. A nakonec jsou to dnešní exulanti. Odnárodňuje se a rozdávají se akcie na majetek lidem, kterým nikdy nepatřil. Ovšem, jakou mohou mít cenu akcie ve státě, který má tak podivný vztah k soukromému vlastnictví? Všechno nejde vrátit a nedá se s tím nic dělat, konstatují vládnoucí politici, kteří jinak oplývají v době ekonomické reformy téměř geniální obrazotvorností. Ale kapitalismus není, když se zmanipuluje majetkové vlastnictví, kapitalismus je to, jak se s tím majetkem zachází, jak se rozvíjí nebo jak se prošustruje. Příliš často apelují politici na veřejnost, že zájem společnosti, národa, státu je takový a takový. Ale málokdy se mluví o tom, co společnost dluží jedinci. Že mu dluží i do minula ochranu jeho majetkových nároků a že se to žádnou tlustou čarou nedá smést se stolu. Benešovy dekrety byly nedemokratické a demokratického citu občanů bylo zneužito k provedení pořádného svinstva. Obešel se parlament. A ti, kteří byli obětí jejich bezpráví, nikdy se nemohli odvolat k nezávislým soudům. Benešovy dekrety se vyhlásily necelé tři roky předtím, než komunisté ukradli ten zbytek, což se dnes alespoň částečně pokouší stát napravit. Ale to, co se stalo v létech 1945 až do února 1948, není tak daleko od „Vítězného února 1948" - od tlusté čáry. A pořád je to živé. Na celé české společnosti leží hřích, kterého se nemůže jen tak zbavit. Nelze připustit, aby se celý stát stal zajatcem tohoto historického skandálu, z něhož se tím, že budeme strkat hlavu do písku, nikdy nedostaneme. Nespravedlnosti, které je tak pohodlné nenapravit, se vymstí v mravní kvalitě celé společnosti. Diagnosu o jejím stavu už také známe: Kdosi mi říkal, že když duševní vývoj společnosti z různých důvodů ustrne, tak v okamžiku opětovného příchodu svobody společnost klesne na úroveň, na níž se nacházela v době ustrnutí. Podívejme se na postkomunistické země: v nejpříznivějším případě odpovídá dnešní společenská mentalita době, kdy v těchto zemích komunisté vývoj zastavili. István Szabó, madarský režisér filmu Mefisto, v interview pro Lidové noviny, 14.8.1993. JAZYKOVÉ ZÁKOUTÍ Kdysi koncem čtyřicátých let, v době, kdy Klementu Gottwaldovi rostly stromy do nebe, jak on sám říkával o svých soudruzích, které poslal na šibenici, běžel Prahou vtip: Na Hradčanech se konala recepce a koncert slavného pianisty. Když bylo po koncertu, usedla Marta, soudružka presidentová, k virtuosovi a zavedla řeč na hudební téma. Po chvíli začla na něj naléhat: „Mistře, ukažte mi >G<,“ žádala. Virtuosa zamrazilo, myslel si, že se dovtípil, kam Marta směřuje, a opatrně se otázal, proč. Marta chvíli otálela a pak se přiznala: „Já bych si chtěla zahrát >Gde domov můj? <." V posledním Polygonu se náš čtenář v dopise zmiňuje, že nepíšeme gramaticky správně. I když nám to promíjí, nechtěl bych to nechat nepovšimnuto a chci vysvětlit, alespoň za sebe, proč tomu tak je. Vím, že je to ztracený boj, ale i tak si myslím, že v tuto chvíli nemá smysl se přeškolovat na nový český pravopis. Myslím si, že, jako mnohé jiné, i v české gramatice arbitri elegantia- rum - to je latinsky a znamená to ty, kteří dávají tón - mají především objasnit filosoficky, kam směřují se svými reformami. Před více jak třiceti léty předchůdci, a pravděpo- 2 POLYGON 6/93 [pageend4]dobně i učitelé, téch dnešních udavačů tónu (tady je důvod, proč se raději držím trosek svých latinských znalostí), přišli s první reformou. Bylo hodně protestů, ale marných. Těch, kteří si pletli především měkké >i< a tvrdé >y<, bylo mnoho a seděli na Hradě, ve vládě a hlavně v ÚV KSČ. A měli plné zuby takových blbých vtipů jako byl ten, který dnes připomínám. Těm přiběhli tehdejší akademici přes český jazyk vstříc a úslužně nařídili psáti tak zhovadile, že by mě za to ještě před několika málo roky můj češtinář vyhnal ze školy s bičem v ruce. A od té doby jsme se my, polovzdělanci a vzdělanci, dostali do potíží. Cítili jsme se podvedeni. Bylo nám, jako by nám byli ve škole natloukli do hlavy, že dvě a dvě je pět. A od té doby pokračují české gramatické reformy jako integrální součást třídního boje. I ta poslední z roku 1992. Cílem je nikoli z těch hloupých, ale uvědomělých, jak se říkávalo, nadělat chytré, ale podrazit ty vzdělané, zkrátka dát těm blbým pocit rovnosti, což je česká proletářská choroba. Mimochodem: mé znalosti cizích jazyků jsou chatrné, tak se to nemusí brát za bernou minci, ale jsem schopen jakž takž se orientovat už půl století v němčině, francouzštině a angličtině, ale dosud jsem neslyšel o gramatické reformě ani jediného z těchto jazyků. Možná nějaké byly, ale nesetkal jsem se v žádných novinách psaných v těchto jazycích s takovou změnou, že by to zásadně odporovalo pravidlům, která jsem se učil ve škole. Ale možná, že to bylo s těmi důvody pro gramatickou reformu českého jazyka jinak: Kdysi, na konci padesátých let - Josef Visa- rionovič už byl v mausoleu - jsem četl v časopise českých spisovatelů radostnou zprávičku o tom, že už vlastně ruský jazyk neexistuje. Že existuje sovětský jazyk, který do sebe vstřebává výrazy z jazyků všech sovětských národů. Možná, že ti reformátoři českého jazyka, jak tenkrát bylo zvykem i v mnohém jiném, chtěli předběhnout dobu. Že chtěli říci v okamžiku, kdy k tomu dostanou příkaz: „Už jsme to provedli, soudruhu první tajemníku!“ Možná, že chtěli předem připravit český jazyk na to vstřebávání do sovětštiny a připravit jeho fonetické zjednodušení na přepis do azbuky. Dnes se takové pomyšlení zdá absurdní, ale přesně takto se v SSSR likvidovala vzdělanost středoasijských národů, kde ta nejstarší generace znala arabské písmo, ta, co chodila do školy ve dvacátých létech, se naučila psát latinkou, a ta nejmladší se vyškolovala v azbuce. Jednoduše se tak zlikvidovala vzdělanost a možnost těžit z kulturního dědictví. Syn si nemohl přečíst, co napsal otec. Je pro to jediné pojmenování: Kulturní genocida. Proto odmítám se poučit u pseudovědců, kteří si vymýšlejí novou českou gramatiku aniž by nám řekli, proč to tak dělají. Aniž by nám dávali jistotu, že nepokračují v prznění jazyka, které začali jejich učitelé v době, kdy bolševikům ještě rostly stromy až do nebe. ODVAHA NEBO HAZARD? V celé severní Americe se něco děje. V Kanadě vypsala nová ministerská předsedkyně federální volby, ale spíš než ke konfrontaci ideí dojde ke konfrontaci politických osobností. Je to tím, že politické programy nepřinášejí nic nového a nikdo především nemá řešení pro vysokou nezaměstnanost. Volič si tedy může vybrat podle svého vlastního uvážení, která je ta správná cesta: vypovězení severoamerického volného trhu, odvolání podpisu na smlouvě s Mexikem a USA, která přichází právě do svízelného ratifikačního procesu v USA, nebo vsadit na opak, riskovat další ztráty pracovních míst ve prospěch laciných pracovních sil v Mexiku a pak doufat, že rozšíření trhu přinese novou prosperitu. Nepochybně to budou především zaměstnanci a nezaměstnaní, kteří rozhodnou volby. O jejich hlasy bude mezi politickými stranami sveden veliký boj. Stoupenci odborářského přístupu ochrany pracovních příležitostí v Kanadě mají ale zlou zkušenost s dosud existující NDP - socialistickou provinční vládou v Ontariu, která totálně zklamala očekávání svých voličů. A liberální strana nikoho nepřesvědčuje, že opravdu smlouvu vypoví, jestliže se dostane k moci, takže se nedá očekávat, že by se realisoval radikální řez v procesu severoamerické ekonomické integrace. Střetnutí hlavních sil bude zřejmě mezi vládnoucími konservativci, kteří jdou do voleb s novou vůdkyní a omlazenou vládou, a oposičními liberály s vedením, které doufá, že získá hlasy deprimovaných levicových voličů NDP na program, o němž je každému jasné, že jej nebude plnit. V USA zkratka nové smlouvy mezi Kanadou, USA a Mexikem, NAFTA, nemizí z novin, televise a radia. Ve vztahu k ní mizejí kategorie pravice a levice. Oblasti tradičního průmyslu se děsí perspektivy, že jejich továrny se přestěhují do Mexika. Nikde není zaručeno, že i když vyjdou předpovědi o nové prosperitě založené na nových supermoderních průmyslových odvětvích, že tento průmysl se usadí tam, kde jsou dnešní továrny. Spíše ne. A tak celý ratifikační proces v Kongresu, jenž začal po podepsání smlouvy presidentem, ohrožuje samotnou soudrž- nost Clintonovy demokratické strany. Presi- ( dent Clinton, který ve volební kampani v otázce podepsání NAFTA budil dojem, že ji nepodepíše, bude-li zvolen, smlouvu slavnostně podepsal za účasti tří bývalých presidentů USA a poskytl tak příjemnou satis- fakci presidentu Bushovi, jehož dílem ta smlouva skutečně je. I když to nebylo nikde připomenuto, také druhá světová událost musí hřát tohoto pre- sidentského pensistu. Dohoda Israele s Arafatovou Palestinou je založena na skutečnostech, které jsou dílem Bushovy vlády. K této dohodě mohlo především dojít proto, že Sovětský svaz už dohrál svou tradiční destruktivní roli na Středním východě. Další skutečností je porážka Iráku a diskreditace zbankrotovaného proiráckého Arafatova hnutí v očích jeho mecenášů, které zachránil americký vojenský zásah. A nakonec tomu přispěl americký plán na vytvoření nového středovýchodního pořádku, jakési obměny evropského NATO. Jádrem kříse v této oblasti není už dávno konflikt s Israelem, ale fundamentalistická hrozba z Iránu. Státy na arabském poloostrově jsou zralé pro rozsáhlé reformy a mírové řešení v Palestině k tomu otvírá dveře. To je také podstatou úvah israelské- ho ministerského předsedy Rabina a ministra zahraničí Perese, kteří si ještě dlouho budou mýt ruce od stisku Arafatovy pravice. Jeden z nadšených komentátorů předkládal svým posluchačům visi Israele jako jakéhosi středovýchodního Hongkongu v budoucím arabském konglomerátu. Otázkou je, co bude s Hongkongem za pár desítek let, až jej převezme Čína. V Israeli se nepočítá na desítky let, ale na staletí a tisíciletí. Proto je těžko odhadnout, s jakými pocity hledí Isra- elci do budoucnosti. Pochybuji sice, že se ještě dá obrátit kormidlo, ale ten >Hongkong< se mí nezdá. Napadá mne spíše přirovnání k ledovci, který zvolna pluje do teplých vod oceánu... Teprve budoucnost jednou řekne, co byla odvaha a co hazard. Edmonton, AB (Kanada), 17.9.1993 B PROSBA K RODIČŮM DĚTÍ, KTERÉ PROPADLY DROGÁM. S tímto tvrdošíjným, šokujícím, v tichu velmi bolestným a zatím nerozřeše- ným problémem zápasí řada profesionálů, avšak především matky a otcové celého světa. Proto se spojme a vyměňujme zkušenosti a informace, abychom tomu nepodlehli. Hledám adresy institucí, které se touto problematikou zabývají, jakož i rodičovské kroužky, které se setkávají. Jsem aktivním členem zdejšího Zemského sdružení rodičů dětí podlehlých drogám. Diskrétnost je samozřejmá. R. Havlík, Veerweg 13, 6703 CM WAGENINGEN, Nederland POLYGON 6/93 3 [pageend5]V Praze 7. září 1993 Vážení přátelé! Máme u nás časopis, jmenuje se SOCIOLOGICKÉ AKTUALITY. Je to taková malá, příjemná „drbnič- ka“ sociologické obce. Dělají ho šikovní a tolerantní kolegové, rád do něj píšu různé poznámky. Dnes jsem jim poslal tento příspěvek. Vyjádření poslance Payneho se mě osobně dotklo. Samozřejmě, že má možná v něčem pravdu, či spíše se dotkl některých aspektů, ale smysl je ostudný. Mám mezi emigranty mnoho osobních přátel, sám jsem byl v reálné situaci, kdy jsem se rozhodoval zůstat anebo nezůstat, a proto vím, o čem mluvím. Můj příspěvek je snaha dát najevo, že nejsme stejní a že je mi líto, k čemu došlo. Ostatně - kdo jiný by nás měl znát lip, než vy, kteří k nám kusem svého těla, ale hlavně duše, patříte. Tak dík za trpělivost a „neberte to tak citově“, jak jsme říkávali za totality. Váš přítel a spolučech Jaroslav Kapr PAN PAYNE Pan poslanec Payne se nedávno „ukec", jistě o tom víte. Čeští emigranti, jichž se jeho impertinentní urážky dotkly, zareagovali podle mého soudu velmi podrážděně a neadekvátně. Cožpak slušný člověk odpovídá na každou omezenost? Jenže, zamyslí-li se člověk nad tím, není to věc, která by se měla přecházet. Týká se to totiž nás všech. Naši poslanci mě mnohokrát již přivedli do varu. Jsem zkrátka už taková povaha. Žena vždycky říká, že se chovám jako její dědeček, kterého jsem, mimochodem, neznal, ale který je mi osobou velmi sympatickou. Tento dědeček prý rozhořčeně vstával z křesla a nahlas replikoval zprávám z radia. Televize tehdy, což bylo jeho štěstí, ještě nevysílala. Nu, fakt je, že to někdy dělám, ale žena to samozřejmě přehání. Proč mě však zdvihl z křesla i pan Payne? Jsem k poslancům v podstatě tolerantní. Jsou to chudáci, protože dělají-li to, co mají dělat, pořádně, mají se co točit a nevděk všude, kam oko padne. To, co nejvíc vadí, je, přistihnu-li je při neprofesionalitě jejich práce. A to se ovšem netýká jen pana Payna. To se týká celé naší politické reprezentace. V chování poslanců nevidím rozpoznání všeobecně známé skutečnosti, že politik musí o sobě a o své straně budovat to, čemu se říká image. Volič, občan, by měl být schopen z jakéhokoli jeho jednotlivého činu poskládat obraz o tom, kdo je, co chce, o co usiluje. Bylo-li by tomu tak, potěš vás pánbu, pane Payne. V demokratické společnosti je to totiž zařízeno tak, že poslance je třeba znovu volit, a to, zdali je zvolen znovu, nebo není, je často jediným viditelným hodnocením jeho práce. Ale co je vlastně jeho práce? Jeho prací je, aby podle svých sil a schopností přispíval k tomu, aby nebyly kladeny překážky správným návrhům, aby naopak byly konstituovány optimální podmínky pro rozvoj této naší společnosti. Platí to jak pro naše domácí kraje, tak pro luhy za humny se rozkládající. Není to „mečiarov- ské“ umělé pucování image, ale snaha využít všech možností, jak vysvětlit lidem kolem sebe, že to, co děláme, děláme poctivě, v dobré víře a že je to něco, v čem by nám mohli pomoci a podpořit nás. Dělá to každá slušná firma, a chce-li být úspěšná, musí to dělat. Říká se tomu public relation. Moje dcera to ted u jedné firmy dělá a vypráví doma, co to dá práce, umu a úsilí, co se za to platí a jak do toho dobré firmy rády investují. Chce to přemýšlet, jak sehnat schopné, znalé a důvěryhodné lidi, kteří by to ovládli. Jen tak maně mě napadá, zda množina emigrantů, rozesetá po celém světě, naplněná dobrou vůlí, se znalostí země a lidí, s pozitivním emociálním laděním vůči České republice není náhodou to, co se zdarma, či lacino nabízí každé slušné firmě k využití. Neschopnost rozpoznat to a využít toho, může svědčit o obecné neschopnosti, o zaujatosti a závisti, o zakomplexovanosti a ztrátě sebevědomí, a také, což já zdúraz-' ňuji, malé profesionalitě a nezvyku žít v moderní společnosti. A tak stojím před televizí, ťukám si pěstí na čelo, jako dědeček, a křičím: ty k..„ ty b..., ty v... apod. Křičte chvíli se mnou! Sice to moc nepomůže, ale uleví se nám a panu Paynemu bude asi znít v uších. Kdoví, možná, že hodně. JAROSLAV KAPR Fakulta sociálních věd UK (Katedra masové komunikace) Krajané jsou také občané Interview pražského dopisovatele newyorského Československého týdeníku Aleše Fuchse z 29. července s předsedou zahraničního výboru českého parlamentu, poslancem za ODS Jiřím Paynem, uveřejněné pod příznačným názvem „Vzkaz krajanům“, nepříjemně narušilo prázdninové období v zahraničí, ale i doma. Nešťastné výroky Jiřího Payna pod rouškou „veřejnosti" (nicméně autoritativně pronesené v závěru článku v první osobě jednotného čísla: „Já bych jim doporučil, aby se snažili výrazně zlepšit svůj image v České republice“) a následným rozhovorem v Lidových novinách z 19. srpna, který vyšel pod názvem „Podle J. Payna lidé emigrovali hlavně za lepší životní úrovní1, kde je krajanům již opožděně doporučováno, že měli směřovat do afrických zemí či do Indie a tak přispět k světové stabilitě. Rady byly korunovány dodatečným rozhovorem v českém vysílání zahraničního rozhlasu 21. srpna (jaká náramná shoda dátumu pro emigraci roku 1968 - „nevím, zda se mám omlouvat za veřejnost, že jsem si článek nedal autorizovat", aniž by pan poslanec věděl, že v zahraničí žádný kvalifikovaný novinář rozhovory k autorizaci nepředkládá). Bohužel věci nepřispěl ani výrok Václava Klause, opět ve vysílání českého rozhlasu pro zahraničí, kde ministerský předseda prohlásil, že pro krajany je obtížné pochopit situaci ve vlasti, protože krajané se liší a tu- 4 POLYGON 6/93 [pageend6]dĺž by bylo hlubokou chybou, aby krajané mohli mít možnost korespondenčně volit. Pokud by pan Klaus myslel obtíž pochopit myšlení některých politiků, asi by měl pravdu. Situaci se ze stejné politické strany tentokráte pokusil zachránit ministr zahraničních věcí České republiky Josef Zieleniec, který v tiskové zprávě, rozeslané 26. srpna po světě pod názvem „Názory krajanů jsou pro naši politiku relevantní a podnětné“ vstřícně zdůrazňuje „význam krajanů pro začleňování ČR do mezinárodních společenství národů a pro šíření dobré pověsti naší země ve světě. Svojí příslušností ke dvěma odlišným kulturám jsou krajané nejen ideálními propagátory hodnot, na kterých český stát stojí, ale zároveň přinášejí relevantní pohled i na domácí dění.“ Prohlášení pana ministra zasluhuje uznání pro jeho realistické pochopení situace. O čem tato prohlášení předních politiků stejné politické strany svědčí? Především o dosti špatné synchronizaci jejich politického myšlení, v případě politiků V. Klause a J. Payneho o značné neznalosti a podceňování českých občanů žijících v zahraničí, jakož i neznalosti politických snah exilu v zahraničí před 17. listopadem 1989, rovněž tak i poskytnuté pomoci po tomto datu. Poukazováním na Jiřího Kotase jako negativní postavy přišlé z exilu naši politici jen potvrzují svou chybu. Vždyť Jiřího Kotase si tehdejší ministr financí vybral za svého poradce (i když ambicióznímu J. Kotasovi jisté dalo trochu starostí získat pozornost nastávajícího předního českého představitele). Osoba Jiřího Kotase byla dobře v exilu známa a stačilo se jen zeptat, když už dostupné informace exilového tisku v tomto směru byly přehlédnuty. Teprve sebepoznání a politické rivalitní ambice J. Kotase českou politickou scénu přesvědčily. Kolik ale promrhaného času a planých nadějí. Situaci dobře shrnul J. Škvorecký ve svém článku „Image exilu“ (LN 23.8.93): „Náladu veřejnosti doma dr. Payne ovšem možná interpretuje správně. Jenom si mys- Spisovatelé sedmi zemí, žijící v zahraničí, shromážděni na výročním setkání exilového PEN-klubu v Karlových Varech, diskutovali mimo jiné o výrocích předsedy zahraničního výboru Poslanecké sněmovny dr. Jiřího Payneho na adresu exilu. S podivem zjišťujeme, že čelný představitel České republiky navazuje na komunistickou propagandu vůči Čechům a Slovákům žijícím v zahraničí. Jsme přesvědčeni, že se nepodaří znovu uměle rozdělit domov a exil. Na vědomí zasláno presidentu České republiky Václavu Havlovi, předsedovi Poslanecké sněmovny Milanu Uhdemu a předsednictvu českého PEN-klubu. lim, že vytvářet si image exilu podle Kotase je jako činit si obrázek o národě doma podle kapitána Minaříka.“ Také má pravdu pražský Michal Přibáň (LN 26.8.1993 („Navzdory exilu ctít exil“), když řekl: „Typickým exulantem není nikdo." Co však nejvíce zahraniční krajany překvapuje, je stále přežívající totalitní myšlení i u předních pravicových politiků (o levicových ani nemluvě) a diskriminační postupy vůči svým krajanům a také občanům žijícím v zahraničí. Příklady: restituce, volební zákon, zákon o občanství. Když byl přijat restituční zákon, krajané nemající trvalý pobyt v republice byli ze zákona vyřazeni. Proč? Majetek jim byl přeci ukraden stejně jako občanům tam žijícím. Jednak se to dověděli pozdě, takže se přestěhovat nemohli ani kdyby chtěli, a pak: kam také? Do svých ukradených domů, které jim nebyly přiřčeny zákonem, nebo jim snad radnice nabízely byty? Nic takového se nestalo. Byla a je to čistá diskriminace (a doufejme, že ne také závistivá averze) vůči určité skupině občanů. Volební zákon neumožňuje korespondenční volbu a, jak říká český premiér, byla by to hluboká chyba. Proč? O co jde. Když někdo se o politiku nezajímá, ať nevolí, ti však, kteří politiku vždy sledovali a sledují (a troufám si tvrdit, že mají hlubší politické znalosti než průměrný občan doma), musí zbytečně zaplatit letenku, aby si zavolili. Jaké je to racionální myšlení? Stejně je tomu u zákona o českém občanství. Těm, kteří nabyli jiné občanství (v mnoha případech nutnost pro získání zaměstnání), je českým státem zrušeno občanství české, i když se na území České republiky narodili a nepřestali ji milovat. Ostatně zákon je v rozporu s Ústavou, kde se říká, že občanství nemůže být proti vůli občana odňato. Snad by se již čeští politici měli odpoutat od rozlišování občanů: těch, kteří žijí ve vlasti a těch, kteří žijí mimo ni. Vždyť nyní, v době celosvětového demokratizačního procesu, rychlé dopravy a komunikací, je tato bariéra umělá. Ostatně občané žijící v zahraničí se v mnoha případech vracejí a budou se vracet, ať již natrvalo, přechodně či jen na návštěvu. Bylo by chybou promrhat jejich přirozené spojení s vlastí, jejich zkušenosti a neustále je iritovat diskriminačními opatřeními, když se snaží pomáhat nejen oni, ale i jejich děti, které mohou významně ovlivnit spolupráci a pomoc České republice. Nikdo z nás přece nechce se domáhat těchto práv apelací před mezinárodními organizacemi, soudy a vládami. Vyřešmě si to na vlastním dvorku. Ptám se: Najde se 41 statečných poslanců (minimum podle zákona o Ústavním soudu), kteří podají návrh Ústavnímu soudu, aby změnil tato diskriminační opatření zakotvená v zákonech? Bývalý exil a současní občané žijící v zahraničí jako jejich voliči s napětím čekají na rychlé a konkrétní činy. MILOŠ ŠUCHMA Krajané jsou jiní? Po čtyřiceti létech, podobajících se Mojží- šově-Aronově putování pouští s hrstkou budoucích obyvatel Země zaslíbené, se nelze divit, že se navzájem neznáme. Mluvíme toutéž řečí, což je pro krajana lahodné, ale v mnohém si přesto nerozumíme. Zkušenosti domácí a zkušenosti z tehdejšího, tzv. svobodného světa se od sebe liší do té míry, že je snadné pro tisíc věcí vrazit do nás klín chronického nedorozumění. Už se stalo. Pro spoluobčany doma je nutno připomenout, že sociální, vzdělanost- ní i politické spektrum velmi rozptýleného krajanského světa je nejméně stejně rozmanité, jako spektrum obyvatelstva domácího. Statistiky dokládají, že - podobně jako doma - převážnou většinu vystěhovalců, uprchlíků, exulantů, ať je nazveme jakkoli, tvoří lid praktických povolání, nikoli intelektuálové. V tom spočívá snad největší nedorozumění. Krajanská obec je vždy znovu posuzována jako zájmový klub těch, kdo za ni občas, z vlastní iniciativy, mluví. Jednou jsou to levicoví disidenti, jindy přesvědčení antikomunisté. Podle toho, jak kdo z nich domácí obyvatelstvo „zklame“, docházejí čeští politici, mezi nimi dr. Jiří Payne, předseda zahraničního výboru českého parlamentu, k paušálnímu zjištění, že „krajané mají u nás velmi špatnou pověst“. Krajanům se situace jeví obráceně. Z upřímného polistopadového nadšení a velmi rozšířené snahy pomoci své domovině zbývá hluboké zklamání z nových zákonů, velmi podobných zákonům komunistickým, které zpečetily trvalou separaci lidí doma a lidí žijících mimo vlast. Tuto separaci pěstovala po oněch osudných 40 let úspěšně komunistická desinfor- mace a propaganda. Po listopadu v ní nenápadně pokračoval Jiří Dienstbier, když prohlašoval, že odchod z vlasti byl „svobodným rozhodnutím každého jednotlivce“; bagatelizoval tím hluboké totalitně policejní, světonázorové a existenciálni tlaky, vyvíjené na většinu národa, jež u jiné části vedly k osobnímu rozhodnutí vlast opustit. Z tohoto ovzduší v nejnovější době zdánlivě logicky vyplynulo sebelítostivé tvrzení, že Češi a Slováci nemají ve světě širém nikoho, kdo by jim stál po boku, kdo by se mohl stát jejich „lobby". Ve skutečnosti postkomunističtí představitelé tuto možnost zahraniční lobby odmítli, zaplašili a nepřijatelným zákonodárstvím odradili. Dr. Payne se vymlouvá na někdejší federální parlament a přechází mlčením skutečnost, že poslanecká sněmovna ČR měla a má legální možnost nepřejímat zákony bývalé ČSFR nekriticky, „i s chlupama". Žel není daleko doba, kdy se poškozené krajanské skupiny obrátí na Komisi pro lidská práva při Radě Evropy ve Štrasburku, a to ve věcech nejen majetkových. Tento spor nemusel dojít tak daleko. Ještě přede dvěma roky na podzim, kdy se setkali představitelé krajanských spolků Evropy, AmeriPOLYGON 6/93 5 [pageend7]ky a Austrálie v Praze, vyslovila se drtivá většina představitelů proti mezinárodní arbitráži, aby „nepoškozovala jméno Československa“ - přestože se poškozeni a ukřivděni cítili všichni. Jiří Payne v nedávném interview pro Československý týdeník pronesl celou řadu nehorázností, proti nimž už protestují a budou protestovat jiní. Cituji pouze závěr: „Já jim (krajanům) doporučuji, aby se snažili výrazně zlepšit svůj image v České republice.“ Krajan se nad tím jen usměje. - JÁ mám ted zlepšovat image, který cílevědomě ničila komunistická a postkomunistická desinfor- mace a propaganda! Na to se JIM můžu vykašlat! - A činí tak. Obě strany se stále zatvrzují. Česká republika zůstává zemí, odkud stále znovu odcházejí lidé, a málokdy se navracejí. A čeští politici, místo aby národu složitou problematiku vysvětlili a usilovali o sblížení a nápravu, populisticky podporují nálady tzv. veřejnosti, která je všude na světě vrtkavá, povrchně informovaná a stádní; zřejmě aby si zajistili voličské hlasy, politici nadále pomlouvají „krajany“, kteří jsou ve skutečnosti zcela jiní. V celém sporu nejde jen o generace, které kdysi odešly, nýbrž i o jejich děti a potomky, kteří by za příznivých okolností mohli zdecimovaný národ rozmnožit a obohatit. Za daných okolností bude český a moravský lid o jejich potenciál opět chudší. Zda je to při nízkém přírůstku obyvatelstva rozumné a pro budoucnost malého národa pozitivní, nechť si zodpoví každý sám. Faktem je, že tu před našima očima pokračuje redukce národa ve smyslu demografickém, ekonomickém, kulturním i duchovním. A to je, podle mého mínění, nejen krátkozrakost, nýbrž historický zločin. SIDONIE DĚDINOVÁ NA PANA PAYNA došlo ještě mnoho dalších příspěvků. Nemáme místo pro všechny. Jeden z nich používá příliš nevybíravá slova, jeden z nich doporučuje ignorovat výroky duševně nemocných a jejich autory přenechat psychiatrii. Setkání s předsedou Ústavního soudu Chlap jako hora s občas soustředěným pohledem, občas dobráckým úsměvem. Mluví tichým hlasem, trochu mongtonně, ale každé slovo má váhu strážce Ústavy. Při své vysoké funkci musí mít ostrahu. A tak se v jeho životě stýkají různé kontakty s policií. Nejdříve ho sledovali a když byla jeho skupina odhalena, byl odsouzen k 17 letům pro velezradu a špionáž. Pak byl pod jejich „dozorem" v pevných věznicích a na táborech. Ani po propuštění po sedmi létech nenechávala Státní bezpečnost JUDr Kesslera v klidu, následovalo příkoří v zaměstnání, které se nevyhnulo ani jeho ušlechtilé paní Noře, ani jejich dcerce JUDr Laštovecké. Nesmlouvavá a zásadově tvrdá paní Nora vzácně doplňuje svého manžela, dcera jde ve šlépějích otce: poslankyně Federálního shromáždění, nyní vedoucí činitelka skvěle prováděné privatisace v Brně. Neohrožená bojovnice za právo a demokracii - i když úplně na jiném postu. Dříve hlídaný „protistátní živel“ se snažil unikat zrakům bachařů, dnes vysoký státní činitel marně prchá před svou ostrahou. Jenomže dnes jsou to jiné obličeje a jejich úkol není pronásledovat, ale chránit. Po obědě byl už popelníček na jeho stole plný nedopalků cigaret. Není již nejmladší a měl by na svém důležitém postu vydržet deset let. Ty cigarety by mohly tuto dobu zkrátit - a to by bylo škoda! Dovolil jsem si předsedovi Ústavního soudu ČR položit několik otázek. Ústavní soud ČSFR ukončil svou činnost dnem 31. prosince 1992. Dosáhl něco významnějšího v této době? Dr. Kessler: Z té doby je nejdůležitější obhájení Lustračního zákona přes námitky oposice. Bylo také prosazeno, že pozůstalí po popravených a zemřelých ve výkonu trestu dostanou odškodnění ve výši 100.000 Kč. Je to nesmírně nízká částka, ale muselo se uvážit, že naše soudy by asi velmi dlouho projednávaly v trapných procesech nároky postižených rodin. Takto to bylo uzákoněno a jakékoli „handrkování" se soudy odpadlo. Musíme si uvědomit situaci v justici. Po roce 1948 byl soudce-nekomu- nista vzácností a na nové kádry si ještě dosti dlouho počkáme. Jaká byla tvá cesta k předsednictví ÚS? Dr K.: Dvě léta jsem byl poslancem Federálního shromáždění ČSFR jako zástupce Konfederace politických vězňů na kandidátce OF. Byl jsem členem předsednictva FS ČSFR, předseda imunitního výboru Sněmovny lidu, člen ústavně-právního výboru Sněmovny lidu a místopředseda Konfederace politických vězňů Československa. Mimo to jsem byl členem komise FS pro tvorbu ústavy. Jak vidíš, bylo to požehnané funkcí, ale také spousta práce. Začátky, kdy jsem neměl v Praze ani kde přespat, byly nesmírně obtížné. Našel jsem pak útočiště v kanceláři KPV, kde mimo pohovku byl také psací stůl a psací stroj. Něco podobného si asi poslanci jiných zemí nedovedou představit. Jednou za týden jsem se vracel z Prahy do Brna „zcivilisovat se“ a vybavit se na příští týden prádlem, jídlem a morální podporou manželky. Nyní se poměry natolik změnily, že Ústavní soud má sídlo v Brně a já to mám do úřadu z našeho dvoupokojového bytečku asi pět set metrů. A ten pocit jistoty! Představ si, že mě těch pár metrů ještě musí přepravit ochranka! Nedá se nic dělat, předpis je předpis a tak jsem se tomu musel podrobit. Jaké jsou nejdůležitější úkoly ÚS? Dr K.: Je to nejen soulad zákonů s Ústavou a mezinárodními zákony, ale i soulad pozákonních norem. Musíme řešit i zásahy veřejné moci proti samosprávě. Například má-li obec nebo úřad právo pozastavit nebo omezit prodej na tržišti. O tom se právě nyní diskutuje. Ale samozřejmě těch případů je spousta. Jaké je složení Ústavního soudu a kým je jmenován? Dr K.: Podle Ústavy České republiky - jak je uvedeno v Hlavě čtvrté o soudní moci - je ÚS soudním orgánem ochrany ústavnosti. Skládá se z 15 soudců v čele s předsedou a dvěma místopředsedy. Jmenování je na dobu deseti let. Soudce ÚS jmenuje president republiky se souhlasem Senátu, ale president není tímto doporučením nijak vázán, o vlastním výběru rozhoduje sám. Smí být občan ČR ve svých právech nějak diskriminován? Myslím zde na rozdílné nahlížení na občany ČR, žijící na území státu a na ty, kteří žijí mimo hranice republiky. Dr K.: Na tyto a podobné otázky odpovídá článek 87 Ústavy. Tam je v jednotlivých odstavcích - od a) až po k) - přímo vyznačena kompetence ÚS. Stížnost ÚS mohou předkládat jednotlivci nebo právnické osoby, které se domáhají svých práv. Předpokladem samozřejmě je, že vyčerpali bezúspěšně všechny možnosti, které jim právní řád poskytuje. To znamená, že ten, kdo se cítí poškozen, musí nejdříve žalovat u příslušného soudu a když prokáže, že to prošlo touto procedurou a jeho žalobě nebylo vyhověno, tak se může s předložením těchto dokladů obrátit na ÚS. Část nás opustila Československo po komunistickém puči v únoru 1948, druhá vlna následovala po intervenci „spřátelených armád“ v roce 1968. V poslední době byl zvláště jedním panem poslancem exil skutečně bolestně a nezaslouženě uražen. Jaký je tvůj názor na Čechy, žijící mimo území ČR? Dr K.: Žádný soudce - a to platí v prvé řadě také pro soudce ÚS - se nemůže vyslovovat politicky. Rozhodování podle platných zákonů předpokládá naprostou nezávislost. S tím ale nemá nic společného, když uvedu, že si exilu velice vážím. Jako politický vězeň znám nesmírný význam práce, která byla vykonána mimo území našeho státu pro demokratické změny. Význam exilu zůstává mimo jakoukoli diskusi. Bylo to milé povykládání a když jsme s manželkou opouštěli tu prostornou místnost předsedy Ústavního soudu, tak jsem měl radost z toho, že tak vysokou funkci zastává bývalý politický vězeň, ale bylo mně nějak teskno. Tížilo mne, že už nežijú v té staré vlasti. Cítím, že tam stále patřím. Během světových válek trval exil vždy tak čtyři až pět let. To byla stálá kontinuita, která se nedá srovnat s časovým odstupem čtyřiceti nebo dvaceti let. Problémy dětí, vnuků, existenční problémy důchodců, otázka nového rozdělení rodin - to vše zkomplikovala příliš dlouhá doba odloučení. A tak myslím, že ideální řešení by bylo ve „Spojených státech evropských“. Věřím, že se to jednou uskuteční. OTAKAR ZOUFALÝ 6 POLYGON 6/93 [pageend8]Život v našich republikách ( 1.8. - 10.9.1993 ) JAROSLAV BOHANES ČESKO-SLOVENSKÉ VZTAHY „Na česko-slovenské frontě“ vládne stále klid Ani srpen neporušil jarní a letní klid. Až do prvních zářijových dnů panovalo mezi českými a slovenskými politiky příměří. Ani v tisku, ani v rozhlase, ani v televizi se neobjevovaly ostré výroky nebo poznámky, adresované přes hranici. Jen několik vyjádření předních představitelů se týkalo vzájemných vztahů. Patří k nim slova V. Mečia- ra 8. srpna ve slovenské televizi, kterými kladně hodnotil udržení obchodních styků mezi oběma republikami, i když na značně nižší úrovni. Zvláště ho těšilo, že Slovensko mělo v těch dnech aktivní saldo. K dobrým zprávám patřilo také oznámení o zasedání Rady česko-slovenské celní unie dne 23. srpna, na kterém byl vyměněn předseda. Po V. Dlouhém se jím stal slovenský ministr hospodářství Jaroslav Kubečka. Rada konstatovala, že unie plní dobře svoje úkoly a že její činnost zůstává potřebná i pro další období. Aby „klid zbraní“ přece jen nebyl tak úplný, prohlásil 21. srpna košický biskup Alojz Tkáč na celostátní „Vzpomínce na výročí Andreje Hlinky“ v Ružomberoku, že „bratia Češi by sa mali omluviť za odsouzení J. Tisu k smrti". Pan biskup asi neví nebo nevzal na vědomí, že Tiso byl odsouzen v Bratislavě slovenským soudem a že byl vítěznými spojenci označen za válečného zločince. Událost by proběhla bez větší pozornosti, kdyby při výroku pana biskupa nebyli přítomni členové slovenské vlády, místopředseda R. Kováč, ministr kultury D. Slobodník a místopředseda parlamentu J. Prokeš. Nikdo z nich proti slovům páně biskupovým ani v nejmenším neprotestoval. Za příznivý signál nelze považovat ani Mečiarovo vyjádření k majetkovému jednání. 11. srpna řekl, že se v problému závěrečného účtu SBČS, podle něhož Slovensko dluží 24,7 mid., nepokročilo a že opakovaný audit zahraniční firmy, objednaný slovenskou vládou, bude slovenskou stranou znovu zpochybněn. Neprozradil však, proč. Také jednání komise pro stanovení hranic nevykazuje žádné pozitivní výsledky. Slova: „Ani centimetr slovenské země bez kompenzace“, která V. Mečiar pronesl také 11. srpna, svědčí o všem jiném než o premiérově smířlivé náladě. Přes tyto drobné „incidenty“ však celý srpen proběhl klidně. Spory o majetek se nekonaly, běželo jen dohadování o hranici a z něho větší nebezpečí našim vztahům nehrozí. Obraz „na první pohled“ může klamat Česká a Slovenská republika jsou dobrými sousedy. Politicky jsou na mezinárodním poli solidární, vzájemné hospodářské styky sice poklesly, ale obě strany si uvědomují jejich význam a mají zájem na jejich oživení. Kulturní kontakty jsou také dobré, ba naopak, patří k nejlepším. Mezi velkou částí umělců, kulturních činitelů, vědeckých pracovníků a osobností mimo politiku se rozvíjí z iniciativy Jiřího Suchého snaha o zachování širokých osobních vztahů. V posledních týdnech získává organizační podobu a na říjen t.r. se připravuje ustavení „duchovního federálního parlamentu“ jako specifické česko-slovenské instituce, která má vytvářet, udržovat a rozvíjet trvalou spolupráci kulturních obcí obou národů. Nebylo by jistě správné přeceňovat tuto iniciativu a její význam pro politickou praxi v obou republikách, ale dokazuje přinejmenším, že prominentní představitelé kultury a vědy na obou stranách si uvědomují význam blízkých vzájemných vztahů a chtějí pro ně něco dělat. Jestliže přijímáme zánik Československa jako neměnnou realitu, jsou česko-slovenské záležitosti na první pohled v uspokojivém stavu. Jsou však věci, které znepokojují První z příčin znepokojení je určitá analogie s rakousko-českými vztahy po r. 1918, na kterou nás upozornili přátelé v Bratislavě. V očích Rakušanů jsme rozbili jejich říši a těžili z dlouhodobého hospodářského vývoje v rámci velké středoevropské monarchie. To nám umožnilo stát se bohatým a průmyslově vyspělým státem. Oni současně pociťovali jako křivdu z naší strany, že jsme nejen nebyli vděčni, ale ještě jsme obviňovali Rakousko-Uhersko z útisku. My jsme naopak viděli v Rakušanech Němce, kteří vládli v říši, potlačili český stát a náš národ téměř vyhubili. Nezáleží na tom, co z toho bylo oprávněné a co nikoli. Naše vztahy byly těmito pocity poznamenány a trvalo celé dvě generace, než vyvanuly u obou natolik, aby mohl převládnout názor, že přes všechny spory máme tak podobnou životní filozofii a styl i kulturní ovzduší, že jsou předpoklady pro dobré a prospěšné sousedství a spolupráci. Obdobné prvky zklamání z nezaslouženého nevděku a výtky z rozbití státu jsou dnes přítomny v české veřejnosti. Mnozí Slováci to vyciťují a působí to na ně samozřejmě negativně. Ani zde nezáleží na tom, zda jde o oprávněné nebo neoprávněné pocity. Jsou zde a představují psychologickou překážku v tolik potřebném pochopení společných zájmů, jež by mělo vést k zachování a intenzivnímu pěstování co nejužší spolupráce ve všech oblastech. Druhou příčinou je rostoucí odlišnost v politickém i hospodářském vývoji. V politickém životě je v České republice mnohem větší důraz na občana, jeho individualitu a iniciativu oproti zachování solidaristického pojetí státu na Slovensku. V hospodářském životě je to rozdíl ve stupni i rychlosti privatizace, v přeměně státního řízení v systém tržních vztahů. Z toho vyplývají rozevřené nůžky vývoje a životní úrovně. Čím větší budou tyto rozdíly, tím větší bude nebezpečí vzájemného odcizení. Třetí příčinou je rostoucí izolace a pokles zájmu o druhou stranu. V České republice k tomu přistupuje dokonce pocit ulehčení z „odpadnutí nepříjemných starostí a třenic“. V takovém světle vyhlíží „uspokojivý stav našich vztahů" poněkud jinak. Klid nebo „pří- měří“ česko-slovenské ztrácí podstatně na ceně, jestliže se za to platí klesajícím zájmem jednoho o druhého. Odpovědnost za budoucnost Česko-slovenské vztahy jsou naplněny emocemi a jsou v krizi. Boj o zachování společného státu a o maximální rozsah se- beurčení až do rozdělení vyvolaly třecí plochy. Na konci byl zánik Československa a současně prudký vzrůst nacionalismů - na každé straně v jiné podobě. V českých zemích je to nacionalismus uražený či ukřivděný, na Slovensku vášnivý a dynamický. Podle očekávání vedlo jednání o dělení majetku po 1. lednu 1993 k další podpoře nacionalismů, které v současné době překáží klidné a věcné spolupráci. V těchto měsících však vývoj mezinárodních vztahů ve středoevropském prostoru názorně předvádí, jak velice jsou pozice obou nástupnických států oslabeny oproti pozici bývalého Československa. To nemohou nevidět odpovědní politikové v obou republikách a lze jen doufat, že z toho budou umět vyvodit správné důsledky. K překonání současné česko-slovenské krize vede jen dlouhá cesta trpělivého dialogu. Jeho obsahem by měl být hluboký a otevřený rozbor minulého vývoje a dnešního stavu, jeho cílem poznání a ověření společných zájmů. Česko-slovenské vztahy jsou stále velice křehké. Proto způsob, jak s nimi budou v nejbližší době zacházet vedoucí politikové i ostatní účastníci veřejného života, prokáže jejich politickou kulturu, vyspělost a odpovědnost. ČESKÁ REPUBLIKA Skandály a demokracie Letní politický klid byl porušen dvěma skandály, kterým se říká „aféra Wallis“ a „rumová aféra“. Wallisova aféra spočívá v úniku resp. v prodeji informací důvěrného charakteru z archivu BIS (bezpečnostní a informační služby), kterého se měl dopustit vysoký důstojník BIS, bývalý pracovník StB Wallis. Rumová aféra znamená mnohamilionový daňový únik z prodeje tvrdého alkoholu na základě falešně vykazovaného vývozu. Zde podle informací sdělovacích prostředků vedou nitky až do vysokých kruhů státní správy, policie a ministerstva vnitra. Zatím nerí znám konečný výsledek šetření ani v jedné z obou afér a bylo by proto předčasné dělat závěry. Už dnes však lze z obou případů vyvodit dvojí poučení: Především si bude musit česká veřejnost zvyknout na to, že v demokratických státech se nejrúznější odhalení afér veřejných i jiných činitelů odehrává běžně a je to pokládáno za přirozené a stále znovu a znovu potřebné očišťování veřejného života. Podobné záležitosti probíhají v poslední době v četných POLYGON 6/93 7 [pageend9]západoevropských zemích. Není důvod očekávat, že u nás jich budeme ušetřeni, ale naopak, po čtyřicetiletém ničení morálních hodnot musíme počítat s výskytem takových případů ve zvýšené míře. Tím větší úloha i odpovědnost leží na sdělovacích prostředcích, jejichž právem i povinností je podobné případy sledovat, kritizovat a zveřejňovat. Není třeba obávat se takových afér a jejich důsledků pro stát nebo demokracii, mnohem nebezpečnější by bylo - a to jsme zažívali po mnoho let -, kdyby se o nich nesmělo psát a hovořit. Za druhé je velmi potřebné, aby si všichni veřejní činitelé a především politikové uvědomili, že v demokratickém státě platí pro veřejný život presumpce viny na rozdíl od demokratického právního řádu (především trestního práva), v němž platí presumpce neviny. Presumpce viny znamená, že každý veřejný činitel musí být stále nezpochybnitelně hodnověrný a že proto nelze oddělovat jeho soukromý život od veřejného. V případě jakéhokoliv zpochybnění jeho integrity má jedinou přípustnou volbu - odstoupit z veřejných funkcí a teprve potom právo obhájit sé. Přitom veškeré „důkazní břemeno“ leží na něm, i když jsou často obvinění vznášena bez reálného podkladu. Je to jistě velice nepříjemné, tvrdé a někdy snad i nespravedlivé, ale bez těchto „pravidel politické hry“, bez takového přístupu není možné udržet alespoň v přijatelné míře kulturu politického života. Jestliže se nezbytnost takového pojetí veřejné kontroly nad demokraticky zvolenými držiteli moci chápe jako samozřejmá ve všech „starých" demokraciích, je její nepostradatelnost v postkomunistických, mravně devastovaných zemích o to naléhavější. Kdo tuto zásadu nemíní respektovat, neměl by vůbec vstupovat do veřejného života. Politické otázky přicházejícího podzimu Prudké střety názorů lze očekávat okolo územněsprávního uspořádání státu, jak je navrhuje Úřad pro legislativu a veřejnou správu, který vede předseda ODA a místopředseda vlády J. Kalvoda. Podle něho má 13 navrhovaných regionů mít široké kompetence, mimo jiné i zákonodárnou iniciativu. Nepředpokládá se zachování zemských hranic. Panují však obavy z oslabení samosprávy a z přílišné centralizace státní moci. První reakce politických stran jsou různé, převážně negativní, a to nejen z opozičních řad. Územní členění státu připraví nepochybně nejednu vzrušenou chvíli v parlamentě i ve vládě a je schopno vyvolat i živé reakce veřejnosti. Souvisí to i s t.zv. „problémem Moravy“, který by mohl řešení nepříjemně zkomplikovat. Druhým klíčovým problémem bude otázka restituce církevního majetku a vztahu církví a státu vůbec. Jsou připravovány čtyři zákony - o postavení církví ve společnosti, o daňových asignacích, o památkové péči a o nápravě některých majetkových křivd (t.j. restituci). Koalice se shoduje v principu navrácení nemovitostí pro sociální, charitativní a vzdělávací činnosti. Není shoda o způsobu a délce věcného břemene budoucích vlastníků těchto nemovitostí. A není také shoda o navrácení půdy. V poslední době se ODS octla sama proti třem koaličním partnerům, když se ODA během srpna přiklonila ke stanovisku obou křesťanských stran KDU-ČSL a KDS, které žádají navrácení majetku v co nejširším měřítku. ODS chce vrátit jen menší část objektů a odmítá zcela restituci půdy. Na pořadu budou další otázky, mezi nimi otázka generálního prokurátora, jehož důvěryhodnost byla v posledních týdnech otřesena v souvislosti s jeho nejasným získáním bytu v Praze, dále otázka ředitele BIS, které prozatím řídí S. Devátý z ODS. Všechna politická jednání a řešení budou již nepochybně poznamenána blížícími se komunálními volbami, plánovanými na příští jaro. Ještě jedna otázka si zasluhuje pozornost: otázka postavení politických stran v demokracii, která dosud nemohla být v České republice uspokojivě dořešena. V současné době jsou připraveny dva návrhy novelizace zákona o politických stranách - vládní a poslanecký. Jejich projednání vé sněmovně bude jistě složité. Jde o důležité a ožehavé téma na hranici právní a politické sféry. Jde o to, že sebedokonalejší právní úprava nemůže dát více než jasné normy pro politické chování. Naplnění těchto norem, skutečné politické chování bude vždy záviset od kulturní a civilizační úrovně samotných aktérů - politických činitelů. Spory mezi vrcholnými státními představiteli Počátkem září vyvolal rozruch odlišný přístup prezidenta Havla a premiéra Klause k návštěvě spisovatele S. Rushdieho z Velké Britanie. Zatímco V. Havel v duchu svých etických přístupů Rushdieho přijal a podpořil, premiér se od takové podpory viditelně distancoval z pragmatických důvodů, t.j. v zájmu zachování dobrých vztahů s islamskými státy. Napětí, které se rýsovalo mezi oběma špičkovými reprezentanty státu jako již vícekráte v minulosti, bylo opět odstraněno na schůzce 8. září na Hradě, kde se prezident sešel s premiérem, s ministrem zahraničí a s ministrem vnitra po posledním zasedání vlády. Koaliční strany V prvních dnech září vstoupil do koaličních vztahů rušivě staronový problém - zemědělská politika vlády. Místopředseda vlády J. LUX předložil svým kolegům ministrům návrh koncepce zemědělské politiky, kterou hospodářští ministři odmítli jako příliš solidaristickou, napodobující současnou zemědělskou politiku některých západoevropských vlád, které svoje zemědělce nepřiměřeně podporují. S takovou politikou nesouhlasí především ODS. Následující polemika začala vyhrocovat spor v koalici natolik, že se 9. září sešla koaliční čtyřka (předsedové 4 vládních stran), aby vztahy uklidnila a celou situaci stabilizovala. Předsedové stran se dohodli, že nebudou sporné názory zbytečně zveličovat. Zaujali společné stanovisko pro řešení problému generální prokuratury a její přeměny na státní zastupitelství. Shodli se dále na společné diskusi o zahraniční politice. O tuto diskusi usiluje již delší dobu ODA a podle dohody předsedů koaliční čtyřky se má uskutečnit ještě do konce měsíce září. Koaliční atmosféra se vyjasnila. Podle předsedy KDU-ČSL jednali všichni partneři „s pocitem odpovědnosti, neboť oněch osmdesát procent shody jako kdyby nikdy nebylo vidět za dvaceti procenty přetahování se o tu či onu věc. Chceme zviditelnit právě těch osmdesát procent stability“. Opozice Opoziční strany se pochopitelně snažily co nejvíce zveličit a využít obou letních skandálů. Většinou požadovaly personální změny. ČSSD navrhla zřízení parlamentní komise pro kontrolu tajných služeb a získala podporu nově od komunistů odtržené Strany demokratické levice. Oznámila také jmenování dalších dvou členů svého „stínového kabinetu". Navrhla zpřístupnit spisy StB občanům podle německého vzoru, t.j. jen ty spisy, které se týkají každého občana. Na krajní levici pokračuje oslabování politické síly. Komunistická strana odsoudila „destrukční činnost" Strany demokratické le- vice a Levého bloku, která podle vedení KSČM přivedla tuto stranu „do krize“. Jako protiopatření rozhodlo vedení komunistů provést výměnu stranických legitimací, při níž budou muset členové vyjádřit svůj souhlas s programem a stanovami KSČM. Zdá se, že dosud stále nežádoucí síla posttotalit- ních komunistů v České republice konečně dostává zasloužený rozměr a místo - na okraji politického života nejen morálně, ale i fakticky. Poslední srpnový průzkum veřejného mí8 POLYGON 6/93 [pageend10]nění potvrdil, že dosavadní rozdělení sil se v podstatě nemění. Koaliční strany: ODS 30%, ODA 11%, KDU-ČSL 5%, KDS 1%. Opoziční strany: ČSSD 15%, KSČM 10%, LSU 4%, SPR- RSČ 4%, OH 3%, HSDMS 2%. SLOVENSKÁ REPUBLIKA Dvě významná výročí Srpen je na Slovensku tradičně ve znamení dvou historických událostí - Slovenského národného povstania z roku 1944 a okupace armádami Varšavské smlouvy 21. srpna 1968. Vzpomínka na přepadení sovětskou armádou byla krátká, na náměstí SNP v Bratislavě se sešlo asi 200 starších občanů s představiteli parlamentních stran a připomněli si tragické srpnové dny v roce 1968. Vzpomínky na národní povstání měly širší ráz a jejich obsah potvrdil znovu existenci dvou zásadně odlišných přístupů k této pro Slovensko tak významné události. Jedna interpretace novodobých dějin ji pokládá za odpor proti totalitě, která byla svázána s nacistickým Německem. K tomuto výkladu se hlásí také současná politická reprezentace, jak vyplývá z účasti slovenského prezidenta, předsedy vlády a předsedy parlamentu na těchto oslavách. Druhý výklad slovenských dějin stále tvrdošíjně označuje Slovenské národné povstanie za revoluci proti tehdejší zákonné slovenské vládě a za útok proti vlastní státnosti jako nejvyššímu národnímu principu. Naštěstí ani dnes nenachází v samostatném Slovensku tento přístup podporu širší veřejnosti. Téměř symbolicky působí, že právě v srpnu t.r. byla podepsána nová slovensko-rus- ká smlouva, která byla doprovázena živou polemikou o jejím původním znění i o konečné úpravě. Na Slovensku se intenzivně diskutuje o další devalvaci slovenské koruny, kterou očekává značná část veřejnosti, a o priostrení slovensko-maďarských vztahů v souvislosti s menšinovou politikou slovenské vlády. Vládní koalice stále není Slovenská národná strana je ochotná pokračovat v jednání s Mečiarovým HZDS o koalici i po neúspěchu posledních vzájemných jednání o vstupu SNS do vlády. Ústřední rada - vrcholný orgán této strany - však odmítá snahu V. Mečiara vynutit si osobní změny v SNS a podmiňovat jimi dohodu o účasti ve vládě. Naopak, vedení SNS vyjádřilo svému předsedovi Ľ. Černá- kovi svoji absolutní důvěru. HZDS mezitím jednalo s postkomunistickou Stranou demokratickej ľavice, ale podle R. Zelenaya neuvažuje o koalici s ní. Strany se jen dohodly, že se nebudou napadat ve sdělovacích prostředcích. Podle I. Laluhy, člena vedení HZDS, se spolupráce vládnoucího Mečiarova hnutí s parlamentními stranami bude uskutečňovat „ad hoc“, tedy pro každý jednotlivý případ. Nelze pochybovat, že takový způsob vlády v sobě skrývá veliké nebezpečí častých vládních krizí a politické nestability, což je zvláště riskantní vzhledem k napětí, které na Slovensku panuje mezi vládou a maďar- skou menšinou. Trest smrti znovu aktuální? Dalším tématem veřejných debat byla na Slovensku otázka, zda má být znovu zaveden trest smrti, jak po tom volá značné procento občanů pod vlivem hrozivého růstu zločinnosti. Svědčí o tom výsledky posledních průzkumů veřejného mínění. Občané vidí v tomto trestu činnou obranu proti růstu zločinnosti právě v těch nejbrutálnějších formách. Slovenská národná strana chce na podzim iniciovat referendum o této otázce. Její úmysl zavání populismem, protože si jeho původci jistě jsou vědomi, že trest smrti je v rozporu se slovenskou ústavou i s podmínkami Rady Evropy pro přijetí Slovenska do tohoto orgánu. SDĽ má opatrnější stanovisko. Člen vedení M. Ftáčník upozornil, že o základních lidských právech nelze konat referendum. Podobně se k návrhu na obnovu trestu smrti vyjádřili představitelé Kresťiansko-demokra- tického hnutia, Maďarského kresťiansko-de- mokratického hnutia, Spolužitia a Strany zelených Slovenska. K problému absolutního trestu se vyjádřili další prominentní politikové, V. Mečiar, M. Kňažko a jiní. Trest smrti velice trápí Slovensko, okolo něj se v příštích měsících nepochybně budou točit veřejné diskuse a tříbit stanoviska. Maďarská menšina je nespokojena Slovensko má stálé potíže s Maďary. Neklidnou politickou situaci v jižních oblastech země znovu rozbouřilo označování názvů obcí maďarskými tabulemi. Ministerstvo dopravy a spojů nařídilo jejich odstranění a odvolávalo se přitom na platný předpis, který umožňuje jen úřední označení obce, tedy slovenské. Odstranění maďarských názvů vyvolalo ostré protesty, které začaly uzavřením silnice v obci Marcelová na pokyn starosty obce a vedly k protestnímu shromáždění v Komárně, na kterém byly vzneseny protesty proti menšinové politice slovenské vlády. Zástupci všech čtyř maďarských stran tam uváděli, že kroky slovenské vlády odporují slibům, které Slovensko dalo Radě Evropy před svým přijetím do této organizace. Protesty vyvrcholily zatím odesláním společného dopisu všech čtyř maďarských stran Radě Evropy, v němž se tyto skutečnosti uvádějí. Obraz Slovenska v zahraničí se stále nelepší Neklidné poměry a nedobré vztahy maďarské menšiny a slovenské vlády jsou v současné době jedním z typických rysů slovenské vnitřní politiky. Spolu se stále kritickou hospodářskou situací a zostřující se sociální atmosférou vytvářejí celkový obraz novorozeného státu, který nevzbuzuje důvěru u zahraničních pozorovatelů. K tomu přistupuje ještě „samorostlý“ způsob projevů slovenského premiéra, jehož formulace vzbuzují často negativní reakce nebo rozpaky u domácích posluchačů a jsou ostře odmítány za hranicemi. Za současných hospodářských potíží sociálních je vláda jediné strany, která nemá většinu v parlamentě, jen dočasným řešením a je opakovaně zdrojem vnitropolitické nestability. Že se obraz Slovenska ve světě stále nelepší, to nepřímo potvrdil sám V. Mečiar svým vyjádřením 10. září o vyhlídkách na vstup jeho země do NATO. Podle něho je takový krok politicky podmíněn nejen situací v NATO. I Slovensko „musí dát vnitropolitickou odpověď, zda bude umět být pro alianci garantem politické stability“. Podle slovenského premiéra je ovšem nestabilita vyvolávána neuspokojenými ambicemi bývalých členů vlády, u nichž převládají osobní zájmy nad zájmy státu. Pokud tomu tak bude i dál, „může se Slovensko těžko prezentovat jako země způsobilá pro vstup do NATO", řekl V. Mečiar. Slovensko se v důsledku svého vývoje od 1. ledna 1993 stává stále zřejměji slabým místem, jakousi Achillovou patou středoevropského prostoru. Znamená dnes určité zatížení vztahů mezi Českou republikou a Maďarskem. Zájem České republiky pochopitelně nemůže směřovat proti zájmům Slovenska a tedy slabost slovenského postavení a jeho neurovnané vztahy se sousedy komplikují i postavení a vztahy České republiky s těmito sousedy. Oprávněná je obava, že se postupem času, nedojde-li brzo k zásadní změně na slovenské vnitropolitické scéně, tato situace ještě podstatně zhorší. Dnes je obtížné odpovědět na otázku, jaké důsledky by to přineslo nejen pro samotné Slovensko a pro Českou republiku, ale i pro celou střední Evropu a její stabilitu. Obě nástupnické republiky stojí na začátku září 1993 před rušným politickým podzimem. Česká republika bude řešit především politické úkoly - územní členění státu a postavení samosprávy, vztah státu k církvím, koncepci zemědělské politiky a také postavení politických stran a s tím spojenou strukturu pluralitního demokratického režimu. Přitom ovšem musí věnovat plnou pozornost hospodářství a svému mezinárodnímu postavení. Slovenská republika potřebuje překonat vnitropolitickou krizi, nalézt vyhovující vztah k menšinám, stabilizovat pluralitní demokratický režim a přistoupit k postupnému, ale energickému řešení obtížných hospodářských problémů, aniž by podstatně porušila sociální smír. Jen tak bude schopna utvářet svůj mezinárodní obraz způsobem, jak si to sama přeje. KRESBA: PAVEL KANTOREK (NOVÝ DOMOV) POLYGON 6/93 9 [pageend11]Ekonomika České republiky DUŠAN NOVÁK Ukazatelé beze změny Již několik měsíců se vývoj hospodářství téměř nemění. Spotřebitelské ceny se v červenci ve srovnání s předcházejícím měsícem zvýšily o 0,7%. Od začátku roku dosáhl vzestup 13%, nejméně vzrostly ceny potravin, nejvíce drogistické zboží, stavebniny, kulturní potřeby. Roční zvýšení od července I992 dosáhlo 22% proti lednu 1989 131%. Nárůst nezaměstnanosti, v červnu nepatrný, pokračoval malým přírůstkem v červenci, kdy se hlásilo 35 tisíc nových uchazečů o práci. Celkový počet neumístěných dosáhl téměř 150 tisíc, míra činila 2,82%, volných míst evidovaly Úřady práce 72 tisíc. Průmyslová výroba za první pololetí se ve srovnání se stejným obdobím minulého roku snížila o 4,7%. Pokles byl vyšší u podniků se 100 a více pracovníky, menší podniky zaznamenaly růst, ale představují pouze 10% celkové výroby. Hrubý domácí produkt ve stálých cenách zůstává v podstatě na stejné úrovni jako v minulém roce, neboť služby zvyšují svoje výkony. Průměrná měsíční hrubá mzda vzrostla o 24,9% na 5691 Kč. Produktivita práce z výroby zboží na pracovníka poklesla o půl procenta. Vývoz za první pololetí dosáhl 165 mid. Kč (ve srovnání s minulým rokem + 8%) a kladné saldo činilo 900 mil. Kč. Ale dovoz se zvýšil o 16% a saldo obchodů bez Slovenska bylo záporné půl miliardou Kč, zatímco v loňském červnu obchodní bilance vykázala přebytek 8 mid. ČESKÉ NEBO SLOVENSKÉ HODINKY PRO KAŽDOU PŘÍLEŽITOST V ČERNO-ZLATÉM PROVEDENÍ 1 ROK ZÁRUKA. Japonský hodinový strojek CITIZEN a elegantní, vodotěsné 18 karátů pozlacené pouzdro s koženým řemínkem. Číselník s mapou ČESKÉ REPUBLIKY nebo SLOVENSKA. Evropský styl vhodný pro ženy i muže. Skutečný tvar a velikost. Kč. Se SR je zatím zůstatek aktivní o 1,4 mid. Kč při dovozu z 31 mid., ale obrat ve srovnání s minulým rokem poklesl o čtvrtinu. Platební bilance ve volně směnitelných měnách vykazuje kladný výsledek 321 mil. USD. Přímé zahraniční investice dosáhly 400 mil. USD, méně než se očekávalo. Ministr Dyba ve svém komentáři zdůraznil, že zvýšení dovozu je příznivé, neboť podíl strojů dosáhl 40% a jde o zařízen (špičkové kvality, které nelze srovnávat s dřívějšími dodávkami zemí RVHP. Velmi dobře se vyvíjejí příjmy z turistického ruchu, neboť dosáhly za první pololetí 600 mil. USD. Ministr zároveň upozornil na kritiku zahraničních investorů, pro které jsou neúnosné vysoké mzdové požadavky některých českých zaměstnanců. Cizí firmy ale chválí technickou profesionalitu a přizpůsobivost našich pracovníků. Počet živnostenských oprávnění se stále zvyšuje, u fyzických osob dosáhl jejich počet téměř milion, u právnických osob 200 tisíc. Mírný optimismus Ministr financí Kočárník opravil prognózy hospodářství na letošní rok. Do konce června poklesl hrubý domácí produkt nepatrně, celoroční výsledky se budou pohybovat mezi 0 až 1%. Inflace se pravděpodobně udrží v odhadovaném rozmezí mezi 15 až 20%. Nezaměstnanost bude nižší než předpokládaná (až 4%). Kladné saldo platební bilance za !!!OBJEDNEJTE SI PRO SEBE NEBO PŘÁTELE!!! CENA ZA KUS: 33,95 US Dolarů - 39,95 CAN Dolarů POŠTOVNÉ: V U.S.A. 4,55, Ostatní zemé 5,55 US Dolarů KANADA 5,55 CAN Dolarů Zašlete Vaši adresu a šek nebo Money Order na příslušný obnos na adresu: MOST CZ-CR — číselník České Republiky MOST CZ-SL — číselník Slovenska 6417 ARLINGTON Dr., BOISE, ID, 83709, U.S.A. (Mimo KANADU) nebo v Kanadě na adresu: POKORNY-CR nebo POKORNY-SL 11 ANTRIN Cresc. Apt. 1010, SCARBOROUGH, ONT M1P4P3 CANADA Zájemci o barevnou fotografii různých typů hodinek a informace o velkoobchodních cenách hodinek, zašlete 4,00 US Dolary na výše uvedenou adresu. celý rok ministerstvo odhaduje na 10 až 15 mid. Kč u běžného účtu, na kapitálovém 30 mid. Kč. Letos asi dosáhne příliv zahraničního kapitálu 1 mid. USD. Rozpočet do konce srpna vykazuje přebytek 3 mid. Kč (příjmy 232 mid. Kč), za celý rok by měl být vyrovnaný. Horší výsledky proti předpokladům způsobila recese v západních ekonomikách a rozdělení republiky. Pro příští rok se ministr vyjádřil optimisticky, studie Českomoravské komory odborových svazů je však spíše pesimistická. Odhaduje, že letos inflace přesáhne 20%. K nepříznivým vlivům které uváděl ministr, připojuje studie prodlužování privatizace podniků v první vlně a doporučuje podporu investic: projektů infrastruktury, výstavby bytů a také proexportní opatření. Rovněž Evropská banka pro obnovu a rozvoj předpovídá pro Českou republiku inflaci na úrovni 20%. Mzdy pod kontrolou V červnu stouply mzdy celkově o 2,8%, v podnicích nad 25 zaměstnanců o 4,8%. Managementy tvrdí, že vyplácely 13. plat jako příspěvek zaměstnavatele na dovolenou. V červenci nárůst pokračoval, ale již o menší procento. Ve druhém čtvrtletí 1993 činilo roční zvýšení mezd 27%, předběhlo inflaci spotřebitelských cen o 5,8% a tím překročilo hranici 5%, která je podmínkou pro uplatňování mzdové regulace v následujícím čtvrtletí. Mírné snížení v červenci na 24% se již připisuje hrozbě sankčních postihů. Odbory stále tvrdí, že regulace odporuje úmluvám Mezinárodní organizace práce a zvyšování mezd nemá inflační účinky. Ministerstvo práce odporuje: mimořádné zásahy do mezd jsou obvyklé i v západních zemích, např. Belgii a Španělsku. Náklady se v cenách projevují opožděně, zvýšené mzdy ve druhém čtvrtletí se projeví až ve třetím a čtvrtém. Ministr Dlouhý předložil ředitelům 530 podniků dodatek manažerským smlouvám, které obsahují tvrdý osobní postih za překročení povoleného růstu mezd. Zaměstnavatelé navrhují reformy Začátkem srpna předložila Konfederace zaměstnavatelských svazů svoje návrhy na reformu daní a pojistného. Autoři reformu k 1.1.93 podporují, domnívají se však, že obsahuje některé nedostatky. 10 POLYGON 6/93 [pageend12]Druhým požadavkem je spojení všech zákonů o pojištění do jediné normy, aby se příspěvky na sociální i zdravotní pojištění odváděly do jediné pokladny. Princip povinného pojištění byl zaveden pro všechny bez výjimky, i když nemají žádné příjmy, např. pro ženy v domácnosti, za nezaměstnané a důchodce platí příspěvky stát, což je přehnané. Pro podnikatele požaduje návrh omezení výše příjmu pro výměr pojistného na 10 tisíc Kč měsíčně. Systém bodového odměňování lékařů bez výrazného podílu pacientů způsobuje zbytečné náklady ve výši nejméně 10 mid. Kč. Ministerstvo práce a sociální péče k iniciativě uvádí, že připravuje k 1.1.1995 zásadn í změnu systému sociálního zabezpečení, k 1.1.1994 nejsou úpravy proveditelné. Zavedení místních poplatků z cigaret i alkoholu považují Svazy za neoprávněné. Místní dané jsou účelné pouze tehdy, když plátce získává nějaký prospěch z veřejných výdajů, na které přispívá. Daň z alkoholu i tabáku má čistě fiskální účel, v Rakousku i Německu se daň z alkoholu vybírá, z tabáku asi nikde na světě. Zatížení pohostinských podniků sazbou 10% (potravinářské prodejny poplatek neplatí) je značné a proto svazy žádají, aby novela zákona od 1.1.1994 tyto odvody zrušila. Podnikatelé mají porozumění pro tíživou finanční situaci obcí, proto zatím platí, ačkoliv podle jejich názoru příslušný předpis koliduje se zákonem o soustavě daní. Ministerstvo proti České pojišťovně Začátkem července ohlásila Česká pojišťovna zvýšení sazeb havarijního pojištění. Zdražení odůvodňovala ztrátou 612 mil. Kč za loňský rok a 100 mil. Kč měsíčně v roce letošním. U vozu Škoda Favorit se sazby zvyšovaly přibližně 3x, u nejdražších vozů (Mercedes za 3,5 mil. Kč) o 1000%. Havarijní pojištění poskytuje kromě ČP jen jedna malá pojišťovna, která nemůže převzít podstatnou část pojistek. Proto Ministerstvo pro hospodářskou soutěž zahájilo šetření, zda ČP nezneužívá své monopolní postavení. Podle Min. pro hosp. soutěž správní řízení prokázalo, že Česká pojišťovna nevyužila všechny možnosti, jak omezit ztráty havarijního pojištění. ČP mohla zavést přirážky k výši pojistného pro rizikové klienty, zvýšit podíl spoluúčasti atd. MHS se odvolává na předpisy v zemích EHS i oprávnění ministerstva financí regulovat pojistné. Premiér Klaus ohlásil, že vláda zpřísní vládní dozor a uvažuje o personálních změnách v dozorčí radě. Akcionářem ČP je FNM s 23%, 14% drží Čs. obchodní banka a další peněžní ústavy, na kterých má stát podíl. Po jednání s MF zavádí ČP od 1.9. vyšší sazby havarijního pojištění v nově uzavíraných smlouvách, ale proti původnímu záměru snížené o 20%. Pojistné automobilu Favorit činí při účasti 300 Kč 8608 Kč ročně. Při pojišťování zvlášť rizikových a luxusních vozidel uplatní ČP individuální přístup a také prověří systém likvidace pojistných událostí. Pojištění sjednaná před 1.9. zůstávají v platnosti. Noví vlastníci nastupují Místopředseda FNM Princ podle průběhu pěti set valných hromad zpochybnil zájem některých IPF o řízení společností. Zástupci IPF v řídících orgánech předkládají vysoké požadavky na odměny za účast, až 30 tisíc Kč za jedno zasedání. Zájem jednotlivých akcionářů o valné hromady je minimální. Personální změny vedení společnosti se sice provádějí, ale nejde o zásahy, které by představovaly zásadní změnu řízení. Prosperita a. s. by vyžadovala, aby se změnila současná struktura vlastníků ve prospěch akcionářů, kteří by byli schopni společnost řídit. Některé fondy si tuto skutečnost uvědomují a jednají o prodeji svých akcií, snad již i zahájily jednání se zahraničními zájemci. Fondy vyslovují kritické názory k chování managementu podniků, jejichž akcie vlastní. Značná část vedoucích pracovníků nepochopila, že cílem podniku není samoreprodukce jako dosud, ale vlastník chce dosahovat zisk. Většina akciových společností vykazuje nízkou produktivitu práce, neboť udržuje přeza- městnanost a vysokě fixní náklady. Mnohé podniky investují bez řádného průzkumu trhu, managementu chybí znalosti marketingu, účetnictví atd. IPF nejprve chtějí podniky stabilizovat, budou vyžadovat výkazy o hospodaření, vypracování sanačních programů s prodejem nepotřebných nemovitostí atd. Mnoho komentářů uvažuje, jak budou fondy obchodovat s akciemi. Podle některých zpráv se určité fondy chystají prodávat málo výnosné i rizikové akcie a nakupovat i pevně úročené cenné papíry. Jiné fondy však žádné akcie prodávat nechtějí, neboť ceny jsou příliš nízkě. Podle jiných pozorovatelů fondy jsou ve finanční tísni, protože vynaložily mnoho peněz na reklamu a stále platí náklady správy. RM-S a burza Pro občana jednodušší je obchodování prostřednictvím RM-Systému, jehož základem jsou registrační místa kupónové privatizace. Proto obchodních případů je více, zvláště k prodeji, neboť občan nabízí akcie, které má z kupónové privatizace připsané na svém účtě. Zatím se obchoduje po jednotlivých kolech, jejichž termíny RM-S vyhlásí. Do 24.8. zájemci podávali svoje příkazy do 3. kola a 6.9. Středisko cenných papírů uveřejnilo výsledky. Celkem se uskutečnily obchody za 1052 mil. Kč. Převážnou část však tvořily obchody Prvního privatizačního fondu. Česká pojišťovna vykupuje podle slibu cenné papíry od akcionářů tohoto fondu. Z akcií se v největším rozsahu obchodovaly České energetické závody (4,5 mil. Kč), Česká spořitelna, Škoda koncern Plzeň. Průměrná cena akcií ve srovnání s druhým kolem klesla asi o 20%. Ve čtvrtém kole se bude obchodovat s rovným tisícem cenných papírů. Nové budou akcie některých IPF, další emise České spořitelny a druhá emise státních dluhopisů. Akcie mnohých a. s. se však ještě neobchodovaly, jiných jen v nepatrném množství. Pouze asi 10% kurzů přesahuje minimální hodnotu akcie, tj. 1000 Kč, některé však již klesly pod sto Kč. Tím se ovšem rozplynuly úvahy, že občan za kupónovou knížku získá hodnotu kolem 30 tisíc Kč. Na burze cenných papírů se obchoduje každé úterý, obrat postupně roste. 31.8. přesáhl objem obchodů sto mil. Kč a dosáhl již 117 milionů. Základem je však prodej akcií jen několika málo akciových společností. Čokoládovny Praha se na celkovém obratu podílely 80% (92 mil. Kč), následovaly akcie Českých energetických závodů, České spořitelny, Škody Plzeň, FINOPu atd. Klesající kurzy akcií pravděpodobně nepříznivě ovlivní druhou vlnu privatizace, která zahájí 1.10.93, registrace skončí 15. listopadu. Ministerstvo pro privatizaci připravilo majetek za více než 100 mid. Kč. Občan musí prokázat státní příslušnost ČR, vystavování dokladů může úřadům způsobit obtiže. Kupónová knížka bude stát opět tisíc korun, předkolo začne v prosinci a vlastní průběh v novém roce. Je však otázka, zda se zúčastní opět tolik občanů. Fondy slibovaly DIKům, že jim za jejich body za rok vyplatí 10.000 Kč, ale zatím nevyplatily nic, neboť tvrdí, že lhůta začala běžet teprve připsánír, akcií na jaře t.r. Téměř žádná a. s. nevyplácí dividendy, poptávka po akciích je nízká, takže se zájemcům nedaří realizovat prodeje ani při nevýhodných kurzech. POLYGON 6/93 11 [pageend13]Ve smyslu stávajících zákonů Případ EMILIE FAITOVÁ VÁCLAV JAKOUBEK Jednou z nejznámějšfch protinacistických skupin druhého odboje byla legendární skupina známá pod jménem „Tři králové“. Vedla ji trojice čs. důstojníků pplk. Josef BALABÁN, pplk. Josef MAŠÍN a štkpt. Václav MORAVEK. Mezi aktivními členy této organisace byla také Emilie FAITOVÁ. Emilie i se svým mužem Alexandrem Saibertem byli 2. července 1943 zatčeni gestapem. Alexandr byl v únoru 1945 ve Flossenburgu popraven a Emilie prošla dvouletou kalvárií: Malá pevnost Terezín, Auschwitz, Ravensbruck a Neustadt- Gleve. Když byla 2. května 1945 osvobozena Rudou armádou, vydala se pěšky do Prahy, kam došla 18. června. Své dvě děti, lOIetého Alexandra a 6letou Jiřinu, našla v pražských sirotčincích. Budoucnost v osvobozené vlasti se začala pro Emilii vyvíjet slibně. Za aktivní účast v odboji jí byl presidentem Benešem udělen řád Válečný kříž 1939, obdržela peněžitou odměnu 50 tisíc korun a s ohledem na rodinu dostala přidělen byt. A protože ovládala jazyky (anglicky, francouzský a německy), povolal ji plk. Ludvík Kraisl-Kléna do vládní služby, do zpravodajské větve MNO, 5. oddělení, které vedl komunista Bedřich Reicin. Odtamtud přešla na ministerstvo vnitra, kde se jejími nadřízenými stali Jindřich Veselý a JUDr Štěpán Plaček. Když získala doklady o rozkrádání státních financí Reicinem, předložila je Kraislovi-Klénovi. Jeho reakce byla překvapující: „Klén mě briskně odmítl a řekl mi, že ještě jednou jestli se opovážím mu něco takového sdělit, tak jednoduše zmizím a bude po mně veta.“ Byl podzim roku 1947. Tehdy onemocněla tuberkulózou a odjela se léčit do lázní, kde se seznámila se svým pozdějším manželem Evženem Kolářem. Pak přišel „vítězný únor“ a Emilie Faito- vá, z komunistického hlediska politicky nespolehlivá, musela z vládních služeb odejít. Ale komunisti na ni nezapomněli. 9. října 1948 večer byla na přímý Reici- nův rozkaz zatčena - údajné spojení s Anglií. Pak z vězení zmizela a nikdo nevěděl, kde je. V roce 1968 vypovídal o tom dr. Štěpán Plaček: „Když Faitová z vězení zmizela, tak jsem se po ní marně sháněl. A tu mě napadlo, že ji má asi Pich-Tůma v jedné z tajných vil MV v Krkonoších. Rozjel jsem se tam a nemýlil jsem se. Tůma ji tam vyslýchal způsobem jemu obvyklým.“ Tento ’obvyklý způsob* výslechu kpt. Picha-Tůmy popsala Emilie Faitová v dopise Alexandru Dubčekovi: „Byla jsem odvlečena do chaty MV ve Velké Úpě. Odvlekli mě tam Miroslav Pich-Tůma a Josef Richter. Tam jsem byla spoutána a dána do bedny, kde jsem ležela celkem 12 dnů. Za tu dobu jsem byla třikrát vyjmuta, položena na břicho a Pich-Tůma mě mlátil rozžhaveným železem do chodidel. Za přítomnosti dr. Plačka mé mlátil hlava-nehlavá. Pak mě převezli do sanatoria dr. Borůvky. Co tam se mnou dělali, to nevím, byla jsem polomrtvá." Druhý den byla převezena do ruzyňské věznice. V citovaném dopise o tom píše: „Ležela jsem na sa- motce na zemi. Levou nohu jsem měla celou modrou a oteklou a dozorce řekl, že se na to už nemůže dívat, nohu mi ošetřil a tím mi zachránil život, neboť se čekalo, že tam zemřu na otravu.“ 22. prosince ji převezli na Pankrác - a tam se na ni zapomnělo. V polovině srpna se jí dozorkyně B. Stará zeptala, za co tam vlastně je, že ji nikdo nevolá k výslechům a přinesla jí psací potřeby, aby napsala, jak se na Pankrác dostala. Tři dny na to byla zavolána k výslechu. Úředník z MV Pokorný jí řekl, že ve smyslu stávajících zákonů bude muset být formálně odsouzena, jinak že se z vazby nedostane a předložil jí k podpisu zatykač - za zločin „neoznámení trestného činu“. Pak se konal soud. ROZSUDEK (Jménem Republiky) Or. I 194/49/IV - to je nadpis „dokumentu“ o konaném přelíčení. Čte se to jako uboze koncipovaný slohový úkol z pomocné školy - lejstro je plné překlepů a pravopisných chyb. Zločin - dle komunistické dialektiky - spočíval v údajné rozmluvě dvou lidí v soukromí, beze svědků a jakýchkoliv následků, což uznal i komunistický soud. Jde o „čin“ naprosto nedokazatelný, kteréžto skutečnosti si státní prokurátor dr. Kremla byl také plně vědom. O přestávce „procesu“ si zavolal Emilii a v přítomnosti obhájce dr. Neumana řekl, že ví, že je nevinná, ale že z vyššího rozkazu musí být odsouzena, bude muset trest přijmout, že jí pak bude vymazán a ona odškodněna. Po „přelíčení“ byl Evžen Kolář odvezen do jáchymovských dolů coby otrok režimu a Emilie Faitová propuštěna a odebrala se domů - a tu zjistila, že žádný domov nemá. Za celou dobu věznění nedosáhla spojení s rodinou a až po propuštění se dozvěděla, jak se věci mají. Po zatčení přišel do bytu domovník se dvěma muži a za přítomnosti dětí, kterých si vůbec nevšímali, obrátili byt naruby. Děti zprvu chodily do školy a když se rozneslo, že jejich matka je zavřená, uvědomělá soudružka učitelka postavila malou Jiřinu před třídu na stupínek a hřímala dětem do duše, jaký že je její matka vyvrhel. Děti se začaly toulat a pak se jich na krátkou dobu ujala teta Eliška. Dlouho to nevydrželo - na byt dostal zálusk soudruh poslanec Břetislav Horák. V dubnu 1949 se dostavil do bytu s funkcionářem ÚRO Josefem Špirkem, ukázali Elišce kus papíru se štemplem a už to jelo: děti byly odvezeny do sirotčince, tentokrát komunistického, a ona z bytu, kde se usadil nový nájemník, vykázána. Do této situace se po 11 měsících bezdůvodného věznění a mučení, s podlomeným zdravím, Emilie vrátila. Prozatímně se nastěhovala k bývalé spoluvězeňkyni a na děti se chodila dívat přes plot sirotčince - vzhledem k tomu, že neměla byt, zůstaly „v péči“ státu. A zahájila vleklý zápas s komunistickou obludou, zápas, který nepostrádal groteskních prvků. Po procesu s centrem s. Šlánského vydalo ministerstvo spravedlnosti publikaci, ve které tvrdilo, že mimo Bedřicha Reicina i dr. Štěpán Plaček, kpt. Miroslav Pich-Tůma, Ludvík Kreisl-Kléna a Josef Richter byli placenými agenty imperialistů z USA. Emilie napsala ministru zahraničí Davidovi, že jmenované osoby, původci jejího utrpení, „... byly, jak uvádí ministerstvo spravedlnosti, zapojeny na velvyslance USA v ČSR Steinhardta a kpt. Prince z CIA. Z jejich popudu jsem byla mučena a zmrzačena a celý můj majetek byl rozkraden. Protože podle našeho zákona nemohu dostat více než 10.000 Kčs odškodného, žádám, aby Vaše ministerstvo předalo mé požadavky vládě USA. Múže-li vláda USA věnovat na agresi miliony dolarů, ať také platí škody jejich agenty způsobené. Přikládám spis a žádám o předání velvyslanci USA.“ Druhý den po odeslání dopisu přispěchal za ní dr. Blažek z min. vnitra a domlouval jí, aby nepůsobila diplomatický incident: „... ta kniha min. spravedlnosti je naprostý nesmysl, pachatelé vašeho zmrzačení žádní američtí špioni nebyli!...“ Emilie tuto „překvapující zprávu“ úředníka MV, že min. spravedlnosti úmyslně klame dělnickou třídu publikováním nesmyslů a k tomu falešně obviňuje zasloužilé soudruhy komunisty ze spolupráce s americkými imperialisty, oznámila na generální prokuraturu. Odpověď dr. Fr. Jandy z GP: „Jmenovaní zločinci byli právem souzeni pro špionáž ve službách cizí velmoci a vše, co v knize Proces s vedením protistátního spikleneckého Centra v čele s Rudolfem Slánským stojí, je naprosto pravdivé! Čest práci a Míru zdar!“ - komická vložka v nerovném zápase bezmocného jedince se všemocným státem, který si dal do štítu hesla: „Vše pro blaho lidu!“, „Člověk, to zní hrdě!“ Podívejme se do dokumentů, co tyto 12 POLYGON 6/93 [pageend14]bombastické fráze pro komunisty ve skutečnosti znamenaly: ... šetřením bylo prokázáno, že Emilie Faitová trestný čin za vinu jí kladený v případu Or. I/IV 192/49 nespáchala, pročež ji soud dle par. 162 zprostil žaloby v plném rozsahu... - Krajský soud v Praze, 4. XII.1956. 19. března 1951 přijel pro Emilii Josef Modrý, úředník MV, a sdělil jí, jak k jejímu zatčení došlo: v r. 1948 podala zprávu na dr. Clementise a upozornila na krádež peněz B. Reicinem. Na to dr. Plaček prohlásil, že bude nutno se jí zbavit. Nyní, když tato banda byla odhalena, bude jí možno domoci se práva, ať si podá žalobu... Podávám ministerstvu spravedlnosti trestní oznámení na osoby: dr. Štěpán Plaček, Bedřich Pokorný, úředníci MV, gen. Bedřich Reicin, úředník MNO, a jejich společníky (jména v protokolech MV ze dne 19. III. tr.), a to pro zločin dokonaného únosu, těžkého ublížení na těle mučením a umožnění krádeže majetku. ... Byla jsem unesena do chaty v Krkonoších a spoutaná držena 12 dní v bedně. Dle gestapáckých zvyků jsem byla švihána žhavým železem přes chodila, což mně přetrhlo sval na levé noze a porušilo nervstvo a vazivo. V sanatoriu v Praze mně neodborným zákrokem byla způsobena sepse ... ve vězení mě dozorce ošetřil a zabránil otravě ... mé děti, polosirotci po odbojáři, byly dány do sirotčince a celý byt rozkraden. Zmocnil se ho Josef Špirk a do bytu se nastěhoval Břetislav Horák. ... Na Špirka jsem 16.4.1950 podala žalobu, případ do dnešního dne není ukončen, neboť Špirk, funkcionář KSČ, se již dvakrát k přelíčení nedostavil, že prý je na cestách... Tolik Emilie Faitová ministerstvu spravedlnosti 16. června 1951. Odpověď, reakce či náprava - žádná. Nález OÚNZ Praha 7 pro stanovení bolestného žadatelce E. Faitové: poranění hrudi a následná amputace prsu - 1570 bodů, vyražení 8 zubů - 15 bodů, zranění pravé ruky, omezení hybnosti - 185 b., popálení nohy žhavým železem, omezení hybnosti - 255 b., - duševní poruchy po mučení - 600 b., celkem 2625 bodů. MUDr Alena Bozděchová, 12.5.1954. Razítko, podpis. Dopis z MV: Na základě odborných vyšetření Vám poskytujeme odškodnění v hodnotě 10.000 Kčs. Touto výplatou jsou zcela vyrovnány Vaše veškeré nároky vůči státu za utrpěné škody.... květen 1954, podpis nečitelný. Z dopisu Emilie předsednictvu vlády (27.7.54): ... na příkaz B. Reicina jsem byla mučena v chatě ve Velké Úpě ge- stapáckými metodami Miroslavem Pi- chem-Tůmou za asistence dr. Štěpána Plačka. Na následky nesčetných ran mně musel být amputován pravý prs a byla jsem nucena se podrobit preventivní kastraci. V r. 1951 jsem podala trestní oznámení na jmenované osoby přímo k rukám ministra dr. Štěpána Raise, zůstalo to bez povšimnutí... Z dopisu EF ministerstvu spravedlnosti 2.1.1957: Podle par. 298 a, 301 tr. ř. žádám, aby mi byla přiznána náhrada škod za vazbu, jak uvádím: V říjnu 1948 jsem byla odvlečena orgány StB do vily ve Velké Úpě, mučena, pak převezena na Pankrác, odsouzena a propuštěna 29.8.1948. Protože jsem nespáchala žádný trestný čin, byl rozsudek dne 4.12.1956 v plném rozsahu zrušen. Z dopisu advokátní poradny č. 5, Praha 2, 4.11.1957: ... potvrzuji, že po jednání s dr. Melicharem a dr. Černým z min. sprav, je Vám k úplnému vyrovnání Vašich nároků vůči čs. státu odkázána částka 4.564 Kčs. Další Vaše nároky již nebudou brány v úvahu, neb jsou v přímé souvislosti s vazbou a jsou též promlčeny. Na Vaši stížnost ohledně výše odškodnění sděluji, že ze sumy musela být odečtena náhrada za 324 dnů vazby, a to 30 Kčs za den. - Z dopisu dr. Melichara, připomínající nacistickou praxi účtování munice příbuzným popravených, prosinec 1957. Emilie ministru sprav., prosinec 1957: ... byla jsem bezdůvodně mučena a vězněna a můj majetek byl rozkraden státními úředníky. Nyní na mně min. sprav, žádá, abych hradila výlohy za své věznění. Dr. Melichar to zdůvodnil: kdybyste byla na svobodě, tak byste si musela hradit byt a stravu. Navrhuji proto, aby mně 12 dnů, po které jsem byla držena spoutaná v bedně, bylo započítáno jako rekreace. Na tento dopis pan ministr neuznal za vhodné reagovat a případ „Faitová“ byl státem oficielně odložen ad acta. Za Pražského jara se Emilie znovu obrátila na ÚV KSČ s žádostí o nápravu křivd napáchaných na ní komunistickým režimem, m.j. proto, že jí byl ukraden dekret a řád Válečného kříže 1939 a také, že její mučitel a několikanásobný vrah Miroslav Pich-Tůma začal v té době vystupovat jako oběť tzv. nezákonnosti a velice se domáhal své rehabilitace. Okupace republiky sověty a následný normalizační režim G. Husáka snahám Emilie učinil konec. Konec její životní dráhy se dostavil 1. února 1978. Toho dne Emilie Faito- vá-Kolářová v Praze ve věku 74 let zemřela. Po „sametce“ se případ pokusila obnovit dcera Emilie Jiřina. Ale z jakýchsi záhadných důvodů je výsledkem její tříleté snahy jen několik dopisů z různých institucí (vč. presidentské kanceláře), vyjadřujících „pochopení a lítost“ nad faktem, že se s tím bohužel - z hlediska stávajících zákonů - nedá nic dělat...! To hrdlořezové bývalého režimu jsou úspěšnější: Pich-Tůma, kterého soudruzi komunisti rehabilitovat odmítli, byl již v roce 1991 plně rehabilitován. Quo vadis, justicia Bohemiae? STANISLAV NOVAK sculptures en pierre 12 septembre - 10 octobre 1993 du mercredi au dimanche de 15 ä 19 heures 30 0E Galerie 2016, Maison des Arcades 2068 Hauterive / Neuchatel (Suisse) Téléphone 038 / 333 033 13 POLYGON 6/93 [pageend15]Štěchovická rýžoviště zlata Z GLOSÁŘE JIŘÍHO LOEWYHO * TAKZVANÁ EUROSKEPSE některých českých politiků připomíná chování muže, který netrpělivě přešlapuje ve frontě na hroznové víno, ustavičně žbrblá, že ta fronta postupuje příliš pomalu, zároveň ale zdůrazňuje, že on víno vlastně nerad, protože je příliš kyselé. - Vysoké hrozny maastrichtské. * TAKZVANÉ EUROREGIONY, volné kooperační svazky sousedících oblastí napříč státními hranicemi, se již osvědčily a úspěšně fungují v celé západní Evropě. Přízni vládnoucí pražské koalice se však netěší - ta vnímá euroregiony jako ohrožení zásady vocaďpocaď je to mý. Budoucí Evropská unie, do které jednoho dne dospěje i Česká republika, nemůže ovšem být Evropou šovinismu, izolace a nacionálního egoismu. Bude to Evropa regionů. * MARGARET THATCHER, britská ministerská předsedkyně v letech 1979 až 1990, zastávala tvrdě konzervativní ekonomickou doktrínu, měla styl, vkusně se oblékala a potrpěla si na pečlivé účesy. To vše lze napodobit. Leč ani kompletní souhrn těchto ukazatelů ještě z epigonů Železné lady neudělá Železné gentlemany. * O PLATEBNÍ BILANCI státu si lze učinit vcelku přesnou představu i bez četby ekonomických rubrik: stačí trochu cestovat po dálnici a prohlížet si kamiony. Ty s tabulkou CZ jsou dnes na německých silnicích, zejména ovšem v Bavorsku, takřka všudypřítomné. Ze všech cizinců je tu počtem předčí jenom Holanďané. Na sto českých kamionů v Německu připadá tak nejvýš pět slovenských: hospodářská statistika na kolečkách. * ČESKO-NÉMECKÉ VZTAHY, nahlíženy zblízka v příhraničních oblastech obou zemí, jsou dnes nepochybně lepší, než v celém uplynulém století. Jsou prostě normální. Jen do Prahy se to dosud nedoneslo. * BENZINOVÉ ČERPADLO hluboko v Bavorsku, sto kilometrů od Pomezí. Návod, kde a jak vyjmout po natankování benzinu účtenku, je napsán česky bez jediné chyby. (Německého návodu není třeba, domácí už obsluhu znají o něco déle.) - Českých nápisů v zahraničí bude nepochybně přibývat. A místo výstrah v rakouských a německých samoobsluhách, aby P.T. zákaznici prosím neráčili krást, se snad jednoho dne objeví v Sasku, Bavorsku a Dolních Rakousich i české nápisy Volné pokoje. Ani to nemusí trvat příliš dlouho. * ZVLÁŠTNÍ ZÁKON na ochranu mateřštiny požadoval před dvěma lety jistý méně významný český politik, dnes už bývalý. Vadily mu nápisy Zimmer frei, Hot Dogs, Warmes Essen, které zaznamenal v Chebu, Liberci a Českém Krumlově. Nevadily mu rostoucí devizové rezervy ČR. Aspoň v tom směru byl tolerantní. * CESTA Z EVROPY do Čech, například do Chebu, do Karlových Varů, do Teplic, je dnes lemována svéráznými stopařkami. I za bílého dne lze naměřit hodnoty kolem 10-15 K/km (10 až 15 prostitutek na kilometr cesty). Automobilistům přijíždějícím do Čech je tak skýtán příslovečný první dojem o zemi oplývající folklórem exotickým i erotickým; odjíždějící dostávají poslední příležitost, aby si odvezli trvalou památku. Servis. * VŮBEC NENÍ JEDNO, jestli před námi stojí politik nebo politikář, novinář nebo novinarsch. Naučme se rozlišovat. * MUŽI JMÉNEM PAYNE, kteří se proslavili: 1. Petr (Ť1456), anglický teolog, jenž emigroval 1414 do Prahy a stal se diplomatem ve službách husitů; 2. John Howard (1791-1852), americký dramatik, tvůrce opery Clari, z níž pochází známá píseň Home, Sweet Home; 3. Jiří (1955-), 1975-81 stud. MFF UK Praha, 1990 poslanec OF v ČNR za Prahu, nyní poslanec ODS a předseda zahraničního výboru PČR; došel věhlasu svými arogantními odsudky českého exilu a křiklavou nezpůsobilostí pro zastávanou funkci. * VÝZNAM SLOVA PAYNE ve staré angličtině je shodný s výrazy pain, pijn(e), Pein v dnešní angličtině, holandštině a němčině. V českém překladu: soužení, trápení, muka, bolest, útrapa, trýzeň. Z toho odvozeno: painful, pijnlijk, peinlich = trapné. Nomen omen? * ZE VŠECH KONCENTRÁKŮ, co jich na Jáchymovsku bylo, měl nejhorší po-, věst Nikolaj. V letech 1951-52 tam krůtě vládl kápo Jeníček, který o sobě tvrdil, že je jako had: „Had žere jenom maso, já taky žeru jenom maso. Had nikdy nespí, já taky nikdy nespím.“ Snad proto nenechával spát noční směnu po návratu ze šachty Barbora. V březnu 1952 už udření muklové po noční nesměli ráno ulehnout na palandy, spát se smělo jenom vsedě. - Byl jsem se nedávno podívat na místa, kde Nikolaj stával. Není po něm památky, mýtinu pokrývá hustý porost. * NA ŠACHTU BARBORU se z Nikolaje chodilo lesem, v pětistupech hustě sražených (přezdívali jsme tomu buze- rantský pochod), celá kolona stažená řetězem. Kolem dokola eskorty se psy, vyřvávané výstrahy: „Jeden chybný krok a uvidíte ohňostroj!“ Mokré fáračky přimr- závaly v krušnohorské zimě na tělo jako skleněné brnění. - Dnes je na Barboře rekreační středisko se stejnojmennou restaurací. Dobré chutnání! * UŽ SE TAKÉ UVAŽUJE o novém využití Památníku národního osvobození na pražském Vítkově - pro kulturní prý účely. Kde chybí základní morální zábrany, tam už zbývá řešit jen problémy technické a komerční. A tak je vlastně s podivem, že příslušná místa dosud nepřipadla na myšlenku, umístit v terezínské Malé pevnosti třeba Malý český Disneyland. * NA OBRAZOVCE TENIS, a po hodině ještě pořád. To už přestává všechno! Několikahodinové tenisové přenosy jsou poslední kapka. Dokazují, že tenisté hrají neadekvátní roli v české společnosti. Nakonec snad ještě budou chtít zasvětit národ bílému sportu, aniž jim k tomu vláda dala plnou moc. - Zbývá naděje, že i v tomto případě zasáhne bdělý premiér a prohlásí: „Již je třeba dávat podporu někomu úplně jinému.“ * POKUD ZROVNA NEPRŠÍ, je z Klí- novce (1244 m n.m.) nádherný panoramatický rozhled. Duši však nepotěší: jihovýchodním směrem zastírá krajinu i za jasných dnů šedožlutý příkrov smogu. Pod ním mizí nejen Sokolov, Chomutov a Litvínov, ale rozsáhlé území od Děčína až po Cheb. Tady nikoho nepřekvapí diagnóza rozedmy plic u dvouletého dítěte. Plynová komora na splátky, v ní půl milionu lidí. Ze všech zločinů komunistického režimu ten nejhorší. * NÁZEV KLÍNOVCE, nejvyššího bodu Krušných hor, ostatně vznikl omylem, překladatelskou chybou. Hora svým tvarem nijak nepřipomíná klín, vrcholek je táhlý. Kdysi tam ale žila rodina jménem Keil. A podle ní se hoře začalo říkat Keil- berg. Takových překladatelských omylů je spousta. Všude kolem nás. Dokonce i v Bibli. * HOUBAŘSKÁ SEZÓNA v Čechách právě vrcholí, podél silnic postávají houbaři převážně snědé pleti a ukazují automobilistům koše plné hub. Ty nejnádher14 POLYGON 6/93 [pageend16]nější hřiby nám nabízejí pod Božím Darem nedaleko Mariánské, pár kroků od obří haldy hlušiny z dob uranového kutání. Odoláváme svodům. * LETOS JE HODNÉ HUB také v Německu, avšak Spolkové ministerstvo zdravotnictví si pospíšilo upozornit, že značný obsah těžkých kovů v houbách, zejména rtuti a kadmia, může škodit zdraví. Doporučilo proto omezit týdenní konzum hub na maximálně 200 až 250 gramů. V ČR ministr zdravotnictví Rubáš (!) takovou výstrahu jistě nedovolí. Praxe ukázala, že česká vláda může přežít dokonce i zdražení piva. Kazit ale kvůli trošce rtuti radost houbařům, to by mohlo být riskantní. * KARLOVY VARY, zejména jejich lázeňská čtvrť, začínají podnikat první kroky k nápravě půlstoletého úpadku. Výsledky jsou povzbudivé, i když cesta bude ještě daleká. Vanilkové věnečky u Elefanta jsou světová špička už dnes. - Komunistický režim si v idylickém údolí Teplé postavil mauzoleum: obludně veli- kášský Hotel Thermal. Hodí se do Varů asi jako magistrála na Václavské náměstí. Ještě štěstí, že režim neměl na „monumentální" výstavbu více prostředků. * ZAJÍMAVÝ FENOMÉN: Když ještě i dnes se v České republice některá ulice jmenuje Moskevská (anebo po sovětských maršálech), obvykle tak také vypadá. * NÁŘKY NAD ARMÁDOU, stížnosti na její neefektivnost nejsou vůbec opodstatněné. Když nedávno ve výcvikovém prostoru Doupov poddůstojnická škola 20. dělostřeleckého pluku cvičila ostrou střelbu, podařilo se jí hned na první pokus zasáhnout pěti granáty obydlenou obec Korunní v okrese Karlovy Vary, zranit jednoho obyvatele a poškodit jednu budovu. - Jak to říkal Suvorov? Těžko na cvičišti... * KDO UŽ DNES Ví, že někdejší výcho- dopruský Královec (Königsberg) vděčil za svůj název českému králi Přemyslu Otakarovi II., který město založil roku 1255? - Rusové už kdekterému městu, které byio přejmenováno za bolševiků, vrátili původní název, jen Královec i nadále sluje Kaliningrad. Navzdory přetrvávajícím tamním zvyklostem ale nic nebrání českým novinářům, aby této ruské enklávě ve střední Evropě navrátili její původní krásný název Královec. Přemysl Otakar II. (1233-1278) by nám měl být rozhodně bližší, než kozlobradý Stalinův skřet Kalinin, Michail Ivánovič (1875- 1946). * ŠTÉCHOVICKÝ „POKLAD“ - podle pražského tisku „v hodnotě několika miliard dolarů" (!) - hledá už od letošního února několik skupin zlatokopů; „Helmut Gaensel, Čech z Bosonoh, majitel zlatých dolů v Jižní Americe“, také „velitel polovojenské jednotky Josef Mužík z Prahy“, osobnost nám ne zcela neznámá. Tyto a další hejtmany z Kopníku berou vážně jak ministerstvo vnitra, tak i vojenské úřady, české deníky jim věnují celostránkové reportáže. A velmi aktivně se o Štěchovice zajímá i politik dr. Sládek. Loch Ness u Prahy. Nakladatelství MoBa Brno vydává v češtině románové sešity, které možná znáte z německého vydání nakladatelství Bastei-Verlag, a to v těchto řadách: I. SILVIA-ROMÁN - příběhy velkých lásek II. DR. STEFAN FRANK - lékař z Polesí III. G. F. UNGER - jeho nejlepší westerny IV. MATEŘSKÁ LÁSKA - nejkrásnější rodinné romány V. HEDWIGA COURTHS-MAHLER - společenské romány VI. Na stopě hrůzy JOHN SINCLAIR - neuvěřitelné záhady VII. ZLATÁ RŮŽE - láska a diadém a řadu příběhů, spojených jednou postavou - INSPEKTOR MARTIN RUST - psaných nejlepšími českými autory detektivek (rada Vlil). Všechny řady si můžete předplatit nebo si můžete objednacím lístkem objednat i jednotlivé svazky (vydavatelské plány starší i nové na požádání zašleme). Cena jednoho výtisku je 2.-DM, předplatné na celý rok 24.-DM nebo ekvivalent (včetně poštovného). Úhradu provecfte na: Živnobanka Brno, číslo účtu 163570024/0400. Jsme rádi, že Vám můžeme poskytnout dobrou zábavu. ............................................................................................. Objednací lístek.............................................................................................. MoBa, spol. s r. o. Kotlářská 53 602 00 BRNO / Česká republika telefon +42-5-750949 □ Objednávám pravidelnou dodávku románové řady................(uvedie římskou číslici). Zasílám předplatné na 12 svazků. □ Prosím o zaslání vydavatelských plánů a jednotlivých svazků. Moje adresa (jméno, ulice, město, stát):.................................................................................................................................................... Datum..................................... Podpis.......................................................... POLYGON 6/93 15 [pageend17]Obhajoba součástí obžaloby MILAN HULÍK Komunisté jsou lidé zvláštního ražení. Aspoň to o sobě tvrdili a je nutno jim dát za pravdu. Poté, co se probrali ze svého polistopadového leknutí a stali se členy staronové KSČM, vrhli se se zdviženou hlavou a zaťatými pěstmi znovu do boje za lepší příští zítřky. Tato strana se může za pomoci své hroší kůže a absence vlastního svědomí účastnit plnoprávně politického života v pluralitní demokracii a kandidovat do parlamentu. Tedy užívat politických práv, která desetiletí upírala spoluobčanům, jež - pokud se pro ně angažovali - nechávala prostřednictvím svých představitelů zavírat na léta do kriminálů, pokud je ovšem v ranějších dobách své moci nelikvidovala vůbec. To, že komunisté odmítli všechny zákony, které znamenaly rozchod s předchozím režimem, naposledy Zákon o protiprávnosti komunistického režimu a odporu vůči němu, nepřekvapí. Vždyť všichni obvinění obvykle tvrdí, že jsou nevinní a odmítají přiznat svoji odpovědnost. ■ Že lidé zvláštního ražení se vyznačují i zvláštní drzostí, je rovněž známo. Možnost projevu této drzosti je jedním ze stínů demokracie, ale také jedním z důkazů, co vlastně demokracie je. Síla demokracie (a někdy i její slabost) je právě v umožnění politického života i takovým extrémním politickým seskupením, jakým KSČM nepochybně je. Extrémnost této strany spočívá v jejím tajném cíli, zničit parlamentní systém a politickou pluralitu a zavést opět nadvládu jedné, jediné strany. Toto chování KSČ, v novém přebalení: KSČM, není jen drzostí. Je to imanentní projev této strany. Ani zřeknutí se všech symbolů a hesel (pro které padly v boji podle komunistické tradice a i ve skutečnosti tisíce komunistů) a jejich nahrazení třešněmi není jen drzostí a účelovou taktikou ve smyslu hesla „účel světí prostředky“. Drzostí je i licoměrné lkaní komunistů nad obětmi 50. a 60. let, jejich „omluvy“ nebo kladení věnců na hroby jejich obětí. Co však je CHUCPE, jak hebrejština označuje drzost nejvyššího kalibru, drzost patologickou, je komunistické převyprávění dějin, včetně těch nedávných, které mají mezi námi řadu pamětníků. Město CAEN ve Francii spolu s místním museem a Svazem caenských advokátů pořádají každoročně soutěž o nejlepší obhájcovskou řeč, tento rok byla na téma obhajoby lidských práv. Této soutěže se podle SPÍGLU ze dne 23. a 24.8. účastnil i pražský advokát dr. Jaromír Růžička se svým plaidoyer z obhajoby Ludvíka Frejky, André Simoneho a Artura Londona. O „obhajobě“ dr. Růžičky je možno se dočíst v knize Artura Londona „DOZNÁNÍ“. Dr. J. Růžička, po roce 1948 hlavní kádrová opora české advokácie, poté, co z ní museli odejít stovky advokátů, kteří odmítli přistoupit na to, že „obhajoba se musí stát součástí obžaloby“. Dr. J. Růžička spolu s některými dalšími kolegy advokáty se nesmazatelně zapsali do dějin advokácie tím, že to dokázali. Tak se Růžička stal i stranickým ideologem pražské advokácie,, spoluvychovatelem advokátních konci- pientů a přemlouvačem ke vstupu do KSČ. Jeho fanatické stranictví mělo ale rysy „tichého bláznovství"', byl fideistou raději se mýlícím se stranou než majícím pravdu proti ní! Proto také svou absolutní víru po období krátké ilegality po 17.11.1989 přenesl na KSČM a jako staronový věrný člen jel soutěžit do CAEN se svou „slavnou“ řečí z Procesu s vedením protistátního spikleneckého centra v čele s Rudolfem Slánským. Ponechme historikům, či spíše historickým psychoanalytikům, rozbor „politické strany“, která dokázala své členy nasadit do všech rolí inkvisiční soudní frašky - do rolí soudců, prokurátorů, obžalovaných i obhájců. Porotci soutěžní jury v CAEN jistě četli Londonovo DOZNÁNÍ nebo aspoň viděli stejnojmenný film. Tentokráte měli možnost literární či filmové zpracování porovnat s originálem „ad usum dauphini“, jak se označovaly knihy upravené pro potřebu francouzského nezletilého korunního prince vynecháním závadných pasáží. Na neštěstí pro dr. Růžičku, bojovníka za lidská práva v 50. létech a na paměť budoucím generacím právníků, se tato cbhajovací řeč zachovala v knižně vydaném soudním zápisu v trestní věci proti „Slánského bandě“, projednávané před senátem Státního soudu v Praze ve dnech 20. až 27.11.1952. Vynechme jména ostatních stranických herců v této komedii deľmorte a ocitujme pouze z řeči toho, kdo měl tu odvahu a CHUCPE se k ní přihlásit v roce 1993 v CAEN. Na závěrečná slova prokurátora dr. Urválka, „... nechť rozsudek s tresty smrti pro všechny obžalované je rozsudkem, volajícím po celé naší krásné vlasti k novým vítězstvím na pochodu k slunci socialismu“, odpověděl „obhájce“ dr. Růžička tak, že konstatoval, že jeho klienti se dopustili nejtěžších trestných činů. Neuvedl ani slovo námitky proti důkaznímu řízení, proti způsobu jeho vedení a proti směšným flagelantským přiznáním obžalovaných. Zde poznámku na okraj: nezažil jsem za celou dobu své advokátní kariéry a nevím, zda to, s výjimkou procesů 50. let, zažil jiný obhájce, aby obžalovaný po přivedení do jednací síně prohlásil, že je nejtěžší zločinec a že se narodil jen proto, aby páchal zločiny, jak to museli prohlašovat oběti procesů 50. let a žádat přitom pro sebe o trest smrti! Již takovéto výroky byly totiž přiznáním, nikoli však obžalovaných kvině, ale přiznáním zrůd- nosti procesů a inkvisičního způsobu jejich vedení. Naopak dr. Růžička konstatoval, že „skutkový stav uvedený v obžalobě byl doznáním ostatních obžalovaných, výpovědmi svědků, znaleckými posudky, listinným materiálem a obšírným doznáním obviněných zcela prokázán“. „Obhajoba“ dr. Růžičky spočívala v tom, že prohlásil: „Jako obhájce jsem postaven před těžký úkol nalézt u obviněných aspoň něco, co by mohlo poněkud zmírnit trest, který mým klientům hrozí.“ Tuto polehčující okolnost nalezl dr. Růžička ve zdůraznění upřímnosti doznání, že obvinění „spolupracovali s těmi, kteří vyvolávají a podporují nenávist proti židům rasovou diskriminací, spojenectvím s americkými imperialisty, spojenectvím proti SSSR a zemím lidové demokracie a spojením s těmi, kteří bojují proti rasové nenávisti, proti antisemitismu, za mír mezi národy“. Článek ve ŠPÍGLU neuvádí, jakou cenu získal „advocatus diaboli“ Růžička v CAEN na „mistrovství světa advokátů“, pouze konstatuje, „jak vznikaly legendy 50. let“, které Růžičkovo vystoupení uvedlo na pravou míru. Právo Spolkové republiky Německo zná trestný čin „Auschwitzlüge“. Tohoto trestného činu se dopustí ten, kdo tvrdí, že osvětimské plynové komory byly postaveny po válce jako židovská provokace a že miliony židů nebyly zplynovány, ale že tito židé žijí někde v Jižní Americe. ŠPÍGL po všem, co už napsal, přichází tedy bourat legendy 50. let. Ostatně dává tím jen průchod přesvědčení mnohých ortodoxních členů „obrozené a nové KSČM“, že nebylo nevinných obětí, byli jen odsouzení špioni, zrádci, agenti a škodící třídní nepřátelé. Právem odsouzení špioni Dr. M. Horáková, gen. Píka a stovky dalších, tisíce dalších právem ubitých, umučených a zastřelených si- gnalisují něco, co přivodil polistopadový samet a něžnost. Láska a pravda nepřesvědčila, ale dala vzniknout či spíše možnost projevit se tomu, co TGM označil jako patologickou sedlinu. ŠPÍGL, zahajující svou kariéru jako obránce „sociálně slabých, ponížených a utiskovaných“, se dostal zákonitým vývojem na úroveň protektorátních novin, jako byly VLAJKA či ÁRIJSKÝ BOJ a jejich tvůrců Krychtálka, Vajtauera či Nováka. Obsahem těchto novin bylo šíření polopravd, 16 POLYGON 6/93 [pageend18]lží, štvaní, pomlouvání a hanobení. Nejsmutnější a nejpodlejší kapitolou české žurnalistiky byla ta, ve které tyto noviny zesměšňovaly židy, štvaly proti nim a de- nuncovaly jejich nežidovské přátele za pomoc židům v době, kdy miliony židovských mužů, žen a dětí mizely v plynových komorách koncentračních táborů. Vrcholem cynismu a sprostoty byly otiskované „vtipy“ typu „šel Khon kholem khoncentráku...“ Podobně i RP v 50. létech vyvolávalo pogromistické nálady a otiskovalo reso- luce „poctivých pracujících“, dožadujících se trestů smrti pro zrádce pracujícího lidu. V létech 70. a 80. nazývalo RP Chartu 77 chátrou a plivalo na politické odpůrce režimu. Žádná polopravda a lež nebyla tak velká, aby ji RP samo nepřekonalo. A nyní se pomalu opět rozlévá stoka aktivistické žurnalistiky. ŠPÍGL ji dokonale representuje svými články a redaktory, např. bývalým docentem učení nej- prvnějšiho - učení marxismu-leninismu, píšícím pod značkou R.V. Le Roi est mort, vive le Roi! se volalo na francouzském dvoře při smrti krále a instaloval se tím nový král. Lze jen doufat, že polistopadová rodící se demokracie navzdory všem těm, kteří z totalitního režimu díky naivním representantům polistopadové moci zůstali na místech, kde již dávno být neměli, bude natolik silná, aby se nemuselo volat, demokracie je mrtvá, at žije totalita. A aby nejčtenější periodika, fialová či rudá, byla volána k trestní odpovědnosti, budou-li zakrátko tvrdit, že nebylo popravených, ale jen sebevrahů, a že nebylo umučených, ubitých a zastřelených, ale jen vystěhovaných do Jižní Ameriky. 7.9.1993 (Psáno pro Polygon a Český deníky Disent řízený StB - nesmysl ? Jiří ŘÍHA Velmi často se objevují na řádcích různých periodik se sklonem k bulvárnosti úvahy a spekulace o nejtajnějších spiknutích v souvislosti s pádem komunistického režimu v Československu v roce 1989. Předem se omlouvám těm čtenářům, kteří snad očekávají, že v tomto příspěvku a jemu následujících příspěvcích dojde k sensační presentaci přesvědčujících důkazů o jejich existenci. Žádné předem připravené spiknutí representantů předlistopadové moci, zejména pak komunistických reformních proudů s různými částmi oposice, které vyústilo v listopadové události roku 1989, se nekonalo! Zabývat se a dále rozvíjet tuto hypote- su je dle mého názoru zcela nesmyslné a neodpovídalo by historické pravdě. Byla by snad přijatelná myšlenka, že komunisté by byli ochotni a schopni se zcela dobrovolně vzdát jakéhokoli vlivu a moci? Listopadové události roku 1989 a následný vývoj v tehdejší ČSSR byl a nadále je zcela logickým vyústěním celkové reálné geopolitické situace ve východní Evropě. Socialistická a komunisty řízená ekonomika včetně komunistické ideologie neobstála v soutěži s tržními a politickými systémy vyspělých západních ekonomik. Při vynuceném částečném uvolnění napětí po podepsání Helsinských dokumentů bylo zřejmé, že změnu poměrů ve východním bloku nebude možné dosáhnout žádnou, byť i nejliberálnější reformou komunismu. V létech 1967-1968 bylo ještě možné sjednotit národ na platformě t.zv. „socialismu s lidskou tváří“, neboť ekonomická situace včetně politické situace připouštěla libe- ralisaci komunismu ve vnitřním měřítku, nikoli však z hlediska tezí Brežněvovy doktríny. Slovo „socialismus“ není ovšem totéž co „komunismus“! Když dřívější komunistický president Antonín Novotný učinil Československo socialistickým státem, tak prohlásil, že ještě současná generace se dožije komunismu. Jaksi se časově do této etapy nevešel, vidina reálného socialismu a následného komunismu se i pro jeho pohrobky vzdalovala. Bylo nutné do komunistické ideologie voperovat novou, časově neomezenou etapu t.zv. „budování rozvinuté socialistické společnosti“. V Československu pak navíc, proti všem ideologickým pravidlům komunismu, probíhala etapa bezohledné všenárodní nor- malisace - což byl komunistický název pro všeobecné potlačování lidských práv a občanských svobod. Přibližně z této doby pochází jedna anekdota čili vtip. Jaký je rozdíl mezi kojencem a rozvinutým socialismem? Zcela zásadní. Kojenec se nejdřív podělá a pak rozvine. U socialismu je to právě naopak. - Tak se i stalo. Věnujme se ovšem vážnějším problémům nedávné historie. Předlistopadovou vládnoucí garnituru, rozdělenou do dvou větších skupin, nelze hodnotit naprosto shodně. Normali- sační garnitura a její ideologičtí stoupenci měli vedoucí postavení, ale postupně přestávali mít vedoucí vliv ve společnosti. „Reformě-perestrojková“ seskupení se nemohla výrazně prosadit právě proto, že se profilovala z nižších struktur komunistické hierarchie. Postupně prohrávali svůj čas jedni i druzí. Praktická druhá velmoc ve státě byl bezpečnostní aparát včetně StB a zpravodajských složek. Tato velmoc měla naprosto objektivní informace jak o stavu oposičních seskupení, tak i o třenicích a úrovni vládnoucí garnitury KSČ, se kterou byla navíc spjata v rámci pravidel existující nomenklatury. Těmto složkám nechyběly informace hospodářského charakteru a vnitřního ítavu ekonomiky. Poměrně solidní byla i informovanost o srovnatelných poměrech mimo ČSSR. Dá se říci, že z této strany byla neveřejná sympatie, a to v převážné míře, k eventuelním reformním proudům či jednotlivcům ve vedoucí garnituře KSČ. Tento přístup nebyl motivován žádným liberalismem, ale pouhým existenčním motivem, v předtuše a později i jistotě nutných změn. Když dal Miloš Jakeš - šéf komunistů - pokyn Hegenbartovi, aby v rámci zamýšlené „mini-perestrojkové“ politiky (zbavit postupně KSČ, hlavně její vedení, přímé odpovědnosti za stav ve státě) omezil přímé řízení státo-bezpeč- nostního aparátu a jeho složek, došlo ještě ve větší míře k diferencovanému přístupu těchto složek k tehdejšímu vedení KSČ. Vedení KSČ pod tlakem, který vyplýval ze změn v okolních státech východního bloku, přes veškerý vnitřní odpor některých členů svého předsednictva, se přece jen, i když nesměle, rozhodlo pro svoji záchranu realisovat cíl přerozdělení moci (spíše však zbavení se přímé odpovědnosti za současný nedobrý stav ve státě). Organisuje od roku 1988 téměř pravidelné konsultace s vedeními nekomunistických politických stran. Je důležité, aby čtenář pochopil, že komunistům nikdy nešlo o postoupení POLYGON 6/93 17 [pageend19]účasti na moci, ale o takový způsob jejího přerozdělení, který by jim garantoval zachování vedoucí úlohy a dominantního postavení. Liberalisační proces s využitím stávající struktury tzv. Národní fronty byl základní výchozí platformou pro jejich představu politické přestavby. I takto pojatý záměr, pokud by byl uskutečňován tehdejšími normalisačními representanty a jejími vasaly ve vedení nekomunistických politických stran, byl naprosto nereálný od samého počátku vzniku této myšlenky. Byl zcela nepřijatelný pro opo- siční seskupení oficielního i neoficielního disentu. Úspěch se mohl dostavit pouze tehdy (ale jen krátkodobě a částečně), pokud by došlo k takovým změnám, které by vedly k realisaci dialogu s oposicí- disentem a případnou dohodu s ním. Tady bychom mohli konstatovat, že právě v těchto okamžicích na přelomu roku 1988-89 vznikla neviditelná osnova pro utkání sametu 17. listopadu 1989, ačkoliv to mohl být právě tak kterýkoliv měsic druhé poloviny roku 1989. Vyvolání nutných personálních změn již nešlo provést formou palácového puče v rámci poměrně semknutého norma- lisačního vedení KSČ (rozdíl oproti roku 1967- 68), ale zvládnutelnými a řízenými tlaky „ze zdola“ i na bázi projevů občanské nespokojenosti. Složky StB měly poměrně dobře zmonitorován di- sent, a to i ten, který působil v oficielních strukturách. Četná kontaktace s jednotlivými representanty oposice, reformátorů, a to bud při jejich výsleších a nebo i neformálních setkáních, jim dávala dostatečný přehled o jednotlivých osobnostech. Pro vytypování osob přijatelných či nepřijatelných bylo dostatek poznatků. Dochází ke kontaktům s representanty disentu, kteří žili v emigraci, a to s cílem získání pro spolupráci, ale v tom smyslu, že by šlo o spolupráci pro provedení změn a po jejich provedení. Řada takto kontaktovaných v mnoha případech nemusela vědět, že se setkávají s pracovníky rozvědky StB. To mohl být případ i pana Kavana. StB měla přehled, a to zcela pravidelný, kdy a kolik bylo vyplaceno podpor pro jednotlivé representanty čs. disentu z různých podpůrných fondů ze zahraničí. Docházelo i k takovým výjimečným případům, že tyto podpory, mnohdy již donátory odesílané s určením pro jednotlivé osoby, byly poskytovány spolupracovníku StB působícímu v disentu. Ten měl povinnost ji odevzdat svému řídícímu orgánu. V celé struktura StB na různých úrovních nebyla situace jednoznačná. Ti, kteří vytvářeli a připravovali půdu pro eventuelní podporu změn v rámci záměru jakési „liberalisace“ komunistického i postkomunistického režimu, se museli svým způsobem chránit před svými kolegy, kteří byli nadále pevně spjati s fosiliemi stávajícího vedení. V podstatě i tito tzv. „reformní estébá- ci“ usilovali o realisaci nereálných představ. V době, kdy již bylo jasné, v prvé polovině roku 1989, že komunismus je u svého konce a nebo krátce před ním, bylo nesmyslné v Československu připravovat jakousi obdobu let 1967-68 a přesvědčit širokou občanskou veřejnost o tom, že komunismus je reformo- vatelný. V rámci úkolu pronikání do struktur disentu a získat jednotlivé, předem vytipované osobnosti těchto nejrůznějších seskupení pro event, aktivní účast v očekávaných společenských přeměnách, bylo učiněno mnoho chybných odhadů. Obdobný proces probíhal i v nekomunistických politických stranách. Některé západní zpravodajské služby tento pohyb zachytily rovněž a za pomoci svých zpravodajců měly poměrně věrohodné informace a dokázaly na aktuální situaci zajistit odpovídající reakce svých představitelů, resp. představitelů svých zemí. Nemohu si odpustit při této příležitosti kritiku na adresu zpravodajců sousedního Rakouska. Při respektování jejich postavení, daného jim statutem neutrality, přece jen mohli, již jako sousedé a historičtí přátelé, projevit větší ochotu pro zprostředkování morální podpory. Někdy jsem měl i dojem, že jim teh- dá současný režim vyhovuje. Tenkrát jsem si to vysvětloval ekonomickými zájmy, které přece jen u nás měli a realiso- vali v mnohem větší míře, než kdokoli jiný. To, že otevřeli hranice jako první, jejich reputaci nenapravilo, alespoň ne z mé strany. Tyto služby měly zájem pouze o informace v tom směru, aby se jednotlivá disidentská a oposiční seskupení nedostala do zcela přímého vlivu a nebo i řízení StB a nebyla v dalším protikomunisticky zneužita. Tohle nebezpečí existovalo, zejména u seskupení, která byla organi- sována na zcela volné organisační struktuře, a těch byla většina. Jako příklad lze uvést Mandlerovu Demokratickou iniciativu, Hájkův Helsinský výbor, HOS a další, včetně a zejména Obrody. Včasná informovanost znamenala provedení zcela ověřené de- konspirace špičkových spolupracovníků a agentů StB v řadách oficielního i neoficielního disentu, což bylo velmi obtížné. Získané poznatky se obvykle využívají, nebo i zneužívají, dlouhodobě - dle situace a potřeby. Již jsem se zmínil, že disent nebyl jednotný ve svých názorech i činech ve své době, tj. ještě na počátku roku 1989. Demokratická iniciativa usiluje o dialog s mocí, zatímco jiní ho již vytrvale odmítají. Jedni připouští jakousi opětnou alternativu socialismu s lidskou tváří typu 1968 - druzí zcela vylučují účast komunistů na dalším eventuelním vývoji atp. Reformním komunistům by vyhovoval takový konflikt, ale pouze v rozsahu, který by si vynutil personální změny a nové osobnosti by měly možnost urychleně jednat s přijatelnými zástupci oposice. StB toto všechno pečlivě monitoruje a zpravodajsky obsazuje. Vše ve prospěch nové - zatím ještě nečitelné a neznámé garnitury reformních komunistických kádrů. V řadách neoficielního disentu, specielně u socialistů, působilo kromě registrovaných agentů StB i několik agentů neregistrovaných. Tak tomu bylo téměř ve všech oposičnich seskupeních, jinak si totiž nelze vysvětlit, že StB měla během dvou hodin poměrně přesné zprávy o konané schůzce širšího seskupení oposice, přičemž lze vzít za prokázané, že informace nebyly získány technickými prostředky. V některých případech měla informace o schůzce a jejím programu ještě před jejím konáním. Všechny indicie potvrzovaly hypotesu, že přímo ve vedení té či oné skupiny působí agent pracující v režimu přímého styku a řízení, tedy nikoliv pouhý agent. Horečnou oboustrannou zpravodajskou činnost roku 1989 mnozí mylně zaměňují za období přípravy a realisace různých vzájemných tajných dohod, spiknutí a kompletů. Bylo to období, kdy jedni druhým připravovali porážku. Bylo to období intrik, vzájemných podrazů, ale i pokusů o dohody - nic neobvyklého v tomto období. Politická nedorozumění vznikají zpravidla až mnohem později, po prohraném nebo vyhraném souboji. Staré se prostě přežilo, a to u celého národa, nové si hledalo svou cestu. Političtí a hospodářští dobrodruzi profitovali a zpravidla profitují na novém, ještě ne- konstituovaném. Směr samotného dalšího vývoje nedal 17. listopad 1989, ale až polistopadové období - a osobnosti, které byly na scéně. Je nadmíru důležité, aby byla síla, která by dokázala odvést hnůj a kaly do žump a kanálů, čistou vodu do studní. Již několikrát měl český národ tuto šanci. Příště: Průběh 17. listopadu 1989 - kdo jste, pane? 18 POLYGON 6/93 [pageend20]A léta běží, vážení... JAROSLAV GAJDA 28. července jsme oslavili již druhé výročí, kdy ing. Václav Klaus, tehdejší ministr financí ČSFR, „vysvětlil“ krajanům na mítinku v Melbourne, proč se nemohou podílet na restitucích. Účastníci byli názorem pana Klause konsternováni, stejně jako čtenáři sokolského časopisu Kvart, který názory pana Klause zveřejnil přepisem z magnetofonového záznamu. Tehdy, v červenci 1991, bylo překvapení krajanů tak veliké, že jen tu a tam se objevil nějaký komentář. Během uplynulých dvou let se však komentáře množily, vedly se diskuse, ozývaly se protesty, ale výsledek to nezměnilo - zahraniční Češi a Slováci mají nadále právo držet hubu a krok, stejně jako před tou „sametovou“. Přes tuto neměnnou skutečnost se však domnívám, že k tehdejšímu mel- bournskému projevu dnešního předsedy vlády České republiky je co říci. Dokonce se domnívám, že právě dnes, po uplynutí dvou let, lze projev pana Klause analyzovat. Pan Klaus, mezi jiným, v Melbourne řekl: „Reálnou brzdou jsou exkomunisté z roku 1968, ten svět kolem Dubčeků a podobně.“ Tehdy, v roce 1991, jsme se domnívali, že to pan Klaus myslí vážně a že jako člen vlády udělá vše pro to, aby se situace změnila. Dnes, po dvou letech, je však každému jasné, že šlo jen o řečnické cvičení pana Klause - osmašedesát- níci sedí dále ve vysokých státních a veřejných funkcích. Na jiném místě pan Klaus řekl: „Majetek je maličkost proti ztraceným životům, proti tomu, že lidé dělali úplně něco jiného, než by dělat mohli, a tak dále a tak dále.“ Pan Klaus má pravdu, ale když už zastává názor, že krajané v zahraničí mají všeho dostatek a proto se nemohou účastnit restitucí, zajímalo by mne, co udělal pro to, aby viníci z řad komunistické mafie, Státní bezpečnosti a jejich nohsledi byli postaveni před řádný demokratický soud. Na tomto místě nutné připomenout, jak byl v minulosti „postižen“ pan premiér sám: V roce 1963 absolvoval Vysokou školu ekonomickou v Praze, obor zahraničního obchodu. V letech 1963 - 1970 byl vědeckým pracovníkem Ekonomického ústavu Československé akademie věd, v roce 1966 byl na studijní cestě v Itálii a v roce 1969 na studijní cestě v U.S.A. V letech 1971 - 1986 byl zaměstnán ve Státní bance v Praze a v letech 1987 - 1989 byl vedoucím vědeckým pracovníkem Prognostického ústavu ČSAV v Praze, jehož ředitelem byl nomenklaturní kádr ÚV KSČ, Vattr Komárek. Jedním ze zajímavých názorů pana Klause, přednesených na mítinku v Melbourne, bylo: „Je omylem, že tu restituci vezmeme někomu, kdo byl v roce 1950 okresním tajemníkem komunistické strany - to je naprostý omyl. Ty restituce budou platit dnešní generace žijící v Československu. Někdo, kdo tady (v Melbourne, pozn. autora) žije třicet, dvacet, deset, já nevím kolik let, má tady tři domy a tak dále, a chce od někoho v Československu dostat něco zpět. To nedostane od komunistických vládců Československa, to žádá od dnešních daňových poplatníků celého Československa. Kdo si tohleto neuvědomuje, to je opravdu omyl, opravdu hluboký omyl a hluboké nepochopení.“ Pan Klaus však zapomněl na to, že každý, kdo měl před svým odchodem z republiky v Československu nějaký majetek, musel se o to přičinit, aby jej měl. Nikdo nikomu nic neukradl, majetek získal poctivým způsobem a naopak jemu byl majetek komunisty ukraden! Do zahraničí přišlo 99% exulantů opět s prázdnýma rukama a pokud dnes něco vlastní, opět se o to museli přičinit prací, nikomu nic neukradli a nikdo jim nic zadarmo také nedal. Kdo jednou v cizině začínal s nulou, ví, že začátky byly strašně tvrdé. Na druhé straně je však tady skutečnost, že nikdo z exulantů neumožnil komunistické mafii zašantročit v republice nakradený majetek. Ba naopak, pan Klaus byl ministrem financí ve vládě, která svou „sametovosti“ zašantročení komunistického majetku umožnila. Je všeobecně známo, že se jednalo o miliardový majetek a z toho by bylo možno napravit křivdy způsobené na exulantech. Kde je tento majetek, pane Klausi?! Oponenturu přítomných krajanů na mítinku v Melbourne odrazil pan Klaus slovy: „To, co tady žádáte - vy žijete v průměru dvacet let v Austrálii - teď zaútočím - to, co všichni tady říkáte, je bolševické uvažování. Socialismus a komunismus byl založen na tom, že se pořád někomu něco bralo, konfiskovalo, že něco se předalo z jedněch rukou do těchhle rukou (nebo se vyjímal z restitučního zákona! - pozn. autora). Náš úkol je hodnoty vytvářet.“ Tak takhle ne, pane Klausi! Nám je zase jasné, že vaše myšlení je bolševické, že jste je celý život nasával z plných plic a ani se nesnažíte, aby z vás konečně vyčichlo! Je to zřejmé také z vašich jiných prohlášení. Pokud jde o demokracii, o které tak rád hovoříte, nám je zase jasné, že je vám známo právě jen slovo „demokracie“, ale jeho podstata vám jaksi stále uniká. V našem případě, při průměrném dvacetiletém životě v demokratických státech, nemusíte pochybovat, že pokud v někom z nás vůbec nějaké bolševické myšlení kdy bylo, nejen dávno vyprchalo, ale navíc jsme se naučili žit v normách demokracie. Pravděpodobně si také nepřipouštíte, že je také vaší vinou, že se komunistický majetek v republice „propadl do země“, že také vy nesete vinu na tom, že zatím nebyly potrestány komunistické ziočiny minulosti a že je také vaší vinou, že se za ty dva roky, které uplynuly od mítinku v Melbourne, na tom nic nezměnilo! Kdysi jsme říkali „hodně úspěchů v nekonečném budování socialismu“ a dnes může me s klidným svědomím vyměnit slovo „socialismus“ za „demokracii“. Pan Klaus hovořil v Melbourne také o jiných problémech: „Prosím vás, my likvidujeme jednu nenormálnost za druhou. Je to proces, jak udělat z Československa normální zemi v normálním světě, fungující jako kterákoliv jiná. To v žádném případě není mířeno proti vám (exulantům, pozn. autora), ale dobře víte, že jestliže průměrná cena hotelu je 200 korun a kurs 25 korun za dolar, tak v luxusním hotelu byste spali za 8 dolarů. Proč chcete docílit něco takového? Já fakticky nerozumím.“ My zase nerozumíme, proč, z jakého důvodu, máme platit odlišné ceny. Přile- tíme-li někam do Afriky, stačí mi k úhradě týdenní stravy 10 dolarů. Přiletím-li do Číny nebo Portugalska, je to obdobné. Nikdo z domorodců se mě však neptá, proč tomu tak je, každý to ví a nikdo se nad tím nepozastavuje! Takový je totiž směnárenský kurs. Není naší vinou, že koruna má tak nízkou hodnotu! Vy, „neomylný odborník“, to přece musíte vědět nejlépe. Já si spíše myslím, že viníci této situace běhají kolem vás stále na svobodě, místo toho, aby byli za své činy potrestáni. Navíc pan president Havel řekl, že „většina národa prošla KSČ“ a byli to komunisté, kteří republiku devastovali. Proč máme být tedy postiženi my, žijící v zahraničí, zatím co řada těch, kteří stát v minulosti devastovali, sedí nadále ve vládních a vedoucích funkcích místo toho, aby se z těchto zločinů zodpovídali? Pan Klaus nezapomněl prodat také své „zásluhy“: „Těžší bylo v Československu zůstat než odjet, těžší bylo zůstat a pokusit se ta kola obrátit zase zpět.“ Samozřejmě, pane Klausi, máte pravdu. Hlavně ve vedoucí funkci Prognostického ústavu a pod vedením ředitele - bolševik? Valtra Komárka. Jenže každý neměl k tomu dost silný žaludek pakto- vat s komunisty. Víte sám nejlépe, že ti, kteří nebyli členy přesto zastávali vedoucí funkce a jezdili na studijní cesty na Západ, museli mít ten žaludek obzvláště silný. New York, srpen 1993 K POLYGON 6/93 19 [pageend21]Dohnat a předehnat... VLASTIMIL RADKOVICKÝ Prosperita bez morálky je jako studna se zahnívajícívodou... V dobách budování základů šťastné budoucnosti zaplavoval slogan „Dohnat a předehnat!“ šestinu světa, tedy „Tábor socialismu a míru“. Tím, kdo měl být zakrátko dohnán a předehnán, byl „kapitalistický prohnilý Západ“. Vyumělkovaný úsměv šťastných kolchoznic se srpy a odhodlaných dělníků s kladivy, ovšem neméně i hrdinných mužů ve zbrani, ohlupoval stamiliony lidí. Až do doby, než se ukázala podstata celého závodění jako kolosální podvod na oněch stamilionech, kdy se kulisy Potěmkinových vesnic zhroutily - a odhalily neuvěřitelnou bídu, nesvobodu, teror a násilí, a především zcela chybějící perspektivu. Hrdé ukazování na studnu šťastné budoucnosti, naplňující se vodou naděje, úmyslně zamlčelo kvalitu vody, tedy její problematickou užitnost. Hnilobný proces vody souvisel přímo s morálním profilem společnosti! Je nanejvýš užitečné připomenout si hlavní příčinu odstranění „Železné opony“ a krachu celého „Tábora míru a socialismu“. Nebyl jí „hrdinný odpor utlačovaného lidu“, protože tento lid byl z podstatné části už sám nositelem hniloby a vyznačoval se výraznou pasivitou, často i zištnou přizpůsobivostí. Totalitní režim si s „nepřáteli ve vlastních řadách“ - jednotlivci, skupinami i vasalskými státy - dokázal lehce poradit, protože jeho síla spočívala v mohutném vojenském a bezpečnostním potenciálu, nasazovaném bez váhání v nejbrutálnější podobě a v rozporu s platnými právními normami. Vojenský a bezpečnostní potenciál byl vytvořen, rozšiřován a udržován za cenu dalšího zbídačování obyvatel a omezování rozvoje všech ostatních hospodářských odvětví. Mocenská rozpínavost SSSR ohrožovala samostatnost dalších států světa a neustále hrozila celosvětovým konfliktem, proto si vynucovala obrovské výdaje na zbrojení především u „protipólnľ mocnosti, v USA. Ve zdánlivě bezvýchodném závodění ve zbrojení našly Spojené státy řešení: těžiště vojenské síly přesunuly relativně rychle z počtu vojáků, kanónů, tanků a letadel do polohy kosmických zbraní. Tento geniální strategický tah byl skutečnou příčinou „uzbrojenT kolosu na hliněných nohách. Ekonomický potenciál SSSR prostě nestačil na tak náročnou soutěž, vršící se hospodářské problémy způsobily nakonec kolaps, jehož výsledkem byly starosti „doma“ - a ve vasal- ských státech servilní prisluhovači moskevských zájmů ztratili zázemí moci i jistoty. Toto je hlavní důvod a podstata osvobození satelitních států SSSR z nesvobody a nadvlády. V současnosti nelze přehlédnout, že tento základní fakt je v posttotalitních zemích nápadně často opomíjen až zamlčován. Nehodí se totiž současným vládnoucím garniturám, ubíral by na jejich zásluhách (iprávech)! Přesně ze stejné příčiny je opomíjen a zamlčován význam emigrace. Uznání zásluh emigrantů by nepřineslo jen nutnost odstranění všech aktů bezpráví, tedy např. i navrácení ukradeného majetku bez pochybné (a nedemokratické) podmínky místa trvalého bydliště rehabilitovaných v zemi, kde jim byl majetek ukraden, převedení důchodových nároků emigrantů do místa jejich trvalého pobytu apod., ale uznání zásluh by logicky znamenalo i nutnost nabídnout emigraci podíl v současném vládním systému. Tak, jak byl nabídnut domácím disidentům. Jistě, pár emigrantů, kamarádíčků disidentů - z okruhu dřívějších významných komunistických kádrů do roku 1968 - se stalo různými poradci - ale tím proces integrace emigrantských kapacit skončil. Účelné spojení sil, zkušeností a odvahy občanů, kteří trvale čelili diktatuře a komunistické zrůdné ideologii, bylo nahraženo paktem zcela jiným: na správě a vládě státu se podílí (s jakým opodstatněním, s jakým cílem?) výrazné množství těch, kteří desítky let aktivně ničili zem a za jidášský groš sloužili bezpráví! Pod kamuflážní rouškou „národního usmířeni"“ tak dochází k zarážejícímu paradoxu: „svobodná“ společnost buduje demokracii pochybným systémem problematického zákonodárství - a ještě c výraznou účastí prokazatelných viníků předchozí devastace všech hodnot. Obdobně v ekonomické sféře vynikají především zkušení podvodníci a majitelé nezákonně nabytých hodnot z doby totality, přičemž ke svému dalšímu podvodnému obohacování plně využívají možností v neprůhledném privatizačním procesu. Pseudodemokracie v posttotalitní zemi nezakrývá - a už ani zakrýt nemůže! - převažující snahy po získání moci a majetku jakýmkoli způsobem, dokládá ovšem i úspěšnost naplňování těchto snah. U překvapivého počtu současných vládnoucích činitelů nemá prioritu zájem o službu lidu a národu, stejně tak jako u velkého množství podnikatelů nehraje prim snaha dosáhnout prosperity poctivými a zákonnými prostředky. Tím se slogan „Dohnat a předehnat“ ocitl v poloze reálných osobních bojů o urvání největší části toho, co se ve vytvořeném (a udržovaném!) chaosu urvat dá. „Kapitalistická dravost“, bez morálky a jakýchkoliv ohledů (!), se přenesla do všech vrstev společnosti jako rozhodující selektivní vlna, jíž se každý jedinec ocitne ve správné skupině, odpovídající jeho schopnostem: chudý nebo bohatý, mocný nebo bezmocný. Tato krajně pochybná forma třídící „soutěživosti“ je podvodně označována za „přirozený a nutný demokratický proces“! Výsledky tohoto procesu přesvědčivě ukazují situace v Jugoslávii i v zemích bývalého Sovětského svazu. Národnostní a náboženská nesnášenlivost, vyprovokovaná především po moci bažícími jedinci a jim sloužícími sdělovacími prostředky, vede až k nesmyslným válkám. U nás „jen“ k rozpadu státu, jak bylo „civilizovaně“ demonstrováno. Podíl aktérů s komunistickou nomenklaturní minulostí je zarážející. Akt „demokratických“ voleb a z nich vzešlé zákonné vlády jsou ve své podstatě podvodem, zneužívajícím občanskou a politickou zaostalost a naivitu voličů: voliče lze lehce získat demagogickou propagandou. Na poučení voličů - především o principech a důsledcích skutečné demokracie - nemají kandidáti žádný zájem: sotva by byli opět zvoleni! Příklady z našich sousedních demokratických států, Německa a Rakouska, jsou lhostejně opomíjeny a nerespektovány, MY si budujeme takovou demokracii, jaká se NAMbude hodit. Jen proto mohli poslanci nejvyššího zákonodárného sboru převážet bezcelně desítky zahraničních aut, vybavení ordinací a dalších hodnot za účelem kšeftaření a osobního obohacování. Mohli jezdit auty bez respektování zákonů silničního provozu, jsou přece výjimeční, jsou součástí vládnoucího systému, který předurčuje vyvolené k témuž, co praktikovala totalita. Když je vyměněn bavorský premiér za přijmutí daru zahraniční cesty (aniž tím byly poškozeny zájmy Bavorska a Německa!), spolkový ministr vnitra odstoupí jen proto, že jeho podřízenízastřelili pravděpodobně při zatýkání nebezpečného teroristu, jsou to události „z jiných, cizích zemí“, podle nichž se MY přece nemusíme omezovat ve svých nárocích - a nejsme povinni takové zásady přejímat! Ruští vládnoucí činitelé mají přece také od státu zdarma své dači-vily s rozlehlými pozemky - a nemíní se jich vzdát jen proto, že se v zemi projevují snahy po demokratizaci... Když premiér Klaus vyjádřil uspokojení nad ekonomickou prosperitou - pololetní hospodaření státu vykázalo přebytek - byla to jen poloviční věta, či spise neúplné konstatování reality. Chyběl totiž dodatek: za jakou cenu bylo prosperity do20 POLYGON 6/93 [pageend22]saženo. Devastace morálních hodnot do ekonomiky nespadá. Bilancování zohledňuje a zdůrazňuje relativní stabilitu měny, ale zcela opomíjí nestabilitu ekonomických zdrojů v přímé vazbě na problematický právní řád! Nikdo také v této souvislosti nepřipomněl, že v České republice rostou závratně počty objasněných a hlavně neobjasněných kriminálních deliktů. Přitom skutečný počet hospodářských podvodů není ve statistice podchycen, protože jej lze pouze tušit. Vazebnost příčin a důsledků podtrhuje zpráva o tom, že v České republice bylo asi 50 policistů obžalováno pro závažnou a mimořádně nebezpečnou trestnou činnost. Za ostudný stav se necítí nikdo vinen, proto také nikdo neodstoupil z funkce. Nesmlouvavou zákonitost vazeb mezi ekonomikou a morálkou nelze zrušit tím, že ji budeme ignorovat! Výrazné popularity dosáhla Česká republika i skandálem s prodejem důvěrných informací z Bezpečnostní informační služby řediteli Harvardských fondů. Agent Wallis, absolvent moskevské školy KGB, tedy „nepostradatelný odborník“, působil - jak jinak! - v této bezpečnostní instituci i v době federálu. Dlouhodobý přístup k tajným materiálům ho nyní zlákal přiživit se také kšeftařením, takže si prokazatelně připsal na konto půl milionu korun. Aféra má ale také mnoho „vedlejších“ aspektů. Šéf současné Bezpečnostní informační služby prohlásil, že nemůže nést zodpovědnost za morální selhání svých podřízených, tedy nemůže zaručit, aby se něco podobného neopakovalo. Další vysoce zajímavou informací je i to, že nejméně padesát bývalých pracovníků StB pracuje dále ve významných funkcích bezpečnostních organizací! Doslova šokující je sdělení, že tito zkušení estébáci výrazně ovlivňují své podřízené - a hlavně mladší spolupracovníky. Mně voda z tého studny naděje páchne ohavně a překrývá radost nad snaživými drobnými podnikateli, protože i oni byli a jsou podváděni politicky i ekonomicky. Platí totiž ze svých daní i služby téhle estébácké elity, platí i ty, jejichž zásluhou jsou estébáci nepostradatelní - a demokratizace je předstírána. Když se začátkem srpna vrátil premiér Klaus z dovolené, vyjádřil se k aféře BIS „Wallis“ těmito slovy: „Takovouhle aféru si vláda ani političtí představitelé nezaslouží.“ Premiér tedy nahlíží na aféru jako na nějakou vyšší mocí na Čechy seslanou pohromu, asi jako na nepředvídatelné a lidskou snahou neovlivnitelné ničivé krupobití nebo povodňové zátopy. V žádném komentáři nebyl ani náznak toho, že to byl ON, který prosadil a umožnil vyprání špinavých peněz, tedy dokonale amnestoval všechny zloděje a podvodníky předchozího totalitního režimu - a tím jim umožnil získání nových pozic, i mocenských. Jeho vláda zajišťuje ekonomickou prosperitu bez právního základu státu, proto je i plně zodpovědná za podvody v privatizačním procesu, neméně je zodpovědná i za setrvávání es- tébáků a jiných gaunerů ve vládních a státních strukturách, je plně zodpovědná i za katastrofální nárůst kriminality, kam případ „Wallis“ patří. Česká republika má nový skandál, tzv. „Východočeskou rumovou aféru“. Kriminální podstata je prostá: na vyrobené lihoviny byly vystaveny padělané celní doklady o vývozu, ale lihoviny republiku nikdy neopustily, naopak, bez zatěžujícího zdanění byly na domácím trhu prodány s obrovským ziskem. Banální případ současného trendu „dohnat a předehnat“, tedy zbohatnout za každou cenu, nabízí ale k zamyšlení mnohem víc. Na přípravě a realizaci výnosného podvodu se nepodílely jen kriminální živly, tedy „podnikatelská elita“, ale také úředníci státní správy - a pravděpodobně i pracovníci policie. Četné zvukové záznamy a autentické citace v českých sdělovacích prostředcích k této aféře prokazují, jak se „vyšší“ podezřelí snaží převést kriminální podstatu případu do politické polohy, tedy ukázat na „politického nepřítele“, jenž má zájem na jejich likvidaci formou začlenění do aféry. Jde o přesnou kopii taktiky premiéra, ten také aféru „Wallis“ zařadil mezi akce „politických nepřátel“-přičemž zapomněl uvést, kdo takovou hanebnou činnost „nepřátelům“ (ve státních službách!) umožnil. Bez zajímavosti není ani sdělení redaktorů o průkazné snaze ministerstva vnitra (!) mařit jejich další možnosti autentických rozhovorů s těmi, kteří mají zájem aféru svědecky veřejně objasnit! Vrcholem jsou zveřejněné obavy redaktorů, zabývajících se touto aférou: mají totiž obavy o vlastní bezpečnost. Proces hniloby vyžaduje rázná a důsledná opatření. Pokud budeme z bedýnky s uskladněnými jablky odstraňovat jen ta, na nichž někdo náhodou objeví hnilobu, musíme počítat s tím, že za krátký čas vyhodíme jablka všechna: hnilobě nemůžeme zabránit tím, že ji budeme přehlížet, jako by nebyla. Neurvalé, nemorální a sobecké prosazování vlastních zájmů, bez ohledu na cokoliv a kohokoliv, není totožné s podnikatelskou aktivitou! Takový náhled a zejména praxe jsou možné jen tam, kde jsou pro to vytvořeny podmínky. Podmínky vytváří stát, vláda a parlament, především ve formě zákonů a ne- zkorumpovatelné státní správy, bezpečNejvíce poradců, nemívají, jak by se zdálo, ti nejhloupější - ale naopak ti nejmazanější politici. Ti mohou totiž pak klidně spát, když si lid marně láme hlavu: kdo mu tohle zase poradil?! V. DAVYDOVSKI nosti, soudnictví... Tady najdeme odpověď na to, proč má podstata našeho podnikání stále převažující motivaci podvodného získávání majetku a peněz. Ód těch „velkých“ - z nutnosti přežít a uplatnit se - přebírají osvědčené formy i ti malí, až se nikým neodsuzovaná nemorál- nost stane nutným zlem a samozřejmostí pro každého občana. Začátkem srpna vysílala „Zákruta“ poučný, pro mnohé jistě zcela banální případ. Jeden německý turista navštívil Čechy a na hraničním přechodu Strážný ukázněně čekal na svoje odbavení zpět domů. Jeho údiv nevyvolalo dlouhé čekání, nýbrž řidiči desítek aut s českými poznávacími značkami (ve vysílání jich bylo asi šest uvedeno), jimž bylo zatěžko čekat atak bez dlouhého váhání přejížděli plnou silniční čáru a předjeli všechny ukázněně čekající. Německý turista rozladěně dodává, že takový přestupek je na německé straně nemilosrdně trestán pokutou 200 marek. V Čechách je takové sobectví, bohužel, už projevem běžné a trpěné „aktivity a správné dravosti“. A nejen na hraničních přechodech. Tady to začíná, „nezaslouženými“ aférami to pokračuje. České sdělovací prostředky přinesly zprávu o tom, že v pankrácké věznici byly odhaleny zajímavé skutečnosti: celý rok byla všemi vězni užívána zvláštní telefonní linka, kterou pro ně zavedli za úplatu pracovníci věznice. Stovky vězňů, jimž měla vazba zabránit kontakty se svědky i s podsvětím, si potřebnou službu prostě zaplatili - měli z čeho a těmito prostředky i ve vězení disponovali. Dále byla ve vězení objevena i vysílačka, magnetofon a mnoho dalších „vězňům užitečných“ předmětů. Jak se do věznice dostalo takové množství věcí moderní techniky? Ne, nedopravil je tam žádný bratrský gang, nanosili je tam pracovníci věznice, advokáti a také pracovníci prokuratury. Za úplatu! Tržní hospodářství v pseudodemokratických podmínkách ukazuje svoji tvář: za peníze se dá koupit všechno a jen neschopní hlupáci toho nevyužívají. Kšeftaří se vším, kšeftaří všichni „schopni“. A máme prosperitu, dohoníme a předhoníme svět. K čemu je nějaká morálka, když nenese peníze? 12. srpna byl také zveřejněn výsledek průzkumu mezi obyvatelstvem. 62% dotázaných je spokojeno s dosaženou úrovní demokracie... POLYGON 6/93 21 [pageend23]Z dějin socialismu v Československu - část V. Jak nahej v trní aneb Kterak vlouditi se do třídy dělnické (předcházející části vyšlý v číslech 5 a 6/91, 4/92 a 1/93) ROBERT F. LAMBERG „Najíždíme na plán péče o člověka!" (soudruh náměstek ve filmu „Hudba z Marsu", 1952) Dva dny před stanovenou promocí nás předvolali před rozmísťovací komisi. Byl horký, slunný červenec 1952; na vltavských koupalištích se to hemžilo mládeží, i když já koupací náladu neměl. V květnu, dva týdny před zahájením poslední souborné zkoušky, mi v Bratislavě zemřela matka. Otec, na smrt nemocen a vázán na lůžko, zůstal v bratislavském podnájmu sám - a já v daleké Praze. Rozmisťovací komise byla příjemným překvapením, i když v ní seděl fakultní kádrovník Rudolf Fanfule, estébácký „Rudla“'. Souzi v komisi rozuměli, že z důvodů rodinných a sociálních potřebuji rychlé umístění - prý do týdne mi umístěnku pošlou - a očividně se jim líbilo, že bych s místem podnikového právníka v Praze byl velice spokojen. (Abych řekl plnou pravdu: Našeho profesora mezinárodního práva veřejného a bývalého lidodemo velvyslance ve Washingtonu, Vladimíra Outratu, jsem se po na výbornou složené zkoušce z jeho matérie na- ivně-provokativně zeptal, jestli by se pro mne - i vzhledem ke znalosti čtyř cizích jazyků - nenašlo místo na ministerstvu zahraničních věcí. Outrata se na mne podíval, nepotlačil ironický úsměv a prohodil: „Právník v národním podniku může být taky zajímavá profese...“) Takže budu podnikovým právníkem, než to praskne, pak se asi dám na politiku. ... Po promočním obřadu (viz část IV. tohoto seriálu) jsem se rychle vrátil z Prahy do Bratislavy. Zastihl jsem ještě otce při životě - týden po mém návratu zemřel. Byl jsem nyní už zcela sám - a také zcela bez prostředků. Den po otcově smrti přišel nadto manželský pár s bytovým výměrem: z našich dvou jizeb v podnájmu, vybavených starým rozbitým nábytkem, obsadili jednu, tu zadní, takže se procházelo pokaždé mým pokojem. Bratislava 1952, smrt a rozklad — -jen pryč, zpět do Prahy! Ale umístěnka jaksi nepřicházela. Že by pošta nefungovala? Co se děje? * * * Nezbylo, než po dalším týdnu vypravit se do Prahy. Nějak jsem si peníze na to sehnal. Na fakultě „Rudla“ Fanfule na můj dotaz pokrčil rameny: „Umístěnky už nejsou, všechny jsme je rozdali. Ta vaše bude jistě na ministerstvu spravedlnosti.“ Nebyla. Vrátil jsem se na kádrovku k Fanfulemu. Ten mě znovu poslal k soudruhům na ministerstvo, kteří mě zase odkázali na fakultní kádrovku. Až jsem té hry - stála mne bezmála celý hladový den - měl dost. Co si teď počnu? Fanfule to bral zlehka: „Ale doktore, najděte si sám místo! Vždyť práce při výstavbě socialismu je všude plno...“ Vtom jsem si všiml hromady modrých vyplněných umístěnek na jeho stole. „A co tyhle umístěnky?“ To „Rudlu“ nazlobilo: „Do těch vám, hergot, nic není! A už jděte, tady nemáte co hledat!“ Sel jsem, ale jen o most dále: od Čechova, kde se nacházela fakulta, ke „Švermovu“ mostu, kde bylo ministerstvo strojírenství a v něm inženýr Boháč. Starému komunistovi dělnického původu Boháčovi chyběly prsty na obou rukách: ztratil je ve Slovenském povstání. Život mu tehdy, 1944, zachránila mladá německá dáma z „vysoké buržoazie“, Lizzie. Byla neteří Hermanna Schwarz- walda, jednoho z nejvlivnějších hospodářských kapitánů (Dynamit Nobel) za první republiky. Přes Schwarzwalda, který mi byl po léta jakoby strýcem, jsem poznal Lizzie a jejího poválečného manžela Boháče. Všechny nás spojila stejná skutečnost: přežili jsme nacismus čiro- čistou náhodou. Zůstala nám nyní solidarita: drželi jsme spolu. Boháč se proto také na nic neptal, nýbrž se okamžitě pustil do telefonování. Po slabé půlhodince měl neméně než tři podniky, které hledaly právníka. Navštívil jsem je na druhý den, zmínil jsem se o inž. Boháčovi z ministerstva a vyplnil dotazníky. Do řádky, kde se ptali po kádrovém materiálu, jsem napsal čitelně „Právnická fakulta Karlovy university". Kádrovníci se zdáli být rádi - spěchá to, nástup do práce za dva, tři dny. Podniky to braly fofrem - a mně se to nadmíru hodilo. Přespal jsem pár nocí u přítele - - pak znovu do těch podniků. Zapomněl jsem ale na bouřlivý růst plánovaného hospodářství v přechodu od kapitalismu k socialismu, který rychle, jaksi přes noc; měnil i provozní potřeby k socialismu směřující výroby. Jinými slovy: Jeden podnikový kádrovník za druhým mi oznámili, že si to rozmysleli, že podnik právníka vlastně nepotřebuje... * * * Na ulici jsem potkal Vladimíra Kislingra. Kislouš, jak jsme mu říkali, se stal v našem studijním ročníku mezi třídními nepřáteli, válečnými štváči a zpátečníky slavný tím, že se na ničem pokrokovém nikdy nepodílel a ničeho se neúčastnil. Snad jako jediný student celé Karlovy university nebyl - nevím, jak to dokázal - ani členem ČSM nebo Svazu přátel CCCP. - S Vladimírem teď každopádně nehráli divadlo jako se mnou: Potvrdili mu dokonce písemně, s razítkem, že mu žádné místo nepřidělují, jelikož nedává záruku, že by jako právník obhajoval zájmy lidové demokracie. Od něho jsem se nyní také dověděl, že případů jako jeho a můj bylo v ročníku asi tucet. Byli jsme the dirty dozen, pět reakčních procent poslucháčstva ročníku. „Takže jsem nezaměstnaný,“ dokončil Kislouš svůj výklad, „a nepohrdal bych prvorepublikán- skou žebračenkou, o které nám tolik vykládali v hodině marxleninismu.“ Byl jsem na světě sám a neměl jsem co ztratit. „One has to live and to die as a gentleman“, mě poučoval otec v letech nejhroznějších, hitlerovských. Neotálel jsem více a vyrazil do Valdštýnského paláce na ministerstvo vysokých škol, kde trůnil bývalý kavárenský povaleč, asociál, jménem Ladislav Stoll. Našel jsem si svoji referentku, slušně oděnou paní středních let. „Dobrý den, paní!“, jsem ji oslovil - ona překvapením nad takovým pozdravem jako by oněměla. ...to die as a gentleman: teď nadešel okamžik, říci mrazivou pravdu - o sobě a o té odpornosti kolem mne. Mluvil jsem snad půl hodiny. Byl to monolog, jen někdy přerušen nějakou tou připomínkou referentky ve smyslu „... proboha, pane doktore, nemluvte tak hlasitě!“ Na závěr jsem vyjádřil svou satis- fakci nad tím, že právníkovi po čtyřech letech státního stipendia upírají právo pracovat: Plýtvání finančními prostředky a lidskými životy, znalostmi, schopnostmi a tvořivostí snad urychlí pád tohoto nelidského systému. Zbledlá paní položila s pohledem plným hrůzy prst na své rty. Ještě mi zbylo odebrat se od ní stylově: „Rukulíbám, milostpaní...“ Načež mi referentka ministerstva vysokých škol, utírajíc si čelo kapesníkem, odpověděla: „Sbohem, pane doktore! Dejte na sebe moc, ale moc pozor - a ať vás Pán Bůh doprovází!“ Bylo to hezké - a necítil jsem se jako po nezdařeném pokusu o sebevraždu, nýbrž spíš jako po osvěžující lázni. Dále jsem se tím ovšem nedostal. * * ♦ Vrátil jsem se do bratislavského průcho- dícího pokoje. Otec mého skautského bratra a intimního přítele Janka Vilčeka (dnes věhlasného profesora v New Yorku) přišel s nápadem: „Poznáš doktora Vajnorského, čo tu doma hrával s nami bridge, pokiaľ sa to neprehlásilo za buržoáznu neresť? Nuž, Vajnorský sa stal správcom všetkých advokátskych poradní na Slovensku. Počkaj, ja si s ním prehovorím. Keď sa ten o teba zasadí, tak to budeš ihneď advokátom.“ 22 POLYGON 6/93 [pageend24]A zasadil se, hodný Vajnorský! Ihned mi začal tykat („... však si ťa, Bobby, pamätám od Vilčekov, akoby nie!“) a podstrčil mi spolu s dotazníkem krabičku cigaret („... však aj ja som bol študentom či mladým právnikom...“). Vypili jsme sekretářkou Mariškou připravenou vonnou kávu a odebral jsem se s tím, že se zastavím za týden a pak - „... no vieš, Bobby, zaradím ťa do poradne číslo 1, to je tá najlepšia. Servus, a za týždeň do videnia!“ O týden později stejná scéna - cigarety, kávička, důvěrné tykání. Jenže tentokrát byl Vajnorský rozzloben. Ne na mne, kdepak, na Povereníctvo pravosúdia, co mu dosud nedalo formální souhlas k mému zaměstnání. „Ale teraz im niečo poviem, Bobby, len počúvaj!“ Zvedl sluchátko a mluvil s někým na druhém konci se zvýšeným hlasem („... a nechápem, ako že to vám tak dlho trvá ... isteže, ihneď, ihneď ... dobre, počkám u aparátu!“. Po přestávce telefonní rozmluva pokračovala. Teď ale už se Vajnorský nezdál být tak naštvaný, spíše jen pozorně poslouchal. Pak řekl docela zdvořile - jakoby s lehkým úklonem - do telefonu „ale samozrejme, a naopak, veľmi ti, súdruh, ďakujem! Čest práci!“ Správce všech právních poraden na Slovensku JUDr Vajnorský se pomalu obrátil ke mně, tvář měl jak ze žuly. Vstal a popošel ke dveřím. Přiotevřel je: „Zdá sa, že ste kádrový prípad. Ľutujem! Čest práci!“ A bylo po tykání, po cigaretách, po kávě, po Marišce, jedním slovem: po ptácích... * * * Nade vše jasné: tam, kde se od kandidáta o místo požadoval kádrový materiál, jsem práci dostat nemohl. Mohl jsem si ovšem najít práci jako pomocný dělník: na takovém se žádný „kádrový profil“ nevyžadoval. Bratislavský obchod uhlím, drevom a stavobninami n. p., kde pracoval otec Janka Vilčeka, pomocné dělníky vždy mohl potřebovat. A tak jsem se jednoho zářijového rána v půl osmé dostavil k bráně pro zaměstnance. Nechali mě půl hodiny čekat na dlouhé chodbě a já měl čas přečíst si noviny. Ostrava v záplavě socialistických závazků. Mistři vysokých sklizní na jižním Slovensku plní plán pícnin dosud na 128%. V Žilině odsoudili škůdce a šmelináře, našli u něj celý pytel stříbrného náčiní. V Plzni zahájili proces proti třem agentům angloamerických imperialistů. Naše vojenská delegace v čele s generálporučíkom Rytířem navštívila hrdinný Stalingrad. Lysin- manovci a jejich američtí spřeženci utrpěli v Koreji další ničivou porážku. Konečně se objevil příslušný vyšší zaměstnanec, který mě asi měl uvést mezi ostatní dělníky ve skladu. Dosti dobře oblečeného muže inteligentního vzezření vrátný uctivě pozdravil „Čest práci, súdruh doktor!“ Na mne se dotyčný obrátil spise nevrle: „Poďte so mnou!“ Na konci chodby otevřel dveře do své kanceláře a nechal mě vstoupit. Obezřetně zavřel dveře a se širokým úsměvem mi podal ruku: „Vítajte u mňa, milý pán kolego, a prepáčte to hlúpe komunistické divadlo! Som doktor Krendl, od pána Vilčeka som počul o vašich strastiach. Viete, poznal som aj vášho pána otecka. Vŕtajte znovu a cíťte sa tu prosím ako doma! Budete samozrejme mojím právným asistentom, len vás budú platiť ako pomocného robotníka, takže by ste platové na tom mali byť zhruba tak ako ja...“ V domé doktora Krendla, který měl nádhernou a obrovskou filosoficko-so- ciologickou knihovnu, jsem strávil několik hezkých večerů při Rösti, které nám jeho švýcarská paní obřadně předkládala - na příslušné Kalbsgeschnetzeltes ovšem v lidové demokracii nebylo -, v debatách o budoucnosti liberalismu a parlamentní demokracie. Cítil jsem se v sedmém nebi. Diskutovalo se německy a francouzský: paní Krendlové z Lausanne dělala slovenština potíže. Bílým svolávacím lístkem moje bratislavská uhelně-stavebninová idyla ovšem brzy skončila. Při tomhle umístění se totiž o mne setsakramentsky zajímali: Čepička jenerál mě volal do svých mstících pluků, které přes spáleniště, přes krvavé řeky, šly neochvějně dál - jak pomsty hrozný val. - Ale o tom příště. Buenos Aires, 30. srpna 1993 H IIEWWlMEfW LONDON Postfach 236, CH 8340 Hinwil ZÜRICH SID KUČERA TelJFax 01/937 34 95 pořádá 1. švýcarské turné: JIŘÍ SUCHÝ & JITKA MOLAVCOVÁ v pořadu Jonáš ve Švýcarsku s Melicharovou v patách 21. října 1993, 20.00 Vernisáž obrazů Jiřího Suchého. Galerie Krause, Tumbelenstr. 37, 8330 Pfäffikon ZH 22. října 1993,20.30 Divadélko El Vagabondo, Dorfstr. 2, 8103 Unterengstringen 23. října 1993, 20.30 Viktoria Hall Bern, Effingerstr.51,3008 Bern, tel.031/251208 Tyto večety nejsou koncipovány jako divadelní představení. Spise je to lehce rozehrané a rozezpívané setkání přátel a nebo aspoň lidí, kteří proii sobě nic nemají. Je to pořad, v němž se bude mluvit o divadle Semafor, v němž zazní písničky, které tam zněly kdysi, v němž zazní písničky, které tam zněj' dnes, v němž se objeví i pár scének z repertoáru minulého i současného. Je to pořad, který má připomenout 43 sezón známého pražského divadla. 24. října 1993,20.00 Hotel International Basel, Gobelinsaal, Steinentorstr. 25,4001 Basel Vstupné: Fr. 25.-. Reservace natel.& faxu 01/937 3495 (všechna vystoupeni), BASEL: 061/692 6239 (Karel RYŠAVÝ, JiříZELEŇÁK) POLYGON 6/93 23 [pageend25]Země česká, domov můj! (V) JINDŘICH STÍKAROVSKÝ Kromě těch pár desítek Němců, o kterých zde byla řeč, žijí v Jindřichovicích též Češi. Někteří z nich, a těch je velmi málo, přišli po roce 1945, zabrali si německý domek či usedlost a v dobré víře začali hospodařit. Víc však bylo těch, kteří zabrali, rozkradli co se dalo, pak zabrali další a když už nebylo z čeho brát, vrátili se zpět odkud přišli. Takže těm, co přišli a zůstali, patří čest a sláva, oni opravdu přišli budovat pohraničí, ale jakápak sláva nebo čest, když se buduje nový svět, lepší a spravedlivější, takže sotvaže opuštěné krávy začaly zas dojit, sotvaže poválečnými zmatky zanedbaný ouhor vydal první sklizeň, přišli z okresu a taky z partaje, nejprve po dobrém, pak už po zlém, obvykle esenbák nebo milicionář provázel kolchozní agitační dvojici, a bylo po parádě. Většina se dala zlomit, pár jich zavřeli a jejich rodiny násilně vystěhovali do ještě horší Tramtárie. Ale pozor - tehdy Jindřichovice žádnou Tramtárií nebyly! Existují ještě žijící svědkové, kteří pamatují časy, kdy ve vsi fungovalo osm hospod, hotel, dva pekaři, dva holiči, dámská krejčová, pánský krejčí pro muže a hochy, tři obuvníci, z nichž dva vyráběli boty na míru, čtyři obchody smíšeným zbožím, dva řezníci, cukrárna, obchod papírnic- ký a dokonce jeden knihař. Též fotografický ateliér zde byl, a místní doktor, porodní babička a zdravotní sestra. Lékárna tu nebyla, ale drogerie ano. A taky dvě truhlárny a textilní továrna a k ní barvírna a pak kovář a automechanik a považte, dokonce i autodopravce zde fungoval. Pochopitelně byl zde i pan farář s kaplanem, obecní strážník a obecní posluha. Každou sobotu se tančilo, buď Pod kaštany, tam, kde dnes stojí zdevastovaná bednárna, nebo Na Zámečku, který už neexistuje. No, trošku jsme odbočili a nutno se vrátit do kypící reality rozoraných mezí. FOTO: JIR Í ZADRAŽIL Nahlédneme-li do jindřichovické kroniky z oněch let, kterou měl na starost obecní pošťák Pechar, neubráníme se občas úsměvu. S oprávněným fortelem a horlivostí písmáka zaznamenává slavný den společného ustájení jindřichovických krav. Tento dobrý muž píše doslova: „Dnešní slunečný den dodal slavnostního rázu rozhodnutí našich zemědělců v obci Jindřichovice, že krávy a ostatní hovězí dobytek se rozhodly společně ustájit. Ráno, kolem deváté, byly nádherně vyzdobené krávy převedeny do společné stáje. Při následující oslavě, která následovala, se naši občané nepohodli, takže odpoledne byly opět krávy rozebrány svými majiteli a odvedeny domů. Je to škoda!“ Přestože kronika hýří na dalších stránkách projevy loyality ke straně, vládním představitelům a láskou k Sovětskému svazu, asi to nebylo se zakládáním JZD v Jindřichovicích tak jednoduché. Soukromí zemědělci se bránili především vzorným plněním státních dodávek, což dobroduchý kronikář neopomenul komentovat další glosou: „Soukromí rolníci Zezulka a Hajšman odevzdali jako první státní dodávku do výkupu. Stali se tak vlastně vzorem celé vesnici. Je to zajímavé...“ Zajímavé to rozhodně bylo, především pro orgány StB, protože již dva měsíce nato probíhá v Jindřichovicích veřejný soud s jistým Dostálem Josefem, označeným za kulaka a vesnického škůdce. Při domovní prohlídce mu našli za trámkem starou brokovnici, taky pět flašek naložených vajec a 15 kg tekutého mýdla. Po tříhodinovém líčení, které se konalo v místním hostinci, vyfasoval Josef Dostál 7 let, majetek mu byl zkonfiskován a byl navždy vypovězen z frýdlantského okresu. Jistou pikantnost tomuto příběhu dodává zjištění, že odsouzenec byl členem KSČ a předsedou JZD! Z těchto prvních osídlenců zůstaly dnes asi čtyři rodiny, mezi něž patří opět soukromě hospodařící sedlák Jiří Zezulka, který se dodnes dohaduje s bývalým Státním statkem o navrácení zbytku majetku. Místo JZD byl nakonec zřízen Státní statek, který pohltil nejen všechna pole v okolí, ale i zbytek re- signujících soukromých rolníků, jejichž dodávky byly zvýšeny na neúnosnou míru, takže jim nezbylo než podvolit se, v opačném případě kriminál. Se statkem přišli noví lidé, hlavně ze Slovenska, Volyně, dokonce z Ukrajiny. Dostali práci a také stavení, kterých zde bylo doposud habaděj a Jindřichovice se opět počaly zalidňovat. A zase nezbývá než konstatovat nepříjemně trpkou zkušenost, že z kdysi upravených a životem bublajících Jindřicho- vic se počala stávat neutěšená pohraniční díra, plná bláta a budovatelských hesel. Ze tří secesních vil továrníka Hentschela byly zbudovány domovy důchodců, jejich zahrady a parky, v nichž bývalý majitel pěstoval cizokrajné odrůdy stromů, zdevastovány k nepoznání, a těžký ozdobný plot z litiny odřezán a ukraden. Z bývalého hotelu si udělala správa Státního statku provozní budovu, v níž kdysi jasně zářící okna jsou dodnes vycpána cihlami nebo jen v chvatu namlácenými prkny. Počátkem šedesátých let byl vydán příkaz zbourat všechny neobydlené objekty. V tu dobu bylo jednotkami čs. armády zbuldoze- rováno přes 150 jindřichovických usedlostí. A proč taky ne? Naše to není, tak ať si s tím dělají co chtějí. Naše také nejsou ty cize popsané hroby na místním hřbitově, ale mají žulové pomníky a obrubní kameny, tož co s nimi, do nových základů chléva se budou moc dobře hodit. Potomci Annemarie Tauber se snad nikdy nedoví, že náhrobní kámen jejich babičky olizuje prase. Stepní kultura objala kdysi křesťanský Heinersdorf. Poslední pohyb obyvatel nastal za vlády soudruha Husáka. Napřed Vietnamci a hned za nimi Romové ze Slovenska. Prý jim tehdy na Slovensku platili jednorázové výpalné, odstěhují-li se do Čech. Nevím, zda je to pravda či jde-li o zlomyslné chýry. Faktem však zůstává, že především severní Čechy jsou přeplněny romským obyvatelstvem a Frýdlantsko nebude výjimkou. I v Jindřichovicích žije několik cikánských rodin, které zmnožují již tak dosti rozmanitou národnostní směsici malé pohraniční vsi. Není však důležitá národnost či původ obyvatel, spíš chceme znát jejich ledví, názory, myšlenky. Za takovými poznatky je nejlépe posadit se do jediné, a proto velmi monopolní hospody, jež ve vesnici existuje. Panuje v ní poněkud zanedbaný mládenec, jenž po otázce, bylo-li by něco k jídlu, odpoví jednoznačně: „Nažrat se běž domů!“ Jinak tam má pivo, cigarety a dosti slušný výběr tvrdých lepidel, jako je meruňka, zelená, ořechová a myslivecká. Také má rum a vodku. Pak už jen žvejkačky a kulečník, který je zaklíněn mezi stoly, takže se stává často, že rozvášněný šťouchač vám tágem vyrazí půllitr. Řeší se to občas nějakou tou fackou, v situaci pohodové sprostými výrazy, z nichž oslovení „vole" je spíše něžným pohlazením. Krčma je prostorná a tudíž schopna vstřebat větší počet klientů. Ti se pak v dosti krátké době docela solidně zmrskají a pak se každý baví podle své chuti. Dva až tři stoly u zdi si reservují komunisté. Shluknuti v disciplinovaném kroužku, špitají si navzájem a teprve po několika pivech se tu a tam ozve hlasité: „Klaus ať de do prdeléé!" V takové chvíli není radno odkrývat karty, zejména objevila-li se v televizi další pochmurnost o připravovaném zdražení benzinu či nut24 POLYGON 6/93 [pageend26]nost zaplatit konečně universitní školné. V takové chvíli i nekomunisté cítí se od vlády ukřivděni. Ne, rozhodně nemají v úmyslu dát se na universitu zapsat, a benzin pro svůj bicykl nepotřebují, ale dřív to bylo lacinější anebo úplně zadarmo. A je to! Jistě, ne všichni ve vsi jsou takoví, najde se opravdu slušná skupina občanů logicky myslících a tudíž schopných učinit patřičná politická rozhodnutí. Bohužel však stále, a často na exponovaných místech, sedí a rozhodují komunističtí pohrobci, které by nebylo nutno dvakrát prosit. Bádal jsem již mnohokrát nad příčinou této fanatické zabedněnosti u těchto lidí. Přece není možné, aby nepochopili onu hrůzu vlády bývalé totalitní garnitury, která dokázala udělat z kdysi kvetoucí země takový binec. Jde opravdu o vyloženě vymetené makovice deklasovaných blbečků, kterým vzali vodítko a oni ted nevědí kudy kam? A přišel jsem k závěru, že to není vůbec jednoduché, dát jednoznačnou odpověď. Pochopit, že než bude lépe, musí být na čas hůře, může jen člověk inteligentní, ale především ochotný k jistým obětem v zájmu budoucího zlepšení a obecného blaha. Dokonce i za předpokladu, že z úsilí, které vynaloží, budou mít prospěch příští generace, tedy vůbec ne on sám. Jemu je spíš souzeno vyorávat první, tedy nejtěžší brázdu, lopotit se a sklízet nevděk. Prosekávat zarostlou houštinu, na jejímž konci nenajde Eden, ale houštinu další, po případě infarkt. Tohle však nikdy nedokáže sobec. Egoista, myslící jen na sebe a svůj vteřinový debut na tomto světě. Právě dneska dali v České televizi k lepšímu další výsledek průzkumu veřejného mínění na otázku „Věříte v posmrtný život?“. 53% tázaných odpovědělo jednoznačně NE! Positivní odpověď dalo jen 18% dotazovaných. Zbytek - neví... Anketa měla vyjadřovat celonárodní průřez. Kdyby však probíhala v Jindřichovicích, mám obavy, že by to dopadlo mnohem, mnohem hůř... Zamotal jsem se do ošemetného tématu, na které nemám ani odbornou způsobilost, ani snad právo ventilovat je na stránkách časopisu. Mám však pocit, že otázka víry má cosi společného s dnešním stavem českého ducha, nejen v Jindřichovicích, ale v celém státě. Systematický atheismus, hmotařství toho nejhrubšího zrna, bolševická zásada třídní nenávisti, umožnily vznik společnosti, ve které zůstává jen nepatrné místečko pro lásku k bližnímu, pochopení toho druhého a poznání tisícileté pravdy, že největší štěstí je v nezištné pomoci druhému. A přestože nejsem žádný pámbičkář, jsem dnes již naprosto přesvědčen, že zvrátit stav hrůzného duchovního marasmu, jenž v naší zemi převládá, dokáže pouze sám Pán Bůh. Po nezbytných úpravách nového bydla nastala otázka, kde seženeme práci. Zena Libuše měla nebývalé štěstí, protože díky místní matrikářce, která odcházela na mateřskou, uvolnilo se místo u stařičkého erár- ního stolu na Obecním úřadě. Já nesehnal pochopitelně nic, a tak jsem aspoň natíral plot. A když jsem byl asi tak v polovině, zaslechl jsem za zády kroky a hned nato vlídné pozdravení. Otočil jsem se k odpovědi a viděl před sebou dva pány, z nichž jeden byl oděn do hnědé kutny řádu sv. Františka. Ten druhý, vsoukaný do poněkud nadměrného svetru, jehož spodní konec plandal nonšalantně u kolen amatérsky spíchnutých nohavic, tyčil se ve své příšerné vyzáblosti nad drobnou postavou kláštemika. Též nezdravě pobledlá tvář opatřená bíbrem a dlouhé kadeře spadající k límci špatně vyžehlené, avšak čisté košile, mne utvrzovaly v přesvědčení, že jde o abonenta na polévku pro chudé či hladovkáře Marečka. Ze svého omylu jsem byl vyveden vzápětí. Hubený asketa prohlásil, že je páter Michal a drobňoučký bratr františkán je pan farář Peloušek. Chtěl jsem je pozvat dovnitř na kafe, ale měli dost naspěch. Potřebovali do odpoledne sehnat zvoníka, neboť ten starý jim kiksnul, zlomiv si neprozřetelně nohu při vybírání zanešených vajec. Situace se jevila kritickou, neboť přesně ve čtyři odpoledne bylo naplánováno svěcení nového oltáře v nedalekém Novém Městě pod Smrkem, na něž se dostaví sám pan biskup z Litoměřic. K tomu je pochopitelně nutno vyzvánět. Tohle jsem pochopil i já, a tak jsem se nabídl, že to vezmu. Trochu starostí mi dělala skutečnost, že jsem v životě nikdy nezvonil, ale kategorické ujištění štíhlého duchovního, že tahat za špagát dokáže každý pitomec, mne okamžitě uklidnilo. Pak jsme se domluvili, v kolik tam mám přijít a bylo to. Moje zvonění muselo být nádherné, neboť i monsignore biskup se podivil. Drobné detaily mi počaly docházet až druhý den, když jsem byl zastaven neznámým stařečkem, jenž se mě dotazoval, kde jsem se naučil šturmovat. Teprve po několika týdnech mi bylo řečeno, že šlo o bývalého velitele novoměstských hasičů. Svým zvoněním jsem se však vryl do podvědomí Církve svaté, která mi několik dní poté nabídla angažmá. Pracovat pro církev lze v zemi české prakticky třemi způsoby: Buď zadarmo, nebo za pevně stanovený plat, který vyplácí litoměřická diecése, a konečně v rámci Veřejně prospěšných prací, což je též skoro zadarmo. Tato bohulibá instituce je dotovaná státem a byla zřízena pro lidi práci postrádající. V kruzích zaměstnanců VPP lze poznat všechny možné charaktery, obvykle značně finančně desperátní, neboť ať děláš co děláš, víc než 2400 Kč hrubého měsíčně nedostaneš. Je to jakási obdoba budování Hladové zdi v Praze, jímž moudrý císař a král Karel IV. zarazil zlodějské spády věrných poddaných, kteří by mu jinak plundrovali Staré i Nové Město pražské. Moudrý a opatrný kněz Michal šoupl mne právě na schéma VPP, což mi umožnilo nejširší pracovní působnost. Pod touto firmou lze konati prakticky cokoliv, od anglických překladů poutních brožurek až po hašení vápna či snímání tašek z kostelního krovu. Nastoupil jsem však naštěstí v únoru, jenž se v těchto končinách vyznačuje psí zimou, ve které ani církev nezedničí. Proto jsem byl zaměstnán šmirglováním andělíčků, jejich odvšivováním od červotočů a posléze napouštěním jakýmsi sajrajtem. Také jsem třídil letité spisy, které bez ladu a skladu naházené v kartonech od banánů spokojeně tlely na půdě farního úřadu. Tato práce se mi líbila nejvíc, protože každým dalším položením ruky do zaprášených foliantů jsem objevoval poklady nenahraditelné. Ne, o peníze zde vůbec nejde, vždyť pro většinu lidí to jsou staré krámy, ale pro mne to bylo víc než přehršle diamantů. Měl jsem třídit, ale místo toho jsem četl a vypisoval, čímž celá podstata mé činnosti začala přešlapovat na mrtvém bodě, ale díky pochopení a benevolenci pana faráře se mi nedostalo jediného vyčítavého slova. Též občasné cesty do okolních vesniček, jež k novoměstské farnosti náleží, patřily k nejhezčím zážitkům mé práce a v těch chvílích mi bylo úplně jedno, že plat, který ke konci měsíce dostanu, nebude stačit ani na čtrnáctidenní živobytí. Bohužel jedné březnové noci jsem se probudil hroznou bolestí na prsou. Bylo to, jako když tupý nůž vniká do hrudi a postupuje směrem k hrdlu. Dosti vyděšená Libuše vyrazila pro pomoc a během patnácti minut zablikala na dvoře modrá světla frýdlantské pohotovosti. Podkrovní světnička byla pojednou malá, tolik lidí se tam nahrnulo, doktor, sestra a dva sanitáři - a každý v horečném spěchu, který však měl řád a pevnou metodiku a přes všechen ten kvalt jsem cítil osobní účast těch dobrých lidí, opravdovou snahu nejen pomoci, ale také slovem upokojit a snad i potěšit. Ti dva siláci mě snesli na židli, protože uzoučké a strmé schody nedovolily nic jiného. Po lékařově injekci bolest polevovala, ale byl jsem najednou bezmocný a přitom lehký, jen jsem se nadnášel. A pak, v sanitě, nic už nebolelo a jediné, co jsem cítil, byla hebká dlaň sestřičky, hladící mé prostydlé ruce. V nemocnici pak, no jako v každé nemocnici, po dvou dnech mě sundali z „mašin“ a na pokoji, který jsem sdílel ještě s jedním pacientem, naškrobená postel, na kterou když si sedneš, nohy ti bimbají ve vzduchu, denní procedury začínající v sedm ráno, krev, moč, prášky, EKG, a pak střídmá snídaně a neslaný, nemastný oběd, protože srdcařům nelze ani mastit natož solit a k tomu všemu - zákaz kouření! Oj, oj, oj! Za tři týdny mě pustili, abych za dalších čtrnáct dnů nastoupil cestu do Prahy, kde mi na 2. interně na Karlově náměstí zjistili, že jedna z těch bužírek, které dodávají švih do života, je pouze na 10% propustná. Vypadalo to zprvu na By pass, ale pak se rozhodli pro angioplastiku, což je vlastně nafukování zchátralých a všelijakým sajrajtem ucpaných cév. Dopadlo to dobře, vrátili mě k Libuši a k mým králíkům - a občas i k nějaké té cigaretě. Já vím, že je to nestoudnost, ale snad nebudu na stará kolena lhát. Nechtěl jsem původně vůbec psát o těchto věcech, konečně - koho zajímají cizí neduhy, každý jich máme dost sami, ale pak jsem si uvědomil, že bych ze svého vyprávění vytrhl něco velmi důležitého a podstatného. Něco, co jsem poznal až když mi bylo opravdu zle a co zde napsat musím , jinak bych se dopustil křivdy. Napsat o tom, že právě v té nemocnici, frýdlantské i pražské, jsem opět potkal nesmírně hodné a citlivé lidi, kteří jsou nejen profesionálně na výši, ale též hluboce humánní a ohleduplní. Jsou to pořád ti naši čeští páni doktoři a modrobílé sestřičky, kterým je poctivá medicína a snaha pomoci bližnímu nejvyšším zákonem. Takž«-, díky, doktore Astle, Cigánku a Žáčku, i vám pražským internistům na Kariáku, vrátili jste mi nejen dalších pár let života, ale především další důvod, proč v něm pokračovat. Neboť obnovit prchající naději je ten nejkrásnější čin hodný nejen lékaře, ale především člověka... Jindřichovice, 17.9.1993 t POLYGON 6/93 25 [pageend27]Milovníci umění ADOLF F. J. KARLOVSKÝ Jak nás historie učí, již pověstní staří Římané nepočínali si vůči poraženému nepříteli právě v rukavičkách, vždyť jak jinak by jejich generálové nashromáždili svá bohatství, a konečně ani prostí legionáři se nevraceli z válečných tažení s prázdnýma rukama. Byl to zjev obecný a tak hned dodejme, že ani často vzpomínaní staří Čechové mnoho té legendární holubičí povahy neprojevovali, a že třeba husitská vojska, zvláště při svých „spanilých jízdách“, byla pověstná jak svou, i ve středověku mimořádnou, krutostí, tak svým kořistnictvím. Antické a středověké armády neměly in- tendanci, tedy organisované zásobování, a v důsledku toho doslovně žily z krajiny, kterou táhly, obvykle bez valného rozlišování, zda byly na území vlastním, nebo nepřátelském. Vojska Waldsteinova, o nichž je známo, že na přátelském - a hlavně nikoliv na panstvích generalisimových - nerabova- la, jsou v tom výjimkou. Většinou měli pak vojáci dovoleno vynahradit si to na území nepřítele, a pak, vévoda Frýdlantský je nejen dobře, ale také včas platil. Ovšem, jak nás už soudruh Marx učil, žádný soukromník nemůže být podnikatelsky úspěšnější, než sám stát, zejména socialistický. Navíc se toto úředně organisované loupení a rabování úspěšně nejen udrželo do současné doby, ale naopak, díky možnostem, které dává pokrokový přístup k věci, se nečekaně rozvinulo v měřítku, o němž staří panovníci ani nesnili. Kde jsou tedy dnes časy, kdy se anglická královna Alžběta I. poctivě dělila o kořist s kappery [1] jako Drake nebo Raleigh [2], Nevracejme se ale do daleké historie a věnujme svou pozornost druhé světové válce, kterou jsme ještě mnozí prožili. Hned při jejím vypuknutí organisovalo Německo vojenský oddíl složený ze znalců, historiků umění, jimž byly propůjčeny důstojnické hodnosti a kteří byli nasazováni hned po ukončení bojů prvních sledů, aby zajistili v dobytém terénu movitá umělecká díla a odborně provedli jejich odvoz do Německa. Ovšem, jak už to v nacismu bylo běžné, tato jednotka dostala brzy konkurenci, kterou organisoval říšský maršál Göring v jemu podřízené Luftwaffe. A protože Göring, na rozdíl od Hitlera, výtvarnému umění opravdu rozuměl (měl např. vyloženou zálibu v moderně, která byla ve Třetí říši většinou odsouzena jako „zvrhlé umění"), posílal svoje komanda často přímo adresně do významných cizích státních i soukromých sbírek a aby krádež třeba všeobecně známých uměleckých děl příliš nepobouřila světovou veřejnost, nabízel jejich legálním majitelům i „odkoupení“ za zlomek skutečné ceny, asi podle stejných zásad, jako prodávali bolševici vily, šperky či umělecká díla, konfiskovaná „kontrarevoluční buržoasii“, zasloužilým soudruhům. Podobné specielní útvary bychom našli i v britské a americké armádě, ale - na rozdíl od Němců - spojenečtí odborníci umělecká díla opravdu jen zajišťovali před zničením, poškozením a krádeží a postupně je po válce vraceli majitelům. Tak třeba USA vrátily dokonce bolševické vládě maďarské uherské korunovační klenoty, které zavlekly „šípové kříže“ při ústupu do Německa. Kromě toho měly u sebe, především americké předvoje, i odborníky dalších vědních oborů, kteří zajišťovali nejen významné vědecké ústavy či továrny, ale i odborné vědecké pracovníky, přičemž často velkoryse přehlíželi i jejich nacistickou minulost. (Tak byl zajat a do USA odvezen i Wemher Freiherr von Braun a jeho skupina vědců, kteří konstruovali m.j. raketu V2 a spolu s dalšími americkými a evropskými odborníky stáli u kolébky kosmických letů.) Rudá, nebo po průhledném úředním přejmenování sovětská armáda musela samozřejmě držet krok s proklatými imperialisty (jejichž dodávky zbraní, vojenského materiálu a potravin ji zachránily před porážkou) ovšem na rozdíl od spojenců i od Němců nikdy nic takového veřejně nepřiznala. Konečně Ivan se o takové věci příliš nestaral, takže pokud na popud znalců nezasáhlo NKVD (předchůdce dnešního KGB se stejně zločinnými metodami), klidně si udělal třeba na kozlík polštářky z perských koberců, nebo jedl z museálních míšeňských servisů, které pak používal jako terč pro střelbu z pistole. Takové věci se odehrávaly i na našem, tedy „spřáteleném“ území a naši pa- mátkáři by o tom dovedli vyprávět celé legendy. Ostatně „dočasně umístěná spřátelená vojska“ si o polovinu století později nepočínala lépe. Na rozdíl od Spojenců „zajišťovali" Rusové mnohem velkoryseji a nespokojili se tedy jen výtvarným uměním, ale měli zájem i o archiválie, vzácné knihy, šperky, nebo hned celé musejní sbírky. A když pak při mírových jednáních byla tato otázka nadhozena, svedli všechno jednoduše na poraženého nepřítele, tedy na zlé a barbarské „fašisty“. Tak tvrdili déle než dvacet let, že byla zničena (samozřejmě spojeneckým letectvem) nebo ukradena (kým asi?) veškerá díla z drážďanské galerie a teprve když už o nepravdivosti tohoto tvrzení mluvil celý svět, byly tyto obrazy a plastiky vráceny tehdejší DDR s vysvětlením, že je mezitím ruští restaurátoři odborně opravili, jako překvapení pro německé soudruhy. Jinak se ale po všem uloupeném slehla zem a teprve dnes, po rozpadu Sojuzu, přiznali Rusové, že další materiál byl přecejen jejich armádou zachráněn a dokonce jeho část, např. kompletní cyklus pozdně gotických oken z chrámu ve Frankfurtu nad Odrou, předvedli německému žurnalistovi Ralfu Quibeldegovi. Při této příležitosti přiznali, že mají m.j. i nizozemskou královskou sbírku, stovky kreseb starých mistrů jako Watteau či Tizian a dokonce i z osmi tisíc předmětů sestávající, od dobytí Berlína nezvěstný tzv. Priamův poklad z Troje (vykopaný Schliemannem) v deposi- tářích hlavní budovy Puškinova musea v Moskvě. Je pochopitelné, že při obrovském množství této kořisti nebylo v lidských silách ji roztřídit a katalogisovat (zvláště při notorické neznalosti cizích jazyků mezi ruskými vědci) a tak v desítkách, možná stovkách dalších museí, archivů či galerií leží v depositářích další umělecké a historické poklady velké části Evropy. Doufejme jen, že nebyly umístěny do vlhkých sklepů či stodol s děravými střechami, jako se to provádělo se šlechtickými a církevními sbírkami, archivy a knihovnami u nás, když soudruh Čepička ve své megalomanii přeměňoval kdejaký konfiskovaný zámek či klášter na kasárna. Tato odhalení ovšem vzbudila naději, že mnohé ze „zničených či ztracených“ předmětů, zavlečených do všech území okupovaných Rusy koncem války, by bylo možno v Rusku najít a vrátit původnímu majiteli. K tomu by však bylo třeba nejen mnoho poctivosti a dobré vůle ze strany Ruska, ale i spolupráce evropských vědců, protože jinak by se mohlo stát, že některý ruský „fachman-špecialist" označí třeba gotické insignie Karlovy university [3] za korunovační klenoty Švýcarského království, což by zdaleka nebyl první omyl tohoto druhu. Loupení a rabování je bohužel průvodním zjevem každé války, ale jenom jeden stát se může pochlubit, že tuto činnost zvěčnil bronzovým pomníkem. Když totiž Rusové obsadili Vídeň, postavili i tam, podle svého zvyku, sami sobě sochu „sovětského osvoboditele“ v nadživotní velikosti, kterou Vídeňáci po právě nabytých zkušenostech se sovětskou armádou promptně přejmenovali na „pomník neznámého rabovače", v originále dokonce ještě výstižněji „Denkmal des unbekannten Plünderers'.“. Protože se bolševikům z ideových důvodů nehodil duchovní střed města - náměstí před katedrálou sv. Štěpána, vybrali si k umístění druhé nejhonosnější místo, totiž náměstí maršálka Schwarzenberga, sotva několik desítek metrů od jezdeckého pomníku tohoto vítěze nad Napoleonem. Ježto socha stojí také těsně před schwarzenberským palácem, byla většina Vídeňáků touto beztaktností pochopitelně uražena, ale majitel paláce, náš nedávný kancléř Karel Jan kníže ze Schwarzenber- gu, to vzal poněkud filosoficky a prohlásil: „Kdopak si dnes může dovolit osobního strážce 24 hodin denně? Nu, a já ho mám zadarmo!“ Poznámky: [1] Kappeři, v právnické češtině kořistníci, nejsou piráty, jak bývá v literatuře z neznalosti zjednodušováno, ale soukromí podnikatelé, kteří se svolením vlastní vlády vedou námořní „partyzánskou“ válku se zemí, s níž je jejich stát ve válečném stavu. Podle mezinárodního námořního práva je jim k tomu vystaven t.zv. kořistný list, čímž jsou právně odlišeni od pirátů, takže v případě zajetí musí být považováni za vojenské osoby. O kořist se, obvykle napůl, dělí se státem, který kořistný list vystavil. Kapperství bylo sice roku 1850 mezinárodní pařížskou deklarací zrušeno, ale protože ji řada států, vč. např. USA, nepodepsalo, existuje v nich jako možnost teoreticky dodnes. [2] Mimochodem, oba byli za své zásluhy o Anglii povýšeni do šlechtického stavu. [3] Insignie Karlovy university byly zároveň se zakládací listinou Karla IV. v posledních dnech války Němci odvlečeny a jejich další osud není znám. Je pravděpodobné, že - jako většina těchto pokladů - byly ukořistěny sovětskou armádou někde v „alpské pevnosti“ v Rakousku. 26 POLYGON 6/93 [pageend28]Muklovská pouť JOSEF KOLÁČEK Nějak to skřípe, nějak to vrzavě drhne, jde to nějak divně proti srsti nejen jazykovému citu, nýbrž i zkušenosti jako rez zažrané do nedávné minulosti. MUKL bylo běžné označení politických vězňů za nedávného komunistického režimu. S pořádnou dávkou černého humoru sami postižení - vězňové 'nápravných zařízení' Jáchymov, Leopoldov, Mirov, Kartouzy, Příbram atd. atd. - chápali a vysvětlovali tento výraz jako zkratku vězeňské kvalifikace: 'Muž určený k likvidaci'. Nacistům stačila pro totéž dvě písmena: RU, totiž Rückkehr unerwünscht, česky: návrat nežádoucí. Tehdy to znamenalo odsouzení k pomalé smrti hladem, trýzněním, nelidskými podmínkami a těžkou prací. K tomu ještě komunistické zdokonalení přidalo radioaktivní záření v uranových dolech. Muklové tedy vykonali 4. září pouť do svatyně P. Marie na Svatém Hostýně. Ti, kteří přežili ony komunistické líbeznosti a kteří ještě na jejich následky nezemřeli. Je možné nad tím mávnout rukou? Či odbýt to nějakým ironickým šlehem? Čestný člověk by se musel hluboce hanbit. Oni totiž v zastoupení nesou Matce Boží ony stovky, tisíce, ba statisíce let strávených za mřížemi či ostnatými dráty. Myslíte, že přeháním? Mohu sice uvést jen jedno přesné statistické číslo, ale jako 'pars pro toto' bude stačit. V roce 1968, za mírného tání stalinského režimu a v prvních červáncích svobody, se řeholníci a ře- holnice snažili vyjednávat s tehdejší vládou o možnosti zase žít v komunitách a působit podle svého zaměření v pastoraci. Kohosi napadlo, aby jako argument při jednáních uvedli, kolik let strávili ve vězeních. Tehdy, v roce 1968, žilo z původních 12.250 řehol- níků a řeholnic něco přes 8000. A když sečetli roky strávené ve vězení (ne roky, ke kterým byli odsouzeni), dostali astronomické číslo: 42.763 let strávených ve vězeních, aniž se dopustili trestné činnosti. Jen proto, že byli řeholnlky, jen proto, že KSČ potřebovala zlikvidovat opory věřících a jejich apoštoly. Připočtěte k tomu ostatní vězně komunistických 'nápravných zařízení' - vždyť řehoi- níci byli jen malá menšina obyvatel českého gulagu - a nedopočítáte se, nedohlédnete na druhý břeh moře nelidského utrpení. Veliká rodina 'muklú' už dávno ví, přesvědčila se na vlastní kůži a dodnes to hořce zakouší, že lidská spravedlnost nikdy nevyrovná, ba dokonce leckdy nechce vyrovnat ten celkový dluh. A tak opírají svůj zraněný smysl pro spravedlnost i vyšší instanci - Boží spravedlnost. Jí ponechávají soud, kterému žádný neujde. Jí ponechávají vyrovnání účtů a raději svá srdce léčí poutí k Matce Boží, kterou vzývají jako 'Potěšení zarmoucených'. Hlavním celebrantem slavnostní mše svaté v mariánské basilice na Svatém Hostýně byl 'muž určený k likvidaci' - tedy mukl, dnes a už i tehdy právoplatně nesoucí titul královéhradeckého biskupa, dr. Karel Otčenášek. A kazatelem byl první zatčený a odsouzený kněz olomoucké diecéze, v dalekých padesátých létech, dr. Antonín Huvar. Nám se to nezdá nijak zvláštní, že všichni čeští a moravští biskupové měli tu čest udělat si vězeňskou universitu a také mnoho kněží a řeholnlků; avšak na svobodném Západě to dodnes budí pozornost. Vzpomínám si, jak ohromoval životopis litoměřického biskupa Trochty, když byl jmenován kardinálem, anebo i zaměstnání 'umývač oken', které po deset let vykonával nynější pražský arcibiskup Miloslav Vlk. Když jsme po sovětské 'bratrské pomoci' v srpnu 1968 všelijak krkolomně a dobrodružně dospěli na innsbruckou universitu, abychom konečně dokončili teologii, přišli jsme tam od 'rychlopalných lopat a tryskových krumpáčů' z dolů a hutí. Okukovali nás i naši studovaní spolubratři, ale brzo nám nalepili kvalifikaci 'fanatici'. A to jsme jim jen dosvědčovali, jak vypadá komunismus v praxi. Oni však měli nastudováno a věděli lépe, co je to 'komunismus'. Ještě hůře dopadl P. Lichtenberger S.J., lékař a profesor biologie, misionář v Teintsi- nu (Čína), který v letech 1950-53 zakusil na vlastní kůži líbeznosti maoistického napravování či přeškolování. Když pak po osvobození měl konferenci pro francouzské studenty filozofie ve Vals pres le Puy, odbyli ho drzým: „To je přece blázen! Tak může mluvit jen člověk, který se zbláznil.“ Mluvil k nim z vlastní trpké zkušenosti. Marné jim ukazoval jizvy po mučení. Mám dojem, že v podobném duchu četli a čtou mnozí i leckteré věty z 'Výzvy k mu- klovské rodině': „Dosavadním vývojem jsme byli všichni zklamáni. Co však můžeme změnit na dosavadním vývoji? Jsme už příliš staří, vyčerpaní, slábneme a pomalu vymíráme. Obětovali jsme své životy za náš národ a není a nikdy nám nebude lhostejné, jaký bude jeho další vývoj. Kořeny našeho národa jsou hluboko zakotvené v křesťanství. O tom svědčí veliká řada mučedníků v prvých dobách na úsvitu dějin našeho národa, ale i v poslední době. Který tak malý národ se může opírat o takovou galerii mučedníků. Tato skutečnost musí posílit naše sebevědomí, když víme, že žádná oběť není mamá... I když už naše síly slábnou a nemůžeme tak aktivně zasahovat do dalšího vývoje našeho národa, můžeme položit na oltář naší nebeské Matky své oběti, modlitby a prosby, a to může prospět národu více než plané řeči různých politiků.“ 27. srpna vzpomínala muklovská rodina na jednoho význačného 'muže určeného k likvidaci' či 'našeho bílého mučedníka', jak ho nazývají krajané z Moravského Slovácka. Připomínali si nedožité osmdesátiny P. Antonína Zgarbíka, rodáka z Jankovic u Velehradu, věhlasného kazatele od sv. Ignáce v Praze, novicmistra, rektora brněnské koleje a konviktu při biskupském gymnasiu a nakonec viceprovinciála jezuitů. Právě tato funkce stačila na jeho zatčení, a to už měl za sebou 9 let 'koncentračního kláštera s přísným režimem' v Želivě a pak na Králikách, k odsouzení v ostravském monstrprocesu k 16 rokům vězení. Tohoto 'mukla' se jim podařilo zlikvidovat za necelá čtyři léta. 47letý muž určený k likvidaci onemocněl chřipkou. Nebyla léčena. Následek zápal plic. Nebyl léčen. Zakrátko nato těžké onemocnění: nevyléčitelné astma. To vše v prostředí věznic Valdice, Mirov. Když už měl na kahánku, poslali ho umřít k jeho sestře do Popic u Hustopečí. Než tam se během roku jeho zdravotní stav zlepšil. Nazpět do vězení jej odeslal lékařský nález: „Stav nevyléčitelný, ale bezprostřední nebezpečí smrti t.č. není.“ Zpět na Mirov, pak Valdice. Tam skutečně umírá 22. ledna 1965, tři měsíce po návratu. Jeho sestra poslala bratrovo úmrtní oznámení s připsaným lékařským nálezem primářovi hustopečské nemocnice. „A zase budujeme nový stát! Krev mučedníků na oltáři naší vlasti nechť tentokrát důkladně prosákne kořeny naší víry, ať v našich srdcích rozkvete Boží láska a pokoj,' stojí ve výzvě muklovské rodině. A jestli cituji verše českého básníka Václava Renče, také dlouholetého leopoldovského mukla, není se co divit. Vyjadřoval, co oni protrpěli a oč se opírali ve svých smutcích, beznadějích nekonečných hodin, měsíců a let, co dokázali šeptat i na zavšivených kavalcích... Můj národ vždy Té miloval a uctíval Té vřele a zdvihá svoje srdce dál za Matkou Spasitele. A Jako v písni skřivaní co tryská k branám nebe při trojím denním klekání pokorně chválí Tebe. Ave Maria! Maria míru královno veď naše cesty k ráji af s láskou srdce Čechů všech se Králi míru vzdají! At v radostech a soužení zpěv nadějí k Tobě letí, at láska Tvá zem promění v království Božích dětí. Mnozí z nich se v leopoldovské věznici učili nazpaměť verše, které Renč skládal ve věznici a vynesli ven dávno před jeho propuštěním celou jeho 'Popelku Nazaretskou'. Snad jen český národ se může pochlubit, že v tomto díle má celou mariologii v úchvatných verších. Utrpení je položka, která nefiguruje ve výpočtech, plánech a prognosách ekonomů, ani jde-li do staletí, ba tisíciletí, přestože leckteré dokonalé propočty a systémy záhadně selhávají. Pro lidskou moudrost má utrpení vlastnosti lučavky královské. V jeho výhni se rozpadávají pahodnoty, masky, fasády a zůstává jen to, co je ryzí. V ekonomii spásy je utrpení 'mocí Boží', i když, jak zdůrazňuje apoštol Pavel Korintským, „je slovo o kříži bláznovstvím těm, kdo jsou na cestě k záhubě“ (1 Kor 1,18). To nedozírné moře lidského utrpení se stalo drtivou mocí, jíž neodolala ani tisíciletá 'Třetí říše' nacistů, ani 'na věčné časy' trvající komunismus. Tak nějak zpívala srdce muklů při pouti k P. Marii na Svatém Hostýně. Řím, 5. září 1993 H Musíme si všichni utáhnout opasek - doporučují lidé nosící kšandy. V. DAVYDOVSKI POLYGON 6/93 27 [pageend29]Současnost v českém filmu PAVEL STILLER Prudké a převratné události posledních tří let, jež vyvolávají zmatek a nejistotu v českých hlavách, často ještě zamlžených totalitními představami a návyky, zatím jen zřídka nacházejí svůj umělecký výraz, své analytické a zvnitřněné zpracování. Překotný vývoj české společnosti s jeho positivními a negativními jevy se dotýká každého občana a nedovolí vydechnout ani obyčejným lidem ani umělcům. Není dost času na chvilku zamyšlení a reflexe, na poklidné zastavení a ohlédnutí. Snad jedině film jako nejpružnější umělecké medium je schopen poměrně rychle reagovat na nečekané posuny a „skluzy“ v lidské psychice a praktickém počínání, na nevídaný a fascinující pohyb ve všech společenských vrstvách a skupinách. V posledních měsících se na plátnech pražských kin objevilo několik zajímavých děl, která se skoro reportážní formou snaží zachytit prchavé okamžiky v polistopadovém životě národa, postaveného tvrdou realitou opět na nohy. Proces převracení, provázený podivnými akrobatickými „cviky“ vybraných mužských a ženských postav, je námětem neobvykle syrových a bizarních příběhů. Vzrušující gymnastika těl a duší byla vždy vděčnou inspirací ctižádostivých tvůrců. Volné skotačení periody polode- mokratického „chaosu“, jež vystřídalo povinný cvikot za vlády „nudy v Čechách“, se ovšem ani dnes neobejde bez úrazů a škod, bez újmy na zdraví. Fysické následky nepřirozených stojek a nebezpečných salt jak minulosti tak přítomnosti, např. ohnuté páteře, husí kůže a chame- leonské převleky kabátů, jsou proto předmětem zájmu filmových autorů stejně jako masový výskyt duševních deformací, způsobených prudkými návaly krve do hlavy, charakterovými vykloubeni- nami a potlačováním svědomí. Barvitý kolotoč pocitů a činů „sametového“ období plně odpovídá optické funkci celuloidového umění: filmový záběr působí jako zvětšovací lupa při odhalování veselých i trapných detailů vykoleje- ných lidských osudů. V dnešním hemžení opět čapkovsky pestrého a bujného lidského hmyzu se filmové kameře naskýtají dva úkoly. Na jedné straně registrace zvláštních typů, jejich popis a pořádkové zařazení, na druhé straně polo- dokumentární a poloreportážní sledování jejich neobyčejných, začasté krkolomných aktivit. Nový český film je soukromě financován a proto plný napětí, dynamiky, humoru a sexu. Je zalidněn exotickými figurami, většinou z polosvěta nebo z podsvětí, jejichž životní náplní je akce, dobrodružství a zábava podle západního vzoru. Aby se líbil a prodal, přešel český film od mnohdy zdlouhavého, psychologizujícího vyprávění k převážně poutavému jednání na pozadí současné kulisy, která je rovněž v neustálém pohybu, v real action. Bytostná podstata hraného filmu se tak překrývá se základním požadavkem doby. Je jen přirozené a důsledek světového trendu, že se veškeré aktivity českých „antihrdinů“ pohybují za konvenční fasádou na hranici zákona, tedy v oblasti kriminálního žánru. Příkladem jsou dramatické komedie tří renomovaných režisérů, „Kamarád do deště“ Jaroslava Soukupa, „Dědictví“ Věry Chytilové a „Nahota na prodej“ Víta Olmera. Všechny tři filmy jsou kriminální a erotické napínáky dobré mezinárodní úrovně. Vedle hlavní dějové linie, jen tak mimochodem, zapouštějí veselým až do- vádivým způsobem bolavé sondy do málo uspokojivého stavu národní morálky a slušnosti. V tomto smyslu navazují tři nové snímky na formanovskou tradici 60. let, kdy postavám i divákům po sériích režimnich trapností odumíral úsměv na rtech. Každá ze zmíněných veseloher se vyznačuje určitým superlativem. Soukupův film je nejzábavnější, zatímco Chytilové se podařilo nejhlouběji proniknout pod povrch „potíží růstu“ po pádu diktatury. Olmerův snímek vyniká tvrdostí „nahé“ reality a dynamickou formou v podobě zrychleného střihu a občasného nasazení přenosné kamery. Společným rysem práce tří tvůrců je nenapodobitelný český humor, odpovědnost za dílo národní obnovy a nekompromisní společenská angažovanost, hlavně v oblasti lidských práv. Trojlístek režisérů nezamlčuje nic ze smutného dědictví režimrJ prolhanosti, ze široké palety aktuálních problémů, jež sahají od korupce, mafiánství a drog po diskriminaci a neúplnou emancipaci žen, od alkoholismu a bezduchého sexismu k hrabivosti a kradení, od maloměšťáckých a národnostních předsudků k utlačování cizinců, cikánů a jiných menšin. Kritika lidských slabostí však není nikdy jednostranná nebo samoúčelná. Pro autory nesocialistických, tzn. „nečernobí- lých“ filmů, je samozřejmá vyváženost námětů a pestrost charakterů. Ani ta druhá, positivní část člověčích vlastností proto nepřichází zkrátka. Žádoucí průvodní jevy nové doby, jako soukromá podnikavost, iniciativa jednotlivců, pracovní čest a nelajdáckost schopných profesionálů, spontánní poctivost „malých“ lidí, přirozený smysl pro pravdu a spravedlnost, občanská solidarita a obtížné hledání nových hodnot jsou zabudovány do všech tří scénářů. Osou Soukupova příběhu ze světa neonů a podloudných obchodů Kamarád do deště je nerozborné přátelství dvou mladých podnikatelů, Čecha a Róma. Oba soukromníci prvé, ještě syrové a ne- otrkané generace „kapitalistů“ provozují noční bar a diskovou tančírnu. Spolu s barmankou a jedním stálým hostem tvoří „Čtyřku z pražského Brooklynu“, která se úspěšně brání vyděračským pokusům staršího gangstera a jeho vykutáleného zetě. Jak to dnes v šedivé „hraniční zóně“ často bývá, má čtyřlístek hrdinů za sebou neslavnou minulost. Z ní chce teď poctivou prací a opravdovou láskou vybřednout. Oba přátelé se nedávno vrátili z kriminálu, kde seděli za devisové a drogové machinace na udání gangstera. Krásná barmanka je bývalá zeťova milenka a gangsterova špionka. Kmenový host v disco je obratný finanční žralok, jenž v masce amerického obchodníka pomstí přátele a připraví gangstera o půl milionu korun. Sympatickou čtyřku, která prošla polepšovňou života, přesvědčivě ztělesnili L. Vaculík, S. Tofi, S. Krainová a M. Vašut, gangstera K. Augusta. Pohádková satira Dědictví aneb Kur- vahošigutntag je společným dílem Věry Chytilové a Boleslava Polívky, jenž vymyslel „domácký“ námět filmu a zahrál si v něm hlavní roli obecního flákače a věčného pivaře. V pracovní době je Polívka lesním dělníkem, který uctivě zdraví německé turisty, rajtující na nájemných koních po okolí (odtud druhá část svérázného titulu), a neuctivě prohání kdejakou ženskou sukni ve vesnici. Jednoho krásného dne mu namyšlený advokát z Prahy přiveze zprávu o milionovém dědictví po americkém emigrantovi a uvrhne ho do turbulentního pokušení peněz, alkoholu a poživačných žen. Moravský chasník a malý český člověk se dá s chutí do „správy“ svého majetku, hotelu a cihelny: kupí jako ďáblem posedlý chybu na chybu, v nové práci se zase nepřetrhne, chce se především bavit a utrácet. Procovsky se opičí po zámořském strýci a v zahradě si postaví velký ohřívaný swimming-pool. Chce také „spravedlivě“ podělit své bezuzdné kumpány z mokré čtvrti (viz první část titulu). Ani vyšší nebeské mocnosti v podobě reálného anděla mu však mnoho nepomohou v realizaci jeho „dobrých“ úmyslů, dokud se sám nezačne poctivě učit a hospodařit. Vedle výborného Polívkova výkonu zazářili v menších rolích J. Króner, D. Veškrnová, S. Vojtová a M. Donutil. Zatímco první dva filmy vykazují tradiční české popř. evropské dimense, snaží se Olmerův snímek Nahota na prodej navenek přiblížit vysokému standardu a obřím rozměrům některých hollywoodských „šunek“. Protože ta část amerických produktů, jež po celém světě s úspěchem šíří solidní a inteligentní zábavu bez krvavého násilí, může být příkladem také náročnému evropskému filmu. Olmer si28 POLYGON 6/93 [pageend30]ce ještě své hollywoodské vzory nedosahuje, ale je na dobré cestě k nim. Ústřední postavou jeho snímku je mladý novinář a reportér (Lukáš Vaculík), který bere svou profesi vážně, na rozdíl od mnoha svých amatérských a oportu- nistických kolegů. S vervou se angažuje ve společensky brisantních oblastech, jež samozřejmě zavánějí kriminalitou. Finanční podvody, prostituce a drogy, boj pasáků a „šlapek“ o tučné výdělky, skini a jiné bandy rváčů, pašování asylantů přes zelené hranice, cikáni a jiní „cizinci“ jsou jeho trvalým tématem. V odvážných operacích, které jen stěží probíhají v mezích zákona, mu nezištně pomáhají dva přátelé, americká studentka a bývalý český policista, ještě za komunistů vy- akčněný trenér karaté a džuda. Moderní a nezávislou studentku z USA ztělesnila talentovaná Čechoameričanka Kája Třísková, nový objev české kinematografie. Podle obličeje je to nepopiratelné dítě svých hereckých rodičů, Jana Třísky a Karly Chadimové, kteří po 23 letech opět debutovali ve Svěrákově Obecné škole (1992). Typická american girl K. Třísková hraje ve filmu v podstatě sebe samu. Obě postavy, fiktivní i skutečná, jsou zážitkem. Vystoupení Káji Třískové v českém filmu je malou sensací: tím, čím je, emigrantským dítětem, a tím, co representuje, typ sebevědomé západní ženy v konfliktu s mnoha domácími muži, exemplárními to oporami stále ještě bolševického patriarchátu. Kája si nebere servítky a nebojí se označit ani hlavního hrdinu za „male chauvinist pig“, když se tak primitivně ze starého zvyku chová. Také ostatní role vykazují profil. Šéfku slo- vensko-rómské mafie a „matku pluku“ perfektně zahrála M. Reinerová, českého expolicistu a skinobijce J. Krampol. KÁJA TŘÍSKOVÁ Z OLMEROVY NAHOTY NA PRODEJ Olmerův snímek má strhující děj a obsahuje spektakulární scény podle receptu „pro každého něco“. Po americkú je velmi emocionální, plný action, nebezpečí a strachu. Záleží mu na identifikaci diváků se „správným“ chováním hrdinů a končí, jak jinak, mileneckým happy-en- dem. Herecky je koncentrovaný na silné jedince, na systém hvězd. To vše vyžaduje od štábu a herců značnou profesionalitu a nejvyšší úsilí. Na takový standard je sice český film technicky zařízen, ale ještě ne zvyklý. Co však dosud všeobecně není, jistě bude. Chytrých hlav a šikovných rukou je v Čechách dost. Pro úspěch zaručující jména a výkony se určitě najdou také finančníci. Exilový autor se dočkal monografie ve vlasti Příslušník někdejšího disidentského hnutí František Kautman vydal na jaře 1993 knihu, kde v předmluvě ze září 1992 píše: „Po zuřivých útocích na naši emigraci, které v této době přerostly v úplné orgie, jsem právě v Hostovském pochopil a ocenil význam emigrace jako záchrany člověka, jeho duše, svědomí a díla." Kniha se jmenuje „Polarita našeho věku v díle Egona Hostov- ského“ a vyšla nákladem Evropského kulturního klubu v Praze jako jeho 24. publikace. Knížka má 139 stran, náklad ani cena nejsou uvedeny. Kautmanova práce vyšla před konferencí o Egonu Hostovském, která se z iniciativy Evropského kulturního klubu konala v hro- novském rodišti Hostovského ve dnech 21 .- 22. května 1993. Český autor, který - s krátkým přerušením - žil v letech 1939 až 1973 v zahraničí, je přímo klasickým příkladem exilového spisovatele. Naše písemnictví dvacátého století nemá mnoho autorů, kteří by žili a literárně tvořili tak dlouhou dobu mimo svou vlast. Hostovský stojí ostatně v čele těchto několika spisovatelů. Český exil vydal v roce 1974 v 68 Publishers v Torontu knihu „Egon Hostovský. Vzpomínky, studie a dokumenty o jeho díle a osudu.“ Když ted vyšla kniha pražského autora o Hostovském, v níž si domácí literární historik a kritik uvědomuje, kam až se dnes dostala naprosto nepochopitelná averze vůči nedávnému exilu, musíme být vděčni Františku Kautmanovi za jeho studii dvojnásob. Kautman se před lety zabýval Kafkou a Dostojevským a tak není divu, že jeho pozornost vzbudilo dílo Egona Hostovského. Pražský autor monografie o Hostovském si však zároveň položil otázku po významu let strávených v exilu u autora, který chtěl být právě jen českým spisovatelem. Nemělo by smysl opakovat závěry, k nimž Kautman došel. Na konferenci v Hronově jsem přednesl referát právě o významu exilu v životě a díle Egona Hostovského a ačkoliv jsem při psaní referátu ještě neznal Kautmanovu knihu, došel jsem k některým téměř shodným výsledkům. Můj referát vyjde v kongresovém sborníku a tak si zájemci obě práce budou moci porovnat. Exiloví autoři, literární kritici a historici byli překvapeni frontami, které se po listopadu 1989 tvořily před knihkupectvími ve vlasti, jakmile se začaly prodávat publikace exilových autorů. Skoro všichni jsme měli nejasný pocit, že se jedná o krátkodobou euforii. Tento pocit se ukázal být správný. Nikdo z nás však netušil, že za dva - tři roky se vztah k někdejší politické emigraci změní v zuřivé útoky proti exilu - a to dokonce i z řad někdejších disidentů. Tato skutečnost patří k patologii veřejného života v českých zemích ze začátku devadesátých let našeho století a měla by být nestranně zkoumána. Výzkum by si ostatně zasloužilo také podceňování a namnoze i zesměšňování představitelů nedávného oposičního hnutí ve vlasti. Od listoradu 1989 vyšlo jen jedno dílo Hostovsk ino ve vlasti. I to je potvrzením dojmu, že exil dnes doma málokoho zajímá. Po převratu z podzimu 1989 jsme se dověděli, že do exilu přece nikdo nemusel odejít. Komunisté tvrdili totéž. Navíc hlásali, že v exilu se nic významného vytvořit nedá. Zřejmě si to dnešní literární historikové myslí také. Naštěstí se najdou výjimky. ANTONÍN MĚŠŤAN K POLYGON 6/93 29 [pageend31]Cesta k demokratickému právnímu státu je jednoznačná OTAKAR KOKEŠ Čas po pádu totality vytvořil mj. i řadu pojmů, kterých dřív česká terminologie neužívala. Nemíním tím pouze přemrštěná používání cizích výrazů, jimiž je znešvařován spisovný jazyk v novinách, vědeckých dílech, za jednacími stoly i z řečnických tribun jen proto, aby byla zakiyta prázdnota frází, ukvapené sliby, popřípadě náhlé zvraty, když požadují subjektivní zájmy únik od původních závazků. Míním pojmy, používané jako ochranné známky v situacích, které se ve svých důsledcích stávají kouřovou clonou zužující akční možnosti kritiky. Pokomunistické období tu přineslo do stranické soutěže pojem politické kultury, který ale dosud nikdo blíže nedefinoval, který se však stal zaklínadlem proti neslušné, ale - jak skutečnost ukázala - i slušné, ale nepříjemné kritice, nežádoucí polemice a dotěrné zvědavosti zejména politických odpůrců. Vznikl tu v prostředí, jež zároveň nalezlo právo na monopol jediné vrstvy k politické práci, ale i moci. Učinilo líbivou selanku z předvolebních soutěží, které sice zbavilo svěrací kazajky minulých agitačních středisek, ale zprostilo i zcela přirozených prostředků oddělujících plevy od zrna a velmi zúžilo účast voliče na výměně politických i jiných názorů. Strany se zaštiťují obsáhlými předvolebními programy mlhavých formulací, spoléhajíce se na to, že je nikdo nepřečte, takže mohou bezpečně po volbách hlásat, že jim k tomu dali občané souhlas, ať učiní cokoli. Tato skutečnost má i ochrannou známku v uniformitě tisku, kde může občan vyjádřit jen minimum své vůle a názoru, a to ještě formou řádně upravenou a proškrtanou redaktory, kteří jsou z dřívějších časů uvyklí respektovat pravdu vládnoucích. Domnívám se, že kulturou má být všestranná snaha o pokrok ve vzdělání a zušlechtění všeho toho, co je schopno dalšího vývoje. Konkrétně v politice snažení o pokrok společenských, hospodářských, ale v prvé řadě sociálních poměrů a lidských práv všeho občanstva. Její zárukou má být jasné zákonodárství, dobře organizovaná státní správa a nestranné nezávislé Soudnictví, zajišťované v prvé řadě zákonem zákonů - ústavní listinou státu. V meziválečné republice byly tyto skutečnosti zakotveny v základním zákoně, který už v prvém článku stanovil, že zákony, které odporují ústavní listině, jsou neplatné, stejně jako zákony příčící se jejím součástkám, popřípadě zákonům, které ji mění a pozměňují. Ústavní listina i její součásti mohly být měněny pouze zákony označenými za ústavní. Přibližně stejně se vyjadřuje i 9. článek současné české ústavní listiny. Prvá chránila základní lidská práva přímo, druhá v listině základních práv a svobod, kterou prohlašuje za svou nedílnou součást. Nelze ovšem přehlédnout, že zatímco druhou odhlasoval parlament nově utvořeného státu, složený ze zástupců, kteří získali své mandáty v posledních volbách, byla listina základních práv a svobod odhlasována a ve svém obsahu i ovlivněna federálním shromážděním vyšlým z prvních parlamentních voleb. Velká většina tohoto zákonodárného sboru i politické uskupení, které převážně ovlivňovalo jeho jednání, však ztratila důvěru občanstva a nebyla již do nového parlamentu povolána. Zatímco je znění nové ústavy přesné a jasné, jeví listina základních práv a svobod neklamné znaky snah po zachování omezení, jimiž zasahovalo do občanských svobod v minulé epoše komunistické zákonodárství. Zejména to je patrno tam, kde dává zákon zákonů možnost upřesnění smyslu dikce listiny lidských práv, nebo přímo pokyn k usměrnění jejich ustanovení zvláštním zákonem. Děje se tak totiž namnoze formulacemi s možností širokého výkladu, které umožňují, nebo lépe řečeno, jsou využívány k částečnému nebo úplnému úniku přesného a jasného významu svobod. 10. článek ústavní listy prohlašuje ratifikované a vyhlášené mezinárodní úmluvy o lidských právech i základních svobodách za závazné ve státě s platností zákonů. Omezení, deklarované listinou základních práv a svobod, by tedy nemělo vybočovat z mezí, určených všeobecnou deklarací lidských práv, vyhlášenou Valným shromážděním OSN. Ta ovšem připouští omezení vyhlášených práv a svobod jedině a výhradně k zajištění i zachování ostatních práv a svobod a respektování požadavku mravnosti, veřejného pořádku a obecného blaha. Jedním z nejzákladnějších občanských práv je kromě nároku na svobodné přesvědčení především svobodné a rovné volební právo. Zaručuje svobodným občanům bez rozdílu místa jejich pobytu podíl na správě veřejných věcí svobodnou volbou vlastních zástupců. Meziválečný československý stát vyhovoval tomuto požadavku naprosto demokratickými volebními zákony, prostými jakýchkoliv omezení a barier, které by omezovaly svobodu a rovnost občanstva přímého, tajného a svobodného volebního práva. Jeho zákony vytvářely osobnosti, jež nastoupily do veřejného života ze všech vrstev tehdejší společnosti. Byly si plně vědomy, že cesta k právnímu státu vede přes jasné a přesné, dokonalé zákony, které se doplňují, avšak ani v jednotlivostech si neodporují. K prvému narušení těchto demokratických zásad tu došlo teprve tenkrát, když začali politickou scénu po druhé světové válce, jako prodloužená ruka cizí totalitní mocnosti, ovlivňovat komunisté. Neustálé a postupné zpřísňování volebních zákonů i manipulování voličovy vůle, zvyšování a zmnožování překážek svobodného občanova rozhodování stoupalo s nástupem ne- kulturních autokratických zájmů totalitního režimu. Nezdá se ovšem, že by jeho pádem u nás i jinde zaniklo. Myšlení totalitních časů zanechalo - ať vědomě či nevědomě - stopy i v lidech, kteří předlohy zákonů připravují a namnoze i v těch, kteří je projednávají. Jistě není zajištěna stejnoměrná účast na správě veřejných věcí občanstvu, jestliže v případě, kdy strana získá ve volebním kraji optimum hlasů voličů, nemůže vyslat svého zástupce do parlamentu, jelikož nezískala 5% z celkového počtu odevzdaných hlasů ve státě. Není rovněž výrazem respektu k voličově důstojnosti, nemůže-li se dát v parlamentě zastupovat nezávislým poslancem vybraným z občanstva svého kraje. Uvažuje-li se o tom, aby naši státní příslušníci pobývající v zahraničí nemohli své hlasy odevzdat na tamních zastupitelských úřadech, nýbrž museli se nechat zastoupit při volební urně doma plnomocníky, je to zpochybnění, ale i omezení svobody voličovy vůle i tajnosti voleb, neboť není dána záruka, že bude plnomocník skutečně respektovat vůli toho, kdo ho k zastupování zmocnil. Budí to i podezření, že se současná vládní reprezentace obává nepříznivého stanoviska našich krajanů v dáli. Rovněž se jeví snahy po omezení účasti politických stran ve volební soutěži požadováním vysokých záloh při předkládání volebních kandidátek v jednotlivých krajích. Takový krok by už ovšem znamenal dělení voličstva na chudé a bohaté, neboť není pravděpodobné, že by strany organizující sociálně slabé vrstvy disponovaly takovými finančními prostředky, jež by připustily jejich volební účast ve všech krajích. To by ovšem bylo již v přímém rozporu s ustanovením čl. 3. odst. 1. listiny základních práv a svobod. Diskriminační cíle zamýšleného volebního zákona potvrzuje i zvýšení hranice, nad níž lze získat finanční příspěvek státu za docílené volební výsledky. Činila původně 2% ve volbách získaných hlasů a má být zvýšena na 4% celostátně získaných hlasů. Navrhovatelé jaksi přehlédli, že se rozpočtové prostředky získávají z daní, které platí všichni občané bez rozdílu. A volební příspěvek nemá charakter dotací, které by se bez zdůvodnitelného okleštění samozřejmých občanských práv mohly kterémukoli z voličů či voličských seskupení odpírat, aniž bylo znehodnoceno ustanovení 1. odstavce v 3. článku listiny základních svobod a práv. Má-li tedy být politická kultura předností dnešní doby přechodu od totality k demokracii, pak by si její nositelé a hlasatelé měli uvědomovat, že je každý civilizační proces hoden toho jména, pokud se bez veškerého pokrytectví snaží poctivou cestou zabezpečovat občanská práva. 30 POLYGON 6/93 [pageend32]Má vlast Fejeton VLADIMÍR CÍCHA Hraniční přechod v Rozyadově jsme přejeli v pátek v 16.30. Bylo pod mrakem, mžilo, ale i tak jsme se mohli kochat malebností krajiny, silnicí ubíhající pod zelenou katedrálou stromořadí. Patníky zářily bíle a dělící čára byla svěží. Projeli jsme městem, kterě navzdory své zanedbanosti a ošklivosti dodává světu skvělé plzeňské pivo. V Rokycanech jsem se zeptal v restauraci mladé číšnice, zda si mohu zatelefonovat do Prahy. „Samozřejmě,“ řekla. Vedla mě k aparátu. Zatelefonoval jsem a chtěl jsem se vyrovnat. „ To nechte, “ řekla s úsměvem. Byla hezká a urostlá. Povečeřeli jsme tam. Dvě jídla, pivo, limonáda - 65 Kčs. Do Prahy jsme vjeli přes Motol, dokončovanou dálnicí. K tetičce do Vršovic jsme dorazili v jedenáct hodin večer. Vítání, radost, otázka: „Kde máte zaparkované auto?“ „Přímo pod okny, “ řekl jsem. „To je dobře, “ pravila tetinka. Radost z opětovného shledání po letech začala pohlcovat únava. * * * Ráno, krátce po zazvonění telefonu v hale, vešla do pokoje žena (moje): „Kdosi volá, že prý prořezali všem autům na ulici pneumatiky, “ řekla. Překvapen méně, než by se dalo očekávat v podobné situaci, vstal jsem a oblékl se do deště, který v noci začal bubnovat na okna. Spatřil jsem okamžitě, že to nebude žádná sranda. Několik automobilů různých značek, zaparkovaných u chodníků, na splasklých pneumatikách působilo žalostně bezmocným dojmem. Sto, stopadesát koňských sil zbavených uplatnění. Můj Opel, zapůjčený v Německu, stál na třech zdravých pneumatikách. Čtvrtá byla prázdná. Zalomcoval mnou vztek umocněný vědomím toho, že je sobota, konejšený však tím, že ostatní majitelé vozidel dopadli hůř. Namontoval jsem reservu v dobrém čase a vyjel. Pár minut před zavřením jsem koupil duši v provozovně Barum. Dle rady prodejce jsem vyjel k místu, kde snad by mi duši mohli namontovat do bezdušového pláště. Dílna byla zavřená. Jakousi náhodou jsem však nedaleko nalezl jinou, otevřenou. Vjel jsem na místo záchrany, vystoupil, a shledal, že další dvě pneu jsou prázdné. Kalamitu sledoval robustní chlápek v montérkách s jaksi mastným obličejem a narezlou štětinatou parukou. Na koleně měl přes montérky připevněnou jakousi ochrannou náko- lenku. Snad ji někdy užíval při práci. Zatím jen s požitkem kouřil a ležérně procházel dílnou sem a tam. „No jo, lidi jsou kurvy, pane!“, připomněl mi. Jeho kolega ochotně namontoval tři duše do bezdušových plášťů. Zaplatil jsem a odjel. Po obědě jsem se vydal na policejní stanici ohlásit vandalismus a získat o tom potvrzení. „ Vy jdete kvůli propíchaným gumám, viďte?“, tázal se příslušník, otevíraje mi dveře po zazvonění. „Ano. “ Zavedl mě do menší místnosti, kde za pultem u vysílačky seděl podsaditý mladý příslušník s jednou hvězdičkou na výložkách. Poblíž na židli v uvolněné pozici seděl kolega připomínající silně herce Lira. „Pneumatiky,“ řekl stručně příslušník, který mne do místnosti přivedl. „Dobrý den, “ pozdravil jsem. „Tak co to máte za auto?“, zeptal se řízek přísně. „Opel Astra. “ „Kde jste stál?“ Řekl jsem. Jel prstem po jakémsi seznamu. „Nojo, tady to máme ... je to číslo M-UE 9350?“ „Ano, “ řekl jsem. „Nojo, tady to je ... stál jste v Žerotínské, že jo?“ „Ano prosím. “ „Tak co se stalo?“ „Propíchli mi tři bezdušové pneumatiky. Auto je půjčené, nové a možná při vrácení budou na mně žádat úhradu a tady taková bezdušová pneu stojí dva tisíce čtyři sta, jak mi řekli u firmy Barum. “ „Poslyšte, to mě nezajímá! Jaká je škoda?“ „Zatím devět set korun, ale to je jen za duše a jejich namontování..." „Poslyšte, s tím na mě nechoďte! To byste taky moh ’ chtít nový auto. Ráno jsme tu měli pána, který žádá úhradu dvanáct tisíc pět set. Zavolal si drahý servis, opravu na místě! Ale to přece nejde, chápete to? A vaše škoda není přece rovná ceně nových bezdušovek. Vždyťje tam nemáte, na voze, “ řekl kategoricky. „Já ale potřebuji jen potvrzení o tom vandalismu, pro případ, že by ve Frankfurtu na mně chtěli ... “ „Ale to nám je jedno,“ řekl řízně. „Vaše škoda je tři duše nebo oprava tří bezdušovek. Kde to máte? Na straně? A šídlem nebo rozříznutý?“ „Sídlem, “ řekl jsem. „Chápejte, že já nemůžu k prokurátorce s čímkoli! To mě vyhodí. “ „Proč k prokurátorce?“, zeptal jsem se. „My to všechno musíme hlásit, chápete? Vždyť vy se budete domáhat odškodnění ... musíme každý případ hlásit. “ A otáčeje se ke kolegovi s vizáží herce Lira, zeptal se: „Poslyš, bezdušovky nejlíp opravují v Pemerově, ne?“ „Myslím, že jo, “ zahuhlal příslušník, jehož dvě hvězdičky oproti mladíkově jedné mě mátly, neboťbyl zřejmě v postavení služebně podřízeného. Řízek kamsi telefonoval. Zjistil, že dílna provádí opravy pneu propíchlých i na boku za 240 Kčs kus. „Tak tedy třikrát dvě stě čtyřicet je ... sedm set dvacet. To je maximum, co vám můžu napsat. " „Já ale zaplatil i za duše ... “ „To je vaše věc, to se na mě nezlobte. “ „Já se nezlobím, jenom bych potřeboval potvrzení o tom, co se stalo. “ Podal mi cosi poučného k přečtení, narolo- val stránku papíru do stroje a začal psát, žádaje mě přitom o některá data a informace. Po chvíli psaní vzhlédl ke kolegovi: „Ale poslyš, vždyť oni sem jistě přijdou aspoň další dva, dostaneme se se škodou přes limit a prokurátorka to může vrazit na ... “ a vyslovil jakési číslo paragrafu, které jsem zapomněl. „Asi jo, “ souhlasil lenivě kolega. „Nojo, uděláme to tak, “ liboval si mladý příslušník a jedním tahem vytrhl ze stroje rozepsaný protokol. Hodil ho do koše a narolo- val do stroje jiný. Svitlo mi. „Znamená to snad, že tam můžete uvést sumu 1620 Kčs?“, zeptal jsem se. „Můžeme tam dát třeba devadesát tisíc,“ řekl rozhodně. V protokolu se objevila jako možná žada- telná škoda k úhradě suma 7200 Kčs, zaokrouhlena na 8000 Kčs, tedy benevolentně upravená cena nových tří pneumatik značky Michelin, jak uvedeno firmou Barum. Protokol jsem podepsal. „Asi byste na to chtěl razítko, viďte?“, pravil řízek. „Ano, je-li to možné. “ Zvedl telefon. „Tondo, mám tu svědeckou výpověď... potřebuju razítko. ... Osm minut? ... No dobrá. “ Ve spolupráci s kolegou, který vypadal jako herec Lír, mi začali líčit změny, které nová vláda zavedla v soudnictví. A že nedávno odjeli papaláši do USA poučit se o tom, jak si má počínat policie v boji se zločinci. „To je nápad, co? Do Ameriky! Když můžou jet k sousedům do Německa! A pan náměstek pak o tom měl v TV besedu a řekl, jak si koupil nádherný kolťák! To byste nevěřil, pane, co se tady teď děje, “ pravil zaníceně. „A jaká je naděje, že chytnete ty vandaly?“, zeptal jsem se. „Žádná! Je to jistota, že si je chytneme. Ale zase je budeme muset pustit. Za komoušů by to schytali!“, pravil. „Skutečně?“ „ Moh' bych vám tu povídat celý odpoledne. Já tomu už prostě nerozumím. My teď máme ruce svázaný ve všem. “ Nesměle jsem se optal, kdy dostanu razítko na protokol. „Teď už asi za pět minut. Je to na ověřo- vačce mrtvoly. Ale teď už asi na cestě sem, “ ujistil mě. Posléze vskutku vešel velmi mladý příslušník s razi’cem. Navíc pak informoval o jakémsi případu, který se stal docela nedávno ve Stromovce. Muž byl lapen čtyřmi výrostky. Po vydání peněz byl přinucen vypít lahvičku čistícího prostředku Cikuli. „Zatím je živ, ale doktor říkal, že to nemusí přežít, “ pravil příslušník. „ Takovýhle případy tu tedka máme na denním pořádku,“ řekl příslušník od vysílačky, razítkuje protokol. POLYGON 6/93 31 [pageend33]Zeptal jsem se, kudy bych se mohl dostat nejkratší cestou do Žerotínovy ulice. „Tondo ... zavezeš tady pána do Žerotínky, jo?“, přikázal příslušník zpoza pultu s vysílačkou. „Děkuji vám, “ poděkoval jsem. Usmál se přátelsky. „Tak ať už máte od problémů pokoj!“, povídal. Venku jsem nasedl do malého vozu, jehož karoserie na dlažbě chrastila a po minutě jízdy jsem byl doma. Den nato jsem přehodil pneumatiky tak, aby vpředu byl pár bezdušových a vzadu pár s dušemi. Příští den jsme jeli na výlet. U samého cíle, když jsem vystoupil, jsem spatřil, že čtvrté pneu drží Z posledního. Když jsem pak k vozu sešel po obědě, bylo beznadějně prázdné. Dirku v boku pláště opravil místní soukromník pomocí ucpávky americké výroby za 78 Kčs. Zbytek času tráveného v Praze jsem parkoval vůz Opel Astra za plotem u strýčka na periferii. A pak až do přejezdu hranic v Dolním Dvořišti nás nepotkalo už nic nepříjemného. Naopak... * * * Po několika dnech pobytu v Praze a drobných příhodách jsem došel k názoru, že zde často kontakt s obyvatelstvem probíhá takto: počáteční údiv nad vaší nevědomostí nebo neinformovaností či přáním; zvýšený hlas ... a v ten okamžik máte dojem, že jste osel nejen v očích tázaného, ale skutečně. Reagujete-li však klidně a s úsměvem, tu poněkud zaskočený protějšek mírní svůj hlas, začíná se usmívat a jeho ochota vzrůstá. Záhy máte dojem, Že vás dovede na místo, na které jste se ptal, Že vám půjčí stovku na věčnou oplátku. Loučíte se s úsměvem a vzájemným přáním všeho dobrého. V Praze se za pár posledních let hodně změnilo k lepšímu. Atmosféra města, chování lidí. Dívky a ženy jako by zkrásněly a dostaly se do formy, jakou si pamatujete. Jsou elegantní a urostlé. Vypadají jako ženy. Nesou si, co k nim patří, až je radost pohledět. Vlna nejmodernějšího feminismu do Prahy ještě nedorazila. A dámy ještě dávají přednost lodičkám před teniskami, šatům před dlouhými gatěmi. Navzdory nářkům v tisku, který dostáváme do Kanady o svízelné situaci v knižním obchodě, jsou početná knihkupectví stále navštěvována. Podnik pana Fišera v Kaprové pak doslova nabitý zákazníky. Inzeruje slevu 10% pro studenty. Řekl jsem, že jsem student své minulosti a zeptal, mám-li nárok na slevu. Sympaticky se usmál. Pan Fišer neřekl nic a já jsem platil plnou cenu. Mezi skvělými svazky původními i překlady je také mnoho všelijaké literatury. Došlo i na svazky harle- kýnské, Červenou knihovnu a překlady braku, který máme i tady. Ale kdo ví, co chce, najde a je spokojen. A za ceny stále báječné v porovnání s místními trhy. Po pár dnech jsem se odvážil občas s autem do města a uvědomil jsem si, jak jsou jeho ulice příjemné bez parkovacích hodin. Kromě vlastního centra se vždycky najde místo. 32 I tam, kde cedule označují zákaz parkování, stojí auta, jedno vedle druhého. Nepodařilo se mi uvidět příslušníka nebo jiného pověřeného zaměstnance zasunovat za stěrač průšvih oznamující lísteček. Pořizovací náklady na instalaci parkovacích hodin snad uchrání ještě nadlouho majitele vozů nepříjemností, které představují. A tak se parkuje s úsporností a vynalézavostí. Ačkoliv jízdné veřejnými dopravními prostředky podstatně podražilo, dopravní podniky včetně metra prodělávají. Není dost revizorů a mnozí občané jezdí načerno. Na žádné stanici jsem nečekal déle než dvacet minut, i když to bylo později večer. Nebyly jsme svědky jednoho přepadení, uzntutí kabelky, řádění cikánského obyvatelstva. Nenarazil jsem také na žebráka nebo vysloveně nechutného pobudu. Je možné, že jsem ve městě nebyl dostatečně dlouho. Pokud jsem se vracel autem ke strýci, aby mi noc mohla proběhnout bez nervozity Z parkování na ulici, projížděl jsem kolem Zimního stadionu. Ačkoli bylo jaro v rozpuku, lehounce jsem se léty navrátil nazpět k onomu nezapomenutelnému večeru ... vyprodaným stadionem zněla Ježkova rumba „Evropa volá“, a krásná, pro mne snad ze všech nejkrásnější krasobruslařka Milena Kladrubská v taneční revue oslňovala nádherou svého těla a uměním, ladné křivky jejími bruslemi čárané do zrcadlové plochy kluziště protínaly mi srdce nedefinovatelnými pocity, vrývaly se mi do mozku, na věky, na věčné časy, kdyby se mě někdo zeptal, jak bych definoval erotický zážitek, poslal bych ho na onu revui ... ujížděl jsem kolem a dál Argentinskou ulicí a vrně- ním motoru dál jsem slyšel Ježkovu rumbu a měl strašnou chuť zastavit u první hospody a tam zapíjet vzpomínku, uplynulé mládí a marně se ptát, proč právě ona, ta krásná Milena Kladrubská, mi zůstala v paměti, ač jsem rád sledoval přenosy nejlepších kraso- bruslařských zápolení... Mnoho lidí - zdá se - přišlo k velikým majetkům, které jim stát vrátil, z mnoha se stali přes noc milionáři, boháči, protože ne všichni přijali navrácený majetek se zodpovědností dát ho, zdevastovaný nedbalostí režimu, do pořádku a raději ho prodali již majetným a bohatým. Ačkoli penzisté se zdají nejvíce postiženi dynamickými proměnami, moje vlastní zkušenost z omezeného rodinného kruhu není nijak dramatická, strýček i tetinka mají důchod přes tři tisíce korun měsíčně, ale tetinka má větší části na hotovosti poschovávané po bytě (ač je duševně svěží a netrpí sklerózou, není jisté, zda o všech skrýších má přesnou evidenci) a strýček na stará kolena koketuje s nákupem nového automobilu za hotové. K samozřejmému vlastnictví chaty/chalupy a automobilu přibyla teď možnost návštěv exotických krajin a zájezdy se kupují, ač ceny jsou v dosti přesném ekvivalentu cen západních a tedy pro českého občana by měly být nedostupné. Ale nejsou! Po létech jsem navykl místnímu, tedy kanadskému pivu a lahvovou plzeň zavrhnul, ale tentokrát jsem si uvědomil ten propastný rozdíl v kvalitě lahodného moku, smutek se VOU/ě CLe mě zmocňuje, když hledím na rychle se rozplývající bublinky pěny kanadských a amerických piv točených i lahvových, zjatímco bílá pěna piva českého nebo rakouského podobá se více šlehačce, a teprve v pražských, českých, rakouských či německých hostincích si uvědomuju, o čem s naprosto nedůvodnou sebejistotou hovoří zde k divákovi televizní reklamy na kanadská a americká piva, ono klíčové slovo „mellow “ jako bublina práská mi na jazyku, zůstává jen slovem a šalbou pro ty, kteří ještě neměli možnost usednout ke stolu U Pinkasů, Vejvodů, U Nováků nebo v Repre... A žasl jsem nad kutloušky všelijakého pohostinství, které se objevují všude, třeba i v nosném zdivu Čechova mostu a na náplav- ce a říkal jsem si a doufal, že snad poctivost a fortel bude nadále spojena s nápaditostí na úkor chytračení a zneužívání situace a že možná za pár let nastane v Praze renezance bývalé slávy. V mnoha chrámech a kostelích si můžete zajít na koncert dvakrát, někdy i třikrát za den. Ceny jsou velmi různé pro našince a pro cizince, snažil jsem se pochopit nezbytnost toho opatření, náklady na provoz a nájem, na odměnu muzikantům, kde by na vyrovnání schodku nestačila ani ona kulturnost občanů Prahy, kdyby měli za koncert zaplatit 200 korun, obolus více než přijatelný pro Němce, Američana nebo Čecho-Kanaďana. Snažil jsem se argumentovat faktem, že v Paříži nebo v Římě jsou ceny pro všechny stejné, věděl jsem, že tak by to mělo být i v Praze a přesto chápal ono vysvětlení. Ale všeho dočasu, a tak tomu bylo i tentokrát, nastal čas loučení a odjezdu, cesta byla příjemná, projížděje po výborných dálnicích rychlostí 150km/h byl jsem v sousedním proudu předjížděn ještě rychlejšími mercedesy a vozy BMW a VW. Ve frankfurtské půjčovně automobilů, kde jsem vracel náš vůz, slečna v modravé uniformě přerušila s úsměvem můj pokus o vysvětlení vandalismu a rozdílného obutí. „Don’t worry about that!“ A tak jsem se nebál, pozdravil a vyšel z místnosti, převzal od ženy vozík naložený zbytečnostmi, které jsme s sebou vláčeli a z návěštní tabule odletů zjistil, že jsme se dostavili velmi brzy. Uklidnil jsem se vědomím, že Sigmund Freud docházel na nádraží už čtyři hodiny před odjezdem svého vlaku... [pageend34]für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien • Čtyř- a víceronásobné zvětšení kapitálu ♦ Neutrální expertizy • Porady, týkající se pojištění, financí, podnikání, koupě a prodeje nemovitostí • Překlady z němčiny, francouzštiny, italštiny a obráceně, osobní doklady, technické překlady • Tlumočení při obchodních jednáních • Budete dědit ve Švýcarsku, v Německu, v býv. Československu? Pozor na paragrafy! • Jak vysoký bude Váš důchod? • Jak dlouho budete pobírat svou výplatu v případě nemoci nebo úrazu? • Zajímáte se o koupi akcií, obligací apod.? • Znáte výhody „třetího sloupce jistoty“? • Chtěli byste vědět, co je bezpodmínečně nutně a co méně nutné v otázkách pojišťování se? • Vyňzujeme náhrady škod z pojišťoven ve Švýcarsku, Německu, v zemích býv. Československa • Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stojí k Vaší plné dispozici a spokojenosti již druhé desetiletí. Vyňzujeme dědictví českých a slovenských občanů v zemích býv. Československa a v zahraničí, náhrady škod z pojištění (Evropa), rehabilitaci majetku. Máme zástupce v advokátních kancelářích v býv. Československu. Provádíme POJIŠTĚNÍ NÁVŠTĚV Z BÝV. ČESKOSLOVENSKA i jiných zemí. Jistě uvítáte možnost uzavření výhodného pojištění nemoci, úrazu či úmrtí, event, převozu nemocného či zemřelého na náklady pojišťovny (i nad stáří 85 let). - Pojištění od 0.22 Fr. na osobu a den. Kreuzplatz 20, CH-8008 Zürich Telefon: (01) 932 32 22 - Fax: (01) 932 52 03 (předvolba z Německa 00411, z Velké Británie 010411) PRODEJNA ČfSKŤCfl « PŮJČOVNA ČESKÍ HO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 Obrázkové knížky bohem press ve 42 jazycích a dnes i česky a slovensky K dostání u všech dobrých knihkupců Mgr. Eliška Kotrbová-Wagnerová advokátka České advokátní komory Právní porady, zastupování, obhajoby Kancelář v Kanadě a v ČSFR Adresa: RR1. KARS - Ottawa, Ont. KOA 2E0, Canada Telefon: (613) 692-1082 ÚŘEDNĚ OVĚŘENÉ PŘEKLADY z češtiny do němčiny a naopak provádí JUDr. Jana STUPECKÁ Übersetzungs- und Korrespondenzbüro D-65550 LIMBURG, Tannenstrasse 2 Tel.: 06431/42363, Fax: 06431/47185 Estetická chirurgie na renomovaném pracovišti s 351etou tradicí v Praze. Špičkoví plastičtí chirurgové, kteří operují v ÚLK, mají i dlouhodobé zkušenosti z evropských i zámořských klinik. Operace horních a dolních víček • nosu ušních boltců • vrásek obličeje zvětšování prsů • zmenšování prsů operace povadlých prsů Nové ceny za operace jsou ve výši 30% ve srovnání s cenami v Německu. Naše adresa: Ustav lékařské kosmetiky Praha Jungmannova 31, 110 00 Praha 1 Telefon 26 00 96, 26 00 83 [pageend35]Majitelka: JANA ŠRÁMOVÁ OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. Těšíme se na Vaši milou návštěvu. RODINA LINKOVÁ Trádgárdsgatan 2 S-411 08 GÖTEBORG Telefon 031 /130129 D-90459 NÜRNBERG Comeniusstrasse 8 (přímo proti jižnímu východu hlav, nádraží) Telefon + fax: 0911 / 44 84 48 SEJDEME SE V PRAZE V EUROKLUBU DIVADLO • INFORMAČNÍ CENTRUM • DENNÍ BAR RESTAURACE EUROCLUBU • DIVADELNÍ BAR EUROCLUB OPLETALOVA 5 110 00 PRAHA 1 Tel: 22 40 91 Fax: 22 25 09 ÚŘEDNÍ PŘEKLADY Spectrum AG Vašich dokladů pro veškeré oficielní účely výhodně a do tří dnů provádí diplomovaný překladatel a soudní tlumočník Ing. Jiří KOMÁREK Tösstalstrasse 74 8636 WALD (ZH) Telefon (055) 95 52 73 • cestovaní, lázeňské pobyty a dovolená v Čechách • Europa-Mitfahrzentrale: servisní služba pro spolucestující v autě info-telefon 156 7070 00 • odborné porady právní a podnikatelské • ukládání kapitálu v CH a FL • zprostředkování obchodních transakcí a partnerů • realisace prodeje i koupě nemovitostí a pozemků v Čechách • zprostředkování investic v celosvětovém měřítku Generalagentur CH, Dörflistrasse 10,8057 Zürich Tel. 0041-1-312 1 819, Fax 0041-1-312 1 833 IB S LB ELU KF HOTEL GARNI [pageend36]