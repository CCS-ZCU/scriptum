VĚSTNÍK ČESKOSLOVENSKÉ NÁRODNÍ RÁDY AMERICKÉ PÁTÉ VÝROČÍ 21. SRPNA PROHLÁŠENÍ ČESKOSLOVENSKÉ NÁRODNÍ RADY AMERICKÉ Dne 21. srpna t.r. uplyne pět let od sovětské invase Československa. Tehdy se celý svobodný svět pohoršil nad tímto hrubým porušením československé svrchovanosti. Nevyvolaný útok Rudé armády se příčil všem zásadám spo- řádného soužití neodvislých států, všem zásadám Charty Spojených národů i závazkům plynoucím z mezinárodních smluv podepsaných Sovětským svazem samým. Po pěti letech vojenské obsazení Československa trvá. Bezpráví invase a okupace nebylo dosud odčiněno. Popření všeho práva, podupání neodvislosti, svobody a rovnosti národů ještě stává. Češi a Slováci nejsou pány ve vlastni zemi. Je to pro ně stav nesnesitelného ponižení. Pro společenství národů je to skvrna dosud nevymazaná. Pro usmíření světa je to porážka, která vylučuje vyhlídky na budoucí mír. Vláda USA a mnoho dalších vlád se dnes snaží o zvýšení bezpečnosti a o rozmnožení spolupráce v Evropě, tj. mezi svobodným Západem a Sovětským svazem a jeho satelity. Prvním předpokladem úspěchu tohoto úsilí je stažení všech vojenských sovětských oddílů z československého ú- zemí. Dokud nebude bezpráví odčiněno, dotud nemůže dojít к normalizaci. Bez odchodu sovětských vojsk z Československa nemůže vzniknout naděje na konečný mír. Po pět let již tuto pravdu stále opakujeme. Opakujeme ji i dnes, kdy stává možnost, aby Západ prosadil odchod sovětských vojsk z Československa. Vás, všechny lidi dobré vůle znovu vybízíme o tomto přesmutném výročí: Naléhejte, aby naše americká vláda při jednání se Sovětským svazem prosadila vyklizení sovětských vojenských oddílů z Československa. To budiž náš první požadavek. Tak nejspíše pomůžete bratřím a sestrám ve vlasti svých předků. Tak nejlépe posloužíte svobodě a míru! Chicago, srpen 1973. К pětiletému výročí 21. srpna a sovětské invase Československa zaslala Čs. národní rada americká redakcím mnoha listů po celých Spojených státech dopis následujícího znění: Od r. 1959, kdy president Eisenhower podepsal zákon Public Law 86-90, třetí týden v červenci je označen za “Captive Nations Week”. Je povinností presidenta vydat prohlášení, což president Nixon letos učinil dne 13. července. Americké veřejnosti se vždy připomene, že miliony lidí stále žijí za železnou oponou. Ve svém prohlášení president Nixon se opatrně vyhnul narážkám na Sovětský svaz, hlavního viníka, a pouze všeobecně vyzval americké občany, aby se věnovali vyšším ideálům za svobodu všech lidí. Členové kongresu se však nevyhýbali kritice Sovětského svazu a po celý týden bylo učiněno mnoho projevů, jak v Domě zástupců, tak v Senátě. Congressional Record pak uveřejnil proslovy těchto kongresmenů: Joseph Addabbo (D.-N.Y.l, Glenn M. Anderson (D.-Cal.), Mario Biaggi (D.-N.Y.), James Burge (D.-Mass.), James G. Cleveland (D.-N.H.), William R. Cotter (D.- Conn.), Lawrence Coughlin (R.-Ра.), George E. Danielson (D.-Cal.), Edward Derwinski (R.-I1L), John D. Dingel (D.-Mich.), Thaddeus J. Dulski (D.-N.Y.), Dante B. Fascell (D. Fla.), Daniel F. Flood (D.-Ра.), Hamilton Fish, Jr. (R.-N.Y.), Gerald R. Ford (R.-Mich.), William D. Ford (D.-Mich.), Edwin B. Forsyth (R.-N.J.), Benjamin A. Gilman (R.-N.Y.), Martha W. Griffith (D.-Mich.), Ella T. Grasso (D.-Conn.), James M. Hanley (D.-Ра.), Robert P. Hanrahan (R.-Ill.), Henry Helstoski (D.-N.J.), William H. Hudnut (R.-Ind.), Jack Kemp (R.-N.Y.), Earl F. Landgrebe (R.-Ind.),Ray J Madden (D.-Ind.), Robert McClory (R.-Ill.), Stewart B. McKinney (R.-Conn.), Morgan F. Murphy (D.-Ill.), Edward J. Patten (D.-N.J.), Peter A. Peyser (R.-N.Y.), Číslo 223 Červenec-Srpen 1973 TÝDEN POROBENÝCH NÁRODŮ CZECHOSLOVAKIA STILL OCCUPIED Five years ago, this August 21, Soviet troops invaded Czechoslovakia and occupied the country. Because the troops still remain there today, the sovereignty, territorial integrity and political independence of the Czech and Slovak people not only have been but also are being violated, contrary to the United Nations Charter and International commitments undertaken by the Soviet Union. Up to the present time the world of nations has taken no effective steps to remedy this situation. With the much heralded improvement of relations between the United States and the Soviet Union, we believe that the time has now come for the two great powers to agree on the withdrawal of the Soviet troops from Czechoslovakia. This, in our view, should be the first order of business of the present East-West dialogue. Such action would enlarge the scope of improving relations among the powers and would ratify the aspirations of peoples in all countries to move the world toward peace. CZECHOSLOVAK NATIONAL COUNCIL OF AMERICA Dr. Mikulaš Ferjencik Dr. Vlastislav Chalupa Prof. Francis Schwarzenberg Chicago, August 7, 1973 V Chicagu uveřejnily text Chicago Sun Times 16. srpna, Chicago Daily News 16. srpna a Chicago Tribune 16. srpna. [pageend1]July - August 1973 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor — VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois Červenec - Srpen 1973 Orgán Československé národní rady americké Vycházi měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00 Redaktorka — VLASTA VRÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 John R. Rarick (D.-La.), Peter W. Rodino, Jr. (D.-N.Y.), Howard W. Robinson (R.-N.Y.), John J. Rooney (D.-N.Y.), John H. Rousselot (R.-Cal.), Ronald A. Sarasin (R.-Conn.), Samuel S. Stratton (D—N.Y.), William F. Walsh( R.-N.Y.), Charles W. Whalen, Jr. (R.-Ohio), Lester L. Wolff (D.- N.Y.), Gus Yatron (D.-Ра.), Clement J. Zablocki (D.-Wisc.), V senátě upozornili na osud porobených národů tito senátoři: J. Glenn Beall, Jr. (R.-Md ), Edward W. Brook (R.- Mass.), James L. Buckley (R.-N.Y.), Peter H. Dominick (R.-Colo.), Clifford P. Hansen (R.-Wyo.), Jacob K. Javits (R.-N.Y.), Claiborne Pell (D.-R.Ľ), Charles H. Percy, (R.-Ill.), Robert Taft, Jr. (R.-Ohio), Strom Thurmond (R.-S.C.), Harrison A. Williams, Jr. (D.-N.J.). Letošní projevy byly o to důležitější, že v Evropě se konala konference v Helsinkách, kde Sověty neúprosně trvaly na svých požadavcích a neústupně prosazovaly uznání “trvalého zajetí” porobených národů. Československá národní rada zvláště upozorňuje na projevy a zásahy senátora Henry Jacksona a Rep. Edward J. Derwinského, který mimo jiné dal uveřejnit v Congressional Record společné prohlášení ČSNRA, Polského národního kongresu a Spojených maďarských organizací (Congressional Record, E 4368, June 25, 1973, “Open Leter to Mr. Leonid Brezhnev.”) Senátor Henry Jackson, předseda senátního po,dvýboru “Senate Permanent Subcommittee on Investigations”, vyvíjí silnou proti-komunistickou a proti-sovětskou činnost. Vytýká vládě, že ustupuje před nároky a věří falešným slibům Moskvy, aniž by dostatečně hájila naše zásady. Vydal nedávno ze zasedání tohoto výboru interview s prof. Leopoldem Labedzem z Oxfordské university, hostujícím profesorem na Stanford universitě, redaktorem oxfordského odborného časopisu “Survey”. Prof. Labedz, ze svých velkých zkušeností a znalostí, podává přehled strategie Sovětského svazu a varuje před dalšími jeho úspěchy. Analyzuje nebezpečí, do kterého nás vrhá americký průmysl svými obchody a plánováním a financováním budoucích projektů v Sovětech. Poukazuje na naše slabiny a naivnost v jednání s Moskvou. Podává odborné a pádné důkazy o všem tom, o čem Rada píše již tolik let. Vřele doporučujeme svědectví prof. Labedze, s předmluvou senátora Jacksona. Tiskopis je k dostání u Superintendent of Documents, U.S. Government Printing Office, Washington, D.C. 20402, Stock No. 5270-01925. Cena 65 centů. Název tiskopisu: Hearings before the Permanent Subcommittee on Investigations of the Committee on Government Operations, United States Senate, Part 2, with Leopold Labedz, July 12, 1973. Dále doporučujeme odbočkám a oblastem ČSNRA, i jednotlivým členům, aby se podíleli na akcich Rady, např, aby dopsali svým kongresníkům a senátorům, kteří projevili zájem o osud porobených národů, a aby jim poděkovali. Ve Spojených státech námi zvolení zástupci do kongresu jsou velice citliví na přání a názory svých voličů. Je na nás, abychom jim dali najevo, že sledujeme jejich činnost ve Washingtonu a že nám není lhostejno, jak hlasují a pracují. Členové předsednictva Československé národní rady v Chicagu a washingtonská odbočka jsou si dobře vědomi politické důležitosti této spolupráce a tímto způsobem navazují styky s našimi washingtonskými zastánci . Osudu porobených národů vzpomenuli proklamací guvernéři: William A. Egan, Alaska, Dale Bumpers, Arkansas, Thomas J. Meskill, Connecticut, Jimmy Carter, Georgia, John A. Burns, Hawaii, Robert B. Docking, Kansas, Edwin Edwards, Louisiana, Kenneth B. Curtis, Maine, Marvin Mandel, Maryland, Wendell R. Anderson, Minnesota, J. James Exon, Nebraska, William T. Cahill, New Jersey, Bruce King, New Mexico, Nelson A. Rockefeller, New York, William G. Milliken, Michigan, John J. Gilligan, Ohio, Winfield Dunn, Tennesee, Patrick Lucey, Wisconsin, Stanley K. Hathaway, Wyoming, Dolph Brisco, Texas . Starosta města New Yorku John V. Lindsay vyzval občany, aby věnovali pozornost a zájem o osudy lidi, kteří stále ještě žiji bez lidských práv. V Chicagu každým rokem, starosta města Richard Daley se zúčastňuje manifestace. Spojené organizace Captive Nations Committee, jejichž činným členem je Československá národní rada americká, pořádají mohutný průvod hlavní ulicí State Street v sobotu v poledne. Účast je veliká a průvod svými kroji, a hlavně nápisy pochodujících, vyvolává živý zájem tisíce chicagských občanů. 2 • VĚSTNÍK Týden porobených národů vyvrcholil v Chicagu v sobotu 21. července tradičním průvodem. Čs. národní rada americká přizvala к manifestačni účasti všechny krajanské organizace a celou krajanskou veřejnost. V čs. oddílu pochodovalo členstvo ČSNRA, členky Ženské národní rady, členstvo Klubu Domov, Sokola, Čs. Orla v exilu, Taneční a folkloristické skupiny Beseda, Moravské kulturní společnosti a ostatních organizací. Početná krojovaná skupina dětí v krojích na otevřeném voze a mládež v krojích na voze taženém spřežením pěti ušlechtilých koní (zařazených do průvodu laskavostí Dr. Ferjenčíka) sklízela potlesk přihlížejících. Československý oddíl průvodu byl doprovázen 25 člennou kapelou řízenou p. Zákrockým. Důstojným způsobem připomněl obyvatelům Chicaga norobené Československo a touhu čs. lidu po svobodě. Děkujeme všem za účast a práci na přípravě této manifestace. PRŮVOD POROBENÝCH NÄRODÜ CAPTIVE NATIONS — PRŮVOD V MIAMI V PATEK 27. ČERVENCE Na výzvu ze schůze několika národnostních skupin byl Uspořádán průvod, který vyšel od Miami Courthouse. Konec průvodu byl u Torch of Freedom na Biscayne Blvd., kde hoří věčný plamen na památku pres. Kennedyho. V průvodu byli první Čechoslováci, Maďaři, Litvinci, Poláci, vých. Němci, Litevci, — později se dostavila skupina Kubánců ze sboru Alpha 66, který vykonává proti Castrovi různé sabotáže a “návštěvy” Kuby. V československé skupině byli zastoupeni delegáti z Československého Klubu, Dámského Klubu, řádu ČSA a Sokola. Nesli velký nápis — CZECHOSLOVAKIA — a druhý nápis zněl: STILL OCCUPIED. V průvodu šel první mistostarosta města Miami Reverend Gibson, který zastupuje černošské obyvatelstvo Miami a mluvil velmi věcně. EWR V E S T N I К VESTNÍK [pageend2]Mnoho lidí se domnívalo, že během návštěvy Leonida Brežněva ve Spojených státech se někdo aspoň slovíčkem zeptá, proč sovětská vojska už pátý rok okupují Československo. Československá národní rada americká se obrátila na presidenta Nixona, v domnění, že by snad mohl takové slovíčko u Brežněva ztratit. Domnívala se, že president Nixon byl к takovému slovíčku morálně oprávněn a povolán. Národní rada americká se totiž mohla dovolat telegramu který Richard Nixon poslal к zasedání Čs. národní rady americké ve Washingtonu 18. října 1968. Bylo to u příležitosti vzpomínek к 50. výročí založení Československé republiky, na němž Amerika před padesáti lety měla význačný podíl. Richard Nixon ve svém telegramu nazval sovětskou in- vasi do Československa “nejenom porušením mezinárodního práva a porušením slov i ducha Charty Spojených národu, nýbrž i porušením lidské slušnosti.” Tento telegram byl odeslán 18. října 1968. Od 1. ledna 1969 Richard Nixon přestal být soukromým občanem a stal se presidentem Spojených států. Nechce se nám věřit, že tento malý rozdíl způsobil, že president Richard Nixon neopakoval hostu Leonidu Brežněvovi, co si o sovětské okupaci Československa, už pět roků trvající, myslí. Československá národní rada americká rozdala tisíce letáků ve Washingtonu po dobu pobytu Leonida Brežněva. Letáky tyto podepsala společně s Coordinating Committee uherských organizaci v severní Americe a s polským kongresem v Americe. Byly adresovány přímo Leonidu Brežněvovi. V tomto letáku podrobně jsou vypočítána porušení lidských práv, kterých se Sověty dopustily v roce 1956 v Maďarsku a v Polsku a v roce 1968 v Československu. Tyto letáky se jistě nedostaly přímo do rukou Leonida Brežněva (sovětské vyslanectví mu je však jistě doručilo) a americké vládní kruhy se o nich Leonidu Brežněvovi jistě nezmínily. O americkém tisku nemluvíme. Obrátili jsme se též na Henry Kissingera, který návštěvu Brežněvovu do všech detailů připravoval. Přečetli jsme si 23. června v The N. Y. Times rozsáhlý projev Henry Kissingera z 22. června, vysvětlující obsah dohody uzavřené mezi USA a SSSR za účelem vyvarování se atomické válce. Henry A. Kissinger mluvil v této souvislosti o Československu a řekl pozoruhodná slova. Řekl: “Když Sověty vpadly do Československa, jasně myslely, že tím neohrožují mezinárodní mír.” “. . . a když Spojené státy vtrhly do severního Vietnamu, byly přesvědčeny, že to neohrozí mezinárodní mír. Není tu široká díra, kterou by prošel nákladní vůz?” “Jestliže jeden z obou podpisovatelů chce najít výmluvu, proč jít do války, tak tu výmluvu, proč jde do války, najde. Taková byla historie v době poválečné (tj. po druhé světové válce).” ". . . Podle našeho názoru pohyb rozsáhlých sil do suverénního státu by nebyl v souhlasu s duchem této dohody, avšak já opravdu nechci jít do podrobné analysy o každé myslitelné situaci, která by mohla vzejit.” Henry Kissinger řekl jasně, že pohyb, tj.vpád rozsáhlých sil do suverénního státu by odporoval duchu této smlouvy: Sovětská in- vase do Československa se stala ovšem v době, kdy mezi USA a SSSR taková smlouva neexistovala. Henry Kissinger však řekl, že Sověty při vpádu do Československa se domnívaly, že tím neohrožují mezinárodní mír. A řekl dále, že když některá ze smlouvních stran by chtěla jít do války, že do ní půjde. Kissinger řekl, že v případě, že by některá ze smluvných stran v takové situaci si počínala jako ostrý právník, tlačící na samou hranici smlouvy, pak samozřejmě najde cestu jak to učinit. Henry Kissinger však nechtěl jit do podrobné analysy situace, každé myslitelné situace, ke které by mohlo dojit. Závěr к úvaze Kissingerově je ponurý: především proto, že řekl, že к okupaci Československa došlo proto, že Sověty se nedomnívaly, že by tím ohrozily mezinárodní mír a že к válce i za platnosti právě uzavřené dohody by mohlo kdykoli dojít, když některá signatární mocnost takové risi- ko na sebe vezme. Vypadá to smutné s mezinárodním právem, když ve chvíli uzavíráni smlouvy za účelem vyloučení hrozby nukleární války jeden signatář připouští, že bude záležet na tom, zda podpisující mocnosti budou jednat v duchu dohody. Znajíce způsob myšlení sovětského — Henry Kissinger se jistě v něm neklame — musíme jako Čechoslováci vyzdvihnout dva momenty: Především, že Sověty až dosud jednaly proti duchu i znění řady mezinárodních dohod, které uzavřely, a proto nevěříme, že by jim duch této poslední smlouvy nějak vadil. Po okupaci Československa si vymyslely Brežněvovu doktrínu a zmanipulovaly dodatečný souhlas к jeho okupaci ze strany okupovaných a znásilněných čs. autorit, pochybné legitimace. A na konec, vždyť žádný Čechoslovák ani v okupovaném Československu, ani americký občan československého původu nechce, aby kvůli okupaci Československa šla Amerika do války. Je přece řada možností, short of war, jak působit na Sověty, aby po pěti letech okupace a tzv. normalizace Československa z Československa ráčili odtáhnout. Tak či onak je možno říci Leonidu Brežněvovi: Ivan go home z Československa. Bylo by ovšem к tomu zapotřebí nemyslit na chvíli jenom na Watergate skandál a na biliónové obchody se Sověty. Obáváme se však, že tyto úvahy převládaly. Více jak osudy stomilionů lidí za železnou oponou je toho času této tak zvané realistické zahraniční politice americké o- bětováno. Je to tím pozoruhodnější, že se to stalo takřka v téže chvíli, kdy Západní Německo uznalo, že mnichovské dohody z 29. září 1938, uzavřené pod tlakem, jsou neplatné. Dohoda mezi USA a SSSR 22. června ve Washingtonu u- zavřená pod hrozbou nukleární války, — hrozí mimochodem řečeno Spojeným státům stejně jako Sovětům — stojí na stejně vratkých základech. Henry Kissinger však chce spoléhat na ducha této dohody, na ducha sovětského, který už tolikrát věrolomně zradil. In memory of Jaroslav (Jerry) Novak, věnuje Mr. Howard Novak, Rochester, NY ......................$15.00 In Memoriam Petra Rabstejnka, věnuje Mrs. Hermie C. Rabstejnek, Oklahoma City, Okla. $15.00 К uctění památky manžela p. Josefa O. Hanuše, věnuje Mrs. Betty Hanuš, Miami, Fla..................$10.00 Vzpomínáme drahého tatínka, Marie Hayder, La Grange Park, Ill..................... $10.00 К uctění památky ses. Anny Spánkové, věnuje Anton Benesh, Ithaca, Mich.....................................$ 5.00 К uctěni památky zesnulého V. Kroba z Union Pier, Mich., věnuje Mrs. Anna Vlasák, Berwyn, Ill..... $ 5.00 VĚSTNÍK • 3 ČESKOSLOVENSKO PÁTÝ ROK OKUPOVÁNO IN MEMORIAM: К uctění památky přítele Josefa Falty věnují: Milada a Frank Lukešovi, Northbrook, Ill............. $25.00 Blanka Jiráková, Chicago, Ill. (na českou a slovenskou stolici při Chicagské universitě) .............. 20.00 Josef Žák-Marušiak, Berwyn, Ill................................ 10.00 Jiří Traub, Cleveland, Ohio .....................................$10.00 L. Májovský, Berwyn, Illinois .................................... 10.00 Ladislav Matoušek, Chicago, Illinois ......................... 10.00 Anton Benesh, Ithaca, Mich........................................ 5.00 Vratislav Bušek: [pageend3]Z UDÁLOSTÍ V ČESKOSLOVENSKU Dne 3. července 1973 se sešlo 35 ministrů zahraničních věcí evropských států, včetně ministra USA a Kanady. Jednalo se o bezpečnostní konferenci Evropy, o které říká komunistický blok, že byla požadována socialistickými zeměmi již roku 1966, ale že země západní Evropy, včetně organizace NATO, ji briskně odmítly. Dle pražského Rudého práva se však situace vyvíjela tak, že se konečně konference uskutečnila. A proč? Mezi rokem 1966 a 1973 prý ve světě došlo к změně poměru sil ve všech oblastech — ekonomické, politické a také vojenské — ve prospěch socialismu. Dříve než mohl být vytvořen základ pro jednání mezi oběma tábory, jako mezi rovnými a suverénními partnery, musely prý se zhroutit naděje kapitalismu, že se mu podaří zastavit postup socialismu. Nikoli náhodou prý má změna názoru Západu časovou souvislost také s neúspěchem kontrarevolučních plánů československé reakce v roce 1968. Změna poměru sil, autorita, kterou získala politika socialistických zemi, a úspěchy aktivní a koordinované zahraniční politiky socialistického společenství prý vytvořily situaci, v níž vládnoucí kruhy v kapitalistických státech si nemohly dovolit postupovat starými a překonanými metodami ‘zatlačování komunismu’. Ani nová politika zaměřená na rozkol v socialistickém táboře prý neni úspěšná. Změna v poměru sil prý také rozhodující měrou ovlivnila vznik realistických prvků v postoji některých západních politiků. Rudé právo tím má na mysli postup půlmiliónové armády socialistických zemí na západní hranici Československa a jeho okupaci, která vyvolala jen malé pobouřeni v organizaci Spojených národů, která byla méně účinná, než protesty některých komunistických stran zemí Západní Evropy. Když došlo к projevům zúčastněných ministrů. Andrej Gromyko si nedal ujít příležitost a zajistil si, aby byl prvním řečníkem. Po 50 minut (dvakrát tak dlouho, než bylo stanoveno) pak bez zardění mluvil jen o tom, co od konference očekává Sovětský svaz, totiž uznáni sovětské svrchovanosti nad státy Střední a Východní Evropy ,a uznáni vši sovětské územní kořisti z doby II. světové války i po ní, včetně definitivního rozděleni Německa na dva státy. O požadavku západních nekomunistických zemi o uvolnění styků občanů Západní a Východní Evropy a výměně idejí se ani slovem nezmínil, přestože před konferenci byly náznaky. že Sovětský svaz bude do jisté míry s takovým programem souhlasit. Jeho projev byl ihned podpořen polským i východoněmeckým ministrem zahraničních věcí. Otázka okupace Československa nebyla oficiálně dána na program jednáni, ale zástupce Gromyka bez ostychu prohlásil к novinářům, že případ Československa se bude opakovat i v budoucnosti, neboť prý je to vnitropolitickou záležitostí socialistických zemí. V praxi tedy hranice Sovětského svazu nejsou na hranici Rumunska a Polska, ale na hranici Československa a Východního Německa. Ministři Západní Evropy varovali Sovětský svaz, že jestliže nepřistoupí na větší styk mezi občany zemí Východní a Západní Evropy, naděje uznání hranic dle přáni Sovětského svazu se rovnají nule. Západoně- mecký ministr Scheel poznamenal, že takové uznání hranic by vlastně přerušovalo normální styky z obou stran hranic. Britský Sir Alec Douglas-Home varoval Sověty, že: “nezlepšíme-li životní podmínky prostých lidí na této konferenci — mají se nás právo ptát •— čeho všechny tyto diplomatické fráze dosáhly?” a dodal, že jestliže pokrok styků lidi nelze docílit, nezbývá nic jiného, než konferenci rozpustit s vědomím, že byla svolána předčasně. Státní sekretář US William Rogers prý pronesl mnohem mírnější projev než se očekávalo, přestože jasně podporoval požadavek zvýšeného styku lidí obou táborů. Západoevropští diplomaté byli zklamáni, že Rogers vynechal část projevu, který Dne 8. července 1973 navštívil Prahu státní sekretář USA W. Rogers, aby podepsal připravovanou smlouvu o otevření konsulátů — československého v Chicagu a Spojených států amerických v Bratislavě. Jeho návštěva byla v čs. komunistickém tisku kvitována jako významný mezník ve stycích mezi oběma zeměmi. V soukromých rozhovorech s ministrem zahraničí Chňoupkem, prvním tajemníkem KSČ dr. Husákem a předsedou vlády Štrougalem mluvčí americké delegace prohlásil, že rozhovory probíhaly v ‘úředním avšak realistickém duchu’, a obě strany prohlásily, že došlo к určitému uvolnění oboustranných vztahů. Bylo dohodnuto, aby se pokračovalo v rozhovorech na obou důležitých základnách — první započne v měsíci září a bude se týkat 72 milionů dolarů, které čs. vláda dluží americkým občanům za znárodněný majetek po převzetí moci násilným převratem komunistickou stranou v r. 1948. Československo pak bude požadovat navrácení 18 a půl metrických tun zlata, bývalého pokladu Československa, který byl před vpádem Hitlera do Československa odvezen na Západ a nyní je pod ochranou Spojených států amerických. Druhou základnou rozprav, jež mají začít v měsíci říjnu, bude vědecká a kulturní výměna. V soukromém rozhovoru s ministrem zahraničí Chňoupkem státní sekretář Rogers odevzal jmenovanému listinu 31 československých občanů, kteří si přejí, aby směli ke svým rodinám a příbuzným, dnes žijícím v USA. Ministr Chňoupek prohlásil, že čs. vláda bude tento problém řešit v humánním duchu. Oficiální orgány USA upozorňují, že dojmy nevraživosti v minulosti a nenávisti budou muset být překonány, než bude docíleno positivní základny к možné dohodě. Při podepsání konsulární smlouvy ministr Chňoupek podotkl, že návštěva amerického státniho sekretáře Rogerse je mezníkem к nastoupení lepší cesty ve vzájemných vztazích obou zemí. Sekretář Rogers na to reagoval poznámkou, že smlouva umožní volnější styk lidí a zvýší obchod mezi oběma zeměmi. Zbývající bod jednání je zahraniční obchod obou zemí. Československo se uchází o nej výhodnější podmínky v obchodě se Spojenými státy, které požívají spřátelené státy. Sekretář Rogers uvědomil vládní vůdce v Praze, že chtějí-li toho docíliti, musí ukázat hodně dobré vůle, aby přesvědčili kongres Spojených států, že vzájemné styky se lepší a že si statutu nejvýhodnějších podmínek zaslouží. Dále je upozornil, že vzájemné styky se nezlepší, dokud Československo bude pokračovat v hrubém napadání politiky Spojených států amerických. Oficiálně návštěva Rogerse byla v Československu vítána, a dr. Husák měl prohlásit, že ho těší vidět americké přátele v čs. zemi. ČESKOSLOVENSKO A KONFERENCE V HELSINKÁCH 4 • VĚSTNÍK NĚCO PRO NÁVŠTĚVNÍKY ČESKOSLOVENSKA Turisté přijíždějící na návštěvu do Československa, mohou přivézt dárky beze cla do výše 300 Kčs. Pro dovoz dárkových předmětů našimi krajany se připouští bezcelnost až do hodnoty 2000 Kčs na osobu. Za krajany se z hlediska této celní úlevy pokládají Češi a Slováci, kteří se před léty STATNÍ SEKRETÁŘ SPOJ. STÁTŮ WILLIAM ROGERS V PRAZE naznačoval, že program konference a jeho realizace nemohou být vyřešeny pouze přičiněním USA a USSR. Očekávalo se, že konference potrvá nejméně týden, ale 35 ministrů odříkalo projevy presentující oficiální stanoviska svých zemí v rekordním čase — tři a půl dne — bez vyřešení jakéhokoliv problému. К jejich řešení byla stanovena druhá fáze jednání na měsíc září z Ženevě, kde dojde к pravé konfrontaci požadavků obou táborů, jež má pak vyústit ve vrcholné konferenci, jestliže porady v Ženevě usněii. [pageend4]vystěhovali a navštíví ČSSR po delší době nebo vůbec poprvé. Je nepřípustný dovoz věcí bez ohledu na ' ' h cenu, jestliže jde o množství, které neodpovídá potřebí jednotlivce nebo jeho rodinných příslušníků. Dále dovoz poštovních známek, cenin, upotřebeného šatstva, prádla a obuvi a jiného ošacení. Výjimky může povolit celní správa. Při odjezdu cizince propustí celnice též dárky v pouhé hodnotě 300 Kčs, dále však dárky zakoupené za cizí valuty, jejichž částka nesmí přesahovat obnos po odečteni částky prokázaných pobytových výloh. Neprokáže-li cestující výši těchto výloh v ČSSR, považuje se za přiměřenou částka 80 Kčs na den pobytu. Celnice propustí bez vývozního povolení též věci zakoupené v Tuzexu; potvrzenka z Tuzexu platí jako povolení к vývozu. U věcí nakoupených v jiných prodejnách za valuty stačí к povolení vývozu číslovaná prodejní stvrzenka s jménem kupujícího, obchodu a množství zboží. Na vývozní povolení celnice a po zaplacení správního poplatku ve výši 100% z ceny zboží je dovoleno v turistickém styku vyvážet maso, ryby, drůbež, jižní ovoce, dovážené tabákové výrobky, dámské punčochy, přikrývky, koženou obuv pro dospělé, kožené rukavice, nerez příbory a nádobí. Loňského roku překročilo čs. hranice oběma směry na miliony turistů; — v naprosté většině byli turisté poctivými ob'any, našli se však i takoví, kteří zaměňují turistiku za výnosné podloudnictví. Co se loňského roku do ČSSR nejvíce “pašovalo” ?; čs. platidla, textilní výrobky, líh a lihové nápoje, radia, magnetofony, kůže a kožešiny. Vyváželo se: zase čs. platidla, textilni výrobky, valuty, pletené zboží a starožitnosti. Pravidelná měsíční schůze předsednictva se konala v úterý večer, dne 7. srpna v místnostech úřadovny za přítomnosti ses. Kovářové a bří. Čiháka, Dellina, Hřebíka, Chalupy, Kalkuse, Míčky, Št. Papánka, Schwarzenberga a 3. září — 25. výročí úmrtí Dr. Edvarda Beneše, druhého presidenta Československé republiky Šalomouna. Předsedal br. Ferjenčík a zapisoval br. tajemník Chalupa. Omluveni: ses. Vrázová, bří. Brym, Kopecký a Rausch. Ses. Marie Langová předložila zprávu za úřadovnu, která se týkala hlavně finančního úspěchu Československého dne a nálepkové akce. Br. Kalkus pak předložil finanční zprávu a účty. Oboji bylo schváleno. Předsednictvo věnovalo hlavní část schůze Konferenci o evropské bezpečnosti, svolané na podzim do Ženevy. Byla zdůrazněna mravní povinnost využít plně této příležitosti a podniknout vše, co je v našich silách, aby Západ Československo neodepsal. Bude proto dotázán Dr. Jan Papánek, zda by mohl za Radu jet na konferenci v zájmu čsl. věci. Br. Schwarzenberg předložil text anglického prohlášeni Rady к 5. výročí sovětské okupace Československa, který byl předsednictvem schválen a který bude rozeslán anglickému tisku к uveřejnění v rubrice “Dopisů”. Prohlášení nebude zasláno členům Kongresu a vlády, protože ses. Faltu- sová a br. Hašek podnikají významnou akci, kterou není vhodné křížit. Br. Schwarzenberg předložil též český návrh “Prohlášení Rady” к 5. výročí. Text schválen, rozhodnuto rozeslat krajanskému tisku. Br. tajemník přečetl řadu přípisů členů Kongresu, kteří se různým způsobem ujali naši věci. Dopisy předány úřadovně, aby byly zpracovány pro Věstník a American Bulletin a aby všem byl zaslán děkovný dopis, s přiloženým prohlášením Rady “Czechoslovakia still occupied”. Br. Chalupa pak referoval o přípravě memoranda o komunistickém dodržovaní “reciprocity”, na kterém pracují ses. Faltusová a Br. Hašek. Též podal přehled korespondence a materiálu od ses. Faltusové. Br. Ferjenčík podal zprávu o odpovědi State Departmentu na poslední připiš Rady. Dále referoval o pozváni Polish American Congress к účasti na jejich Protest Rally. Radu bude zastupovat br. Ferjenčík, který je s br. Poláky v častém styku. VĚSTNÍK • 5 ZPRÁVA Z PŘEDSEDNICTVA SPOLEČNOST PRO VÝZKUM ČESKOSLOVENSKA V MNICHOVÉ Společnost pro výzkum Československa byla založena v Mnichově pod vedením profesora Lobkowicze z mnichovské university. Dalšími spolupracovníky jsou profesoři Karl Bosi, prof. Friedrich Prinz a Herbert Ludat. Společnost bude financována Siemensovou nadaci a organisacemi, jež mají zájem na vývoji Československa, to jsou předně organizace sudetských Němců, mezi nimi i Ackermannova obec, jak dodává Rudé právo. KOMUNISTÉ CHYSTAJÍ DĚJINY VYSTÉHOVALCÚ Nedávno prý skončilo zasedání XIII. světového kongresu historiků v Moskvě, a již se konají přípravy na XIV. kongres, který se bude konat v San Franciscu. Matičné čítanie z 9. júla 1973 píše o problematice výzkumu dějin vy- stěhovalců a života krajanů v USA. Převážně se zabývá jen přistěhovaleckou vlnou Slováků, jichž se od r. 1870 do 1939 přistěhovalo do USA na 700 tisíc. Na kongresu se budou historikové mnohých evropských a zámořských zemí snažit dokázat, která vystěhovalecká vlna přispěla nejvíce к vývoji a kultuře Spojených států amerických. Na Slovensku byl již před léty založen studijní odbor pro zahraniční Slováky, přesto prý jsou však problémy v dokumentační výzkumné práci. Bude použito možnosti přístupu к archivu z konce 19. století v Haus-Hof a Staatsarchivu ve Vídni a v maďarském Orsagos Leveltari v Budapešti. Bude prý třeba použít všech pramenů a sil, aby studii o vystěhovalectví Slováků neučinil někdo cizí nebo nepovolaný! Doufáme, že studie nebude brána dle poučky marx-leni- nismu, a budeme ji proto dobře hlídat. [pageend5]Odbočka udržuje styk se State Departmentem a s kanceláří sen. Hrušky, Jacksona, Percyho a poslance Derwin- ského. Na podporu udržení vysílání Hlasu Ameriky a rozhlasu Svobodná Evropa odeslala 100 dopisů a 15 telegramů členům zahraničního a přídělového výboru senátu a posl. sněmovny amerického kongresu. Za spolupráce Polského kongresu a Sdružených maďarských organizaci, byl u příležitosti návštěvy p. Brežněva v USA vydán společný leták na jehož textu spolupracovali za polskou organizaci plk. Casimir I. Lenard, za maďarské organizace p. Ištván Gereben a za ČSNRA s. A. Faltusová. Leták byl vydán společným nákladem a členové všech tři organizaci jej ve dnech 18. a 19. června rozdávali po hlavních washingtonských ulicích, zejména blízko sovětského vyslanectví, u Bílého domu, Kongresu, také v New Yorku u org. Spojených národů a v San Clemente v Kalifornii. Kopie letáku byla poslána všem rozhlas .a telev. stanicím, tisku a tisk, agenturám, do Bílého domu, State Dept, atd. Br. Herbert Naylor se zúčastnil v Kongresu — společně se zástupci polských organizací —- jednání o zákonu, kterým by bylo umožněno poskytovat státní lékařskou pomoc a léčení v nemocnicích býv. dobrovolníkům ve spojeneckých armádách, kteří jsou nyní americkými občany. Členové výboru pro zahraniční záležitosti, br. Dr. Hašek a ses. Faltusová připravili a odeslali dopisy (s vhodnými přílohami) senátorům a poslancům jako připomínku 5. výročí sovětské invase do Československa. Dále pracují na dokumentaci ve věci porušení charty U.N. sovětskou invasí do ČSR a porušování lidských práv v Československu. Tento dokumentární materiál bude předán State Dept, pro nadcházející konferenci o Evropské bezpečnosti a spolupráci, jejíž II. fáze bude zahájena v září v Ženevě ve Švýcarsku. V záři připravuje odbočka schůzi s red. Pejskařem z Mnichova, z rozhlasu RFE. Za spoluúčasti ostatních čs. demokratických organizací ve Washingtoně připravuje odbočka oslavu svátku samostatnosti, a to dne 25. října t.r. recepcí v Rayburn Building na Capitol Hill (U.S. Congress). Podrobnosti v pozvánkách. Ze soc. fondu poskytla odbočka dary po $50.00 dvěma nově přijetým rodinám, dále půjčku na pohřebni výlohy jednoho krajana a dar $100.00 fondu, který byl zřízen ve věci Gabrielových děti v Kalifornii, které se čs. komunistická vláda snaží dostat zpět do Československa. Z výtěžku Majálesu 1973 bylo Americké universitě darováno $1,000.00 na udrženi kursu češtiny v r. 1973-1974 a $400.00 na podporu sociální činnosti Čs. národní rady. Odbočka rovněž zorganisovala protestní autokolonu u příležitosti 5. výročí sovětské okupace ČSR, v sobotu 18. srpna v 11 hod. dopoledne. Stanovenými požadavky bylo: 1. Odčinění zločinné okupace stažením sovětských vojsk i tajné policie z ČSR; 2. Navrácení základních lidských práv československému lidu; 3. Návrat svobody a obnova demokracie v Československu. Již 22 let cvičí neúnavní manželé Čechovi v Owosso, mládež i dospělé české tance v krásných moravských krojích. V několika případech je to již druhá generace — maminka dnes již dospělá se dívá na dcerku a vzpomíná jak ona sama jako děvčátko se učila u Antonína a Štěpánky Čechových. V neděli 24. června se všichni tito “zapadlí vlastenci’’ u- kázali v nejlepším světle. Vystupují hrdě pod jménem Československá taneční skupina a v úzké spolupráci se Sdružením Masaryk, Owosso, které je odbočkou Československé národní rady americké. Tentokráte se poprvé slavnost konala v zahradě Conservation Club v budově moderně zařízené. Ne bez dojetí četli jsme transparent nad vchodem: “U sv. Antonínka” a české nápisy u hudby “Muziky, muziky” a jiné názvy českých písniček. Za pěkného počasí se od 12. hodin podával výborný a levný český oběd, “vepřové, knedlík, zeli”, koláčky, a pak už začalo předtančení a zpěvy. Za hudebního vedení dlouholetého spolupracovníka br. Fornůsky nastoupilo asi 60 krojovaných tanečníků, nejprve “kuřátka” od 3 do 5 let, pak větší děti od 6 do 12 let, pak dorost -— nejlepší tanečníci, se kterými skupina jezdí na zájezdy, a konečně ženáči, kteří předvedli klasickou Besedu. Lze těžko slovy vyjádřit obdiv všem, kteří tak krásný podnik uskutečnili, krom jmenovaných spolupracovali manželé Příkazkých, Fettovi, Dvořákovi, sestra Bilová i jiní. Ovšem hlavní impuls dodávají vždy nenároční manželé Čechovi, bez jejichž lásky к činnosti by podniky asi neobstály. Vždyť už hned na červnové slavnosti se připravoval srpnový zájezd do Wilber, Nebraska; tanečníci pojedou zdarma, jeden autobus je již obsazen. Vzdálenost do Nebrasky je asi 800 mil, takže účastníci obětují 5 dnů od čtvrtka do pondělka. Kde jinde jsou v dnešní krajanské Americe takoví nadšenci? Po předtančení obdrželi tanečnici na památku krásná pravá perníková srdce a pak se vše přestěhovalo ze zahrady do budovy a začal tanec obecenstva. Polky, valčíky, staří, mladí, jako za dávných časů na moravské vesnici. Všichni uvědomělí Čechoslováci se ze slavnosti rozjížděli do svých domovů s pocitem, že “československá Amerika ještě žije!” Krajané v Owosso, srdečný dík! 6 . VĚSTNÍK ODBOČKA ČSNRA. WASHINGTON. D.C. Z OBLASTÍ A ODBOČEK SVATÝ ANTON ÍČEK V OWOSSO SE VYDAŘIL Odbočka ČSNRA v Portland ztratila svého zakládajícího člena a místopředsedu Jana Bauera. Zemřel po srdeční mrtvici v posledních dnech května. Ve veřejném životě byl velmi činný a v dřevařském průmyslu dosáhl velkých úspěchů. Bratr Jan Bauer byl významným krajanským pracovníkem a také v odbočce pracoval obětavě. Odbočka ČSNRA vykonala v Portland velký kus práce. V posledních letech umožnila emigraci 61 čs. uprchlíkům a poskytla jim zaměstnání i materiální pomoc. Br. Bauer byl v této činnosti jedním z nejobětavějších pracovníků; pomáhal jak radou, tak finančně. “Byl dobrým člověkem, zlatého srdce,” píše nám člen odbočky br. John Martin, “a takových máme velice málo. Jeho místo těžko někdo nahradí.” V květnu v Portland již po druhé promítali film o sovětské okupaci Československa “Seven Days to Remember”. Tentokrát byl film zásluhou členů odbočky promítnut americkým studentům. Z dopisu člena odbočky br. Leo Molíka citujeme: “Film měl u amerických studentů velký ohlas. Po promítání se rozvinula velká diskuse o tom, co se v Československu stalo a proč к tomu došlo. Jen málo studentů před promítáním mělo širší vědomosti o Československu. Ve filmu je dost záběrů s mládeží, jak demonstruje s holýma rukama proti namířeným ruským samopalům. Mladí ve filmu a ti, kterým se film promítal, byli stejného stáří, tudíž stejné mentality. Američti studenti měli velké sympatie к Čechoslovákům po shlédnutí filmu. Film je dokumentárním obrazem osudu naší země — a je tragickou připomínkou i propagaci československé otázky. Z toho se domnívám, že by úřadovna ČSNRA měla nabízet film americkým vysokým školám, neboť tak by se do myslí mladých Američanů dostalo trochu jasna o čs. věci. A to je zapotřebí.” Z PORTLAND, OREGON Karel Lipa [pageend6]IN MEMORIAM DARY V San Jose, California, zemřela ve věku 78 let paní Bohumila Baierová, která žila v Americe 52 roků. Pocházela ze Speřic u Humpolce v Čechách. Bohumila Baierová měla mnoho přátel a byla podporovatelkou československého tisku v Americe. Po dlouhá léta byla čtenářkou Věstníku ČSNRA, sledovala vždy akce Čs. národní rady a se zájmem na ně reagovala. Pozůstatky zesnulé byly uloženy v Mausoleu v Oak Hill Memorial Park v San José, Calif. Podle mé informace z Prahy je možné pro každého emigranta obživnutí nároku jeho dôchodkového zabezpečení za předpokladu, že se vrátí do Československa. Dále pak nutno pracovat aspoň 3 roky, než je možný nárok na penzi (dôchodkové zabezpečení ). Pro zápočet výše důchodového zabezpečení se však počítá posledních 5 let (či 10 let). Tyto dva roky či 7 let bylo by prý možné případně započítat podle práce odpracované v těch letech v USA. Prakticky však výše zmíněné nemá asi velký význam. Nynější zákon o důchodkovém zabezpečení bude do dvou let nahrazen novým zákonem a podrobnosti přirozeně nikdo nemůže dnes vědět. Avšak za velmi důležité pokládám informaci, že teprve po uzákonění nového zákona se bude jednat s USA o reciprocitě. Mám obavu, že ČSSR dá do zákona pro “emigranty” nepříznivé podmínky a pak při jednáni bude poukazovat na neměnitelnost zákona . . . Dopisovatel Z dopisů došlých Čs. národní radě: Prof. Karel Hujer, Chattanooga, Tenn.: “Po návratu z Evropy nalézám v nashromážděné korespondenci dopis s dokumentárními nálepkami к pátému výročí sovětské invase Československa. Tyto budu s největším zájmem připojovat ke svým dopisům a proto v příloze zasílám šek jak к uhrazení výloh, tak jako příspěvek к Vaší vzácné a obětavé činnosti.” * Prof. Andrew P. Slabey, Bethlehem, Pa.: “Minulý mesiac poslali ste mi zásobu nálepiek Czechoslovakia Still Occupied. Používam ich vo svojej korešpondencii. Nálepky sú veľmi výstižné a prosím, aby ste prijali môj finančný príspevok na činnosť Národnej rady.” * “Děkuji za hodnotné nálepky a přeji Vám hodné zdaru ve Vaši činnosti.” F.M. * “Vaší snaze a práci k zachovám svobody zde a obnovení svobody v naši drahé vlasti přeji mnoho úspěchu. Přála bych si být bohatší, abych Vám mohla finančně pomoci více.” A.V. * “Zde posílám tři dolary za ty krásné nálepky — a přeji nejlepší výsledky Vaší záslužné práci.” A.K. * “Jsme Vám vděčni, že lidem ve svobodném světě připomínáte tragický úděl naši vlasti. Nálepky mají opět umělec- koideologickou hodnotu . . .” K.Ch. * “Nálepky jsou velmi výmluvné. Děkuji Vám za ně. Mnoho zdaru ve Vaší neúnavné práci na úkolu, který jste si předsevzali.” M.S. * “Posilám příspěvek za zaslané mně nálepky. Doufám, že docílíte kýženého cíle, za kterým už desítky let věrně kráčíte. Já vím, že se toho nedočkám v mých 84% letech, ale přeji alespoň těm mladším, aby se dočkali . . .” B.V. Odbočka ČSNRA Washington, D.C..............................8400.00 Dr. Josef K. Hašek, Washington, D.C......................... 25.00 WFLA Lodge 262, Vera Kůrka, Sec’y. Cedar Rapids, Iowa .................................................... 15.00 Dr. & Mrs. George Matula, Libertyville, Ill. ......... 15.00 Mrs. Maria Vohryzka, Cleveland, Ohio ..................... 14.00 Mr. Bratislav Zak, Corvallis, OR ............. 15.00 Mrs. Theresa Bittnerová, Cicero, IL ......................... 10.00 Mr. & Mrs. Bohumil Jarolim, St. Louis, MO .......... 10.00 Mrs. Mary Mrkva, Bergholz, OH................................. 10.00 Tank’s Landscaping Service, L. J. Sedlaček, Estacada, OR .............................. 10.00 Mr. Frank J. Pelich, San Jose, CA............................. 7.00 Mrs. Anna Zajicek, Hopkins, MN ......... 6.00 MÁME NA SKLADĚ К PRODEJI Poštou PANORAMA ....................................................... 7.00 PROGRESSIVE CZECH, učebnice prof. В. Mikuly, páté vydání, vyšla nákladem Čs. národní rady americké ................................... 4.50 5.00 THE BIRTH OF CZECHOSLOVAKIA .... 5.00 Jaroslav Brodský: ŘEŠENÍ GAMA.............. 5.00 5.50 Josef Falta: PŘES FRONTY A PŘES HRANICE ................................................... 1.50 1.85 DÉTSTVf A MLÁDÍ, vzpomínky Dr. Alice Masarykové ................................................... 2.50 2.75 Vojtěch N. Duben: LEDY SE HNULY ...... 2.50 2.75 Viktor Fischl: HOVORY S JANEM MASARYKEM ............................................. 0.75 1.00 OBJEDNÁVKY VYŘIZUJE ÚŘADOVNA ČSNRA; Czechoslovak National Council of America 2137 So. Lombard Ave., Room 202, Cicero, III. 60650 ZAPŮJČENÍ FILMŮ ČSNRA půjčuje následující filmy к promítání: Pohřeb Jana Palacha v Praze — 16 mm černobílý zvukový film (9 minut). Seven Days to Remember — historický film natočený čs. filmaři o invasi a okupaci Československa v srpnu 1968; 16 mm černobílý zvukový film s anglickým komentářem (58 minut). Ústředí předpokládá, že za zapůjčeni filmu “Pohřeb Jana Palacha” by byl Radě věnován finanční dar 810.00, za zapůjčení filmu “Seven Days to Remember” 815.00. 50. výročí ČSR — slavnost ve Washingtonu, D.C.; zájezd uspořádaný ČSNRA za účasti krajanských organizací. Film je 16 mm, barevný a zvukový (20 minut). O zapůjčení dopište úřadovně ČSNRA, 2137 So. Lombard Ave., Room 202, Cicero, Ill. 60650. VĚSTNÍK • 7 К NÁLEPKÁM ČSNRA К 21. SRPNU INFORMACE O DŮCHODKOVÉM ZABEZPEČENÍ [pageend7]ČSA střeží Vaši budoucnost Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podat! vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má 200 ŘÁDŮ ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás к řadě výhod, jaké opět pouze bratrská jednota může poskytnouti. Kdo Jednotu ČSA doporučuje? Více než 118 let služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staůte se jejími členy, doporučte ji svým přátelům a známým. Č.S.A. • 2138 S. 61 st Court, Cicero, III. 60650 ZDRAVI-TAMIN kapsle na krev a sílu, zásoba na 5 týdnů ................................................................. $3.98 Na deset týdnů jen ................................................ 6.98 LAGUNA—5ti VITAMINOVÝ krém krášlicí i hojivý, nemastný, к použiti na den, ideální pod pudr a make-up ............................................. 3.50 LAGUNA—REGENERAČNÍ krém к oživení а к zušlechtění vrásčité pleti, jemně mastný, výživný, к použití na noc .................................................. 3.50 LAGUNA—TEKUTÝ krém z olejů čtyř léčivých bylin s A-vitaminem (a pach těla zahánějícím chlorofylem) na ruce i tělo po koupeli a po práci—8 oz.................................................................... 3.00 VŠECHNY TŘI JEN ................................................. $9.00 EUROPEAN DRUGS Břetislav a Anna Jelínkovi P.O. Во 927 Laguna Beach, California 92652 v ě s t n ík CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Cicero, Illinois 60650 Second Class Postage Paid at Chicago, Illinois 44th SLOVAK DAY Sept. 2 - Wozniak Grove Chicago 436 PRO ZDRAVÍ A KRÁSU [pageend8]