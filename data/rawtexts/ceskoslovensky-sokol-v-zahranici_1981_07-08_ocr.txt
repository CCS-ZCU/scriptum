ČESKOSLOVENSKÝ SOKOL v zahraničí Časopis ústředí Československého sokolstva v zahraničí Ročník XXXI Září-Ríjen 1981 Číslo 7-8 (307-308) Sletove hodiny ukazují, že do dvanácté - sletu ve Vídni, zbývá jen osm měsíců! Letošní XV. slet Americké obce Sokolské, který se konal v městě Fort Worth v Texasu, svým průběhem, vysokou úrovní a srdečným ovzduším, byl nejvýše zdařilou manifestací životnosti a stálé svěžesti Tyršovy sokolské myšlenky v Americe. Důstojně navazoval na slavnou tradici sokolských sletů - jak v Československu, tak i v Americe. Sokolské slety jsou odkazem zakladatele Sokola dr. Miroslava Tyrše, který k nim položil základ, byly vždy a zůstávají i nadále veřejnou přehlídkou sokolské práce a výchovy. V nynější době, kdy po zničení sokolské organizace ve vlasti komunisty tradice sokolských sletů tam byla přerušena, slety konané v zahraničí mají o to větší význam a důležitost. Věrnost slavnému odkazu Ve Spojených státech mají sokolské slety dlouhou a krásnou tradici, zahájenou českým Sokolstvem, jehož první jednota byla založena již v r. 1865 v St. Louis ve státě Missouri. V r. 1878 vytvořily tehdejší jednoty ústřední organizaci zvanou "Národní Jednota Sokolská", která do roku 1914 uspořádala 10 sletů. Od r. 1897 působila v USA také ještě druhá organizace českého Sokola, "Zupa Fugner-Tyrš", která do r. 1916 pořádala 11 sletů. V roce 1917 se tyto dvě organizace českých Sokolů v Americe sloučily a vytvořily nynější Americkou obec Sokolskou, která od té doby uspořádala nyní již 15 sletů. V r. 1896 byla ustavena organizace slovenského Sokola, "Slovenská Tělocvičná Jednota Sokol v U.S.A.", která pořádala dosud 18 sletů. Letošní XV. slet Americké obce Sokolské byl tedy již 54. sokolským sletem v Americe. Až dosud všech dosavadních 14 sletů Americké obce Sokolské (AOS) se konalo v oblasti krajanského Chicaga a volba texaského města Fort Worth byla přijata s mnoha obavami; sletový úspěch však prokázal, že obavy byly bezdůvodné. Sletové dny byly zahájeny ve středu 24. června, kdy po celý den do Fort Worthu se sjížděli Sokolové ze všech oblastí Spojených států, ale navíc také z Kanady a Evropy. Ze Spojených států to byli příslušníci [pageend1]pořádající Americké obce Sokolské, Slovenské Tělocvičné Jednoty Sokol v USA a Dělnického Amerického Sokola; z Kanady a z Evropy příslušníci Ústředí Československého sokolstva v zahraničí a jeho čtyř žup - Kanadské, Švýcarské, Vídeňské a Západoevropské. Zastoupen byl také Jugoslávský Sokol ve svobodném světě. Výpravy Cs. Sokolstva v zahraničí se těšily veliké pozornosti na všech sletových podnicích. Největší z nich byla 33ti členná výprava Sokolské župy Vídeňské, k níž se přidalo několik příslušníků župy Švýcarské; výprava župy Kanadské čítala 23 příslušníků Sokola Toronto, za župu Západoevropskou byli přítomni manželé Lotovi ze Sokola Goteborg ve Švédsku. Ústředí Cs. sokolstva v zahraničí zastupovali jeho starosta bratr Waldauf z Toronta, místostarosta bratr Horvath z Pater- sonu v USA, náčelnice sestra Sionová z Vídně, vzdělavatel bratr Fiala z Curychu, členka výboru Ústředí sestra Fruhbauerová z Vídně a místo- náčelnice Ústředí sestra Bergová z Aarau ve Švýcarsku. Tarrant County Convention Center (X) - dějiště sletových závodů a Hyatt Regency hotel (Šipka), kde se konal sletový banket, veěer vítězů a kde se nacházela sletová výstava i sletová kancelář. Dějištěm většiny sletových podniků byl shora vyobrazený střed města Fort Worth, kolem střediska Tarrant County Convention Center a hotelu Hyatt Regency, nacházejícím se v jeho bezprostřední blízkosti. A protože účastníci a návštěvníci sletu byli rovněž ubytováni v bezprostředně sousedících hotelech, bylo dobře možné zvládnout návštěvu všech sletových podniků bez ztráty času; stalo se tím také, že střed města se během sletových dnů proměnil v město sokolské, kde na každé ulici a v každém obchodě bylo možné se setkat se Sokoly. Starosta města Fort Worth vydal k sletu zvláštní proklamaci, v níž připomněl, že Sokol působí ve Spojených státech již 116 let a vyhlásil týden od 21. do 27. června "Týdnem tělesné zdatnosti". Sletu došla také zdravice z Bílého domu, guvernéra státu Texas a několika členů kongresu Spojených států. Zahajovacím sletovým podnikem byly ve středu 24. června večer závody ve zvláštních vystoupeních, které se konaly ve středisku Tarrant County a před jejichž zahájením prohlásil starosta AOS br. Roy žitný slet za zahájený. Celkem soutěžilo 11 družstev jednot z 5 žup. Rada skladeb byla vynikající úrovně a při poměrné vyrovnanosti většiny družstev nebyl úkol sboru rozhodčích záviděníhodný. Vítězství si zcela zaslouženě získalo družstvo domácí jednoty Fort Worth, které hodnotou tělocvičné náplně, temperamentním a při tom přesným provedením získalo nejen oprávněně nejvyšší počet bodů, ale také opětovný bouřlivý potlesk nadšených diváků. 0 druhé místo se stejným počtem bodů dělily jednoty Baltimore ze župy Východní a Stickney ze župy Střední, čtvrtá byla jednota Brookfield rovněž ze župy Střední. Na ukončenou závodů zatančila krojovaná skupina Sokola Cleveland ze župy Severovýchodní 114 [pageend2]"Polku” z Prodané nevěsty. Tento úvodní sletový podnik byl velmi zdařilý a nasadil sletu radostnou a nadšenou náladu, která mu až do jeho ukončení zůstala. Ve čtvrtek 25. června byly zahájeny sletové závody v nářadovém tělocviku členstva a dorostu, které pokračovaly celý den v pátek a byly ukončeny v sobotu závody o přebor AOS. Závody se konaly v prostorách moderního střediska Tarrant County, kde se v prosinci 1979 konalo mistrovství světa v tělocviku. Druhý sletový den byl ukončen večer slavnostním banketem v hotelu Hyatt Regency, v jehož pořadu starosta AOS bratr žitný pronesl řeč v níž zdůraznil stálou platnost a vzrůstající význam Tyršových myšlenek v dnešní době. Během večera byly přečteny četné došlé zdravice představitelů amerického veřejného života a sokolských, krajanských a exilových organizací a pracovníků. Byli rovněž představeni zástupci Cs. Sokolstva v zahraničí, při čemž se zejména vřelého uvítání dostalo účastníkům evropských sokolských výprav. Velmi srdečně byl rovněž uvítán zástupce Jugoslávského Sokola ve svobodném světě bratr Dragan M. Adamovič. Pořad banketu byl zpestřen vystoupením tanečního souboru "Bruce Lee Dance Group" a ukončen taneční zábavou, po jejíž ukončení mnozí ještě setrvali delší dobu v družné zábavě. Představitelé svobodného Sokolstva. Zleva: bratr D.M. Adamovib, zást. Jugoslávského Sokola ve svob.světě, bratr R. Žitný, starosta A.O.S., a br. J. Waldauf, starosta Ústředí. Pro mládež se mezitím ve čtvrtek večer konala zvláštní zábava ve stylu "divokého západu" v sokolovně jednoty Fort Worth, jež se nachází dosti daleko od středu města a kam mládež byla dopravena z ubytoven hromadně zvláštními autobusy. Zábava se vyznačovala srdečností a veselou náladou, typickou pro jižní oblast Spojených států a pro vesele se bavící mládež zazněl povel k hromadnému odjezdu autobusů do ubytoven příliš brzo. V pátek 26. června pokračovaly závody členstva a dorostu v nářaďovém tělocviku ve středisku Tarrant County, kde se také celý den konala sletová soutěž v odbíjené za účasti 12 družstev, jakož i závody žen a dorostenek v moderní gymnastice. V soutěži v odbíjené žen získalo prvenství družstvo jednoty Stickney ze župy Střední před družstvem Sokola Brookfield ze stejné župy. V soutěži dorostenců zvítězilo družstvo Sokola Berwyn před družstvem Sokola Slávského - obě ze župy Střední. V soutěži dorostenek získalo první místo družstvo Sokola Ennis ze župy Jižní před družstvem jednoty Sokola Slávského ze župy Střední. V soutěži mužů získalo prvenství družstvo Sokola Stickney ze župy Střední před družstvem Sokola Velký Cleveland ze župy Severovýchodní. .115 [pageend3]V závodech v moderní gymnastice žen a dorostenek, jež se vyznačovaly vysokou úrovní a byly sledovány s velikým zájmem četnými diváky, umístila se na prvním místě v závodech žen sestra D. Schabowská z jednoty Tábor, župa Střední, se 16.00 body. Druhé a třetí místo získaly příslušnice Sokola Detroit v župě Severovýchodní, sestra M. Panackia- ová s 15.95 body a sestra A. Grayová s 15.80 body. V závodech dorostenek získaly první dvě místa příslušnice Sokola Little Ferry ze župy Východní - dorostenka C. Driscollová se 14.10 body, následována dorostenkou J. Oravetzovou s 13.55 body. Třetí byla dorostenka D. Foltý- nová, Sokol Tábor, župa Střední, s 13.15 body. V pátek se mezitím konala v hotelu Hyatt Regency konference předsednictva Americké obce Sokolské se starosty všech šesti žup AOS - Západní, Pacifické, Jižní, Východní, Severovýchodní a Střední. Kromě povšechných zpráv o činnosti Obce a jejích žup, byla velká část jednání věnována specifickým problémům amerického Sokolstva a mnoha otázkám místního rázu, týkajících se činnosti žup i jednot. Jednání, z něhož bylo zřejmé odhodlání rozvíjet sokolskou činnost ještě usilovněji než doposud, řídil starosta AOS bratr Roy žitný. Na konferenci byli jako hosté pozváni starosta Ústředí bratr Jan Waldauf se svou manželkou, a bratr starosta při této příležitosti pozval členstvo Americké obce Sokolské na V.-Jubilejní slet Cs. Sokolstva v zahraničí v příštím roce ve Vídni a podal přítomným informace o stavu sletových příprav. Po skončení konference AOS konala se, rovněž v hotelu Hyatt Regency, ustavující schůze Svazu Sokolstva ve svobodném světě. Podrobnější zprávu o této schůzi přinášíme na jiném místě tohoto čísla. V patek večer konal se ve velkém sále hotelu Hyatt Regency ’’Večer vítězů", v jehož rámci byly vyhlášeny výsledky sletových závodů a předány získané ceny, poháry a diplomy. Průčelí sálu bylo vkusně vyzdobeno velikým sokolským znakem a sokolskými vlajkami, jakož i velkou bronzovou bustou zakladatele Sokola dr. Miroslava Tyrše, u níž stál sokolník - kadet z nedaleké letecké akademie se živým symbolem sokolského hnutí - ptákem sokolem. Velký sál byl až do posledního místa zaplněn závodníky všech složek, zajména však mládeže, která ohlašované výsledky přijímala s bouřlivými projevy radosti a nadšení. Přítomni byli rovněž cvičitelé a vedoucí družstev a četní diváci, celkem na 2,000 osob. Kadet Taylor s ptákem sokolem u busty dr. Miroslava Tyrše Sletových závodů v nářadovém tělocviku se zúčastnilo celkem 689 závodníků všech složek. Potěšitelným úkazem byl velký počet mládeže: celkem závodilo 464 dorostenců a dorostenek. Mužů závodilo celkem 92, žen 133, dorostenců 143, dorostenek 321. Nejvíce závodníků bylo, pochopitelně, z pořádající Americké obce Sokolské - 551. 103 závodníků bylo ze Slovenské Tělocvičné Jednoty Sokol v USA, 30 z Dělnického Ame116 [pageend4]rického Sokola a 5 z Ústředí Cs. Sokolstva v zahraničí - 1 muž z jednoty Basilej a 4 dorostenky z jednoty Toronto. V následujícím přehledu výsledků závodů v nářa3ovém tělocviku jsou uvedeni první tři v každém oddíle, při čemž příslušníci Americké obce Sokolské jsou označeni zkratkou AOS, Slovenské Tělocvičné Jednoty Sokol v USA zkratkou ’’STJS”, Dělnického Amerického Sokola "DAS". Výsledky příslušníků Ústředí jsou uvedeny kursivkou. DOROSTENKY - nižší oddíl "B": 1 „ L. Steinmanová, Fort Worth,AOS, 84.6 bodů, 2. D. Trlicová, 84.4, 3. S. Landsfeldová, 82.8 - obě Ennis, AOS. 79. K, Tmejová, Toronto, 60.4, 87. V. Janoušová, Toronto, 57.8. Celkem závodilo 98 dorostenek v nižším oddíle "B"o DOROSTENKY - nižší oddíl "A": 1. L. Loeffelmanová, St. Louis, ASO, 89.4 bodů, 2. R. Strassnerová, Baltimore, AOS, 86.4, 3. D„ Kowallová, Monessen, STJS, 86.3. 107. M. Jokajovd, Toronto, 65.2. Celkem závodilo 132 dorostenek v nižším oddíle ”A”. DOROSTENKY - střední oddíl: 1, S. Snider- ová, Houston, AOS, 87.0 bodů, 2. L. Pointdexterová, Fort Worh, AOS, 84.1. 3. K. Elsasserová, So. Omaha, AOS, 83.9 b., 12. M. Waldaufová, Toronto, 80.2 bodů. Celkem závodilo 70 dorostenek ve středním oddíle. DOROSTENKY - Vyšší oddíl: 1. R. Farai- zlová, Dallas, AOS, 77.2 bodů, 2. K. Wilsonová, 76.2 b., 3. K. Bosáková, 75.7 - obě Baltimore,AOS. Celkem závodilo 10 dorostenek. Dorostenka Míla Waldaufová na kladině DOROSTENKY - Přebor: 1. N. Vrlová, Dallas, AOS, 74.38 bodů, 2. N. Williamsová, Dalls, AOS, 69.25, 3. L. Petersenová, So. Omaha, AOS, 65.35. Celkem závodilo 11 dorostenek o přebor AOS. DOROSTENCI - nižší oddíl: 1. T. Demeras, Union, STJS, 124.5 bodů, 2. M. Vápeník, Metro, DAS, 123.6, 3. D. Hogan, St. Louis, AOS, 122.7. Celkem závodilo 80 dorostenců v nižším oddíle. DOROSTENCI - střední oddíl: 1. F. Bevacqua, Boonton, STJS, 123.1 bodů, 2. J. Boncser, Vel.Cleveland, AOS, 122.9, 3. M. Piazza, Metro, DAS, 120.5. Celkem závodilo 41 dorostenců ve středním oddíle. 117 [pageend5]DOROSTENCI - vyšší oddíl: 1. J. Mortellaro, 113»1 bodů, 2, H. Lou- pakís, 111.,8, 3„ So Smith, 1O9„9 - všichni Metro, DAS. Celkem závodilo 15 dorostenců ve vyšším oddíle, DOROSTENCI - přebor: 1. Jeff Hartung, 107.80 bodů, 2. T. Houton, 101.30, 3. J„ Chmelka, 101,15 - všichni Omaha II, AOS. Celkem závodilo 7 dorostenců o přebor Americké obce Sokolské. ŽENY - starší: 1. L, Sainová, Baltimore, AOS, 89.2 bodů, 2. D. Ba- cová, Vel.Cleveland, AOS, 88.1, 3. A. Huberová, Baltimore, AOS, 86.8, Celkem závodilo 25 starších žen. ŽENY - nižší oddíl "B": 1. P. Gilbertova, Berwyn, AOS, 86.9 bodů, 2. D„ Weirichová, Corpus Christi, AOS, 85.0, 3. S. Bennettová, Berwyn, AOS, 83.3. Celkem závodilo 17 žen v nižším oddíle B. ŽENY - nižší oddíl "A”: 1» N„ Jiroušková, 84.3 bodů, 2. J. Wisová, 83.2 - obě Vel.Cleveland, AOS, 3„ C. Strnadové, St. Louis, AOS, 78„3. Celkem závodilo 25 žen v nižším oddíle A„ ŽENY - střední oddíl: 1. D„ Ulmerová, Sto Louis, AOS, 87.8 bodů, 2. L. Jacksonová, Baltimore, AOS, 86,7, 3. P. Palkovičová, Stickney,AOS, 85.8. Celkem závodilo 48 žen ve středním oddíle. ŽENY - vyšší oddíl: 1, J. Osterhausová, So.Omaha, AOS, 83.2 bodů, 2. A. Grayová, Detroit, AOS, 80,6, 3. G. Chillová, Chicago, STJS, 76.1, Celkem závodilo 10 žen ve vyšším oddíle. ŽENY - přebor: 1. P. Stansburyová, Dallas, AOS, 72.75, 2. E. Kováčo- vá, Union, STJS, 68.35, 3. Do Schabowská, Tábor, AOS, 66.85. Celkem závodily 4 ženy o přebor Americké obce Sokolské, MUŽI - starší: 1, J„ Cervin, Baltimore, AOS, 127.2 bodů, 2. M. Trnka, Chicago, STJS, 123.3, 3. D. Brewer, Cedar Rapids, AOS, 123,0,, 7. J. Osecký, Basilej, 118.8. Celkem závodilo 13 starších mužů. MUŽI - nižší oddíl: 1. D. Kotlán, Česká síň Cleveland, 132.3 bodů, 2. T. Henigman, Fugner, AOS, 127.4, 3. K. Pojman, Brookfield, AOS, 126.4, Celkem závodilo 46 mužů v nižším oddíle. MUŽI - střední oddíl: 1. J. Šátek, Slávský-Chicago, AOS, 124.5 bodů, 2. J. Maline, 120.7, 3. J. Hollander, 120.2 - oba Metro, DAS. Celkem závodilo 12 mužů ve středním oddíle. MUŽI - vyšší oddíl: 1. L. Kohl, Omaha, AOS, 122.0 bodů, 2. T. Bentley, Fort Worth, AOS, 111.5, 3. T. Satoríe, So. Omaha, AOS, 111,2. Celkem závodilo 12 mužů ve vyšším oddíle. MUŽI - přebor: 1. James Hartung, 123.60 bodů, 2. C. Chmelka, 118,05 - oba Omaha, AOS, 3. M. Trnka, Chicago, STJS, 112.15. Celkem závodilo 9 mužů o přebor Americké obce Sokolské. Připočteme-li k uvedeným 689 závodníkům v nářaňovém tělocviku počet závodníků v sletové soutěži v odbíjené, v závodech moderní gymna- 118 [pageend6]štiky a v soutěži zvláštních vystoupení, zúčastnilo se sletových soutěží a závodů na 1,000 sokolských příslušníků,, Večer vítězů byl ukončen taneční zábavou při níž k tanci i poslechu vyhrávala česká kapela "Czech Harvester Orchestra",, Hlavní sletový den v sobotu 27. června byl zahájen obvyklými dopoledními zkouškami na stadionu"Farrington Field". Doprava všech cvi- čenců byla zařízena zvláštními autobusy, které během určeného času neustále jezdily mezi hotelem Hyatt Regency a stadionem a tím byla zajištěna rychlá doprava všech cvičenců na stadion a po zkouškách opět jejich návrat do města. Po návratu ze zkoušek měli účastníci sletu ještě možnost shlédnout sletovou výstavu, která byla během všech sletových dnů instalována v hotelu Hyatt Regency. Výstava byla velmi vkusně upravena a sestávala z velkého počtu krásných a cenných upomínkových obrazů, fotografií, knih a upomínkových předmětů ze sokolské činnosti v Americe i v Československu. Návštěvníky m j. upoutalo oddělení výstavy v níž bylo vkusně nashromážděno několik set sletových pohlednic všesokolských sletů v Praze. Výstava měla také "koutek" Ústředí Cs. Sokolstva v zahraničí, v němž byla obsažena montáž fotografií stadionu V„-Jubilejní- ho sletu v příštím roce ve Vídni spolu se snímky minulého, IV. sletu v Curychu r. 1976. Byly tam rovněž propagační letáky V. sletu, které byly návštěvníky výstavy zcela rozebrány. Vzhledem k velkému texaskému vedru nekonal se slet jako obvykle odpoledne, ale až večer v 19 hodin, kdy byl sletový pořad zahájen společným nástupem všech cvičenců, kteří byli opět dopraveni autobusy hromadně z města na sletové seřadiště. V zahajovacím průvodu nastoupilo na stadion na 1,500 cvičenců všech složek. Čelo zahaj o vacz- no nástupu na stadion V průvodu, v němž byl kadetem letecké akademie také nesen pták sokol, byly obecenstvem živě zdraveny pochodující útvary jednotlivých žup Americké obce Sokolské a skupiny hostů - Slovenského Sokolstva, Dělnického Amerického Sokola a ústředí Cs. Sokolstva v zahraničí, kte- ,119 [pageend7]část útvaru čs^ Sokol štva v zahraničí pči zahajovacím nástupu rá se také zde těšila všeobecné pozornosti diváků i ostatních cvičen- ců„ Po ukončení průvodu byl na ploše stadionu vytvořen malebný a mohutně působící obraz, jehož citový dojem byl ještě zvýšen, když po zahrání hymen americké, československé a kanadské, byla za zvuků fanfár vztyčena sokolská vlajka, která původně vlála na XI. všesokolském sle- tě r. 1948 na Strahově. Nastoupené cvičence a diváky na tribuně přivítali stručnými pozdravnými projevy představitelé Sokolské župy Jižní Americké obce Sokolské, která byla provedením sletu pověřena, bratři G. Převrátil, čestný starosta župy a L. Lažnovský, župní náčelník. Nato byl představen starosta Americké obce Sokolské bratr Roy žitný, který ve svém projevu vyzdvihl velký význam sokolské myšlenky v dnešní době a zdůraznil, že velký počet cvičenců, zejména mládeže, je dalším veřejným důkazem a potvrzením veliké budoucnosti Sokola. Po projevu starosty AOS byli představeni náčelník a náčelnice Americké obce Sokolské bratr Paul Lebloch a sestra Marie Ptáčková, kteří následující sletový pořad řídili. Pořad zahájilo 150 žáků a žákyň líbivou skladbou, jež vhodně vyjadřovala bezstarostnost a veselý ruch mládí ve spojení s přesností pohybů. Půvab skladby byl zvýšen hudebním doprovodem na motiv českých národních písní a nejmenší cvičenci si právem zasloužili potlesk uznalého obecenstva. Po zdařilém vystoupení sokolského žactva oživla plocha stadionu barvami 200 mužů a žen v národních krojích, kteří předvedli živý slovenský tanec "Horehronský čardáš". Vystoupení této velké krojované skupiny bylo působivým zpestřením sletového pořadu. Nato byl představen starosta Cs„ Sokolstva v zahraničí bratr Jan Waldauf, který ve svém projevu připomněl, že když se v r. 1921 konal v Chicagu I. slet Americké obce Sokolské, zúčastnila se jej delegace Československé obce Sokolské. Letos, kdy od I. sletu AOS uplynulo právě 60 let, je na XV. sletu AOS přítomna delegace Ústředí československého Sokolstva v zahraničí, dočasného nástupce ČOS, kterou tvoří so- 120 [pageend8]Nástup cviěenců při zahájeni sletu kolští příslušníci z Kanady, Rakouska, Švédská a Švýcarska. Stejně jako před 60 lety je tím výrazně projevena sokolská jednota a věrnost velikým myšlenkám zakladatele Sokola dr„ Tyrše. Pozval americké So- kolstvo na V.-Jubilejní slet Čs. Sokolstva ve Vídni v příštím roce - na oslavu 100. výročí konání prvního sokolského sletu a 150. narozenin dr. Miroslava Tyrše a vyslovil přesvědčení, že slet ve Vídni bude, tak jako je slet v Texasu, manifestací neochvějné víry, že i ve vlasti Sokola - v Československu - bude opět obnovena svoboda a demokracie a tím i činnost svobodného československého Sokolstva. Proslovu bratra starosty následoval závod župních štafet, v němž zvítězilo družstvo župy Jižní. Po této rušné vložce následovala pro- stná mužů a žen, věnovaná památce náčelníka AOS br. Kudrnovského. Prostná členstva zacvičilo přes 500 cvičenců a cvičenek - 198 mužů a 312 žen. Prostná byla velmi dobře zacvičena a jejich přesné provedení strhovalo diváky k opětovnému nadšenému potlesku, který vyvrcholil při dokončení skladby a pokračoval během celé doby odchodu cvičenců ze sletiště. "Věrni zůstaneme" - prostná mužů a žen 1^1 [pageend9]Během odchodu členstva ze stadionu bylo připraveno nářadí, na němž vystoupili vítězové sletových závodů - ženy, dorostenky, dorostenci a muži. Vynikajícími cviky vrcholné nesnadnosti při ukázkách cvičení na sebe upozornili zejména bratři James Hartung a Phil Cahoj, členové Sokola Omaha, kteří jsou členy olympijského družstva Spojených států. Velmi úspěšné bylo také následující zvláštní vystoupení Sokolské župy Střední, které sestavil a nacvičil bývalý vynikající závodník a pak starosta AOS bratr S. Barcal. Po další ukázce cvičení na nářadí následovalo poslední sletové vystoupení - prostná sokolského dorostu. Mezitím se již zcela setmělo, takže nástup a cvičení dorostu se > konalo již za umělého osvětlení. Vystoupení dorostu bylo početně nejsilnější - prostná cvičilo přes 550 příslušníků sokolské mládeže, 372 dorostenek a 184 dorostenců. Vystoupení tak velikého počtu mládeže v ukázce sokolské ukázněnosti nadchlo diváky, kteří ještě dlouho po dokončení skladby potleskem vyjařovali svou radost. K překvapení obecenstva dostal dorost povel k sedu a obratu na protější tribunu a pak byly zhasnuty reflektory osvětlující stadion. V nastalé úplné tmě tím více vynikl následující ohňostroj, v jehož závěru byl vytvořen veliký světelný nápis VIENNA 82 - ohlašující a připomínající všem, že příští slet všeho Sokolstva se bude konat v příštím roce ve Vídni. Po čase světelný nápis zhasl, stadion byl opět ozářen světly reflektorů, dorost ukázněně odpochodoval ze stadionu a slet skončil. Zanechal u diváků i cvičenců mnoho silných dojmů a pěkných radostných vzpomínek. Závěrečný ohňostroj Sletové dny byly ukončeny v neděli 28. června, kdy se v sokolovně jednoty Fort Worth konala beseda na rozloučenou která, stejně jako všechny podniky sletové, se vyznačovala příslovečným srdečným prostředím amerického Jihu. Účastníci a návštěvníci sletu se shodovali v názoru, že srdečné prostředí a nadšená nálada sletu jakož i velká účast mládeže byly největšími klady tohoto sletu. Jestliže slet ve Fort Worth byl všeobecně velmi úspěšný je také nutno zaznamenat jednu jeho stinnou stránku - poměrně velmi malá návštěva místních krajanů zejména v sobotu na hlavním sletovém dnu, což při velikém počtu českých osad v blízkosti Fort Worthu a v Texasu vůbec velmi překvapilo. XV. slet skončil. Zdar XVI. sletu Americké obce Sokolské! 122 [pageend10]" Ne, nikdy, nikdy nezapomenem pod prapory, jež větrem planou na zástupy, jež krásnym dnem šly oslavit zemi milovanou. Vzpomínko krásná, posilující} plnýma očima nabíráme radost svých očí. Poupata se svět kvete nám rozvíjejí do nadějí." JOSEF HORA Jiřina Fuchsová Cesta z Los Angeles. Noc a den. Noc a den. Ve tri deset ráno 24. června 1981. jsme přejeli texaskou státní hranici. V půl sedmé večer téhož dne objíždíme budovu Tarrant County Convention Centra. A pak je sedm ráno dvacátého pátého. Klimatizovaná hala. Kůží, dřevem a hliníkem se lesknoucí nářadí. Bílé dresy chlapců, jasně modré trikoty děvčat. Soustředěné pohledy soudců a tiché povely cvičitelů z nichž mnozí o několik hodin později nastoupí na stejná nářadí rozhoupávaná, napínaná a zatěžována te3 drobnými těly juniorů. Polední přestávka. Talířek chřupavých nachos se sýrem. Mléko věnované místními farmáři nebo pohárek narychlo vysrkané kávy. Než se naděješ je pozdní odpoledne. A než se dostane na závody Mistrů a nižších tříd je venku sametově horký texaský večer. V nedalekém hotelu Hyatt Regency začíná slavnostní banket. Bez Paula Leblocha, náčelníka. Ten je totiž stále ještě kolem modrých žíněnek a teprve když se poslední závodníci opět staví do prořídlých družstev, odchází i Paul. Světla v hale pohasínají. V jejich záři zde dnes závodilo na tisíc cvičenců. Končí den gymnastiky, královny sportů. Po třináct dlouhých hodin tohoto dne brala za své ruce mladé i staré, velké i malé, nováčky i zkušené borce a přehýbala, napínala a ohýbala je všemi možnými způsoby kolem svých kožených, dřevěných a hliníkových prstů. A oni, ani malí, ani velcí, ani zkušení ani nováčkové jí tohoto dne nezůstali nic, zcela nic dlužni... Pátek, 26. června. V halách Convention Centra se odehrávají turnaje ve volejbalu. Ve třetím patře Hyattu probíhá vynikající výstavka sokolských pohlednic, památek, memorabilií. Před Hyattem stojí v nažehlené uniformě kadet Taylor a na jeho levé ruce chráněné silnou koženou rukavicí sedí sokol. Jasné dravčí oči bystře sledují okolí. 123 [pageend11]A malé odvážné srdce v ptačí hrudi netuší', že je živoucím symbolem všeho toho, pro co se do města Fort Worth sjelo z celé Ameriky i odjinud na tisíce hrdých, odvážných, obětavých, pracovitých, neskloně- ných a láskou ke tradicím minulým a vůlí nést to nej lepší z nich do časů budoucích prodchnutých Sokolů a Sokolíc. Je opět večer. Světla planoucí v tanečním sále Hyattu jsou v tisíci podobách opakována a znásobována množstvím skleněných křištálů tvořících strop síně. Na pódiu před ohromným sokolským znakem, Tyršovou bustou z bronzu a i v tomto prostředí se důstojně tvářícím opeřeným sokolem defiluji vítězové závodů aby z rukou nejvyšších představitelů Sokola převzali vybojované trofeje. A potom, je už kolem půlnoci, zní rozlehlým sálem Cotton-Eyed-Joe a v jeho rytmu tvoří mladí i ti mladí méně na tanečním parketu ohromnou hvězdici strhující do tanečního víru stále větší a větší množství přítomných... Přichází sobota ráno. Kamenný, solidně zbudovaný stadion Farrington Fieldu je zaléván slunečním jasem. Vypadá to jako by to vystavěli Římané, říká někdo za mnou. A veselý mladý hlas odpovídá anglicky: Sure, the Romans and the Czechs! Ale to už se římské kontury kolosální stavby a různobarevná záplava opálených postav dole na jasně zelené ploše mísí v neuvěřitelně zmateně vypadající kaleidoskop události nazývané sletová zkouška. Ani pevný velitelský hlas řídící z dřevěného můstku vysoko nad plochou stadionu všechno dění dole na hřišti se na vteřinu neubrání vtipnému výrazu chvilkového zoufalství. Leč zkušené oči, mozky a nechvějící se hlasy na můstku jsou zvyklé produkovat zázraky. Tak je tomu i dnes. Úderem dvanácté je po zkoušce, a jednotlivé oddíly a skupiny vědí kam se zařadit, kde nastoupit, případně co ještě do večera rychle přepilovat. Ti štastní, kteří nic dopilovávat nemusejí, naplňují v jednu hodinu sportovní halu v Convention Centru. Gymnastický šampionát mužů, žen, juniorů a juniorek zůstane všem divákům trvale zapsán v paměti. Prostorové básně olympionika Phila Cahoye, strhující výkony kudrnatých bratří Hartungů ze Sokola Omaha i vynikající výkony ostatních závodníků jsou třpytnými sněžnými vrcholy v rozlehlé krajině jménem SOKOL. Strhují, uchvacují, inspirují. A mezi namáhavými sestavami gymnastu probleskne sem tam do hlediště štastný úsměv. Úsměv vyjadřující vědomí, že ti, kdož jim dnes z hlediště tleskají a drží palce, nejsou obyčejnými, řadovými diváky gymnastických vystoupení, že jsou to duše zpřízněné, sestry a bratři z mnoha koutů této ohromné země sloužící stejným ideálům krásy, odvahy, vytrvalosti a vůle k vítězství. A že je radostí dnes, právě zde a mezi nimi, předvést své nej lepší... Je sedm hodin večer, Farrington Field, Fort Worth, Texas. Levá tribuna stadionu je naplněna diváky, ve středu pravé tribuny září ohromná bílá standarta s rudomodrou siluetou dobytčí hlavy, symbolem proslavených texaských Longhorns, s nápisem NAZDAR Y ALL ~XV.SLET. Dechová hudba situovaná u vchodu do stadionu vyhrává sokolské pochody. Začíná XV. slet Americké Obce Sokolské... Svalnaté ruce bratra Joe Vrzalíka svírají žer3 praporu Pruhů a hvězd. A za touto vlajkou, která zaručuje a garantuje nejdražší poklad na světě, občanskou svobodu pro všechny kdož se k ní hlásí, následuje 124 [pageend12]skvělé defilé amerického Sokolstva. červenomodrobílé kytice našich státních vlajek. Bílé halenky žen a osmahlé paže mužů. Bílé a modré úbory dorostenců a dorostenek. Barvami hýřící paleta lidových krojů. Červené a modrobílé trikoty nejmenších. Barvy září, vlajky se třepetají ve větru. Zaznívají hymny, americká, československá, kanadská. Barvy na hřišti i diváci na tribuně se na několik minut stávají nehybnou součástí kamenného stadionu, aby se po uvítacích slovech bratří Převrátila, Lažnovského a žitného bíle a červeně rozvlnily při cvičení těch nejmenších. Přichází na řadu živý Horehronský čardáš. A ti, kdo se z tribun či stran stadionu pouze dívají, se nemohou, alespoň ve vzpomínce, nevrátit domů. Na zelené ploše Farrington Fieldu víří červené sukně děvčat, svítí bílé rukávce hochů a jejich slunce odrážející čižmy vydupávají touhu a lásku ke ztracenému domovu. Vydupávají žal a pláč nad ztracenou svobodou. Ale vydupávají i radost a věčně se obnovující naději v lepší příští... Doznívá Horehronský čardáš, vystřídán štafetovým závodem. A když se nebe nad stadionem začíná propadat do temně tyrkysové modři, nastupuji- na zelený trávník dokonale vyrovnané řady žen a mužů. Z reproduktorů se rozeznívá podmanivá hudba Jana Seeháka. A pohled na skladbu odvíjející se před očima všech přítomných vyvolává někde za očima slzy dojetí. Je třeba takto zblízka vidět v krásu a řád pohybu proměněnou slávu synů a dcer daleké země aby člověk zcela pochopil, zcela ocenil a provždy nezapomněl z jakéhože to rodu mužů a žen vlastně pochází. Cvičenci klečí na kolenou v hlubokém předklonu, čela se téměř dotýkají kolen, napnuté paže směřují vzad. Sklánějí se. Vzdávají hold. Ale ne divákům na tribuně, i když se to tak jeví. Vzdávají hold sami sobě, svému nepřemožitelnému duchu věrnosti společné myšlence, své statečnosti vytrvat a jít příkladem druhým, svému odhodlání stavět na oči světu ideály národa, který pro mnohý sporně praktický účel byl světem v moderní historii již několikrát odepsán... A diváci na tribunách, kteří téměř nedýchají, se v duchu sklánějí jak před těmi na cvičišti, kteří tuto úchvatnou symfonii pohybu a krásy uvedli ve skutek, tak před jejím autorem, bratrem Oldřichem Kudmovským, jehož památce je toto vystoupení věnováno. Ukázky cvičení na nářadí. Vítězové odpoledního šampionátu si po způsobu starých Řeků odnášejí vavřínové věnce. Náročná skladba bratra Barcala ’'Symmetry'* komponovaná na hudbu Ludvíka Podéště, s podtitulem Pozdrav jižní župě. A zcela nakonec, skladebně i hudebně snad nejpůsobivější vystoupení ze všech, sletová prostná pro dorostence a dorostenky autorů bratra Milana a sestry Stoepplemanové ze Sokola Fort Worth. Je opět, pokolikáté již, sametový večer. V záři obrovitých reflektorů se po celém trávníku proplétají bílé řady chlapců a chrpově modré řady dívek. Mám podivně vlhké oči i nos, ale nějak se za své dojetí vůbec nestydím. Tam někde, v jedné z bílých chlapeckých řad na stadionu, je jeden, kterého dobře znám. Stojí tam, po přeryvu jedné spartakiádní generace, stejně jako kdysi dávno v Praze jeho děd, nebo jako babička jejíž dorostenecký úbor ve třicátých letech letech byl stejně modrý jako trikoty dnešních dorostenek a navíc vyšitý řeckým^ ano, řeckým skrolem, stojí tam v řadách mnoha a mnoha dalších mladých Sokolů, a mně se do očí hrnou slzy, protože je to nejen jeho, ale i můj, i můj, první Slet... 125 [pageend13]Hudba Jaroslava Mihule doznívá. Dorostenecké mládí usedá na trávník, planoucí kotouče reflektorů pohasínají. A náhle do bezedné modré hlubiny večerní oblohy vyšlehnou modré, rudé a stříbrné svazky hvězd. Jakoby tento závratný, zářivý ohňostroj netryskal z pistolí odborných pyrotechniků na druhé straně stadionu, ale přímo ze srdcí a myšlenek několikatisícového shromáždění v celém obvodu veliké stavby. Jaksi příliš, příliš rychle je po všem. Člověku by se chtělo zůstat celou noc. Celou noc se dívat do trsů planoucích, sršících světěl. Celou noc vrývat do obklopující temnoty bílý, rudý a modrý sen o neumírající lásce, touze a naději. Veliký, věčný sen o lidské svobodě... Slet končí. Hudebníci na pódiu dechovky zvedají své zlatě lesklé nástroje a známá melodie se vlní nad hlavami: Jdou, sokolské šiky,jdou ... Dorostenci a dorostenky ukázněně, proud po proudu pochodují ze stadionu. A nad nimi, ještě než opět zaplanou reflektory všude kolem, svítí poslední obrazec nezapomenutelného ohňostroje: VIENNA 82! Jsou-li oči, smysly i duch tak plny dojmů tohoto večera, nedá se prostě vrátit do hotelu a jít spát. I na to neúnavní a obětaví hostitelé Sokola Fort Worth pamatovali. I zorganizovali v parčíku před Hyattem posletové posezení. S chmelovinou pro velké, limonádami pro malé, s harmonikou a písničkami pro všechny jejichž srdce a duše se radovaly z výborně vyvedeného společného díla. Tváře přátel, těch milých, dávno známých, těch nových, o jejichž existenci před několika dny člověk neměl tušení. A mezi nimi, kolem půlnoci, tvář jejíž mladé oči jsou vroubeny moudrými vějířky krásných vrásek, tvář jejíž jakoby z bronzu ulitý profil se nezměnil od doby, kdy - téměř půl století před touto nocí - cvičila podle jeho povelů v Praze babička mého dnešního mladého cvičence: tvář sestry Marie Provazníkové. A když se její ruka spojila s rukou malého cvičence v jediném stisku, bylo to jako jeden z mnoha způsobů naplnění slov bratra Kudrnovského: "and so, they will come again and again and our children and children of their children, and all future Sokol generations will continue in the Slet pilgrimage... to cherish the great Slet traditions the proud heritage of the Sokol founders..." Neděle, 28. června 1981. Poslední den sletu. Oběd na rozloučenou v krásném prostředí Sokola Fort Worth. Sokolovna zasazená do zelené krajiny má před vchodem maketu západoamerické ulice s nápisem HOTEL TYRŠ a FUEGNER SALOON. Na starožitném gymnastickém koni před "hotelem" rajtuje sokolská drobotina a aparáty rodičů cvakají. Pod reklamou ohlašující JAIL - vězení - je uveden coby šerif BILLY VRACANÝ, a pod tabulkou oznamující DUELS AT DAWN - souboje za úsvitu - je křídou napsáno ŽITNÝ. S kým že se tentokrát bratr žitný utká? Ani toto neponechali vtipálci náhodě. Z dřevěného ostění opodál se usmívá fotografický portrét Paula Leblocha... Pohostinství milých fortworthských sokolů bylo příkladné. Dokona- 126 [pageend14]le po texasků upravené a s úsměvem podávané barbecue se po všech stránkách vydařilo. Poslední stisk ruky, poslední zamávání, poslední výměna adres s těmi, kteří odjíždějí domů na druhý konec kontinente. Vjíždíme do posledního sametového večera v tomto senem a stájí vonícím městě. Vjíždíme do něho s vědomím, že nebýt stovek zapálených, obětavých, národu věrných lidí, nic z tohoto několik dní trvajícího zázraku by se bývalo nemohlo odehrát. Vjíždíme do něho s pocitem vděku a díků všem, kdož se na jeho úspěchu jakkoli podíleli. A s nadějí, že stejný pocit naplnění, který si odvážíme my, mají i oni. Pocit, že XV. slet AOS překonal všechna očekávání. Anebo, prostěji, že stál víc než za to... Sestra Jiřina Fuchsová, nar. 1943 v Plzni, emigrovala v r. 1963. Po tříletém pobytu v New Yorku přesídlila do Los Angeles, kde studovala slovanské jazyky a současné pracovala jako překladatelka. V Los Angeles založila r. 1975 exilové nakladatelství české poezie FRAMAR PUBLISHERS. Tamtéž po čtyři roky spolupracovala s oddílem Junák jako skautská vedoucí. Je autorkou péti básnických sbírek: AMERICKÍ BAEDEKER, česko-anglicky 1975, REKA JMÉNEM ACHERON, 1977, MRŠÍCE, 1977, NA STEBLO TRÁVY, 1978 a PÍ- SEfí 0 ŘECE, 1979. Její syn cvičil jako dorostenec na XV. sletu AOS ve Fort Worth v Texasu. Budova Sokola Fort Worth a u sokolovny postavená maketa "Divokého západu" 127 [pageend15]Československý sokol v zahraničí - Czechoslovak sokol abroad Majitel a vydavatel: Ústředí Cs. Sokolstva v zahraničí Owner and Publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné: $ 6.00 (U.S.) ročně Subscription : $ 6.00 (U.S.) per year Předplatné ze všech zemí kromě Kanady přijímá: Jaroslav Hanuš, 412 East 73rd Street, New York, N.Y., 10021, U.S.A. Administrátor - přijímá změny adres ze všech zemí a předplatné z Kanady: 0. Stehlík, 1665 Bloor St.East,Apt.1001, Mississauga,Ont., Canada L4X 1S4 Redaktor: Jan Waldauf, 2333 Kenbarb Rd., Mississauga,Ont., Canada L5B 2E9 [pageend16]