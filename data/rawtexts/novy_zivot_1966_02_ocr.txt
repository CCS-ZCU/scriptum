Z OBSAHU CÍRKEV A MIMOKŘESŤANSKÁ NÁBOŽENSTVÍ • JUST: K 700. VÝROČÍ ZALOŽENÍ PĚTI ČESKÝCH MĚST « KONCIL - SETKÁNÍ CÍRKVE SE SVĚTEM • PAŽ: DUCHOVNÍ NAUKA MNICHA TEOFÁNA a IIOLAN: V KRUTÉM ROCE • VÁNOCE VE VATIKÁNE, VE SVĚTĚ A V ČSSR • SLOVANŠTÍ BENEDIKTINI V NORCII • SLAVNÁ DCERA BRATROVRAHA • NAŠE POVÍDKA: GOEPFERTOVÁ, CVRČEK ROČNÍK X V I I I . RUM • ÚNOR 1966 [pageend1]MĚSÍČNÍK CYRILOMETODĚJSKÉ LIGY PRO KULTURU A ZlVOT Z VÍRY • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE: NOVÝ ŽIVOT, VIA DELLA CONCILIAZIONE, 1. ROMA-ITALIA. Řídí redakční kruh. Vychází 30. s označením následujícího mčsíce. • Předplatní na rok 1966: V Itálii 1800 lir (podpůrné 2500 lir). Pro ostatní země 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvláší a třeba je platit předem. Předplácí se v Itálii: polt. slož.: C. c. post. 1-33428 ACCADEMIA CRISTIANA - Via della Conciliazione, 1. Roma (617) s pozn, NŽ 1966. • Z jiných evropských zemí (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na post. ůradi 1800 lir na: NOVÝ ŽIVOT - ACCADEMIA CRISTIANA Roma, Via della Conci- liazione 1. • Italia. • Z ostatních zemí mezinár. pošt. poukázkou, sekem, peněžním dopisem římské administraci (na jméno Mons. I rancesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, LONDON, W. 1. — Francie : zasláním 15,—■ NF poštovní složenkou na adresu : Jaroslav Jáchym, 4, rue General Chappuis, Belfort ; c/c 1724-81 Dijon. — Německo : zasláním 12 DM poštovní složenkou na : Karl Fořt, Konto München (8000), Nr. 151283. — Austrálie : CML (Dr. Stanislav Hofírek), 519, Dryburgh Str., North Melbourne, Vic. — Kanada : Zemská CML (Václav Vostřez), Box 541 Main P. O., Hamilton, Ont., nebo Czech Jesuit Fathěrs (Rev. B. Janíček, S. J,), 4605 West Broadway, Montreal P. Qué. — 28, USA : Rev. Jaroslav Tománek, Veseleyville, P. O. Grafton, No, Dakota. Vita Nuova. - Mensile. • Con approvazione ecclesiastica. • Autorizzazione Tribunale Roma N. 3779 del 16-3-54. • Direttore respon- s abile : P. Vincenzo Insolera S, J. - novů život K O N C I L A M I M O K Ř E S Ť A N S K Á N Á B O Ž E N S T V Í Všeobecný sněm je vnitřní záležitost Církve, katolíků, křesťanů — mnohokrát to opakovali jak Jan X X III., tak i Pavel V I., který koncil jako svaté dědictví přijal po svém předchůdci. Jestli ale II. vat. koncil opravdu obrátil své zraky též k vyznavačům mimokřesťanských vyznání, pak už to můžeme považovat za ovoce sněmu, uzrálé ještě před koncem prací: Církev si uvědomila svou podstatu a svůj úkol ve světě : nese spásu všem lidem a také jim ji podává, přináší, ať si lidé mimo křesťanský tábor toho jsou vědomi, nebo ne. Vyznavačů mimokřesťanských náboženství si všímá zvláštní Prohlášení, definitivně schválené a vyhlášené na veřejném zasedání 28. října 1965. Původ a zrání Prohlášení je nerozlučně spojeno s odstavcem o židech, který tvoří víc než polovinu Prohlášení a jemuž světová veřejnost věnovala pozornost jako málo jiným otázkám, o nichž se na sněmu jednalo. Na přání samého papeže Jana byl pro první zasedání vytvořen zvláštní dekret » O židech «. K diskusi se ale dostal až na druhém zasedání, koncem listopadu 1963 ; to už jednal ne pouze o židech, nýbrž též o jiných náboženstvích, která Krista neznají, a byla to čtvrtá kapitola schématu O ekumenickém hnutí. Původní dekret byl tedy rozšířen, také proto, že veřejnost a některé křesťanské kruhy začaly dávat věci politický výklad. Mnoho připomínek bylo tehdy proneseno : k předmětu samému a též k jeho umístění; ozvaly se hlasy, že by se věc měla zařadit do schématu O Církvi — patří k Božím úradkům o spáse lidstva — nebo do schématu O Církvi v dnešním světě, protože sestavovatelé si vzali za cíl odsoudit antisemitismus a všechny projevy rasové nenávisti. Nové schéma — jedno z dvou prohlášení, která měla být připojena k schématu o ekumenismu, Otcové dostali do rukou k nové diskusi na začátku třetího zasedání. Podle nových připomínek bylo sestaveno definitivní schéma samostatného prohlášení, které schválili před samým skončením třetího zasedání. Hlasů »ano« bylo 1651, proti 99, »ano s výhradou « 242. Podle těchto výhrad byl upraven text schválený 15. října a vyhlášený 28. října m.r. (viz NŽ 1965, str. 236). Prohlášení má pět odstavců : úvod, pak je řeč o buddhistech a hinduistickém náboženství, o mohamedánech, o židech a nakonec se odsuzuje antisemitismus (těmto dvěma posledním odstavcům bude věnován zvláštní článek). Prohlášení o poměru Církve k mimokřes- ťanským náboženstvím je nejkratší sněmovní výnos, jen 130 řádků ; není ale pochybnosti, že bude patřit mezi nejvýznamnější. Poprvé v dějinách Církev prohlašuje, že stojí pozitivně vůči mimokřesťanským náboženstvím, že si váží duchovních hodnot, které ona nábožen- 26 [pageend2]ství obsahují, protože tyto hodnoty mají své místo v Božím plánu spásy. Je pravda, vždycky se uznávalo, že člověk může být spasen, třebas vyznává jiné náboženství, jen když hledí sloužit Bohu podle hlasu svého svědomí; nikdy ale žádný oficiální výnos Církve neobsahoval slova uznání a chvály pro hodnoty, jež ona náboženství obsahují. Prohlášení mluví výslovně nejen o židovství a islámu — tato dvě mimokřesťanská náboženství mají privilegované postavení, protože mají své kořeny v pozitivním Božím zjevení — ale též o hin- duismu a buddhismu. Je podána kratičce jejich charakteristika, chválí se jejich snaha » proniknout Boží tajemství «, jejich touha vyjádřit je různými »mýty a filosofickým bádáním«, jejich vědomí »nedostatečnosti tohoto pomíjejícího světa «, jejich úsilí po » osvobození« a »osvícení« rozjímáním a askezí nejrůznějšího druhu. » Církev nezavrhuje nic z toho, co je pravého a posvátného v těchto náboženstvích «, protože » nejednou jsou odleskem paprsku oné Pravdy, která osvěcuje každého člověka«, a nabádá katolíky k spolupráci s jejich vyznavači v obraně hodnot mravních a duchovních, ano i sociálních a kulturních, které mimokřesťanská náboženství mají. Prohlášení je důsledek vět v druhé kapitole věroučné konstituce O Církvi. V odstavcích O Božím lidu se mluví též o vztahu mimo- křesťanských náboženství k Církvi. » Všichni lidé bez výjimky,« stojí tam, » bud patří k Božímu lidu, nebo mají k němu vztah,« Konstituce to pak vyjadřuje blíže, nejdříve o židech a mohamedánech, ti jsou též »zapojeni do plánu spásy«, a pak o ostatních, kteří »hledají neznámého Boha«, nebo »ještě nedosáhli plného poznání Boha «, a přece » hledí žít dobře — což se děje ne bez pomoci milosti B oží«. Všichni lidé tedy, i ti, kteří se nehlásí k žádnému náboženství, mají podle věroučné konstituce pozitivní poměr k Církvi, i oni jsou v dosahu a pod vlivem Boží milosti. O nich o všech se výslovně říká, že mohou dojít věčné spásy. Tyto věty mají nesmírný dosah. Víc než kdykoliv dřív jsme si dnes vědomi, jak úžasné je množství lidí, kteří jsou a byli mimo viditelný dosah Církve. V minulosti se obyčejně věřilo, že apoštolově kázali evangelium » celému svěfu«. Církevní spisovatelé s hrdostí RÍM. — Bazilika sv. Petra při kněžském svěcení 62 jáhnů na svátek Zjevení Páně. uváděli verš žalmu : » Hlas o nich se šíří do celého světa« (žl 18, 5). Dnes víme, že » svět« pro ranou Církev bylo římské impérium, a ve svých prvních stoletích Církev nikdy nepronikla daleko za jeho hranice. Ani když uvážíme, že syrské Církvi se v pátém století podařilo promítnout až do Indie a Číny, přece jen velká masa obyvatel Asie a Afriky zůstala až do nedávné doby mimo viditelný dosah Církve. Ostatně ani dnes nemůžeme říci, že evangelium je svobodně a účinně kázáno ve velké části Asie. Jaký je vztah těchto stamilionů a miliard, této většiny lidstva, ke Kristově Církvi a k Božímu plánu spásy ? Prohlášení o poměru Církve k mimokřesťanským náboženstvím učí, že všechny národy všech věků tvoří jedno společenství, že mají jeden původ a začátek, v Bohu, Stvořiteli, který je postavil na zemi, ale též jeden společný poslední cíl, zase Boha: » jeho prozřetelnost, dobrota a úradky spásy se vztahují na všechny, dokud vyvolení nebudou shromážděni ve svátém městě, jehož světlem bude Boží jas a v 27 [pageend3]němž národy budou kráčet v Božím světle.« Ježíš Kristus zemřel pro všechny lidi bez výjimky. Když některý člověk nebo i celý národ nezná křesťanské zjevení, Boží milost přichází k němu prostřednictvím hlasu jeho rozumu a jeho svědom í; Církev vždycky učila, že může být spasen ten, kdo je poslušen svého rozumu a svědomí. Prohlášení obsahuje zde něco nového : že totiž rozum a svědomí člověka je obyčejně řízeno učením jeho náboženství. Jít za hlasem rozumu a svědomí pro velkou většinu lidí znamenalo následovat nauku a příkazy svého náboženství. Můžeme tedy usoudit, že mravními a duchovními hodnotami svého náboženství člověk je obyčejně veden ke spáse, že rozdílná světová náboženství mají pozitivní místo v Božím plánu spásy. T o platí o všech náboženstvích : od těch nejprimitivnějších, která často mají vytříbený pojem o mravním zákonu a velmi vznešený obraz o nejvyšší Bytosti, již považují za Stvořitele a Otce, až k vyšším formám, jako jsou hinduismus a buddhismus s jejich hlubokou filosofií a spiritualitou ; všechna náboženství jsou jakoby nástroje, jimiž Boží milost přichází k jejich vyznavačům. A pro většinu lidstva v minulosti mimo křesťanská náboženství byla jediným prostředkem ke spáse. Můžeme tedy říci, že člověk je za těchto okolností spasen prostřednictvím svého náboženství ? V mimokřesťanských náboženstvích jsou přece omyly, pověry nebo alespoň nedokonalosti, které jsou překážkou ke spáse. Naše odpověď je tato : Člověk není spasen prostřednictvím svého mimokřesťanského náboženství, ale činností Boží milosti, která přichází k člověku v prvcích pravdy a svatosti, jež si ona náboženství uchovala, a tak ho vede ke Kristu. Není těžké to přijmout u židovství a islámu. Obě tato náboženství mají své kořeny v biblickém zjevení, nelze přehlédnout jejich kladné božské prvky. Spíše zasluhuje politování skutečnost, že jsme si v minulosti tak málo vážili biblické základny u islámu ; s dojetím bude mohamedán číst v Prohlášení, co vše má s křesťany společného : » Mohamedáni se klanějí jednomu Bohu, živému, nejvýš dokonalému, milosrdnému a všemohoucímu, Stvořiteli nebe i země, který mluvil k člověku; hledí se sklánět před jeho nevyzpytatelnými úradky, tak jako byl poslušen Boha Abrahám, k němuž se islám rád hlásí. Neuznávají sice Ježíše za Boha, ctí ho ale jako proroka, uctívají jeho panenskou matku Marii a někdy ji i zbožně vzývají... Váží si mravního života a ctí Boha modlitbou, almužnou a postem. « U židů a mohamedánů existuje těžkost spíše praktického rázu. Stránky dějin Církve jsou poskvrněny projevy nenávisti a nepřátelství. Prohlášení chce tomu učinit konec a všichni doufáme, že to nezůstane jen u slov. Ze židů je sňata obžaloba z bohobraždy a říká se, že stále mají své místo v plánu Boží prozřetelnosti. Přiznává se, že v minulosti existovaly spory a nepřátelství vůči mohamedánům, všichni křesťané se vyzývají, aby na to zapomněli, aby usilovali o vzájemné porozumění a konečně o spolupráci » v obraně a dosažení sociální spravedlnosti, mravních statků, míru a svobody pro všechny národy«. Tak tedy je otevřena cesta k novému » ekumenickému « přiblížení k vyznavačům všech náboženství, a dokonce i k těm, kdo nevyznávají žádné náboženství a přece usilují o pravdu a spravedlnost a hledají upřímně odpověď na základní životní otázky, na smysl svého života, bolesti a smrti. Je postaven začátek k nové éře v dějinách C írkve: Nemusíme už mít odmítavý postoj vůči ostatním náboženstvím a filosofiím; můžeme se radovat z pravdy, kterou obsahují, a spolupracovat se všemi v společných podnicích k blahu lidstva. — ■ Neznamená to ale konec misionářského poslání Církve ? Jestliže člověk dosáhne spásy v kterémkoliv náboženství, nač ještě kázat evangelium ? — Nový pohled na mimokřesťanská náboženství nám řekl, že všechna spása pochází od Krista — stále platí: » Mimo Církev není spásy « — třebas lidé opravdu mohou dojít spásy i v jiných náboženstvích. Kristova milost v nich všech je činná. A za druhé : třebas se radujeme z prvků svatosti a pravdy u jiných náboženství, přece jen věříme, že pouze v Kristu a jeho Církvi je plnost pravdy a milosti. Misijní činnost Církve musí pokračovat i nadále. Jejím úkolem je nést všem lidem plnou znalost o spásném zjevení Boha v Kristu, sjednotit všechny národy v jednom těle jeho Církve. Prohlášení stanoví zásady nového postoje vůči ostatním mimokřesťanským náboženstvím. 28 [pageend4]KONCIL-SETKÁNÍ ClRKVE SE SVĚTEM Z vánočního poselství sv. Otce Církev se setkala sama se sebou : viděla svou vlastní víru, své učení, svou pevnost, své poslání, své apoštolské a misionářské energie, své bohatství moudrosti a milosti, svou schopnost najít ve svých nevyčerpatelných rezervách nové vnitřní poklady, a konečně svou starostlivou touhu porozumět světu, aby mu mohla sloužit a mohla ho spasit. Církev při tomto reflexním pohledu do vlastního nitra se nesetkala jen se sebou, nýbrž se samým Kristem, kterého nosí stále s sebou. Znovu pocítila, že vědomí povinnosti zůstat věrnou Kristovým slovům a jeho vůli ji proniká celou skrz naskrz, že ji přímo opojuje a plní nadšením. Cítila, jak do ní znovu proudí Kristův Duch, jak stoupá na její rty dobrá zvěst evangelia, ale zároveň pociťovala potřebu ji novým způsobem prožívat. Církev omládla. Cítila se jako znovuzrozená. Pamatujme na toto podivuhodné a nové setkání Církve s Kristem, k němuž právě sněm dal podnět. Pamatujme na to, ale nedbejme na špatně chápané ’ aggiornamento ’, na špatně chápané přizpůsobení dnešku, jak si na to stěžoval už náš ctihodný předchůdce Jan X X I I I . Toto není v tom, že Církev by přijala za svého tak zvaného ducha světa nebo že by zakládala svou důvěru na nezdravých ideologiích profánního světa anebo že by si nechala vnutit nějakou pochybnou mentalitu plynoucí z honosného historického fatalismu anebo že by se spokojila s několika praktickými opravami druhotných kanonických norem. Církev může dnes oslavovat nový, vracející se svátek svého narození, protože se snažila objevit v sobě samého Krista a plněji si uvědomit toto setkání s ním. Vše nyní záleží na tom, do jaké míry tento nový postoj věřící opravdu přijmou. Prohlášení o ekumenismu znamenalo revoluci v našem poměru ke křesťanům, kteří nejsou v plném společenství s naší katolickou Církví. Prohlášení o poměru Církve k mimokřesťan- ským náboženstvím může znamenat nový postoj k židům, mohamedánům, hindům, buddhistům, ano i k těm, kdo uznávají nejvyšší Bytost, kdo ctí » Boha neznámého «. Na koncilu Církev jaksi vyšla ze sebe, aby se setkala s lidmi dnešní doby, s nesmírnými a úžasnými novými divý moderního světa i s rostoucími potřebami velké části světového obyvatelstva — jako je hlad: hlad po fyzickém i duchovním pokrmu. Církev se přioděla tou nejobsáhlejší pastýřskou láskou ; a nemohla jednat jinak. Koncil měl stále před očima obraz pastýře z evangelia, který hledá ztracenou ovci a plný starostlivosti za ní jde, jen aby ji našel. Celý koncil plnilo vědomí, že lidstvo, celé lidstvo, znázorněné s dojemnou prostotou obrazem bloudící ovečky — je její, že náleží Církvi. Ano, lidstvo patří Církvi z obecného Božího pověření. Církev znovu pochopila, jaký strašný zákon v sobě uzavírá jméno, kterým se autenticky rozlišuje od ostatních, totiž že je katolická, obecná, že její poslání, její odpovědnost, její srdce neznají žádných hranic. Proto Církev musí nazývat svým celé lidstvo : je to její povinnost, která nezná únavy a se samozřejmým heroismem musí vzdorovat každé překážce. — Lidstvo je mimoto její právem lásky. Církev se nemůže zbavit povinnosti milovat lidstvo, ať se zdá sebecizejší, vzdorovitější, nepřátelštější: Kristus za ně dal svou krev. — Ale lidstvo patří Církvi také z důvodu jakéhosi historického spříznění. Či nebyla to Církev, která z velké části vytvořila onu civilizaci, kterou dnes svět považuje za pravou a přivlastňuje si ji? Církev - hlasatelka míru Není snad mír prvním pozdravem, který může vyslovit ta, která jedná v Kristově jménu ? Vždy t on tak učinil po svém zmrtvýchstání, když řekl: Pokoj vám ! A není to první věc, kterou Církev ve světě může podniknout, než předkládat mír, vyzývat k míru, vychovávat k míru? Neboť mír je první a nejvyšší dobro společnosti: mír předpokládá spravedlnost, svobodu, řád a umožňuje každé jiné dobro lidského života. A proto znovu, hned v této chvíli budeme obhajovat mír : a to nejen proto, že mír je tak výtečné dobrodiní, nýbrž také proto, že dnes je toto dobro ohroženo. Na místo nových před- 29 [pageend5]DOMAŽLICE — náměstí; vlevo děkanský chrám Nenebevze- tí Panny Marie, historické domy, městská hláska z 13. stol., vpravo radnice a v pozadí Dolejší hrána. sevzetí, která byla inspirována tragickými zkušenostmi poslední války, zase začínají nabývat převahy staré zakořeněné nacionalistické tendence nebo nové rozvratné ideologie. Možno říci, že se jedinou zárukou nepravého a nejistého míru stávají jen zbraně, stále mocnější a strašnější. Lidé, bratří, naslouchejte, ale doopravdy, poselství míru, které znovu přinášejí lidem vánoce, svátky Božího narození, lidem, kteří jsou stále ještě předmětem Boží blahovůle. Zjistěte, kam směřují vaše kroky ! Nezmýlili jste si snad znovu cestu ? Zastavte se! Zamyslete se! Pravá moudrost je v míru. A pravý mír je vždy spojen s láskou. Nikdo nesmí lásku k míru omezovat svými vlastními zájmy a svou vlastní ctižádosti- vostí. Nikdo nesmí začínat porušovat lstivými úklady a uměle vyvolávanými nepokoji klidný život druhého. Nikdo by neměl nutit svého souseda {dnes jsme všichni sousedy!), aby musel sáhnout po ozbrojené obraně, a nikdo by se neměl vyhýbat spravedlivému a slušnému jednání o obnovení pořádku a přátelství. Třeba budovat mír odvážnou revizí pochybných ideí egoismu, zápasení, nadvlády. Je třeba umět odpouštět. Musíme začít nový úsek dějin, kde se vztahy mezi lidmi už nebudou řídit mocí a silou, ani pouhými hospodářskými výhodami anebo stupněm civilizačního vývoje, nýbrž vyšším pojmem rovnosti a solidarity. Ty ovšem — konec konců — se nám ukážou jako logické, snadné a Šťastné jen v Božím otcovství, jak nám je zjevil Kristus. Církev ví, že nese s sebou poklady nekonečné ceny, poklad pravdy a spásy, a právě to ji nutká, aby vám vyšla vstříc. Ale Církev přichází bez nějaké pyšné domýšlivosti, nechce pro sebe žádná privilegia. Stojí tu před vámi: ráda uznává velké hodnoty vaší kultury a vašeho pokroku, povzbuzuje k dalšímu a žehná, nebaží žádostivě ani po panství ani po bohatství; a jestliže co žádá, pak je to jen svoboda : žádá svobodu, aby mohla žít podle své víry, svobodu, aby ji mohla i navenek hlásat. Ale ona ji nikomu nevnucuje, naopak si přeje, aby nejvyšší odpovědnost a rozhodující volba svědomí byly respektovány a chráněny i vzhledem k pravdě náboženské. K 700. VÝROČÍ ZALOŽENI PĚTI ČESKÝCH MĚST Věk 13. století je pro české země velmi významný. Teprve tehdy dochází k jejich opravdovému včlenění do soustavy středověkého evropského světa. Nesjednocené české knížectví se stalo královstvím, pronikavě ohrožuje se i církevní život. Skutečný převrat projevoval se též na poli hospodářském, kde naturální směnné hospodářství přeměňuje se v hospodářství peněžní. Vznikají města. Jejich zakladatelem býval většinou král. K prvním městům vyrostlým z královských podhradí (Znojmo 1226, Litoměřice 1230, pražské Staré Město 1232) přibyla města hornická (Jihlava 1250). Další města se budují buď při osídlení starším, nebo na »novině«, tj. na místě většinou neosídleném. V těch případech se volila nová půdorysná forma, goticky abstraktní, v jejímž středu bývalo obyčejně čtvercové náměstí, z kterého se šachovnicově rozvíjely ulice, jež končily v prstenci hradeb. Tento nový urbanistický útvar odpovídal výtečně novým potřebám organizujícího se města a měl základ v účelném pořádku podstaty hospodářské i názoru racionální gotiky. Leč každé město se vyvíjelo půdorysně z naprosto individuálních podmínek. Doba zakládání měst vyvrcholila u nás za panování Přemysla Otakara II., který měl hlavní zásluhu na dovršení sídelního organismu našich měst. Neprobíhalo nahodile, ale podle 30 [pageend6]velkolepého plánu, který nebyl zřejmě cele uskutečněn v době tragické královy smrti r. 1278. ' Středověké zakládání měst bylo tak skvěle organizováno, že půdorysný vzhled jader většiny našich měst si dodnes zachoval přes všechny přestavby i protivenství svůj středověký ráz, jenž nás tolik okouzluje a vzrušuje. Jen italská města mohou v Evropě soutěžit v přehlednosti a ladnosti svého urbanistického uspořádání s našimi městy. Roku 1265 byly založeny Beroun, České Budějovice, Domažlice, Polička a Zatec. Je zajímavé sledovat, jak se tato města zachovala ve svých historických obvodech. Beroun byl založen jako královské město u brodu přes Mži na důležité cestě z Prahy do Plzně. Beroun byl šťastnější než jiná česká města a zachoval si značnou část svých středověkých hradeb, ba i dvě brány. Podlouhlému náměstí dominuje jednopatrová, původem renesanční radnice, přestavěná v 19. stol. Reliéf města je nízký, bez vzletu, ale proporčně celkem vyvážený a milý. Jen zbarokizovaný gotický kostel sv. Jakuba v rohu náměstí se povznáší nad městem. Průmysl a živá dráha obklopují město ze tří stran. České Budějovice, ležící na soutoku Malše s Vltavou, vznikly z vysušených bažin, na oválném půdorysu, a byly dílem králova purkrabího Hrze ze Zvíkova. Vejdeme-li na náměstí ve středu města, uchopí nás velkolepě vzdušný prostor. Ohromné rozměry čtverce o straně 133 metrů jsou lemovány světlými fasádami domů s loubími. Na jednom rohu stojí trojvěžovitá barokní radnice, na opačném konci vyrůstá štíhlá gotická věž s renesanční bání a plošná barokní fasáda původně gotického kostela, od roku 1785 biskupské katedrály. Tato neodolatelná skupina je vázána k náměstí rozchoditou Samsonovou kašnou, která barokově tvoří těžiště celého prostoru. Každou minutou se tento ensemble měšťanské noblesy a rozletu mění hrou světla a stínu v nový působivý obraz. Zádumčivá Malše maluje romantickou scénu při bývalém dominikánském klášteře. Tam obrůstá větvovím gotická věž zvaná Železná panna, nedaleko je okrouhlá bašta Otakarka, v pozadí stojí gotická solnice. Před ní chmurná fa ČESKÉ BUDĚJOVICE — náměstí; v pozadí Černá věž a katedrála sv. Mikuláše; uprostřed Samsonova kašna. silueta dominikánského kostela určuje pohled na město ze severozápadu. Vnitřek presbytáře kostela je podivuhodný. Velmi plochá klenba z doby Václava II. je proťata štíhlými žebry, která sbíhají bez přerušení podél stěn. Trojlodí 14. věku má rychlý spád úzkých klenebních polí. Ambity kláštera jsou prosté, křížové. Z hostince » U zelené ratolesti« vyjížděla od r. 1828 koňská železnice, první kolejová dráha na kontinentě. Potěchu Českých Budějovic neporušily ani nadbytek, ani zloby věků. Domažlice se původně rozkládaly jako malá trhová ves na vidlici tří starých zemských stezek. Pro svou důležitost na pomezí pohraničního hvozdu byly proměněny v město. Není tu ústředního náměstí ; páteří je široká průběžná třída. Je to řešení starší, které můžeme hledat v podunajské oblasti. Horizontální linie městských domů s charakte- 31 [pageend7]ŽATEC — pohled z věže radnice na náměstí a kostel Nanebevzetí Panny Marie. ristickým gotickým podloubím a s fasádami z různých dob jsou přerušeny dominantami zbarokovaného (původně gotického) děkanského kostela a novorenesanční radnicí. N áměstí končí pohledově účinnou rozšafnou bránou. V městském uspořádání byl nejdůležitějším obranným místem chodský hrad s mocnou věží, z níž v panoramatu města působí Dolejší brána a věž kostela. Bohužel moderní stavby za městem výtvarný řád ignorují a zasahují do celkové koncepce tvrdě a cize. Vlídný vzhled dlouhého náměstí nás však stále vábí svým zvláštním malebným a tichým kouzlem. Polička je výsledkem zakládací činnosti podél Trstenické cesty. Poličská oblast patřila původně litomyšlskému klášteru a přešla pak na krále. Půdorys města v podobě stlačeného oválu přiléhá k tzv. Svinskému rybníku. Na obvodu se dosud vine prstenec jedinečně zachovaného opevnění s 19 půlválcovými baštami z konce 15. století. Další stavební epocha nastala v 18. století. Na náměstí objaly zvlněné barokní štíty domů volně stojící palácovou radnici, bohatý mariánský sloup a dvě sošnické kašny. Bylo to dílo náročného uměleckého zaměření. Z Poličky se stala česká, komorně laděná Telč. Roku 1845, v několika hodinách, se půvabné barokní městečko proměnilo ve spáleniště. Jen plastiky zůstaly nedotčeny. Po požáru byly s důsledností odstraněny všechny barokní štíty a nahrazeny sedlovými střechami; důležitým kladem bylo však respektování výšky zástavby budov. Barokní radnice byla rekonstruována, takže náměstí opět vykvetlo v ladné, i když skromnější kráse. Místo vyhořelého gotického chrámu sv. Jakuba byla r. 1853-67 postavena hodnotná novogotická třílodní hala s elegantní věží. Horské a odlehlé městečko Polička obsahuje zajisté architektonické hodnoty v zajímavém výběru. Žatec, jedno z největších středověkých českých měst, vévodí vysoko nad krajinou na strmé táhlé opukové kře. Před gotickým městem bylo tu hradiště založené už v 9. století pražskými Přemyslovci. Po udělení městského privilegia nastala intenzívní stavební činnost, avšak se stálým ohledem na základní uspořádání, které ji předcházelo v románském období. Platí to především o poloze farního gotického kostela, negoticky založeného napříč celého náměstí. Na obvodu města stojí zbytky gotického opevnění a dvě imposantní brány — Kněžská a Libočanská. Západní strana náměstí je opatřena loubím a uprostřed dominuje čtyř- křídlá radnice z r. 1770, v jádře ještě gotická, s hranolovou věží nesymetricky položenou. V pozadí leží v 18. století zbarokizovaný kostel. Tehdy byly postaveny dvě věže hlavního průčelí, přistavěna kaple sv. Jana Nepomuckého, přestavěna zvonice a zřízena galerie soch. Y tomto rozmanitém seskupení tvoří kostel Nanebevzetí Panny Marie působivou kulisu, jež vláčně a slavnostně vyrůstá z hladiny náměstí a vládne celému kraji. Jubilující města jsou význačnými památníky staleté výtvarné kultury a vkusu v zemi české. Karel Just U JIZE R Y Jak je krásný ten kopuletý křemenový val proti ledům! Také řeka pod ním jako já jej starodávné obdivuje, je véechna od sebe, a když neví, jak a k čemu jej přirovnat: zrcadlí jej prosté. Srovnán s témito balvany, nezhanobenými človékem, krutý byl osud náhrobních kamenů a oltářních desk ... Dnes ovšem lámou kámen jenom na žaláře ... Vladimír Holan Psáno 1952, kdy se stavělo vězení v Ruzyni Uveřejněno v Tváři 1965(7) 32 [pageend8]Naše povídka GERTRU DA GOEPFERTOVÁ Obdélníky trávy jsou v prostředcích lysé, je vidět, že se po nich smí chodit. V sousední zahradě je to zakázáno. A ještě k tomu je každou chvíli spravují. Rozryjí, uhrabou a posypou koupenými semínky, aby se neujala ani jedna pampeliška. Černý ratlík se musí slunit na pěšince. (Brzy ani tam nebude překážet, protože nechce žrát a zvěrolékař si s ním neví rady.) Když Milušku omrzelo v duchu ho litovat, vzala si řezátko na knihy a dívala se na ně proti slunci. Zežloutlo a zprůhlednělo po okrajích. Jinak bylo z nějakého obyčejného bílého těsta a co umí. V nejlepším ji vyrušil Bedřich, který otevřel dveře opravdovské i v zrcadle. Na stínu máš hlavu jako hrušku, ukazovala mu podrážděně. A honem se vykradla do koupelny pro džbán, protože slunce zacházelo. Byl čas tajně zalévat oštěktalé angrešty a rybízy. Co se za to už nadostávala. To je práce domovnice, pamatuj si to ! Ještě jednou ! Proto sebou cukla, jako by ji někdo sledoval. Nepřestává kropit, ani když se jí zase dělá špatně ze šťovíku, ježatého černými mšicemi. Odvrací se od rostliny a míří na ni nazdařbůh nahnutým džbánem. Vždyť domovnice o nic nedbá, nechala by krsky uschnout. Déšť ze sousedovic hadice mrskl Milušku do zad. Za plotem vždycky kropili vznešeně, v županech s papoušky. Ale stromky nemají o nic lepší. Jejich babička nemůže sedět pod takovými klacíky a vypravovat, proto si asi pořád povídá s kanárem a nabízí mu semenec. Kdyby s ní byla řeč, Miluška by se jí už dávno byla přes plot zeptala, jak to udělat s vojáky Bedřichovi k vánocům. Když jich má být za sedm korun hodně, budou to sami pěšáci. A když budou s praporem nebo s dělem nebo s obvazy, vyjdou za ně tak dva. Co je lepší ? Po večeři broukala ukolébavku pro C V R C E K černého ratlíka. (Ten už dávno hnípal pod stoličkou v sousední vile. Měl po masových hodech.) Nezamhouřila oči, když jí maminka zhasila lampu na nočním stolku. Chvíli jí voněly vyvětrané peřiny, ale víc ji soužily starosti: které vojáky vybrat, proč jiřiny odkvétají. Přitom si breptala slova do taktu k tikání budíka. Ted už na ni nečíhala maminka, zač by ji vypeskovala. Ale duchové se mohli začít rojit z každého kouta. Zpotila se, jak tahala peřinu přes hlavu. Sotva trochu usínala, vítr nasypal pár listů do dešťového okapu. Harašení ji probudilo. Slyšela z ložnice, jak se tatínek ještě pře s maminkou. Znovu počítala vojáky, nahlas, aby rodičům nerozuměla. Tak se do toho zabrala, že ji ani nepoděsilo tkaní na záclonách, zčernalé na spáry. Y sobotu byl ve škole půjčovací den. Paní učitelka ukázala Blance Míčkové v knížce pána s tygrem, který prý se podobá jejímu tatínkovi. Blanka se šeredně zamračila. M iluška se k ní honem přitočila, když vycházely ze školy. Přidržovaly si svorně čepice, aby jim je nesundal vítr. Mlha se už vykouřila jako pára z horké polévky. Vylezly z ní stromy, pokálené ptáky, kteří odtáhli. Listy válem opadávaly. Miluška s Blankou sbíraly listí a tašky je lechtaly při sbírání za krkem. Miluška měla barevnější štětku. Sebrala každý hruškový list Blance před nosem. Ale na vybrání těch nejlepších by jim byla už ani nůše nestačila. Miluška přestala slídit po pásce proti hmyzu kolem stromu, která je ještě trochu lepivá. Nedojedený rohlík může přece schovat mezi listy. A ty nemáš doma tatínka ? zeptala se Blanky. Blížily se k vilám zakletým do břečťanu, obstoupeným špicemi ze slámy, do níž byly zahaleny choulostivé keře. Ne, řekla Blanka. A kde je ? Pryč. 33 [pageend9]Kde pryč ? No pryč. Odešel naposledy. Kdy? Jednou. Proč ? Ted si Miluška všimla zralých ja- dérek ve slunečnicích. Vystoupila na špičky, ale přes zídku sousedovic dvoru nedosáhla. Já nevím. Miluška dorážela dál. Nevíš ? Sklepávala lístky z větví přehozených přes ploty zahrad. Elektrické zvonky nechala tentokrát na pokoji. Zato čmárala prstem vlnovku po cihlových podezdívkách, za nimiž už jen zeravy a smrčky byly zelené. Nevíš ? A co říkal, když odcházel ? Nic. Maminka s ním nemluvila. Milušku napadlo, že by Blanka mohla brečet. Ale ta se jen utrhla a přešla na protější chodník. Miluška se hnala rozčileně domů. Každou sobotu zapisuje tatínek s maminkou peníze a křičí na sebe. Aby tam už byla, aby se něco nestalo. Chvěla se a modlila se, aby jim svati patroni zacpali pusu. Nutila se přečíst kousek z vypůjčené knížky. Konečně se trochu přestala klepat. A četla o cvrčcích, kteří mají v dírách pokojíčky, zametají před vraty v bílých čepečkách, pečou buchty a často chodí na vandr. Zdraví se s nosatci a vyhýbají se žabám-cvrčko- žroutům. Chtěla by se k nim přestěhovat. A oni dokonce muzicírují na louce pod pryskyřníky. Máchají si nohy v potoce. Co je proti tomu naše strouha pod Školou, v níž se válí blátivá voda se skořápkami a zmuchlanými kornouty. I trávu kolem ní kluci udupou. A věčně dělají kotrmelce přes zábradlí lávky. Miluška scházívá opatrně po schůdkách ve svahu a přes lávku se jen mihne, aby ji nestrhli s sebou. Tolik se bojí spadnout. Najednou se dočítá, jak cvrčci bloudí mezi zežloutlou travou, jak táhle vyhrávají a jak se někteří staří seberou a jdou a jdou, nakonec pokulhávají a pak už se jen vlečou mezi přívalem hnědého listí, do něhož si lehnou jako zmámeni. A zem je studí a listí je zasype. A listí zetlí a oni v něm, zmizí, zahynou. Země je pohltí. Je to pravda ? Miluška byla bez sebe. Děsný podzim se na ni sápal. Omotával ji jako mu- cholapka. Neviděla už jeho pestré listí, čumáčky šípků, zářící slunečnice. Letěl na vraních křídlech. Rozjektala se. Beztak padl smutek na Blančina tatínka, jak šel opadávajícími alejemi. Potom položil vedle sebe do příkopu ranec a hůl a zemřel. Ale jak si mohli cvrčci zpívat a chodit na výlety, když věděli, že si později nebudou moci ani zatopit v kamnech a ohřát se, když se museli nechat sežrat zemí ? Myslila si, že vylezou na keř, když jsou moc staří, a v noci skákají do nebe, aby to nikdo neviděl. Aby tak tatínka napadlo také odejít. Vytřeštila oči a zapotácela se. V kostele si stoupla rovnou pod kazatelnu. Zpívala falešně a vroucně slova, jimž nerozuměla. Ničemu tam nerozuměla. Zdálo se jí však, že si zbožností prospěje. Koukala na strop místo před sebe, protože nebe je nad střechou, a ne za oltářem. Když vycházela, chtělo se jí někoho zatahat za rukáv, zeptat se. Byla vsak sama. Točila se jí hlava úzkostí. Když zavřu oči, nic není, protože já nic nevidím. Když umřu, všechno umře, protože já už nebudu živá. Popadla ji hrůza nad představou hrobu z hlíny. Co bude, až ona nebude vědět o světě ? Bylo to horší, než kdyby musela skočit s balkonu hořícího domu do plachty hasičům. Řítila se bez konce. Najednou ji obklopily spolužačky a zvaly ji na besídku. Táhla se jako úkropek za paní učitelkou. Pusu měla pootevřenu. Viděla jen tmavěhnědou zemi, napitou podzimními dešti. Vítr cvrkal do pestrých listů. Škola se ztrácela za stromy, zabodanými jak obrácené vidličky. Usadila se a oškub ávala z jednoho listu kůži, aby zůstala žebírka. Probrala se trochu, když neznámá paní pravila, že by se mohly stydět, tak velké a mít sukně vyhrnuté nad kolena. Miluška zčervenala hanbou, že se nestydí. Ale už o její výklady nestála. Starostmi ji rozbolela hlava. Odpoledne musela jít na procházku s tatínkem a maminkou a hádavým Bedřichem. Sama směla jen do kostela. Hodně lidí šlo tím směrem jako oni, někteří se psem, někteří s dětmi. Vyskakovali s Bedřichem na násep, po němž lezly že>eznice, a lámali větve sporých keřů. 34 [pageend10]Při škubnutí se střásly skoro všechny barevné listy. Maminka s tatínkem podlezli pod závory a Miluška s Bedřichem za nimi. Šli jílovitou cestou, fičelo to, nemluvili. Miluška svěřovala dvěma špendlíkům s barevnými hlavičkami, které měla v klopě, co ji trápí. Ještě si troufala slibovat jim, že spolu pojedou kamsi, kde se živá telata pasou na louce, kde bydlí cvrčci, kde nejsou mazlavé oraČky. Když se rozhlédla, uviděla pás kopců, hnědě zašlých, a baráky jako ztracené na pahrbcích, zabedněné. Po silnici nad nimi rachtala poloprázdná elektrika. Nenáviděla své lakové boty s páskem, které ji tlačily. Šli dál vozovkou, až přišli na planinu, kde na provazech od kůlu ke kůlu viselo moc cárů. V pískovcovém návrší po levé straně byla spousta děr, zatarasených křiklavými hadry. Někde byly dveře. Z jedněch se vyřítila bába a spílaía zoufalým hlasem. Miluška se vyjevila. Tatínek řekl, že tam bydlí nezaměstnaní, aby šli rychleji. Nemohla se ani podívat, má-li puchýř na patě. Už se nedivila cvrčkům, kteří si lehají do měkkého listí. Tudy se beztak chodí umírat, šlape se po ztuhlých krtinách a odkopávají se kameny, pod nimiž je žlutě nemocná tráva. Bylo jí smutno, zemdlívala. Přidala se k Bedřichovu škemrání o limonádu, jen aby šla za osvěžením. Chytila se toho přání jako rak prstu. Ale přešli už kolem několika šedých Stánků a všechny byly zavřeny. Vždyť byla neděle. Miluška zatínala zuby. Šla nafoukle a pláč měla na krajíčku. Na ohradách ze špičatých prken zbyly sprosté nápisy po plavcích. Voda na plovárně byla vypuštěna. Plot přelézali fakani s prakem. Kdyby tu šla Miluška sama, ukamenovali by ji, to ví. Jenže ona by sem dobrovolně nešla ani za nic, padnout obličejem do žmolků bláta a listí, které stahují žížaly. Bedřich povídal v žízni: Nenos se tak. Stejně Pánbůh není. Říkal to náš pan učitel. Nedala mu pohlavek na štípnutí do ucha. Zastavila se. Upustila hořký pomeranč, nahoře nahnilý. Dostali ho v poslední boudě. Ani nevzlykala. Jen se nahnula dozadu, jako by jí nutili trpký čaj. Koho se dovolám ? Kdo je proti zlým duchům, kteří mohou potmě vylézt z lenochu židle, ze svlečené košile, ze šramotících kamen, z trnožů ? Musí si v noci přikrýt oči a už neuvidí hvězdy. A cvrčci také zajdou v hlíně a ona také a všechno s ní. Sedla si na bobek. Vstaneš, zatracený cvrčku, huboval tatínek. Cloumali jí a bouchli do zad. Dívala se zarputile na brouka, ležícího na zádech a hrabajícího nohama. Nepomohla mu vstát. Vánoce ve Vatikáne Už 23. prosince sv. Otec Pavel VI. přijal v audienci kardinály a členy římské kurie, kteří mu přišli blahopřát k vánocům a Novému roku. Ve svém proslovu prošel hlavní církevní události minulého roku. Koncil skončil úspěchem, jeho rozhodnutí nás ale zavazují k činu a k nové obnově náboženského života. Příležitostí k tomu bude milostivé léto, které začne 1. ledna. » Kéž vlna nové náboženské horlivosti dojde i k věřícím, s nimiž nám není možné se svobodně stýkat, protože u nich stále existuje útlak Církve ; kéž i jim přinese radost z vědomí, že jsou spojeni s celou Církví. Kéž milostivé léto přivede zpít co nejvíce dítek dosud vzdálených a zklamaných, na které ale stále pamatujeme a které milujeme. « — Potom mu přišla blahopřát delegace chlapců z Italské katolické akce. Odevzdali mu tři hostie pro vánoční mše svaté — hostie pocházejí z pšenice vyrostlé na betlémských polích — květiny pro oltář a peněžní dar pro chudé děti. — Ve večerních hodinách pronesl své vánoční poselství. Vánoce charakterizoval jako setkání Boha s lidstvem, které se rok co rok opakuje před našimi věřícími zraky a jehož pokračováním mají být zbožně prožité svátky. Také koncil bylo velké setkání — Církve se sebou samou a se světem, s lidstvem, jemuž chtěla být dobrým pastýřem, a konečně s křesťanskými bratřími, třebas ještě nemohly být úplně obnoveny svazky přetržené před staletími. Nakonec sv. Otec věnoval pozornost otázce míru ve světě, znovu nabídl vládcům národů služby Církve (viz str. 29). Půlnoční mši svátou sloužil v Sixtinské kapli pro členy vatikánského diplomatického sboru. Kázání po evangeliu bylo zamyšlení nad tím, co vtělení Syna Božího, základní křesťanské tajemství, přineslo světu : bylo přínosem pro růst a pokrok i lidské civilizace. — Na druhou mši svátou jel na římské předměstí do farního kostela sv. Felicity, kolem něhož bydlí především dělníci a přistěhovalci. Ještě před odjezdem zpět do Vatikánu ohlásil od oltáře soutěž o nejkrásnější betlém mezi římskými dětmi; třicet vítězů že pozve k sobě k obědu a bude mezi nimi jeden chlapec z této farnosti, který nejvíce pomáhal postavit betlém v kostele. Nakonec sestoupil mezi nemocné, kteří byli na židlích nebo lehátkách kolem oltáře; zvlášť dlouho zůstal v rozhovoru s jedním ochrnutým děvčátkem. {pokračuje na str. 40) 35 [pageend11]rozhledy D U C H O V N Í N A U K A M N IC H A T E O F Á N A Hlubinné psychologii se připisuje revoluční, ko- perníkovský čin ve zkoumání duševních jevů. Na rozdíl od tradiční, racionalisticky a analyticky zaměřené psychologie, psychologie hlubinná přenesla těžiště duševního života z vědomí do podvědomí. Karl Gustav Jung, jeden ze zakladatelů hlubinné psychologie, však velmi výstižně upozornil na to, že nová metoda a nové názory na duševní dění nevynalezly nic neobvyklého. Západní i východní kulturní tradice a duchovní zkušenosti celého lidstva znaly od nepaměti mnoho zákonů a skutečností podvědomého duševního života a jeho nevědomých hloubek. Těmto psychologickým postřehům chyběl snad vybroušený, ustálený technický slovník, vědecká metoda a soustavné vyložení a sestavení pojmů ; nechyběl jim však styk se skutečností. Duchovní učitelé křesťanstva vypracovali často hlubokou a spolehlivou psychologii, která se může směle rovnat s mnohými vědeckými traktáty dneška. Předčí je dokonce v tom, že nepodává jen důkladný rozbor duševní stavebnosti vnitřního života, nýbrž přechází i do terapie, dává pokyny k růstu a zrání, k jediné skutečné duševní hygieně. S povděkem jsme proto přijali novou knihu českého jezuity Tomáše Špidlíka, který již delší dobu zpřístupňuje západní kultuře duchovní poklady východního křesťanstva. Po své výborné syntetické studii o theologickém myšlení svátého Basila vydal náš autor, profesor na Papežském orientálním ústavě v Římě a dlouholetý spirituál v koleji Ne- pomucenum, theologickou práci o duchovní nauce ruského mnicha Theofána z minulého století. Kniha vyšla v Římě na jaře 1965 nákladem Papežského orientálního ústavu a nese název : La d o c t r in e SPIRITUELLE DE THEOPHANE LE RECLU. Pater Špidlík se v této knize pokusil nejen o výklad psychologického a theologického pojetí člověka u ruského duchovního učitele, nýbrž naznačil a jako by označkoval cestu k nalezení onoho prvního bytostného uzlu lidské bytosti, cestu ke zřídlu a zdroji nejen našich všedních úkonů a rozhodnutí, nýbrž i našeho mravního a náboženského osudu. Narýsoval zde směr k objevení tajemného bodu a středu člověka, jež nazýváme srdce. Každé vědecké poznání je měřeno na hledání jednotného a zákonitého plánu v mnohosti jevů. To platí nejen pro dějepis a přírodní jevy, nýbrž i pro theologii, filosofii a studium duchovního náboženského života. Theolog, který se zabývá studiem asketiky, nesnaží se objevovat jen skryté zdroje špatných a rušících náklonností, nýbrž hledá i kořeny ctností, prameny heroismu a studnice velkorysosti. Náš denní život se člení do velkého množství činů a koňů vyvěrajících z jednotného zřidla, ale rozlévajících se jakoby malými potůčky do času a prostoru našeho bytí, V bohatě rozčleněné mnohosti a neustálé proměnlivosti lidského dění koření možnost našeho růstu, zdokonalování a spásy ; ale zde je též kořen naší tragiky a nejistoty. Po pádu a klesnutí můžeme vždy ještě povstat, po odklonění od Boha můžeme opět obrátit svou duši k tomuto absolutnímu středu našeho osudu. Skrze své činy se můžeme měnit a proměňovat. Ale dokud jsme ponořeni do nezadržitelného toku času a proměnlivosti, jsme jakoby v neustálé vystavenosti a ohroženosti. I naše velké ctnosti mohou opět odumřít nebo být udušeny přívalem zla. Mezi tragickou nejistotou dobra a sílící nadějí vykoupení z hříchu se napíná oblouk lidského času, lidských šancí a možností. Křesťan je sám sobě misijním územím i misionářem. Jeho prvním úkolem je evangelizovat, křtít každý svůj čin, každý svůj den, každou svou práci. Žehnat křížem vše dobré a exorcizovat vše zlé. Mnohost a proměnlivost životních situací a dění může být jen zřídkakdy postavena pod přímý a stálý vliv svobodné vůle, posílené Boží milostí. Pro jednotný a organický růst duše je třeba sestoupit až ke zdroji životního dění a posvětit samo zřídlo. » Ačkoliv se naše činy navzájem od sebe liší a různí — píše otec Špidlík — jsou nicméně zapojeny v jednotu téže lidské osoby, vyvěrají z jednoho a téhož pramene. Člověk je odpovědný za své činy : jsou jeho, opravdu jeho, a přece se s ním neztotožňují. Ušlechtilá duše se vždy zhrozí odporného Feuerbáchova výroku: Člověk je to, co jí. Ne, člověk není jen to, co j í ; ale není ani jen to, co myslí, cítí, chce. Jeho myšlenky, chtění a city se vynořují z hlubiny jeho osobnosti, z jeho 5 j á ’, z onoho tajemného středu, který nazýváme hovorovou řečí srdce« (XI). Otázka srdce a jeho smyslu v lidském životě zaujímá ústřední místo v kultuře a v náboženství všech národů. Bylo řečeno, že srdcem kultury je kultura srdce. Ruský autor Vyšeslavcev napsal: » Člověk bez srdce je člověk bez lásky k náboženství ; atheismus koneckonců není nic jiného než stav člověka bez srdce. « Především východní a ruská duchovní literatura rozvinula toto téma. Ovšem ani na Západě nechybí zájem a mnohý hluboký postřeh o tomto ústředním problému. Vzpomeňme na Pascala a na básníka Baudelaira. Je to tedy nadsázka a zjednodušování, domnívají-li se někteří ruští autoři, že správné pochopení a zhodnocení srdce je znakem, jímž se liší východní kultura od racionalistického Západu. V přílišném zdůraznění významu srdce pro mravní a náboženský život Východ riskuje upadnout do iracionalismu a znehodnocení intelektuální stránky člověka. Tomáš Špidlík si vybral dílo Theofána Zátvorníka právě proto, že jeho nauková vyrovnanost se snoubí s hlubokou intuicí a pronikavým pohledem do tajemných záhybů srdce. Jiří Vásiljevič Govorov — tak se jmenoval Teo- fán před vstupem do řehole — se narodil 10. ledna 1815. Vystudoval na církevní akademii v Kyjevě, věnoval se výchově kněžského dorostu v seminářích. Později byl povolán na biskupský stolec. 36 [pageend12]Roku 1866? odešel "do kláštera Vyšenskája svapu- styně, kde žil prostým a chudým životem mnicha a věnoval se apoštolátu pera. Ve svých spisech nehledal nové teorie, nýbrž se snažil vyložit svým současníkům nauku křesťanského života podle zásad velikých církevních Otců. Zajímal se též o západní theologickou literaturu a trpěl mylnými názory Lva Tolstého. Veškeré theologické dílo Theo- fánovo je zaměřeno existenciálně a životně. Je pojato jako služba duši na její cestě ke spáse. Theo- fán vynikal vzácnou schopností, že cokoliv psal nebo četl, vždy prožíval a promýšlel ve vztahu k osobám nejsvětější Trojice, tomuto absolutnímu cíli lidské cesty k dokonalosti. Podle jeho názoru pravá a hluboká jednota člověka s Bohem se uskutečňuje v omilostněném prostoru čistého srdce. Jako čistou mořskou vodou můžeme zahlédnout dno oceánu, tak i skrze čisté, nevinné a mírumilovné srdce vidíme samého Boha v jeho vztazích k nám, v jeho světle, jímž nás vede stíny dějin, a v jeho lásce, kterou nás oživuje a přitahuje ke svému věrnému srdci. Studie Tomáše Špidlíka o duchovní nauce Theo- fánově, vzorná svou jasností a pronikavá ve své analytické hloubce, obohacuje velmi naši znalost křesťanského Východu a tvoří tak důležitý článek plodného ekumenického dialogu mezi křesťany. Ekumenické a unijní snahy se nesmějí vyčerpávat v líbivých všeobecných provoláních o dobré vůli, nýbrž musí vyrůstat ze vzájemného poznání a úcty k tomu, co nás spojuje a co máme společného. Paš ČECHOVÉ N A BASILEJSKÉM SN Ě M U (23) V sobotu 4. dubna seděli už zase časně ráno Otcové i Čechové na svých místech u dominikánů. I mnoho světských pánů si tentokrát přivstalo, protože je otázka o stíhání hříchů zajímala. Jen španělský kardinál z Placencie ještě chyběl, ale též brzy přispěchal. Včerejší zasedání ho opravdu tak unavilo, že zaspal. — Tento den začal odpovídat učený pařížský profesor a děkan v Cambrai, Egidius Carlerii, na druhou řeč Mikuláše z Pelhřimova. Před několika dny prý se díval na hrnec pověšený nad ohništěm. Oheň byl tak prudký, že kdyby býval nepřilil do hrnce vody, byl by býval žár spálil nejen jídlo, které se v hrnci vařilo, ale roztavil i hrnec. Stejně i Mikuláš rozdělal takový oheň, že by spálil nejen jídlo, ale propálil by i hrnec. Proto mu chce dopřát osvěžujícího schlazení a přilije mu na jeho vývody vody. Totiž vody, o které mluví Písmo, vody spasitelné moudrosti, vody, kterou když někdo pije, už více nežízní. Tuto vodu milostí dává jen Bůh. On sám ji pouze jako jeho sluha přináší. Proto voda, kterou bude lít na Biskupcův oheň, je čerpána výhradně z Písma a z církevních učitelů, kteří mají skutečně základ v Písmu. Mikuláš je z těch lidí, kteří se nespokojí starou pravdou, ale raději věří novým bájím, které jim lahodně šimrají v uších. Proto také útočil na Davidovu tvrz Církve zlámanými šípy, totiž prázdnými slovy. Tvrze však dobýt nemohl, protože ji střeží stateční obránci. Pařížský mistr shrnul obě Mikulášovy řeči do dvanácti článků, které nelze přijmout. Pak se na dlouho rozhovořil o nutnosti světských zákonů, o jejich smyslu a účelu, poněvadž Mikuláš je prohlásil za zbytečné. Rád připouští, že by stačil jen zákon Boží a zákon přirozený. Bohužel lidé poznávají tyto zákony svým rozumem jen neúplně a nejsou vždy ochotni se jimi řídit. Zákon Boží je především zákon milosti a zákon mravní. Bůh také soudí jinak než lidé, protože čte v hříšníkově srdci. Bůh trestá podle svého úradku, bud! zde na světě, nebo po smrti. Lidské zákony jsou nutné, aby společnost mohla žít spořádaně a v pokoji. Lidské zákony mohou trestat zločiny, ne však hříchy. Za určitých podmínek může soudce vyřknout nad viníkem i rozsudek smrti. Proto světské zákony trestají více krádež než cizoložství (i když cizoložník se dopouští těžšího hříchu než zloděj), poněvadž krádež více rozvrací klidné soužití společnosti. Rokycana též schvaloval pravidlo vytčené Janem z Dubrovníka, že se má evangelium vysvětlovat podle učení starých učitelů. Proto Egidius uváděl na potvrzení své nauky pouze církevní učitele prvních století. Uznává ovšem, že Kristus zakazoval smilstvo. Chtěl by však být poučen od Mikuláše z Písma, kde Kristus přikázal svým apoštolům, aby tento hřích trestali. Musí se tedy jasně rozlišovat zákaz a trest. Mikuláš též nazval římskou kurii apokalyptickou nevěstkou a prohlásil, že se z Říma šíří nečisté hříchy do celého světa. Mistr Egidius mu přesně citoval místa z Viklefových spisů, z kterých Biskupec čerpal svou moudrost. Pak mu vypočítal všechny spisovatele, kteří totéž během staletí říkali. Netvrdí, že by papežové nemohli hřešit ani nechce zakrývat jejich hříchy. Přesto však, i když hřeší, má papež od Krista moc řídit Církev a musíme ho poslouchat. Mikuláš se nemá vypínat do nebes, že by se odvažoval soudit papeže. Soud nad ním ať přenechá Bohu á stará se o to, aby se sám nevylučoval ze sítě Petrovy. Ať si jen připomene, co říká Písmo : Kdo zlořečí otci, čili papeži, nebo matce, to je Církvi, bude na věky zatracen. Po několikahodinové řeči si mistr Egidius utřel pot z Čela a skončil. Biskupec se sice několikrát pokusil něco namítat, ale pařížský doktor mu naznačil, aby se vrátil do školy a naučil se lépe logice. — Děkan z Cambrai se opravdu svou učeností vyznamenal. Když Mikuláš nebyl schopen řádně odpovědět, zaskočil Rokycana: » Mistře Egidie, nepřál bych si, aby se váš spis, v kterém hájíte trest smrti, dostal do Čech. To by bývalo bylo pobito při dobývání měst a hradů a i při jiných bojích mnoho lidí, kteří ještě zůstali naživu. « Rokycana se pak rozhovořil o tom, jak pomáhal zrádcům, když 6. září 1427 vtrhl Hynek z Kold- Štejna s několika sty jezdců do Prahy. Když se na ně lid vrhl, vyběhl spolu s jinými kněžími v rochetě na ulici, vmísil se do vřavy, a podařilo se mu několik zrádců zachránit. Jeho rocheta však byla celá 37 [pageend13]KARD. BERAN při kněžském svěcení dp. Ondiče. potřísněná krví. Pokud se trestu smrti týče, může říci, že v Praze už nebyl po řadu let nikdo oběšen, Ve Starém zákoně se krádež netrestala smrtí, ale zloděj musel ukradenou věc pětkrát nahradit. Ukrad- ne-li někdo koně, lidé zloděje oběsí. Ukradne-li někdo třeba maličkost, ještě dříve, než ho dovedou před soudce, ho důkladně zbijí. Cizoloží-li však někdo, dopustí se daleko těžšího hříchu, než kdyby ukradl sto koní, a přesto ho neoběsí. Ať sj to tedy Egidius srovná se svými důkazy ! Potom žádal Rokycana, aby mu Jan z Dubrovníka dal písemně svou řeč. Dominikán se vymlouval, že ji ještě nemohl celou opsat. Tu sám legát Julián odpověděl Rokycanovi: » Dnes dostanete jednu část a zítra možná druhou. « Tím přinutil Stojkovíče, aby si s opisováním pospíšil. Egidius, Mikuláš a i jiní se opět hlásili o slovo. Kardinál Cesarini jim však odpověděl: »Včera se učené hádání zvrhlo v hádku. Aby se to dnes neopakovalo, je lepší pro tentokrát skončit. « Pak se legát zeptal, chtějí-li strany pokračovat i odpoledne. Byla totiž sobota a odpoledne začínal sváteční klid. Protože někteří Čechové na tom trvali, aby se pokračovalo, kardinál rozhodl, že se začne ve tři hodiny. Čeští páni seděli ve svých domech ještě u oběda, když je překvapil svou návštěvou český dominikán Blahopřejeme pražskému arcibiskupu kard, Josefu Beranovi k prvnímu výročí jeho jmenování kardinálem. Připadá na 22. únor. A přísli- bujeme mu modlitby za něho, za jeho věřící a za mons. Tomáška, který spravuje jeho pražskou arcidiecézi. Mikuláš. Spěchal od jednoho domu k druhému a vyřizoval prosbu Otců, aby to odpoledne přece jen od hádání upustili. Ve třech domech dostal příznivou odpověď, protože i čeští páni si chtěli odpočinout. Jen Rokycana žádost Otců rázně odmítl. Vzkázal svým druhům, že půjde na zasedání třeba sám, nechtějí-li s ním. Nezbylo tedy nic jiného, než jít zase k dominikánům. A i Otcové museli na sněmování. Když však o třetí hodině chtěl Jan z Dubrovníka pokračovat ve své řeči, povstal proti němu Rokycana a učené hádání se opět zvrhlo v hádku. Čechům se zdálo, že dominikán připouští z učení doktorů jen to, co se mu právě hodí. Stojkovič dokonce citoval proti Rokycanovi i Husovo učení. Ten mu odpověděl: » Hus chápe přijímání jako věc ke spáse naprosto nutnou. My to vsak nedržíme ! « Proti výtce Chorvatově, že Rokycana přikazuje dávat svaté přijímání i malým dětem, citoval mistr Jan učení sv. Tomáše, že se děti mohou spasit i bez přijímání, poněvadž po něm touží. K večeru byl Jan z Dubrovníka už tak unaven, že se nestačil bránit proti návalu Rokycanových námitek. Rokycana toho využil a stále více na něj dorážel. Svými důvody Otce často rozesmál. I Engliš se přidružil k Rokycanovi, takže Stojkoviče vůbec nepřipustili ke slovu. Dominikán tedy chtěl hádání zakončit a prohlásil: » Na začátku své řeči jsem řekl mistru Janovi z Rokycan, že jsem ochoten dva dny odpovídat na jeho námitky. Včera a dnes jsem slovu dostál. « Pak slavnostně pokračoval : » Všichni jste slyšeli mou řeč a víte, že jsem vykonal to, k čemu jsem se zavázal. Proto žádám sněm, aby mě zprostil další povinnosti, tak jako soudce osvobozuje viníka. Pohleďte na těchto dvacet velkých sexternů ! (Sex- ternus je sešitek o 12 listech. Dvacet sexternů je 240 listů čili 480 stran.) Toto všechno jsem sepsal během postu ! Jsem už unaven a rád bych si odpočinul. « (Obě řeči Jana z Dubrovníka daleko přesahují svou rozsáhlostí řeči všech ostatních řečníků. Uvážíme-li, že dominikán musel své přednášky vypracovat písemně a řídit se přitom rozvrhem látky řečí Rokycanových, musíme žasnout, jak taková díla mohl v tak krátké době sepsat, i když měl mnoho materiálu předem nasbíraného a pomáhal mu aspoň jeden písař. Čistopis v kodexu basilejské universitní knihovny A I 29 uvádí jeho první řeč na 226 stranách — ve vydání Mansiho je to 169 sloupců velkého foliového formátu — , druhá pak, dosud tiskem nevydaná, má stejný rozsah. Rokyca- nova první řeč zabírá v témže kodexu 48 stran — v tisku u Mansiho 37 sloupců — , druhá pak 84 stran. Zhruba, čistě materiálně měřeno, napsal toho Stojkovič skoro čtyřikrát více než Rokycana. 38 [pageend14]Je třeba též poznamenat, že si Rokycana přivezl svou první řeč písemně vypracovanou už z Prahy.) Rokycana se na dominikána obořil : » Ihned vám odpovím, a začnu nejlépe od konce : Žádá-li mistr Jan z Dubrovníka, aby Dyl od sněmu osvobozen jako viník, sám tím uznává, že se proviňuje proti přijímání pod obojí, když se je pokoušel zavrhnout. Ale nepodařilo se mu to ! Vidíte tedy, že se sám prohlašuje za viníka ! « Otcové se takové logice srdečně rozesmáli, ale Rokycana zesílil hlas a pokračoval : » Právě zítra je Květná neděle, a zase se bude v pašijích zpívat: Jeden pak z nich, Kaifáš, prorokoval, nevěda, co říká. Stejně tak i Jan z Dubrovníka ! « To vyvolalo novou bouři smíchu. Tu prohodil Palomar : » Mistr Rokycana nás chce zřejmě pobavit ! « » Ne, to ne !, « hájil se Rokycana. »Já považuji Jana z Dubrovníka za viníka ! « Pak prohodil, že by chtěl ještě mnoho věcí říci, ale musel by svoje myšlenky napřed uspořádat. Na zakončenou zaútočil ještě jednou : » Jan z Dubrovníka se přece zavázal, že bude odpovídat na moje námitky nejen po dva dny, ale tak dlouho, pokud se mi to bude líbit. Ale už na to, chudák, nestačí. « Do sněmovního sálu se vloudilo přítmí. Kardinál Cesarini tedy zasedání skončil. Čechové se usmívali a pyšně si vykračovali mezi Otci. Měli dojem, že přece jenom zvítězili. A největší radost měl V K R U T É M ROCE »Jak nebýt ? « ptal se mne dnes přítel, f/jak nebýt, aniž jsi ublížil matce, ženě, dítěti ? « Hvězdáři říkají, že to byla katastrofa, která dala vznik naši zemi. Život na ní je opravdu úděsný. Je to ďábel, který dělí a dává potom dohromady světské doufání v tento svět... Ovšem, vždyť i křiž Pána Krista byla vlastně šibenice ... Vladimír Holan Psáno 1950 ; uveřejněno v zrušeném měsíčníku Tvář 1965(7) spolu s dalšími básněmi autorovými s dodatkem, že verše tvoří součást sbírky » Bolest« (doplňují tak aspoň zčásti její neúplné vydání v Klubu přátel poezie) a dosud neuzavřené sbírky »Na sotnách«. Rokycana, že toho výřečného Chorvata přece jen umlčel a mohl mít poslední slovo. (.Pokračování) Alois Krchňák stalo se doma, v exilu a jinde ve svété VE V ATIK ÁN E Na svátek Zjevení Páně, kdy Církev slaví liturgickou vzpomínku příchodu tří mudrců od Východu, prvotin pohanských národů, sv. Otec posvětil na kněze 62 jáhnů z 23 misijních zemí. Slavnost byla novým výrazem odhodlání Církve nést evangelium do celého světa, jak se v tom utvrdila na nedávném II. vatikánském sněmu. Na Nový rok byly uveřejněny telegramy, jimiž Pavel VI. znovu vybízel k mírovému uspořádání věcí ve Vietnamu všechny státníky, kteří jsou nejvíce do konfliktu zapojeni: seve- rovietnamskému Ho Či Minoví píše, že zapřísahá odpovědné činitele, aby nepodnikali nic, co by mohlo vést k obnovení bojů a bombardování; jihovietnamskému generálu Nguyen Van Thienovi vyslovuje přání, aby vietnamský lid byl ušetřen dalšího utrpení a škod, aby konflikt byl vyřešen při plném respektování spravedlnosti a lásky a při zachování nezávislosti země; předsedovi presidia Nejvyššího sovětu Podgornému připomíná nesmírné utrpení sovětského lidu za poslední války a žádá ho o pomoc k spravedlivému řešení. O podobný zásah žádá i presidenta CLR Mao Ce-tunga. Presidentovi USA John- sonovi nesl dopis sv. Otce velvyslanec Goldberg, který přijel do Říma, aby jménem presidenta Johnsona a severoamerického lidu poděkoval Pavlu VI. za jeho činnost pro mír. — 11. ledna uveřejnili v SSSR odpověď Podgorného na telegram sv. Otce : Podgorný svaluje veškeru vinu na USA a severnímu Vietnamu prislibuje nutnou pomoc proti » agresorům«. — Telegramy nabádající rovněž k smíru a slibující modlitbu na tento úmysl, sv. Otec poslal též k začátku jednání stran sporu o Kašmír v Taškentu. Telegramy byly adresovány arcibiskupům v Bombaji a Káráčí. Soustrastný telegram poslal k smrti belgické královny matky Alžběty, k výbuchu metanového plynu u Feyzinu ve Francii a k cyklónu, který se přehnal Pákistánem a způsobil mnoho škody a obětí na životech. — Blahopřejný list poslal k 80tinám kard. Petru Ciriacimu, někdejšímu apoštolskému nunciovi v ČSR. —- Zvláštním listem k 700. výro cí narození Danta Alighieriho zřídil při Katolické universitě Božského Srdce Páně v Miláně katedru studií o Dantovi. V audiencích přijal mj. anglikánského biskupa z Winchesteru dr. Falknera Állisona, který je předsedou komise pro styky se zahraničím, italské cyklistické závodníky Gimondiho, který vyhrál loňský závod Okolo Francie, a Adorniho, vítěze závodu Okolo Itálie, a západoberlínského starostu Willy Brandta. V kryptě baziliky sv. Petra se konalo úřední šetření tělesných pozůstatků švédské královny Kristiny, dcery Gustava Adolfa, která se stala katoličkou a proto se musela vzdát trůnu, odešla do vyhnanství a zemřela v Římě r. 1689. Účelem šetření bylo zjistit, jak vypadala Kristina a vytvořit masku tváře pro výstavu, která bude uspořádána ve Stockholmu. Samostatná církevní hierarckie byla zřízena v Thajsku v Asii. Země je rozdělena na dvě arcibiskupství a šest sufragánních biskupství. Oba noví arcibiskupové jsou z řad domácího kněžstva. Z 26 milionů obyvatel Thajska je katolíků něco přes 120 000. Mezi republikou Maltou a Svatou stolicí byly navázány diplomatické styky; Malta má u Vatikánu velvyslanectví a Svatá stolice na Maltě nunciaturu. V Miláně zemřel 16. prosince ve věku 83 let františkán P. Leonard Adler, někdejší ředitel Berlínské společnosti pro pouliční dopravu, projektant a budovatel letiště v Tempelhofu a přední evropský odborník v dopravě. Protože pocházel ze židovské rodiny, utekl před nacismem do Itálie. Také v Miláně byl jmenován ředitelem Společnosti pro pouliční dopravu r. 1948. Brzy se ale vzdal úřadu, vstoupil do řádu františkánů — podobně jako vstoupila do kláštera též jeho žena — a dal se 39 [pageend15]vysvětit na kněze. Pracoval jako duchovní správce mezi milánskými tramvajáři. Ve Florencii se konal o vánočních svátcích sjezd italských kneží o tom, jak kázat k nevěřícím a o ateismu. Bylo zdůrazněno, jak je nutné svědectví věřícího praktického života katolíků; v kázání má převládat láska a pochopení, protože velmi mnozí nevěří nebo nechtějí věřit z vnitřní zaslepenosti. KARD. BERAN oslavil 29. prosince ve zdraví a svěžesti své sedmasedmdesáté narozeniny v kruhu římských českých knězi. Jejich jménem mu blahopřál kanovník od P. Marie Sněžné prelát mons. Josef Bezdícek. Ve své odpovědi kard. Beran, jak se dalo cekat, zaletěl do své vlasti a pověděl přítomným o některých svých zážitcích z posledních let; posteskl si, jak jsou pro něho bolestné nespravedlivé a lživé útoky, které se občas objeví v ěs. tisku, a nakonec prosil o modlitbu za všechny, které před rokem zanechal doma, především za mons. Tomáška, který nese břímě dne a horka správy pražské arcidiecéze a neustálého dohadování s komunistickými úřady. • Vánoční svátky kard. Beran prožil v Nepomucenu : s boho- slovci pojedl štědrovečerní večeři, pak měl koncelebrovanou půlnoěni mši v kolejní kapli a druhou koncelebrovanou mši svátou sloužil v kostele Narození Páně, v jehož farnosti Nepo- mucenum leží. 9. ledna byl hostem farnosti zasvěcené Svaté rodině nazaretské, jejíž byl právě svátek, na římském předměstí Centocelle. • 19. května posvětil v Terstu šest velkých zvonů, které jsou určeny pro národní svatyni P. Marie, Matky a královny; kostel bude stát nedaleko jugoslávských hranic na Monte Grisa. Na pozvání severoamerických biskupů, především mons. Mořkovského, slovenského mons. Grutky a rusínského mons. Miluláše Elky, kard. Beran odjede na Pondělí velikonoční na čtyřtýdenní návštěvu našich krajanu v Novém světe. VÁNOCE VE VATIKÁNE (pokračuje ze str. 35) Třetí vánoční msi svátou sloužil na prostranství před basilikou sv. Petra tváří k desetitisícům shromážděným na náměstí. Modlitba věřících a zpěvy byly v různých jazycích, též polský. Po mši svaté vystoupil na hlavní balkón : pronesl ještě jednou krátký vánoční pozdrav a udělil slavné apoštolské požehnání jak věřícím na náměstí, tak i těm, kdo jeho slova sledovali rozhlasem a televizí. V proslovu vyslovil svou radost nad tím, že na Hod Boží došlo ve Vietnamu ke klidu zbraní, a naději, že klid zbraní se promění v příměří a mír. Pro oběti války ve Vietnamu na Severu i na Jihu, bez rozdílu náboženské příslušnosti, daroval už po druhé 100 000 dolarů. K vánočním svátkům poslal telegram nebo poselství do všech zemí, v nichž mír je stále ohrožen: do Konga, do San Dominga, a do Vietnamu představitelům vlád jak jižní, tak i severní části země : jménem trpícího obyvatelstva jim děkuje za to, že nařídili klid zbraní, a ujišťuje modlitbou na úmysl, aby se z těchto pokojných vánoc stal rozhodný krok k nastolení spravedlivého a bratrského míru v celé zemi. Na Tři krále, kdy italské děti dostávají své vánoční dárky od Befány, sv. Otec šel mezi nemocné děti na římské universitní klinice, přinesl jim betlém a každému něco sladkostí. — Předtím daroval k vánocům troje cenné housle a peněžní dar chovancům ústavu slepců u Sv. Alexia; tak upozornil veřejnost na záslužnou činnost ústavu, který dává slepcům středoškolské vzdělání a přípravu na učitelské povolání. ... ve světě Ve SVATÉ ZEMI v Betlémě bylo přítomno na 15 000 osob mši svaté a průvodu k bazilice Narození v Betlémě. V Nazarete měli na Hod Boží poprvé bohoslužby v nové bazilice Zvěstování, třebas její stavba ještě není dokončena. Pokojné vánoce, byť i ne na všech místech, měli ve VIETNAMU, alespoň na chvilku utichly zbraně, takže katoličtí vojáci mohli být přítomni bohoslužbám — mezi americkými vojáky byl jejich nejvysší ordinář, novojorský arcibiskup kard. Spellman, který celebroval na několika místech. Už neděli před vánocemi volal po klidu zbraní sv. Otec ve svém proslovu v poledne před modlitbou Anděl Páně; jihovietnamský vrchní velitel a také severoamerický vicepresident Humphrey řekli, že klid zbraní nařídili na přání sv. Otce. Bohužel, zdá se, seve- rovietnamští vojáci nedodrželi ani dvanáctihodinový klid, který navrhovali — prý jej porušili dvacetkrát. Američtí a jihovietnamští vojáci hleděli dodržet 30 hodin klidu. V MOSKVĚ měli tradiční půlnoční mši svátou v jediném katolickém kostele u Sv. Ludvíka; katoličtí členové zahraničních diplomatických misí se sešli v sále amerického velvyslanectví, kde pro ně celebroval jejich kaplan dp. Laplante. Ve VARŠAVĚ ve svém vánočním kázání primas kard. Wyszyňski se vrátil k dopisům, které si vyměnili polští a němečtí biskupové ; vyvrátil politický výklad dopisů : » Dopisy jsou prodchnuty křesťanským odpuštěním, které ne všichni chápou. V tomto světě, plném bolestí a nářků, nemá smyslu rozněcovat a udržovat nenávist. Slovo mír nesmíme mít jenom na jazyku, psát je na zdech, ohánět se jím v provoláních; je nutné je vrýt v srdce a dát mu konkrétní obsah.« *— O dopisech se zmínil na Hod Boží též mnichovský kard. Dópfher, předseda německé biskupské konference; také on poukázal na jejich náboženský význam. V RAKOUSKU Katolické sdružení rodičů vyzvalo rodiče, učitele a obchodníky, aby ze všech sil bojovali proti zneužívání vánoc k obchodním účelům. Vánocům máme vrátit jejich posvátný ráz. Dětem nemají dávat jako dárek hračky, které připomínají válku. Zbraně nejsou hračky. Ze západního BERLÍNA mohlo ve vánočních dnech navštívit své příbuzné ve východní Části města na 840 000 osob. Bohužel právě na Hod Boží byla zed rozdělující město potřísněna novou krví; skupině uprchlíků se nepodařilo dostat na druhou stranu; jeden byl postřelen a vykrvácel nedaleko vánočního stromu na západní straně. ... a v ČSR V ČSSR měli letos vánoce klidnější nezjiná léta. Režim přestal definitivně s propagací dědy Mráze; v rozhlase dokonce dovolovali pionýrům, aby jim přinesl dárky Mikuláš s čertem a anděly, jestli tam na něho ještě nezapomněli; LD z 6.12. píše o mikulášských nadílkách, které v mnoha závodech rozděloval Mikuláš a » při nichž nescházel ani čert« ; o vánočních dárcích se říkalo, že jsou » od Ježíška«; na dětské nadílce pražského družstva Soluna — aby byli kryti před jakoukoliv kritikou — rozdával dary patron zlatnického řemesla sv. Eligius a princezna Soluna. Jeden pionýrský vedoucí se chlubil v rozhlase, že na vánoční besídku chystají i jesličky, vlastnoručně vyrobené, že zpívají koledy, » pokud možno nenáboženské, protože ty kupodivu jsou opravdu mnohem hezčí než ty náboženské...« V rozhlase a televizi se ozvalo víc koled, i když tomu pořadu dali nenápadné, světské jméno, takže přispěli k věřící vánoční náladě. LD má na první stránce prázdnou úvahu ministra Plojhara, ale vedle ní kresbu betléma od Svolinského, který uvnitř listu vzpomíná na své mládí a vánoce na Svatém Kopečku. Velkou radost způsobil katolíkům Orbis tím, že vydal série barevných fotografií iluminovaných iniciálek s vánočními motivy, a tak posloužil věřícím vánočními blahopřejnými lístky. Ve většině pražských kostelů měli » půlnoční« už na Štědrý večer, snad aby se vyvarovali nepříjemností s chuligány. Podle LD z 28.12. také letos došlo k nepřístojnostem u Sv. Jakuba na Starém Městě : asi 300 mladíků prý vším možným způsobem bránilo věřícím jít na půlnoční; dvě starší dámy byly přitom zraněny. Deset mladíků bylo zatčeno a potrestáno peněžní pokutou; dva trest nepřijali. 40 [pageend16]Velmi byly navštěvovány betlémy. K betlému u Panny Marie Andělské na Hradčanech byla hotová fronta, takže kterýsi komunista si povzdechl: » Už i na Pánbíčka je fronta ... « Snad ve všech kostelích byla zpívána Rybová vánoční mše k výročím jeho narození a smrti. ■— Několikrát v rozhlase mluvili o vánočním poselství sv. Otce a o jeho telegramech do Vietnamu a gen. tajemníkovi U Thantovi, nabádajících k míru. Zásluhu za příměří kladli samozřejmě komunistickému Severu. — Velmi hledaným vánočním dárkem byl Vinettou od Karla Maye : v Praze na Václavském náměstí stála naň fronta už před půlnocí —■ prodejna ale měla jen pár exemplářů. Podobný opravdový boj vládl v Brně, lidé prý chodili od prodejny k prodejně. — V litoměřickém muzeu otevřeli na svátky Litoměřický kancionál na místě, kde překrásně iluminovaná iniciálka uvádí velkou mši vánoční. V Třebíči měli o svátcích velkou výstavu betlémů ; jejich výroba má v kraji staletou tradici. V ČESK O SLO VEN SK U NÁBOŽENSKÉ ZPRÁVY Lidová demokracie přinesla 5. prosince v článku ministra Plojhara několik vět z listu, jímž prý čtyři biskupové přítomní na koncilu protestovali ve vatikánském státním sekretariátě proti projevům slovenských biskupů mons. Hnilici a Rusňáka na koncilu. Londýnský katolický Tablet píše, že uveřejněné znění se liší od toho, které biskupové skutečně odevzdali — na nátlak z Prahy? nebo aby předešli většímu zlu? Podle Plojharova článku biskupové též vyslovili výhrady proti některým projevům kard. Berana — prý brzdí a maří úsilí uspořádat vztahy mezi Vatikánem a ČSSR — kdežto v pravém dopise o tom není ani zmínky. Německá katolická tisková služba KNA píše, že před vánocemi bylo více kněží propuštěno z vězení, ale nesmějí jít do duchovní správy. Uvězněno je stále 10-15 kněží, podle některých zpráv jsou ve vězeních na Slovensku. KNA odhaduje počet kněží, kteří nemají souhlas státu vykonávat duchovní službu, na tisíc. Plzeňská Pravda uveřejnila 27.8 a 12.9. dva článečky o vandalství proti náboženským památkám v kraji: traktorista strhal vzácné barokní sochy v Teplé, vojáci ( ! ) rozstříleli světoznámé plastiky — škola Mistra Brauna ve Válči, mládež v kozlovském kostele zničila staré vzácné varhany, na morovém sloupu ve Stříbře mládež zulámala středověké plastiky atd. A lidé mlčky přihlížejí: » ... když on je největším vandalem třeba kluk funkcionáře...« Prý byla zanedbávána estetická a citová výchova, děti se nenaučily vážit si památek minulosti. Anebo je to ovoce ateistické výchovy a zesměšňování náboženských památek? . Že v ČSSR pokračuje protináboženská akce, dokazuje první stránka posledního čísla týdeníku Student: zesměšňují se tam škapulíře a vůbec víra v nadpřirozenou pomoc při zkoušce, sarkasticky se referuje o londýnském sjezdu spiritistů; na druhé stránce najdeme rubriku Věrozvěsti, kde moudré i nemoudré objevy připisují Konstantinovi a Metodějovi, a na poslední je kapitolka ze satirické knížky polského Leszka Ko- lakowského » Nebesklíč aneb povznášející příběhy z Biblické dějepravy <c. ■ Výstavu » Velká Morava «, uspořádanou » k 1100. výročí příchodu byzantské misie a počátků slovanského písemnictví «, zhlédnou r, 1966 ve Vídni, Mohuči a Vratislavi. V příštím roce ji uvidí ve Stockholmu. • Biskupové Tomášek, Lazík, Pobožný a Nécsey byli po svém příjezdu do Prahy přijati novým ministrem školství dr. Jiřím Hájkem. • LD píše, že nejoblíbenijšími jmény zůstávají stará, křestanská jména : Petr, Pavel, Tomáš, Jan, Ivan, u děvčat Jana, Martina a Pavlína. Že by tak rodiče svědčili, že jejich touhy jdou do starých, věřících časů? • Z baziliky sv. Markéty v Břevnově se konal 30. prosince pohřeb matky břevnovského benediktinského opata Anastáze Opaska, paní Marie Opaskové. • U Sv. Víta při mši svaté v neděli 19. prosince provedl Sbor pražských ŘÍM. — Svatý Otec podává vánoční koláč »panetone« jednomu z nemocných dětí v klinice. literátů jednu z mála dochovaných skladeb Kryštofa Haranta z Polžic a Bezdružic » Missa quinis vocibus super Dolorosi martyr« a dílo Kampana Vodňanského In adventu Domini. V Týnském chrámu v Praze objevili v sakristii na skříni třináct kruhových medailonů s obrazy hlav Krista a dvanácti apoštolů. Jsou namalovány na měděných deskách a podle odhadu odborníků pocházejí ze 16. stol. • KNA se dovídá, že v letošním školním roce je přihlášeno více dětí do náboženství než léta předcházející. Biskup Tomášek prý napsal děkanům své arcidiecéze osobní list, v kterém jim dal pokyny k přihlašování a žádal je, aby na jejich právo upozornili rodiče. Také ministerstvo školství prý poněkud zjednodušilo způsob přihlašování ; nebylo třeba, aby oba rodiče osobně odevzdali přihlášku, stačilo podat ji písemně. Rodiče si však stále ještě nebyli jisti, že přihlášení nebude mít nepříjemné následky. Pod kostelem sv. Markéty v Břevnově se kope. Byly už učiněny významné historické nálezy: zachované románské zdivo a 10 sloupů, které pocházejí z 10. a 11. století, to je z doby založení tohoto prvního benediktinského kláštera v Čechách ; založil ho r. 993 sv, Vojtěch po svém prvním návratu z Říma. RŮZNÉ ZPRÁVY 5. ledna přinesly zahraniční noviny zprávu o začátku revidování procesu proti pravicovým sociálnědemokratickým předákům, kteří byli r. 1954 odsouzeni k těžkým trestům pro špionáž, spiknutí proti státu a podvratnou propagandu ; bylí mezi nimi Vladimír Gemer, býv. národní prokurátor František Tršický, František Hendl, bývalý sekretář Bohumila Laušmana. Revize se konala před Nejvyšším soudem. Prokurátor žádal revizi jen dvou procesů, protože důkazy byly vymyšlené nebo vynucené policejními výslechy nebo netvořily důvod pro odsouzení. Obhájci ais chtěli revizi i ostatních procesů, též těch, které byly konány mimo Prahu; odvolávali se též na to, že odsouzení nebyli agenty buržoazie, ale věrní socialisté. První přelíčení se konalo za zavřenými dveřmi, ale už po třech dnech bylo odročeno na neurčito. • Bývalý ministr školství dr. Čestmír Císař byl jmenován velvyslancem v Rumunsku; mluvilo se, že půjde do Francie. • K 1. prosinci se měl objevit v lé- 41 [pageend17]kárnáck čs. antikoncepční prostředek » Antigest«; distribuce še opozdila o dva měsíce, prý pro obtíže při výrobě speciálních krabiček z plastických hmot. » Antigest« prý bude prodáván jen na lékařský předpis. • V tomto roce se podle plánu má prodat 46 500 automobilů, o 18 500 víc než loni. • Na Kavěích Horách v Praze bude v pětiletce 1966-1970 vybudován areál Čs. rozhlasu a televize. Celá výstavba má být hotova do r. 1975. • Loňská neúroda stála Čs. hospodářství pět až šest miliard korun, v obilí je ztrát na 900 000 tun, v bramborách víc než tři miliony tun; Sovětský svaz vypomůže dodávkou 1 300 000 tun obilí a z » kapitalistických « států je nutné koupit dalších 800 tisíc tun, převážně v Kanadě. » Každá druhá houska, každý druhý bochník jsou ze sovětského obilí,« píše RP 15. prosince. • Z přístavu v Komárně vyplula 4, ledna první čs. mořsko- řjční lod Bojnice-, domácí přístav má v Brajle v Rumusku. • Čs. aerolinie zřídí letos nové linky do východní Afriky, obnoví spojení s Bamakem s eventuálním napojením Nigérie a Ghany ; zvýší se i počet spojení do několika evropských měst. Uvažuje se o dočasném pronájmu některého dálkového letadla od zahraniční společnosti; tím by bylo zajištěno spojen! především s kanadským Montrealem. V sezóně budou obnoveny turistické linky do rekreačních míst v SSSR, Jugoslávii, Bulharsku a Rumunsku. Z Bratislavy bude přímé spojení do Vídně, Krakova, Varšavy, Budapešti a Záhřebu. • Železniční a poštovní zaměstnanci mají od 1. ledna nové uniformy ; také hodnostní označení se vracejí na límcovou výložku. Počet hodností se snižuje z dosavadních devatenácti na čtrnáct. 27. prosince zemřel v Praze ve věku 72 let JUDr. Josef Doležal, dlouholetý redaktor Lidových listů. • Ke dni čs. známky vyšla známka o formátu 19 krát 49 mm. Na leden 1966 byla ohlášena emise k 70. výročí založení České filharmonie. Pak vyjdou tradiční sportovní známky věnované mistrovství světa v odbíjené mužů a v krasobruslení, pak emise kulturních osobností, jako St. Sucharda, R. Rolland, Donatello a J. P, Pěšina, » 1 7 . prosince došlo k dalšímu společnému televiznímu vysílání Vídeň-Praha; byl to rozhovor představitelů vědy a kultury z ČSSR a Rakouska. Také toto vysílání zanechalo u čs. diváků jisté rozpaky; LD píše, že sem tam se objevila otázka jdoucí »na tělo«, na kterou by bylo těžko odpovědět krátce. • V CSSR budou mít pětikorunové mince. • Mezinárodní veletrh v Brně se letos bude konat od 11. do 20. září. • Obyvatelstvo ČSSR žije v 10 700 obcích; jeden třeboňský rukopis ze začátku 15. stol. uvádí, že jen v Cechách bylo 33 323 vsí, záznam z r. 1831 mluví o 11 951 vesnicích, 277 městečkách a 287 městech. Vlivem slučování průměrný počet obyvatel obce vzrostl od r. 1930 do 1964 z 919 obyvatel na 1308. • Čtyři domy na domažlickém náměstí, které se před třemi roky zřítily, budou obnoveny; průčelí domů ze 14, až 16. století při neštěstí nespadla. • Radoslav Selucký v časopise Host do domu ukazuje zvláštní jev mzdové politiky v CSSR, jež nemá obdoby v celém světě: do stejné příjmové kategorie patří řidič autobusu a předseda okresního soudu, tesař a obvodní lékař, soustružník a vysokoškolský učitel. • Ředitel Výzkumného ústavu pro výživu prof. Mašek prohlásil, že stav výživy v ČSSR je nedostačující, že v jarních měsících dva miliony obyvatel bude trpět nedostatkem vitamínů; ještě horší situace může být u nemocných, protože chybějí speciální pokrmy, • Uvnitř ČSR se ročně stěhuje kolem 400 000 lidí; souvisí to s přestavbou hospodářství, s koncentrací průmyslu a odchodem obyvatel z malých venkovských obcí. Od r. 1950 se ze Slovenska přestěhovalo do českých zemí 363 000 osob a opačným směrem 232 000. • V noci na 7. prosinec se zřítil obytný dům v Praze na Pankráci; čtyři obyvatelé přitom zahynuli; tisíce domů potřebují nutně opravy, ale není peněz, není stavebního materiálu, není pracovních sil. • Na otázku » Proč Tuzex? « odpovídá RP otevřeně : protože to dělá dobře státní pokladně ; odebere se devizový výnos firmám, která zprostředkovaly dřív balíčky ze zahraničí čs. občanům; tím, že čs. občané pracující v zahraničí používají Tuzexu, část zahraničních platidel z jejich výdělku se vrací do státní pokladny. Tuzex ještě stále má svůj význam, i když se ho zneužívá... KULTURNÍ ZPRÁVY K 1. lednu byl zastaven literární měsíčník » Tvář«, který kolem sebe sdružoval mladé spisovatele. O měsíčníku se už diskutovalo delší dobu, zvláště v denících strany byly ostré útoky, jak proti některým článkům, tak i proti osobám, např. na zasedání UV Svazu čs. spisovatelů 20. listopadu; Tvář měla vycházet v nakladatelství Čs. spisovatel, ale musela » rozšířit« svou redakční radu — tj. propustit své staré členy a přijmout nové, » věrnější« straně ; redakční rada, zdá se, odmítla, a nejen to, začala organizovat tzv. » Aktiv mladých «, který by v rámci Svazu spisovatelů hájil práva mladých na svobodnou uměleckou tvorbu. Zrušení » Tváře« vyvolalo velký ohlas a 350 intelektuálů se odvážilo podepsat protestní dopis.» Tváře « se zastaly i Literární noviny a hájily právo na svobodné mínění, i když nesouhlasí s těmi, kdo řídí společnost. Proti » Tváři « prý je užito týchž argumentů, jakými byli za stalinismu umlčení Holan, Halas, Seifert atd. Měsíčníku se vytýká, že šířil ideje, které neodpovídají marxistickému pojetí umění, a že zaujímal záporný postoj vůči všemu, co bylo (v uplynulých dvaceti letech). Universita 17. listopadu ■— sloužící hlavně cizincům -— má letos 350 nových posluchačů. • Na sjezdu divadelních, filmových a televizních umělců režisér Elmar Klos řekl, že čs. kina zaznamenala znepokojivý pokles zájmu o filmy domácí produkce, přestože čs. kinematografii se podařilo získat mezinárodní postavení jako předtím nikdy neměla. • V Brně se konal v první půli listopadu III. mezinárodní filmový veletrh. Víc než 90 firem z mnoha států nabídlo na veletrhu 400 filmů, z toho 150 celovečerních. Československý Fihnexport předvedl 14 celovečerních a 56 krátkých filmů. Do USA prodal filmy: » Bláznivou kroniku «, » Až přijde kocour «, »Máte doma lva? «, do Francie » Démanty noci«, » Transport z ráje «, do Holandska » Obchod na korse «, » Lásky jedné plavovlásky « a dva krátké snímky, do Švédská » Lásky jedné plavovlásky«. • Po novém roce začalo vycházet několik nových časopisů, jako Družstevní byt, Ekonomická revue, literárně kritický měsíčník Impuls a Věstník čs. rozhlasu, vycházející každý týden. # Ve Skalici, okres Senice nad Myjavou, odhalili na budově bývalého gymnázia pamětní desku u příležitosti jeho 300. výročí založení. Bylo první střední školou na Slovensku se slovenským spisovným jazykem. • Čs. filharmonie se 2. prosince vrátila z dvouměsíčního zájezdu po USA, Kanadě a Anglii. Ředitel Jiří Pauer neváhal říci na tiskové konferenci, že zájezd byl důležitý i proto, že přinesl devizy čs. státní pokladně. • čs. rozhlas zahájil 1. prosince pravidelné každodenní půlhodinové vysílání ve svahilském jazyce pro vých. a střední Afriku a pro africké studenty v Evropě. • Začátkem prosince vyšel péčí Ústřední správy geodesie a kartografie, Historického ústavu ČSAV a Kartografického ústavu v Praze Atlas československých dějin. Atlas začíná 300 tisíc let před Kristem a končí r. 1960. Stojí 195 Kčs. • Jubilejní XV. mezinárodní filmový festival v Karlových Varech se bude konat letos od 5.-19. července. Předsedou festivalu bude A. Poledňák, předsedou mezinárodní poroty prof. A. M. Brousil. • V nakladatelství ČSAV vyšlo 2, (upravené) vydání Zaorálkových Lidových rčení. Znovu se ukázalo, že čeština je jazyk vtipný, bohatý na obrazná slovní spojení. Kniha má 780 stran a stojí 49,50 Kčs. • Schulzův román o životě Michelangelově » Kámen a bolest«, který vyšel poprvé r. 1942, vydalo předloni Státní nakladatelství už v 6. vydání. Vydavatelé však změnili velké písmeno na malé ve slovech Boží, Církev, svátý Otec, protože » hlubší rozbor materiálu ukázal, že psaní (s velkou písmenou) nesouvisí ani s obsahem díla, ani s jeho dobovým a místním koloritem...« Proti minulým vydáním jsou opraveny některé tiskové chyby, ale udělány zase nové, jako např. v některých latinských citátech. • 42 [pageend18]Vánoční LN uveřejnily odpovědi rady předních kulturních pracovníků na různých 9 otázek, které víceméně měly vztah k jejich tvorbě. Těžko říci, zda většina dotázaných myslila své odpovědi vážně, něho si spíše z redakce (a můžeme dodat i z režimu) dělala smích. Odpovědi půsohí dojmem vnitřní duchovní prázdnoty, unavenosti a touhy vymanit se z této prázdnoty a svobodně tvořit. O této duševní prázdnotě svědčí též týdeník Student, který vychází péčí ČSM a vysokoškolské rady ÚV ČSM. • 4. ledna měla svůj jubilejní koncert Česká filharmonie; v ten den, před 70 roky, vystoupila poprvé v tehdejším Rudolfinu ; provedla skladby Antonína Dvořáka za řízení autorova : Biblické písně, Othello, Slovanskou rhapsodii a Novosvětskou symfonii. Jubilejní koncert měl týž program. Řídil Karel Ančerl. • 5. ledna uplynulo 100 let od premiéry první Smetanovy opery Braniboři v Čechách. • Státní nakladatelství krásné literatury a umění se nazývá od 1. ledna nakladatelství Odeon — prý se tím vědomě hlásí k tradici pokrokového nakladatelství Jana Fromka z doby před druhou světovou válkou. • Státní nakladatelství krásné literatury a umění vydalo r. 1965 jako svou 2000. publikaci 3. vydání Ba- blerova překladu Dantovy Božské komedie, doslov a komentár napsal Zdeněk Kalista. Cena váz, 44 Kčs. V E X IL U A JINDE VE SVĚTĚ Slovanšti benediktini v Norcii Umbrijské městečko Norcia, rodiště sv. Benedikta, má ve svých zdech zase klášter benediktinů. A byli to 4 řeholníci našeho pražského opatství z Emauz, patřící k slovanské kongregaci sv. Vojtěcha, kteří 13. prosince 1965 vstoupili do starobylé městské brány, zvané Římská. Celé městečko, můžeme říci, s dojetím vidělo pomalu se blížící skupinku, v čele s křížem. Tak asi se blížili duchovní synové sv. Benedikta před staletími k našim Emauzům, Břevnovu, Rajhradu a dalším ohniskům benediktinské zbožnosti a kultury v našich zemích. Políbením pokoje vítal opata Maura Verzicha a ostatní spolubratry norcijský biskup mons. Scola a jako host — náš kard. Beran, který v přeplněném kostele sv. Benedikta už v ranních hodinách měl mši svátou pro obyvatelstvo. Za vyzvánění zvonů a zpěvu hymny k sv. Benediktovi si obyvatelé Norcie vedli své nové spoluobčany. Okna byla slavnostně vyzdobena, kdo se nechtěl tlačit v úzkých uličkách, alespoň z okna sledoval radostný průvod : benediktini, kard. Beran, místní biskup, benediktinský opat primas Gut, několik dalších opatů z okolí a skupinka českých kněží, kteří se přišli radovat se svými krajany. K pomníku sv. Benedikta na hlavním městském náměstí opat Maurus a kard. Beran položili květiny. Pak vítal benediktiny starosta města : všichni je vítají s radostí, jsou dar sv. Benedikta svému rodnému městu, a nepochybují, že jejich příchod bude znamenat nový podnět k rozkvětu duchovnímu, ale též kulturnímu pro celé okolí, že budou majákem duchovního světla a síly, jak to benediktini byli všude od svého vzniku. Všichni na náměstí potleskem zdůraznili jeho hold kard. Beranovi, svědku a hrdinovi pro víru. V katedrále vítal benediktiny mons. Scola : věřícím budou připomínat krásu a vznešenost výhradní služby Bohu, jejich přítomnost bude k duchovnímu dobru celé diecéze. Pak četl telegram, kterým sv. Otec blahopřeje městu k návratu benediktinů a posílá jim své požehnání pro nový klášter, Nakonec děkoval všem hlasem plným dojetí opat Maurus : především Pánu Bohu, který svými nevyzpytatelnými cestami vedl jeho a jeho spolubratry až sem ; děkoval mons. Scolovi za pohostinství a obyvatelstvu za přivítání; jménem svých spolubratři slíbil, že budou pro ně pracovat tak, jak si to přál » váš rodák a náš duchovní otec, svátý Benedikt«. RAKOUSKO. — Všichni kněží, kteří vstoupí na území Rakouska, mohou platně zpovídat ve všech diecézích, mají-li povolení toto v místě, kde bydlí. Rakouští biskupové tak zjednodušili dosavadní předpis, podle něhož kněz musel mít k zpovídání zvláštní povolení biskupa jednotlivých diecézí; po LONDÝN. — Z vánoční besídky dětí České doplňovací školy. Pilným žákům a žákyním svátý Mikuláš rozdílí dárky. tomto zjednodušení se volalo na koncilu. — Z druhé strany biskupové zpřísnili předpisy stran způsobu, jak kněží musí být oblečeni: jsou předepsány černé nebo tmavě šedé šaty a kolárek ; košile s bílým límcem se jen trpí. Vídeňský arcibiskup kard. König byl vyznamenán pamětním křížem na milénium posvátné hory Athos, Jménem cařihradského patriarchy Athenagora odevzdal mu kříž metropolita Emilianos, který zastupoval patriarchu na II. vat. sněmu. NSR. — Letošní 81. den německých katolíků se bude konat od 13. do 17. července v Bamberku na téma » Na tvé slovo...« V Kolíně n. R. byla založena Katolická mezinárodní unie pro boj proti hladu ve světě a na pomoc rozvojovým zemím. Unie sdružuje biskupská charitativní a pomocná díla USA a zemí záp. Evropy. Účelem Unie je koordinovat a zesílit činnost katolické Církve ve jmenovaných oblastech. Ve ŠPANĚLSKU připravuje skupina odborníků, katolických i protestantských, překlad Nového zákona. Je to první příklad ekumenické spolupráce ve Španělsku v oblasti biblické a první krok k uskutečnění jednotného překladu Písma svátého. Podnět k vydání a spolupráci vyšel od protestantského kláštera v Taizé ve Francii, který na sebe vzal finanční náklad vydání milionu výtisků Nového zákona; budou zdarma rozdány mezi chudé katolíky i protestanty v zemích v Latinské Americe. Ve Španělsku vydají poštovní známku na památku skončení II. vatikánského koncilu. Tři čeští kněží jmenováni monsignory Svatý Otec Pavel VI. jmenoval papežskými tajnými komořími a monsignory tři české kněze : vldp. Jaroslava Kubovce, který je farářem v Diirrwaldstetten v NSR, Jindřicha Parolka, duchovního správce českých katolíků ve Francii, a ThDr Jaroslava Škarvadu, který je sekretářem kardinála Berana. — Třem našim krajanům kněžím blahopřejeme jménem čtenářů NZ a přejeme hodně Božího požehnání pro jejich kněžskou práci. Pro čtenáře z Itálie a Německa Čtenářům z Itálie a Německa přikládáme k tomuto číslu složenku, abychom jim usnadnili zaplacení předplatného na rok 1966, Je nezměněno : 3000 lir nebo 20 marek předplatné podpůrné, 1800 lir nebo 12 marek obyčejné. — Také ostatním čtenářům připomínáme, že včasným zasláním předplatného nám pomáhají posílat zdarma náš časopis řeholním sestrám a chudým uprchlíkům. Kdo včas dává, dvakrát dává. 43 [pageend19]d o p is y • d o t a z y • o d p o v ě d i Ach ten pravopis Doma se stále víc a více píše o nutnosti hlubšího zásahu do českého pravopisu — změny provedené naposled r. 1957 se pokládají za naprosto nedostačující. Že zásadní pravopisné změny jsou možné, o tom svědčí samy dějiny českého pravopisu ; za osm století dosavadní existence českého pravopisu se jeho zásady měnily celkem osmkrát: od tzv. pravopisu primitivního přes dvojí systém spřezkový, Husův pravopis diakritický dále k úpravě bratrské, k analogickému pravopisu Dobrovského až konečně k tzv. opravě skladné a úpravám z r. 1849 (zavedení ou místo dřívějšího au a v místo w). V červencovém čísle Nové mysli (časopis ÚV KSČ) se objevil článek Racionalizace pravopisu. Kromě komunistického propagandisty Arnošta Kolmana (který se učil pořádně česky teprve po r. 1945) článek podepsali i tři lingvisté, mezi nimi akademik Jaromír Bělič, redaktor nejnovějšího Slovníku spisovného jazyka českého. Přimlouvají se v něm za pronikavou změnu českého pravopisu podle tří zásad: racionalizace pravopisu, minimum pravidel, maximální potlačení výjimek. Konkrétně by si přáli, aby vůbec zmizelo kroužkované ů a tvrdé y aby se psalo jen tam, kde se jím rozlišuje tvrdé dy, ty, ny od měkkého di, ti, ni. Je třeba se do toho obtížného problému pustit, protože — tvrdí autoři článku — se dnes většina času jazykového vyučování omezuje na memorování pravopisných pravidel a pouček, a není čas na skutečné rozvíjení jazyka žáků v dovednosti a přesnosti vyjadřování, v pěstování slohové obratnosti apod. Odpůrci reforem že nemají poukazovat např, na pravopis anglický, který je o mnoho obtížnější než náš, a přece se v něm neprovádějí změny. Právě » nepravidelnosti anglického pravopisu jsou jednou z příčin pologramotnosti poměrně velkého procenta anglické mládeže, která ve škole zaostává nejen v psaní, ale i ve čtení. « Autoři článku sami na konci uvádějí další možné námitky proti radikální změně pravopisu. Myslím, že nejvážnější je tato : Kdyby se pravopis tak od základu změnil, za pár let mládež, která by znala už jen pravopis nový, nečetla by nic tištěného pravopisem starým, a tak by staleté literární bohatství české vzdělanosti leželo skoro úplně ladem — anebo by se musely všecky důležitější starší knihy převádět do nové pravopisné formy a znovu vydávat. Co by to stálo času, sil a peněz — jestliže by se do toho někdo vůbec pustil. Nemůžeme se uhránít dojmu, že jeden z hlavních důvodů pro novou radikální změnu českého pravopisu je poměrná negramotnost těch, které komunismus vyšinul na přední místa. Ale pro mnohé z nich už ani nestačí zásada » Piš, jak slyšíš«, nýbrž by měli raději: » Piš, jak chceš «. Slavná dcera bratrovraha Kníže Boleslav I., vrah sv. Václava, jistě dělal za svůj zločin pokání, protože ho Bůh obdařil vzornými dětmi. Jeho syn, který po něm natoupil na trůn, je Boleslav II. Pobožný. Jiný syn vstoupil do benediktinského kláštera v Řezně a přijal jméno Křišťan. (Kosmas pro něj vymyslil jméno Strachkvas, protože prý se narodil za onoho staro- boleslavského posvícení, potřísněného Václavovou krví.) Na popud sv. Vojtěcha sepsal krásnou latinou Život sv. Václava a jeho báby sv. Ludmily. Je to první literární dílo, jež vyšlo z české ruky: princ v mniškém hábitě je prvním českým spisovatelem. Dcera Boleslava I. je Doubravka, která přivedla k víře svého manžela knížete Měška a s ním celý polský národ. Nejslavnější však je Mlada (nebo Milada), která jménem svého knížecího otce vyjednala r. 973 zřízení pražského biskupství. (Předtím Čechy náležely k diecézi řezenské. Ochotný souhlas dal tehdejší biskup sv. Volfgang.) V Římě vstoupila Mlada k benediktinkám a přijala jméno Marie. Když se vrátila do Prahy, založila u Svatého Jiří panenský klášter, jehož se stala abatyší. Úředně sice nebyla blahořečena, ale už od dávných dob je v kronikách uváděna s označením blahoslavená nebo ctihodná. Zemřela na sklonku 10. století, pravděpodobně 8. února. S nejstarším Mladiným vyobrazením se setkáváme na mariánském votivním reliéfu z 1. poloviny 13. století v hradčanské bazilice sv. Jiří. V té době byla tam abatyší Anežka Přemyslovna (odlišná od hl. Anežky České, abatyše klarisek Na Františku). Na počátku 14. století, za slavné abatyše Kunhuty, uvádí klášterní liturgický kalendář poprvé Mladin úmrtní den. Z téhož století je zachováno její zobrazení na svatojirském náhrobku sv. Ludmily. V 15. stol. je znázorněna scéna, jak po svém návratu z Říma odevzdává berlu prvnímu pražskému biskupu Dětmarovi, Tento výjev nacházíme na západní straně dřevěného nástavce náhrobku knížete Vratislava I., který v té době byl u sv. Jiří rovněž uctíván jako blahoslavený. Její úcta se u nás začala silně rozvíjet v 17. a 18. století, kdy zakladatelka hradčanského kláštera byla r. 1654 vypodobněna na titulní stránce svatojirských mariánských hodinek. Z dopisů Lidé ted před vánocemi dělají rozličné nákupy pro domácnosti a jako dárky. Pokud pozoruji, kupují jenom praktické věci a potraviny. Čokoláda je pro nás drahá, ale přece jde na odbyt. Vánoční stromky a štědrovečerní pást se udržují. Po té stránce není velkého rozdílu, jak tomu bylo před 30-40 lety. Ovšem že stůl i dárky jsou bohatší. Děti jsou rády, když se mohou pochlubit, čím je obdařil Ježíšek. Skoro vždycky to jsou věci od šatstva, nijaká kniha, brusle, někdy sáňky i lyže. Svět v technice pokračuje, a tak děti dostávají dárky modernější než my kdysi. Když rodiče zároveň děti dobře vychovávají, pak je všecko V pořádku. Dnes jsem zkoušel děti, jak znají postup mše svaté podle nové liturgické úpravy, a poznal jsem, že je velký pokrok proti rokům, kdy byla jen latina. Děti na všecko umějí zpaměti odpovídat a postup mše svaté mají od vidění a poslouchání dobře v paměti. A čím to je? Protože pořád musí dávat pozor, co se na oltáři koná a co kněz říká a co sami mají odpovídat. Dříve byly zvyklé zpívat z modlitební knihy a pak si prohlížet obrázky v knížkách. Kněz dělal po latinsku své u oltáře a věřící si dělali při mši také své. Chvála Církvi svaté, že je ted při mši svaté tolik v národní m jazyku, že věřící jsou nuceni knězi odpovídat. (Z dopisu kněze) Apoštolát modlitby V únoru se modlíme na úmysl, aby připravovalo cestu Kristovu evangeliu svědectví těch, kdo pro víru trpí pronásledování ; misijní úmysl: za úspěch misijní práce mezi japonskými vzdělanci. Redakci došlo Jan Cep, Poutník na zemi. Vyšlo jako 28. svazek aVigilie«, literární edice Křesťanské akademie v Římě, léta Páně 1965. Cena 1200 lir nebo dva dolary. Národ 1966. Českoamerirký katolický kalendář. Vydala tiskárna českých benediktinů 1637 S. Allport Street, Chicago, 111. 60608. Cena 1,50 dol. 2. číslo Nového života vyšlo v Bímě 31. ledna 1966. — Vytiskla P.U.G. Roma, Piazza della Pilotta 4, - Italia [pageend20]