[ 3 ] 0000000 0 ooooon 0 uo 0000000 0 0 0 o 0 00000 0 °0 o000n 0° °o 0 0 0 0 0 0 0 0 0 0 0000 0 pO 0000 0 o 0 0 0 0 0 00000" 0 0 0 0 0 0000000 0 0 0 0 °r> o° 0 0° 0 0 0 0 0 0000000 °000' 00000v 0 0 ooooon 0 0 ooooor oo 0 n 0 0 0 o°OOO°o 0 0 0 0 0°°°O 0J °o 0 0 0 0 0 0 0 0 0 o v (X OO000 0° 0 0 0 0 0 00000 00000" v 0 0000000 0 0 0 0 r\ O OuO 0 0 0G '"000 0 0 0 0 G0 0° 000u „0 oooc^ 0 Jc 0 °r 0G0z 8 0J000 °0 0 0 0 0 0° 0 0 0000000 0 o000 0 °0 0 0 > o 0 0 0 0 0 0 0 0 0 0 0 ' oOg 0 0 0 0 0 0 0000000 0 0000000 0 000' 0 ooooooo 0 0 0 0 0 0 0 0 0 0 0 0 0 0 0 0 0 0000000 0 0000000 0 0 cc>0 0 0 u0 0 0 0 o 0 c 0 u 00Gc'0c>00 0 0 000*cic0000 0 0 0 0 0 0o o 1 987 [pageend1]Obsah Editorial 3 ČI á n k y Psychoanalýza - pokus o rozumění 4 A.Gorres: Psychoanalýza, klasická a křestanská antropologie 0 Recenze F.J.Sheen: Pokoj v duši J.Maritain: Freudianism and Psychoanalysis 20 P.C.Vitz: Freud’s Attraction to Christianity 25 Excerpta a reprinty H.a Y.Lowenfeldovi: Naše shovívavá společnost a Nadjá 29 P.C.Vitz - J.Gartner: Křestanství a psychoanalýza 33 Meditace Thomas Merton: Rozjímání v samotě 38 Modlitba 40 Poezie Rainer Maria Rilke + + + Vzejde-li z pravdy pohoršení, lépe jest, aby pohoršení vzešlo než aby se pravda utajovala. /sv.Jeroným/ Neměl by se stydět mluvit o tom, co se Bůh nestyděl stvořit. /sv.Klement Alexandrijský/ Jakákoli myšlenka pro duši škodlivá škodí do té míry, nakolik je potlačována. A to proto, že se mysl více upíná na představu potlačenou, než kdyby této představě bylo dovoleno vynořit se na povrch a volně uniknout.* /sv.Tomáš Akvinský/ Vězme, že názory, které hlásám ve svém spise /"Budoucnost iluze" - pozn.ed./, nejsou součástí analytické nauky. Je to můj osobní postoj, který sdílím s mnoha neanalytiky a předchůdci analýzy, ale který zajisté nesdílejí ani mnozí řádní analytikové. /Freud v dopise Oskaru Pfisterovi/ 2 [pageend2]EDITORIAL "K vzájemným sympatiím mají křesťanství a psychoanalýza stále daleko,” praví se tu v jednom z textů. Předkládaný sborník chce ukázat, že mezi oběma je možný dialog, ba spolupráce. Pomíjíme tu zcela psychoanalytické texty s jednoznačně protikřesťanským zaměřením. Jejich pointa neodpovídá vydavatelskému záměru a nadto je jich jen málo a nejsou ani z odborného hlediska zajímavé. Z FREUDOVÝCH výpovědí, z nichž dvě najde čtenář mezi drobnými "výplňovými" citáty, lze tužit, že sám Mistr nebyl v této věci prost ambivalence. Tu vel mi zdařile osvětlil Američan Paul VITZ, jehož freudovská biografická studie je tu recenzována. Z podobných důvodů pomíjíme křestanské autory, kteří psychoanalýzu jednoznačně odsuzují. Uveřejňujeme však recenzi populárního dílka amerického kardinála F.J.SHEENA, abychom ukázali i křesťanskou ambivalenci vůči psychoanalýze, ale zejména úskalí odborné nekompetence některých křesťanských kritiků. - Recenzí úvahy zvěčnělého J.MARITAINA chceme naopak ukázat, jak podnětného přínosu je schopen kritik odborně kompetentní a nadto rytířský. Pokusem o zlidštění oboustranné animozity je první článek, jehož autorem je JAN. Druhý článek pochází od A..GOER- RESE, který v sobě spojuje psychoanalytickou erudici i křesťanskou víru. Tento autor byl dlouholetým spolupracovníkem předního západoněmeckého psychoanalytika A.MITSCHERLICHA a nadto působil i jako odborný konzultant Svatého stolce. Jeho předkládaná úvaha je brilantní analýzoz nejednoznačnosti jednoho ze základních psychoanalytických pojmů. O psychoanalýze v úzkých, lze-li tak říci, otevřeně pojednávají psychoanalytici, kteří nejsou křesťany; jsou to manželé LOWENFELBOVÍ z newyorského Institutu, který dodnes platí za směrodatné centrum psychoanalytického teoretizování. - Východiskem z této soutěsky může být křesťansky pojatá psychoanalýza, zachovávající freudovský pojmový rámec. Její skicu nám předkládají Američané P.VITZ a J.GARTNER. Americký řeholník-trapista T.MERTON se nám v psychoanaly- tickém kontextu ocitl bez vlastního přičinění. Jeho "Rozjímání", z něhož uveřejňujeme zlomek, je však reflexí, která zachycuje život ve všech jeho dimenzích, s otevřeným hledím a bez neblahých vytěsnění. A že je možná ryze křestanská spiritualita, přijímající všechna neúprosná odhalení lidského nitra a jeho psychodynamiky, o tom nechť svědčí "Modlitba", jakou se modlí příslušníci hnutí charismatické obnovy. Také R.M.Rilke se tu objevuje bez vlastního přičinění. Neznáme bohužel nějakého "psychoanalytického básníka", který by byl navíc otevřen vertikále. Vybrali jsme RILKA prostě proto, že se v jeho čistých verších jako osnova a útek prolíná zážitek imanence i transcendence, hlubiny i výšiny. A tak by to mělo být na tomto světě u každého. 3 [pageend3]ČLÁNKY Psychoanalýza /pokus o rozumění/ Jako teorie vzniku některých duševních poruch a praktická metoda jejich léčby vznikla psychoanalýza bezmála před stoletím. V probojování nového pohledu do lidského nitra se zračila nejen genialita Freudova, ale i jeho vlastní meze. Způsob, jímž se psychoanalýza uvedla, i odezvy, které vyvolala, byly významně poznamenány duchem doby. Reakce na ni představovala kontinuum od příkrého odmítnutí po nadšený souhlas. Vetší část tohoto spektra patřila reakcím negativním. Jejich původcem byl, lze-li tak říci, tehdejší "establishment", etablovaná věda a veřejné mínění. Tehdejší materialistická medicina i asocianistická psychologie sebevědomě odmítly psychoanalýzu pro její hypotézy, které, vycházejíce ze zkušenosti prožité, nerespektovaly zásady pozitivistické metodologie. A veřejné mínění onoho farizejského věku s jeho pseudomravností /’’viktoriánskou morálkou"/ bylo pobouřeno, když psychoanalýza demaskovala pohnutky jeho údajných ctností. Pozitivní ohlas vyvolala psychoanalýza ve světě umění, především dramatu a románu /Max Reinhardt, Stefan Zweig, Thomas Mann aj./, pojímajícího člověka v jeho jedinečnosti a lidský život v jeho příběhovosti, tedy vlastně jinak než tehdejší i nynější etablovaná psychologie a medicina. Svět umění v ní tedy rozpoznal cosi, co ji staví do blízkosti "antiscientistic- kých" iniciativ, jakou byla nepř. Diltheyova rehabilitace du- chověd. Freud tak stanul na rozhraní dvou světů, dvou způsobů té- matizace 'jsoucna, které indukovaly v jeho bytosti rozpor, příznačný pro nejednu významnou osobnost minulého i tohoto století. Je to rozpor mezi deskriptivně objektivizujícím a zvěcňu- jícím přístupem přírodovědy a subjektivizujícím, fenomenologicko hermeneutickým přístupem duchovědy. Toto napětí je vlastní i samotné psychoanalýze, dodnes kontroverzní a kritizovatel- né z protilehlých stanovisek. Např. H.J.Eysenck ji shledává málo vědeckou, zatímco M.Boss ji pokládá za příliš přírodovědeckou. Některé starší a četné novější úvahy poukazují na Freudovu poplatnost materialistické a mechanistccko-deterministické vědě 19-století a ilustrují to slovníkem i povahou některých hypotéz jeho teorie. Tato poplatnost je nepochybná, ne však rozhodující. Platí o Freudovi-hlasateli soukromého světonázoru, méně o Freudovi-konstruktéru psychologické teorie, ne však o Freudovi-objeviteli praktické metody, která ostatně není jen léčbou. Dnes se už jen málo uvažuje nahlas o Freudově židovství. V prvních dobách psychoanalýzy se na ně poukazovalo častěji, zejména na možnou souvislost interpretace snu a snové symboliky s židovskou kabbalou. Freud sice nebyl věřící2 ale zdědil vnímavost své rasy pro niterné skutečnosti. Vždyt kabbala je 4 [pageend4]vlastně sumou duchovní zkušenosti intelektuální elity dia- sporálního židovstva, výtvorem středověku. Historikové zjištují, že středověk neznal příliš subjekt-objektovou relaci, jeho myšlení nebylo kauzální, nýbrž fenomenalistické, hermeneutické. Tuto schopnost, v moderní vědě tolik postrádanou, si židovské myšlení uchovalo ve větší míře než křes- tanské. Je pravděpodobné, že Freud ji převzal a předal: psychoanalýza je nejen deterministickou vědou, ale i hermeneutickým věděním. Zťod psychoanalýzy se udál v době sociální emancipace evropského židovstva i "árijské" reakce na tento fakt; v době rozkvětu židovské kapitálové podnikavosti, rozmachu marxistické sociální demokracie, počátků Herzlova sionismu i po- gromistických nálad /viz německý a slovanský antisemitismus, ruské masakry, falzum "protokolu siónských mudrců”, Luegero- vy vídeňské kampaně, naši hilsneriádu atd./. Plebejská přecitlivělost "árijců" /kteří se v této souvislosti neprávem nazývali křestany/ dokázala v každé iniciativě židovských intelektuálů - nejen Freudově, ale i Bergsonově, Einsteinově, Husserlově stejně jako předtím v Marxově - tušit projevy magického destruktivního zla. I proto byla reakce na psychoanalýzu negativní a nemilosrdná. Ovšem i psychoanalýza byla nelítostná a nezapřela svůj židovský původ. "Goj" dokáže jen stěží porozumět pocitům rozptýleného, intelektuálně i prakticky zdatného, ale nepočetného a mnohá staletí ponižovaného, ba týraného národa. "Křes- tanské zajetí" pokládají židé za horší arabského, římského, babylonského i egyptského. Tento ressentiment Freud-žid patrně sdílel, i když to zakrýval. Hodně cestoval, byl v zámoří a toužil i do Ěíma, ale vypravoval se tam jaksi moc dlouho. Jako chlapci mu vyprávěl otec, jak mu opilý moravský venkovan, náš krajan, srazil na procházce novou čepici - a otec ani nehlesl. Freudovi kolegové z vídeňského kroužku, tedy skoro celá první psychoanalytická generace, většinou židé, měli nejspíše podobné vzpomínky. Nám dnes nezbývá než "comprendre - - pardonner", ba se i hanbit za své předky, a citlivě rozlišovat mezi pohnutkami a snahami prvních psychoanalytiků. Snad tedy lépe porozumíme onomu provokativnímu "entré" psychoanalýzy, té korektnosti v projevu i skryté útočnosti v záměru. A také té pobouřené odezvě. Přinutila psychoanalytiky uspořádat další postup. Ti zvolili dosti neprozíravě strategii sektářskou. Neusilovali o pedagogický takt, vžitým termínům přiřazovali nezvyklé významy /"sexualita"/ a pěstovali rigidní dogmatismus, jaký ani dnes nepůsobí sympaticky. Tehdy odradil řadu osvícenějších představitelů klasické psychologie a mediciny /Bleuler, Bumke? Kretschmer aj./, kteří zprvu projevovali zdrženlivé sympatie. Vyvolal posléze i rozkoly ve vlastních řadách /Adler, Jung, později Horneyová, Peris aj./. Agresivní spodní tón tehdejší psychoanalýzy vycítili mili- tantní nonkonformisté různého druhu /hlasatelé všelijakých emancipací, levicoví radikálové, avantgardní umělci, zejm. surrealisté/ a osvojili si z ní, co se jim právě hodilo. Populárně uzpůsobené psychoanalytické hypotézy se staly hesly, která měla zdůvodnit dobová přání, jejichž původcem však nebyla psychoanalýza, nýbrž chaotická mysl člověka 20.století /např. uvolnění mezigeneračních svazků, sexuální morálky apod./. Solidní diskuse byla v takovém ovzduší nemožná. Své první 5 [pageend5]teoretické koncepty proto psychoanalýza vytvořila v izolaci, kterou přijala a jíž dala podobu esoterické výlučnosti. Dodnes je znát, že její nejstarší základní pojmy neprošly zatěžkávací zkouškou dialogu. Teprve od třicátých let, tedy od nástupu své druhé generace, začíná psychoanalýza překonávat svou sektářskou uzavřenost. 0 určité překonání izolace se zasloužil i hromadný exodus evropských psychoanalytiků před nacisty, do USA. Byli tam vlídně přijati a na oplátku se asimilovali, avšak v prostředí duchovně dosti povrchním. Přijali mnohé z tradičního amerického pragmatismu, což je znát dodnes. Americká psychoanalytická obec je nejpočetnější i nej- zámořiější, její literární produkce je nejhojnější, tedy i směrodatná, k duchovním zápasům dneška však přispívá skrovně. Období druhé generace /třicátá až padesátá léta/ je dobou rozšiřování kontaktů i obzorů. Mezi psychoanalytiky začaly klíčit zárodky sebekritičnosti a jejich dogmatismus se poněkud uvolňuje. Zkoumají strukturu své teorie podle obecných vědoslovných zásad /Rappaport aj./ a dokonce zkoušejí analý- zovat hlubiny osobnosti svého Mistra /Jones/. Neuzavírají se tolik dialogu, čímž umožňují vstřícné kroky představitelům jiných orientací, "klasickým” psychologům /Piaget/, behavio- ristům /Dollard, Miller, Mowrer/. Z psychoanalýzy vzešla iniciativa, jejíž výsledky se stávají obecným majetkem vědy příp. lékařského umění. F.Alexander se stává otcem psychosomatiky, M.Bálint dává podnět k novému přístupu k nemocnému vůbec, pe- dopsychologie vděčí za mnohé R.Spitzovi, kulturní antropologie R.Benedictové, A.Kardinerovi atd. Sociologicky vzato představuje dnes psychoanalytická obec diferencovanou oblast, v níž se střetávají i protikladné postoje a teoretické zájmy. Nekonformnost tam vede jen výjimečně ke kaceřování, tolerance k individuální odlišnosti je značná. Psychoanalýza jako obec se tedy dosti demokratizovala. Také sféra teoretických výbojů psychoanalýzy, srovnáme-li ji s klasickou freudovskou podobou, se podstatně rozšířila. Nestranný zainteresovaný laický pozorovatel má dojem, jakoby mezi Freudovou a dnešní psychoanalýzou existoval vztah obdobný tomu, jaký je mezi klasickou a relativistickou fyzikou. Pozornost psychoanalýzy se přesunula od pudové determinova- nosti k otázkám lidské integrity a identity /Hartmann, Jacob- sonová, Erikson aj./. Pověstný oidipský komplex, zkušební kámen i kámen úrazu klasické psychoanalýzy, příznačný Freudův "Kern der Neurose", zaujal místo skromnější, neboť se stal epizodou, významnou sice, vedle jiných významných, snad i dokonce významnějších epizod. Od incestní oidipské triády /syn toužící po matce a rivalizující s otcem/ pokročil zájem k širším sociálním vztahům na jedné straně a k dyádě matka-dítě na straně druhé /Spitz, Mahlerová aj./. Zejména posléze uvedená konstelace nutí psychoanalýzu všímat si pozorněji vztahovosti vůbec, což ji snad uschopní porozumět buberovskému "já - ty", odkud je pak jen krůček k porozumění křesťansky pojatému vztahu "já - TY". Ptáme-li se po vztahu psychoanalýzy a křesťanství, nejsme dost přesní: vztah koho resp. čeho vůči komu resp. čemu máme na mysli ? Sám Freud osobně nenechával nikoho na pochybách. Stavěl se odmítavě vůči náboženství vůbec a vůči křesťanství, sdílel tehdejší židovský ressentiment, na jehož vysvětlení si tato úvaha nečiní nárok. V "Totemu a tabu", dílku stylisticky z nejlepších, ale teoreticky z nejproblematičtějších, zpochybnil tajemství Vykoupení v duchu velmi chvatného redukcionismu. V úvaze "Mimo princip slasti" zkonstruoval pochybnou dualis- 6 [pageend6]tickou metafyziku. Hypostazoval dynamiku rozkladu, zániku, přisoudiv jí pozitivní jsoucno, zvláštní pud, přičemž nezvá- žil možnost privace, nedostatkového modu, tedy nebytí jiného jsoucna. Navíc ji spojil s agresivitou, jejíž služebnost životu v této úvaze nedocenil. Tato konstrukce neobstála ani mezi samotnými psychoanalytiky. Nicméně vůle vidět v bytí a dění střetávání dvou rovnomocných protikladných principů, Erotu a Thanatu? svědčí o nevíře ve smysluplnost. V ’’Budoucnosti iluze" přiznal Freudzotevřeně: tou iluzí je víra, náboženství je kolektivní neurózou. Připomeňme si, že Freud sdílel i tehdy rozšířený mýtus Vědy, té vědy, o jejíchž konfliktech s náboženstvím psával vzrušeně Draper; vědy, která se cítila být nejpovolanější dědičkou slávy renesance a osvícenství a pro niž bylo náboženství - především křestanské a katolické zejména - synonymem tmářství. Tento protináboženský osten ztrácel později na ostrosti, ale ani dnes se mezi psychoanalytiky nevytratil zcela. Pokud jde o vztah křestanů k psychoanalýze, je třeba rozlišovat širší veřejnost, vlivné jednotlivce a mluvčí učitelského úřadu. Vzdělanější křestanská veřejnost zprvu sdílela dobové odmítavé stanovisko. Řekli jsme si, že psychoanalýza vznikla uprostřed farizejského věku s jeho problematickou mravopočestností. Zpochybnila pohnutky ctností a ve svém prvotním dogmatismu dokonce i ctnosti samy. Nesnažila se předejít nedorozuměním, proto bylo její poselství chápáno takto: duševní poruchy jsou důsledkem pohlavní kázně, podmínkou zdraví je prostopášnost. Pak se ovšem hlasy na obranu ctností ozvaly právem. Nelze však přehlédnout, že toto nedorozumění bylo tak trochu i chtěné; že křestanstvo bylo psychoanalýzou zaskočeno a na její zkoušku plamenem nepřipraveno. Někdejší nevole sice polevila, ale ostražitost trvá dodnes. Mezi protestanty nebylo a není v tomto směru jednoty. Ti liberálnější zaujali pragmaticky smířlivé stanovisko. K psychoanalytikům první generace patřil např. curyšský pastor Oskar Pfister. Pastorský syn C.G.Jung - spíše gnostik a teosof než křestan - se měl dokonce stát Freudovým nástupcem, ale rozešel se s ním. Protestanté konzervativnějšího typu setrvali v odmítavém postoji /např. náš E.Rádl, jemuž byla psychoanalýza stejně jako Masarykovi "směšnou psychologií’’/. Až na výjimky patří dnes protestantské sympatie spíše Jungovi než Freudovi. Katoličtí teologové a moralisté nikdy nepatřili k bezvýhradným odpůrcům psychoanalýzy, ale ani k jejím stoupencům. Např. náš Jar.Beneš v ní viděl ještě v dobách oboustranného neporozumění /1929/ "zrnka pravdy uprostřed těžkých bludů". Papež Pius XII. rozlišoval: obvinil z pansexualismu "určitý psychoanalytický směr". Katolíci, zejména francouzští, začali s důkladným studiem psychoanalýzy až po 2.světové válce. Dominikán Albert Plé volil smířlivý styl srovnávacího studia a mezi učením psychoanalýzy a tomistickou antropologií shledal četné shody a mnohou vzájemnou nerozpornost. Také nejvýznamnější tomistický filozof nedávné doby Jacques Maritain dokázal rozlišit podstatné od nepodstatného a dospě? k závěru, že je třeba psychoanalýze "posky.tnout úvěr". Pařížské Informations catholiques internationales psaly v roce 1963: "Není třeba odsuzovat hlubinnou psychologii, jestliže se zmocňuje obsahu zbožné psychiky, snaží se jej analýzovat a vtělit v soustavu vědy, a to i tehdy, je-li toto zkoumání nové a nesetkáváme-li se s jeho terminologií v minulosti. Je 7 [pageend7]však třeba respektovat duchovní hodnoty jak ze strany psychologa, tak pacienta... Revoluce v poznání člověka, vyvolaná objevy Freudovými, je skutečností.” Jistá mimoběžnost katolicismu a psychoanalýzy trvá v praktické sféře. Překrývá-li se oblast kompetence duchovního rádce resp. zpovědníka a psychoanalytického terapeuta v nitru téhož pacienta-penitenta, stále se obě strany ocitají v rozpacích. Pro obě je to zatěžkávací zkouška. Zpovědník se jen těžko smiřuje s dramatickými peripetiemi psychoanalytického procesu v obavách o spásu penitentovy duše. A psychoanalytik je stále v pokušení spatřovat v projevech zbožnosti neurotické reaktivní výtvory. Od těchto úzkostí jsou oproštěni katoličtí psychoterapeuti, praktikující psychoanalýzu, např. francouzská Maryse Choisy, německý Albert Görres, rakouský Igor Caruso aj. Odhlédněme od dobově podmíněných setkání psychoanalýzy s křestanstvím a pokusme se srovnat jedno i druhé pojetí člověka. Křestanství ho pojímá v širších souvislostech. V lidském životě vidí souvislý a smysluplný příběh, vrcholící zkouškou. Psychoanalýza též, ale jen od narození do dospělosti. Před faktem ’’životního odpoledne” a smrti se odmlčela, což jí právem vytýkal Jung. Teprve dílem E.Eriksona začíná tento dluh splácet. Křestanství zná člověka i jako účastníka světových dějin, které jsou koneckonců dějinami spásy. Psychoanalýze je tento pohled cizí, nebot v dějinách vidí jen sled situací, v krajním případě darwinovský evoluční proces. Křestanství vidí v člověku i jeho vertikálně transcendentní dimenzi. Ani psychoanalýza není vůči ní zcela slepá, ale nahlíží ji imanentistic- ky, takříkajíc z žabí perspektivy. I ona vidí v lidském životě stoupání, ale jen jako gradaci v přirozeném řádu od infantility do plné dospělosti, tedy rozvíjení potencí biopsychic- ky daných, stimulovaných či frustrovaných prostředím. Nezavřela oči před možností vzestupu na kvalitativně vyšší úroveň než je ta pudová, tj. před faktem, který nazvala sublimací. Ale ze své žabí perspektivy v ní vidí především "desexualiza- ci” a jen někdy, a to ještě zdráhavé, připustí, že je pro ni důležité i "sociální hodnocení". Nejsem si jist, zda je výtka determinismu na její adresu plně oprávněná. Psychoanalýza připouští různočtení, je nejen deterministickou teorií, ale i hermeneutickým věděním. Ráda simplifikuje, ale praktické křestanství často také, zejména chce-li vidět v lidském životě plnění sledu předem daných úkolů vykloubené z jedinečného existenciálního pole každého člověka. Psychoanalýza jistě není kompetentní vyslovovat se s konečnou platností o všech lidských věcech. Ale i ze své žabí perspektivy vidí mnohé a může o tom poctivě vypovídat. Křestanům může být užitečnou korekcí svým svědectvím nejen o "sexualitě", ale o lidské přirozenosti vůbec. - Jan - Psychoanalýza, klasická a křestanská antropologie Albert Görres Vzpomeňme tří revolucí, které - jak praví Freud - pokořily novověkého člověka: první, Koperníkova, ho vypudila ze středu 8 [pageend8]vesmíru a učinila ho bezvýznamným obyvatelem jedné z provincií; druhá, Darwinova, degradovala obraz a podobenství Boží, tedy korunu tvorstva, na živočicha mezi živočichy; a třetí, Freudova, sice nepopřela ducha, ale skoncovala s jeho panstvím a učinila jej podomkem skutečně vládnoucích pudů. Sám Freud se pokládal za revolucionáře, revoltujícího proti přetrvávající klasické antropologii antiky, židovství i křesťanství. Je tento Freudův sebevýklad skutečně výstižný ? Jde opravdu o radikální roztržku ? Existuje mezi Freudem a klasickou antropologií nesmiřitelný protiklad, anebo mají zjevné rozpory skrytou společnou půdu? Zkusme si ozřejmit vztahy mezi psychoanalýzou a klasickou antropologií tím, že se pokusíme psychoanalyticky i antropologický porozumět jistému nápadu jistého člověka. Přitom by mělo být vidět, že psychoanalytická praxe má neustále co činit s metafyzickými otázkami, a pokud si to neuvědomuje, že je slepá. Naše tázání zůstane na psychologické půdě. Onen nápad nám nabízí Freud ve své nejhlubší, nejpravdivější i nejčtivější knize "Vtip a jeho vztah k nevědomí". Píše tam: "Vtip přímo rouhavý udělal prý umírající Heine. Když mu jistý laskavý kněz připomenul Boží milost a probouzel naději, že u Boha lze dojít odpuštění hříchů, odpověděl:’Bien sur, qu’il me pardonnera, c’est son métier - určitě mi odpustí, vždyť je to jeho povolání’." /I/ Tato pasáž je vysoce významná a dramatická ze tří důvodů. Především proto, že hlavní osoba onoho krátkého příběhu tu zastupuje nepochybně samotného Freuda. Heine hovoří Freudovi od srdce; jedinou větou tu vyjadřuje jeho náboženskou filozofii, o níž jinak podrobně pojednává kniha "Budoucnost iluze". Druhý důvod významnosti oné anekdoty spočívá ve vlastní Freudově překvapivé interpretaci významu vtipu. Třetím důvodem je to, že v obou osobách tohoto krátkého dramatu se setkává klasická antropologie s psychoanalýzou, obě spolu hovoří a - co je nejdůležitější - nějak si rozumějí. Přinejmenším jeden ví, co má ten druhý na mysli. Je toho dost, ale to společné sahá ještě dál a hlouběji. Je třeba se ptát, kde je ta společná půda, umožňující každý rozhovor a každé rozumění; v čem jsou oba, laskavý kněz a vtipkující Freudův dvojník Heine, zajedno. Existují takové názory na člověka, které mohou ve stejném smyslu sdílet představitelé klasické antropologie /Plaon, Písmo, Augustin, Leibnitz, Kant, Whitehead/ a Heine, Freud* Marx? V čem spočívá rozdílnost, rozpornost obou partnerů dialogu resp. klasické antropologie a psychoanalýzy ? Než přikročíme k Freudově psychoanalytická interpretaci vtipu, věnujme se na chvíli jeho teorii člověka. Podle Freuda je Člověk hormonálně řízenou pudovou bytostí. Lidský /i jiný/ organismus je fyzikálně chemický systém, který se v průběhu přeměny látek neustále mění. Tyto změny by posléze vedly až k rozpadu systému, pokud by nebyly odbourávané látky znovu vytvářeny a pak opět odbourávány, kdyby si tedy látková výměna neuchovávala určitou rovnováhu. Každý organismus disponuje tzv. regulačními mechanismy, které udržují výstavbu i odbourávání v průběhu látkové výměny v rovnováze, Čímž si on sám zachovává jednotu a celost, roste a množí se. Regulační mechanismy, jimiž se vyznačuje lidská bytost jako celek, nazývá Freud "psychickým aparátem". Zahrnuje veškerý duševní a du9 [pageend9]chovní život, prožívání i jednání, což vše má jeden a jediný smysl - zachování metabolické rovnováhy. Člověk je motivován metabolickými napětími. Člověk a jeho duch, to nejsou pastýři Bytí, jak je nazývá Heidegger, nýbrž pastýři látkové výměny. Životním úkolem člověka je věrně sloužit nárokům, které na něho vznáší látková výměna. Tyto "nároky těla na psychický život" nazývá Freud pudy. Co tedy koneckonců činí člověk vším svým myšlením a usilováním, prožíváním a chováním ? Co je tím aktuálně lepším stavem, jehož chce svým jednáním dosáhnout ? Je to stav metabolismu o nejmenším napětí. Přiblížení se k němu, tot slast a štěstí. Všechny tzv. hodnoty jsou pojaty do rozvrhu jednání jen proto, že obsahují buč moment slasti, anebo představují užitečné prostředky, sloužící jejímu vyhledávání. Konečným cílem člověka a přírody vůbec není však slast, nýbrž překonání všech metabolických napětí, návrat do stavu bez napětí, do anorganična, tedy smrt, život je nesmyslnou odbočkou k smrti. Přírodě a člověku nezbývá než splétati nesmyslné předivo látkové výměny jako Penelopa své plátno, a pak je rozplétat. Toto je ve zkratce to, co lze nazvat pudovou fyzikou psychoanalýzy. Do rámce této pudové fyziky se Freud pokouší napnout veškerý duševní život, kulturu, umění, právo, etiku, náboženství. Z toho pak vyplývá i význam, jaký dává Freud Heinově odpovědi. Kromě náboženské filozofie, sdílené Freudem i Heinem, obsahuje tato odpověč i teorii motivace, a o tu zde právě jde. 0 významu vtipu Freud píše: "Odpoveč umírajícího je zlehčujícím srovnáním, nebot métier, povolání, může mít dejme tomu řemeslník nebo lékař. Síla vtipu spočívá v jeho tendenci. Neříká vlastně nic než: jistěže mi odpustí, proto přece existuje, k jinému účeli jsem si ho nevytvořil; podobně si člověk platí svého lékaře nebo advokáta. V bezmocně umírajícím tedy ještě žije vědomí, že si stvořil boha a vybavil ho mocí, aby si jím sám příležitostně posloužil. Údajný tvor se krátce před svým zánikem dává poznat jako tvůrce." Potud Freud. Člověk si tedy vymyslel Boha, aby si jím příležitostně posloužil. Ideu Boha nutně nepotřebuje; je-li štasten, vystačí si sám a také svět mu postačuje. Bůh však hraje v duševním hospodaření důležitou úlohu: vyrovnává pudovou bilanci, ocit- ne-li se člověk v situaci dítěte, je-li bezmocný, ohrožený, deprimovaný nebo provinilý. Pak ho pomyšlení na laskavého otce na nebesích potěší; vyhoví jeho infantilní potřebě ochrany, zmírní pocity viny nadějí na odpuštění a uspokojí jeho velikášské tužby příslibem magického zapojení všemohoucího spojence skrze modlitbu. Idea Boha je zkrátka znamenitým prostředkem k tišení trýznivých pudových napětí všeho druhu, jakýsi šperhák lidské fantazie k uzamčeným zdrojům slasti a útěchy. Bůh je podle Freuda projekcí: do nekonečna člověk promítá sám sebe. Bůh je projekt? je nárysem toho, Čím Člověk je nebo čím by rád byl. Projekt i projekce slouží koneckonců vyvolávání slasti, překonávání nebo redukování pudových ten- zí. Umírající Heine, který jako osvícenský Člověk netiší a nechce tišit své tenze či svou nouzi pomocí ideje Boha, nachází jiné východisko. Nahradil vztah k Bohu vlastní identifikací s ním. Zaměnil tím dva zdroje požitku. Vlastní pointa vtipu zní: DIEU, C’EST MOI - Bůh jsem já. Nejsem Božím dítkem či tvorem, tím méně jeho dlužníkem potřebujícím odpuštění, nýbrž otcem a tvůrcem Boha, který je živ z mého úvěru; já, člověk, jsem nejvyšší bytostí, nejvyšším intelektem kosmu. Pomocí sublimního narcistického sebeuspokojení, sebezbožnění, 10 [pageend10]utěšuje se umírající a s ním i sám Freud v nouzi, jíž je setkání s nicotou. To je bod, v němž se spojuje Heinova anekdota a Freudova teorie člověka a jeho motivace; alespoň se zdá tomu tak být. Křivdili bychom však Freudovi, kdybychom ho jednoduše pokládali za materialistu. Freud nepopírá ducha a nenamítá, je-li člověk definován aristotelovsky jako ANIMAL RATIONALE. Pro něho je však rozumné vědomí nástrojem, který si vytvořily pudy k uspokojování metabolicky podmíněných potřeb; potřeb, které by v přírodě dosáhly svých cílů i bez tohoto nástroje. Duch je tedy luxusním nástrojem animálního života. Tuto péči? již skýtá duch životu, Aristoteles a jeho následovníci nijak nepopírájí, pojímají však služebnou péči ducha podobně jako službu jezdce koni. Jezdec není pouhým podkoním, není tu kvůli pouhému koni. Aristotelské dictum má kromě toho smyslu, k němuž se hlásí i Freud, ještě jiný. Duchovní vědomí není pouhým signálním zařízením, zpracovávajícím informace, jimiž se řídí chování. Co je vlastně duch a k čemu je ? Pro klasickou antropologii je duchovní vědomí především oním momentem lidské existence, jímž člověk klade své prožívání a chování před horizont veškeré skutečnosti, jsoucna i bytí. Duch je silou, jíž živoucí a myslící bytost v sobě pojímá jednotlivé souvislosti, vztahy i zákonitosti, jíž obsáhne smyslově uchopitelné i neuchopitelné v největší celistvosti, aby se uskutečnila. Je silou, jíž se člověk nechá motivovat a jíž jedná vzhledem k celku, k jednotlivým liniím jeho smyslu i k uchopitelnému celkovému řádu bytí. To nemůže žádné zvíře. Protože tento horizont vědění o celku i samotná možnost tázat se po celku překračují jak meze smyslové zkušenosti, tak i předmětnost smyslově vitálních potřeb, hovoříme a musíme hovořit o duchu /2/. K čemu má tedy živoucí bytost duchovní vědomí? Co z toho má ? Freud odpovídá: informace řídící látkovou výměnu v podobě vjemů vnějšího světa, stavů slasti a /Častěji/ strasti, a ovšem zpracování těchto informací v myšlení. Freud a s ním většina "moderních” antropologů a psychologů vidí jen tuto regulující funkci ducha. To je hlavním důvodem nadměrných očekávání, spojovaných s kybernetikou. Klasická antropologie skýtá jinou odpověd. Pro ni je sice duchovní vědomí také nástrojem vnějškového jednání; jeho původnějším a konečně platným určením je však být "orgánem" mání, držení "objektů", které zvířeti k mání nejsou /3/. Člověk je bytost, jíž stále cosi chybí, která stále cosi potřebuje. Je nehotovou, nedokonalou, nedostatkovou bytostí /Mangelwesen/; je temnou, prázdnou otevřeností, která si žádá naplnění odjinud; je fragmentem bytí, toužícím po svém doplnění. Je PTOCHOS HEN PNEUMATI, běd- ný nuzák na duchu, který stále potřebuje něco jiného než je sám, cosi poskytujícího, dávajícího se, aby byl docelen, doplněn, uzdraven. Je chudý a chce se stát bohatým. V posledku je duch intencionalitou. A intencionalita znamená být odkázán na něco jiného, na to, co se dává; teprve tímto jiným a skrze ně se stává návratem k sobě, vlastnictvím sebe samé. Základní myšlenky této tradice poznal Freud ostatně jako student u Brentana. Zanechaly v jeho učení stopu. Člověk je zbudován takřka na nicotě a fyzika ducha, tot HORROR VACUI, pnutí ve směru rostoucí držby bytí /Seinsbesitz/, žádostivost mít, přivlastňovat si, touha po úplnosti. Je to potřeba většího podílu na bytí - i kdyby to mělo b^t jen prostřednictvím televize. Je to ostatně to, čemu Platón říká Eros a co vytvá11 [pageend11]ří nejdůležitější náplň toho, co Freud nazývá libidem. Člověk je štasten, když tuto chtivost ukojí, když má, co potřebuje a Čeho si žádá. "Beatus est qui habet omnia quae vult - blažený, kdo má vše, co chce," praví Augustinus se svou nesrovnatelnou výmluvností, která dokáže vystihnout s odzbrojující prostotou podstatu věcí. Kdykoli se člověk aktivně snaží učinit sebe či svůj svět lepším, vždy si přitom nějak představuje nový a obsažnější stav většího podílu na jiném bytí, konečném nebo nekonečném. Chce pro sebe i pro druhé více od života; chce si přivlastnit více látek, podnětů, věcí i významů v těchto věcech inkarnovaných, více kontaktů s druhým, al milostných, protektivních nebo posilujících, větší spjatost s přírodou, kulturou, tvorstvem, dějinami, více kontaktu s původem, základem a cílem všeho. Ponechán sobě samému, tedy bez ustavičného přísunu jiného bytí, je člověk nicotný, prázdný, bědný. Přesvědčivé doklady - pokud je jich vůbec třeba - může poskytnout experimentální výzkum deprivace. Co však a kolik toho vlastně potřebuje ? Kolik země potřebuje člověk? - ptá se v jedné přemýšlivé povídce Tolstoj. Kolik držby bytí? kolik podílu na něm si člověk mňže? má a musí brát ? Klasická antropologie odpovídá nekompromisně a radikálně: vše. Co člověk potřebuje a Čeho si žádá, toho nabývá pouze tehdy, když nějak dosáhne nekonečného bytí a jeho plnosti, když se nějak zmocní božství. S římskou jadrností to formuluje jasně Boethius: člověk nepotřebuje ke štěstí to Či ono, nýbrž prostě všechno; "blaženost je pevné držení nej- vyššího a dokonalého dobra - beatitudo est stabilis possessio summi et perfecti boni.” Napětí potřebnosti odpovídá u člověka jeho kapacitě, tedy kapacitě konečného ducha, a ta je nekonečná. Člověk je konečnou bytostí o nekonečné vazebné síle: "finitum capax infiniti". Z toho vyplývá další určení fyziky ducha: je pudem konečného k sebeintegraci skrze podílení se na nekonečném celku. Duchovní vědomí je tedy orgánem, jímž se Člověk zmocňuje čehosi, jímž se podílí na čemsi, co smyslové orgány zvířete nemohou mít, čeho nemohou dosáhnout a na čem se ani chytrý elektronický mozek podílet nemůže. Hoví-li si člověk v kvetoucí zahradě, kde si hrají jeho děti, a pomyslí-li si: "Jak nádherná věc je taková zahrada, jak podivuhodná bytost je takové dítě, jak se mi dnes líbí na světě a jak jsem za tyto dary vděčný!" - pak toto zjevné uvědomění si zahrady atd. není jen vstupem informativních signálů regulujících chování, nýbrž je náběhem k podílení se na hodnotě, smyslu a významu světa a bytí. To je to, co Boethius nazývá štěstím /4/. Aristotelská formulace ANIMAL RATIONALE zachycuje člověka jako bytost dvojznačnou, která je neustále odkázána na fyzický svět, ale současně z něj neustále vykračuje /5/. Člověk je hraničářem, pohybujícím se mezi konečným a nekonečným; božského se může zmocňovat a na něm se podílet pouze putováním světem a dějinami, jak učil Platón, Aristoteles i Písmo. Podle Freuda je člověk odkázán do mezí konečnosti a své beznadějné tužby po nekonečném musí oželet; v nejlepším případě se mu pomocí psychoterapie podaří "změnit své hysterické trápení v obecnou mizérii, kterou sdílejí všichni" /6/. Zdá se, že jsme právě narazili na nepřeklenutelný rozpor. Naštěstí Freud jako klinický psychoanalytik nebere svou vlastní pudovou fyziku příliš vážně. Kde se mu to hodí, tam 12 [pageend12]přeskakuje svůj vlastní stín. Týž myslitel, pojímající člověka zcela a výlučně jako pudovou bytost, která putujíc za slastí snaží se uchovat své stádečko přeměny látek v kupě a v suchu, napíše příležitostně takovouto větu: "Nikdo nepochybuje, že to byla pouze idea Boha, která umožnila národu izraelskému, aby přestál všechny rány osudu a vytrval při životě do dnešních dnů" /7/. Nebo: "Jakého bezpráví na velkolepé rpzma- nitosti života se dopouští ten, kdo uznává pouze motivy pramenící v materiálních potřebách!" /8/. Posléze uvedenou větu bychom mohli očekávat v nějakém antifreudiánském traktátu, pochází však od Freuda samého. Jak je to možné? I o tom nás může poučit sám Freud interpretací vtipu, od něhož jsme vyšli. Podle všeho bychom měli očekávat, že Freud bude při jeho výkladu vycházet ze své teorie pudů. Nic takového, spíše se nám tu objevuje zcela jiná pohnutka. Už to není tělesné pudové napětí, co tu má být pomocí vtipu zkonejšeno. Co se vlastně děje? Zopakujme si Freudův výklad: "V bezmocně umírajícím tedy ještě žije vědomí, že si stvořil boha a vybavil ho mocí, aby si jí sám příležitostně posloužil. Údajný tvor se krátce před svým zánikem dává poznat jako tvůrce." Kym je tu člověk? Nikoli služebníkem látkové přeměny, ani hledačem smyslově orgánové slasti, nýbrž - tvůrcem Boha. Oč tu jde tomu, který mluví? Konkurovat Bohu, posadit se na jeho místo, obdařit se jeho predikáty. Je to Boží soupeř, rival, který hledá splnění prastarého slibu: ERITIS SICUT DEUS - budete jako Bůh. Uspokojuje si tím jistou potřebu, kterou bychom také mohli nazvat pudem, avšak ve zcela novém smyslu. Umírajícímu tane na mysli a motivuje ho stav co největší podobnosti Bohu. Pojem pudu tajemně klíčí na dvojí půdě a trik podvojného účetnictví v záležitostech motivace dává život celé psychoanalýze jako teorii i jako terapeutické praxi. Tento dvojsmysl pojmu pudu či pohnutky je v psychoanalytické hře právě tím žolíkem, s jehož nezbytnou pomocí je psychoanalýza s to tak obsáhle rozumět Člověku a uchovat si trumfy pro každou partii. Při výkladu uvedeného vtipu, ale nejen tam, nýbrž i v mnoha jiných souvislostech je člověk pojat novým způsobem: jako bytost, která by dle možnosti ráda existovala způsobem co nejpodobnějším skutečnému nebo představovanému božstvu. Tento motiv je motivem všech motivů, je to pramotiv, v němž je prin-. cip slasti i reality, libido i agrese, pud života i pud smrti v trojím hegelovském smyslu překonán; je uchován, zrušen a povýšen na vlastní úroveň lidského ducha. Je nepochybné, že umírajícímu Heinovi s jeho poznámkou šlo o nějaký požitek. Těšil se představou sebe sama coby suverénního subjektu či intelektu, který už není závislý na starém Pánubohu. Očividně však tu nejde o smyslovou orgánovou slast toho typu, jaký vzniká při dotyku ústní sliznice s příjemně chutnající látkou. Zdrojem této libosti není stimulace orgánu, ale spíše pohled obsáhnuvší kosmický celek, v němž je vlastní osoba vyzdvižena na nejvyšší místo a může se tedy těšit uznání a respektu, jaký dříve příslušel toliko Bohu, i kdyby důvodem toho respektu měla být jen touha po sebeoslavení. Duchovost tohoto procesu spočívá v tom, že tu jedinec nahlíží sebe a svou situaci s ohledem na celek a že se tím těší. Pro Freuda je idea Boha jakýmsi symbolem, cílem, archimedovským bodem, v němž se nakonec sbíhají všechna fantazijní přání a pudové potřeby Člověka. Člověk v ní vyjadřuje slovem a obrazem rozvrh svého bytí, tedy to, čím by sám rád byl nebo se stal: osobou nadřazenou světu, která je štastna požitkem ze své existence, ukoje13 [pageend13]ním všech svých potřeb a klidnou a jistou držbou svých slastí a svého štěstí. Nejzazším ideálem, který člověku v každém počínání tane na mysli, je podobnost Bohu; to v něm nacházejí ego-ideál i id-ideál společného jmenovatele, to on je vzorem jakéhokoli stavu, který se člověk snaží uskutečnist. Rozhodující moment spatřuji v tom, že Freud tu zcela bezelstně transponuje určitou teorii motivace ze své fyziky pudu do souvislostí ideální personality, jejíž duchovost mu však nebylo dáno myslet. Popisem Člověka jakožto napodobitele Božího nevyjadřuje Freud nic než ústřední a základní myšlenku klasické antropologie, v níž je zachycena fyzika konečného ducha. Její doslovná dynamická formulace je základním pilířem myšlení Platónova. V dialogu "Theaitétos" praví Sokrates, že snaže- nímt které je člověku vlastní a přiměřené, je HOMOIÓSIS THEO KATA TO DYNATON /1?6 B/, nápodoba božství v rozsahu a míře možného. Téměř týmiž slovy říká Pavel v listu Efezanům /5,1/: GINESTHE...MIMÉTAI TÚ THEÚ, napodobujte Boha! Nápodoba Boží jako skladebný princip všech duševních potencí, funkcí a aktů je myšlenkovým nosníkem antropologie Augustinovy. Podle jeho učení člověk napodobitelem nejen má být, ale on jím ustavičně a neodvratně je, a to v každém svém počínání, dobrém či zlém: při každém vědomém jednání tane člověku netematicky a nepředmětně na mysli podoba štastnější a dokonalejší osoby v lepším světě. Tato Mspodoba s božstvím” je nejhlubším důvodem lidského bytí, hybnou silou vší lidské činnosti, osou, kolem níž se otáčí kolo života. V každé jednotlivé pohnutce je skrytým MOTIVŮM FASCINOSUM tato podobnost. Zapálí-li si kdo cigaretu nebo upustí-li od toho, rá- musí-li výrostek na mopedu kolem bloku, studuje-li někdo, žení-li se, lenoší-li, trápí-li jiné lidi, sprovodí-li se ze světa, činí-li cokoli nebo ne, je tím posledním a jednotícím kořenem jeho rozmanitých snažení, tím, co vposledku chce a oč mu jde, toto: vyrůst z ponižující nepodobnosti Bohu, která ho ustavičně trápí jakožto nedostatkovou bytost, jako chudobného a potřebného, bezmocného a osamělého, vystaveného úzkosti, smrti, bolesti, ponižování, jako stvořeného z nicoty. Jde mu o to, aby se vymanil z existeneiálního stavu malodůchodce, z kormutlivého a neutěšeného vyčkávání, a rozmnožil svou podobnost Bohu, KATA TO DYNATON, jak jen možno, třeba po troškách, nebo i se suverénní velkolepostí. K tomuto sebeporozumění člověka, které je jádrem klasické psychologie a jejího pojetí motivace, Freud přihlížel. Metafyzický smysltohoto tradičního učení o člověku odmítl, psychologický smysl však nezavrhl. Chtěl-li jej vyjádřit? vybíral právě z těchto myšlenek a leckdy se mu podařila i klasicky vytříbená a jadrná formulace. Píše tedy: ”Božský duch, který je vlastním ideálem etické dokonalosti, vštípil člověku vědomost o tomto ideálu a současně i puzení připodobnit se mu” /9/. Objevuje se tu ostatně opět náš žolík, pojem pudu. "Puzení” /Drang/ je přece podle Freuda uvědoměním pudu, zde však nikoli v rámci fyziky pudů, nikoli v souvislosti života kroužícího kolem osy lástkové výměny, nýbrž jako formulace fyziky konečného ducha, fyziky existence, v níž metabolická rovnováha není samoúčelem, nýbrž záležitostí hodnou sice pozoru a respektu, ale ve službách rozsáhlejšího plánu. Na citovaném místě Freud pokračuje: "Lidé pocitují bezprostředně, co je vyšší a vznešenější a co nižší a profánnější. Jejich cítění je alespoň vzdáleně řízeno tímto ideálem. Přibližují-li se mu, zakoušejí znač14 [pageend14]né uspokojení; vzdalují-li se mu, jsou trestáni strastí.” I tuto myšlenku Freud vlastně odmítá, aniž by se jí zřekl. Opět se setkáváme s regulační instancí, která je jedním dechem nazývána principem slasti i jáským ideálem. Směrodatnou normou, jíž se tento regulátor řídí, však není metabo- lická rovnováha, nýbrž něco zcela jiného: blízkost či vzdálenost od vzoru božského ducha. Na to lze namítnout: jsou přece lidé, jimž podobnost Bohu nepřijde na mysl, buč že jsou skromní, malomyslní, zoufalí, anebo že jsou doopravdy pokorní. Znají své meze. Není snaha o podobnost Bohu stejně tak pyšná jako neurotická ? Není snad cílem psychoterapeutického procesu právě zřeknutí se fantazií o všemohoucnosti, vševědoucnosti a dokonalosti, tedy to, co Freud nazývá slevením z nároků a uskrovněním se? Neexistují snad lidé, kteří vyhledávají bolest, provinilost, smrt, tedy cosi po výtce nikoli božského? Odpověč na tyto námitky by ukázala, že se ve směru každého lidského snažení a jednání nalézá realizace nějaké hodnoty nebo odstranění nehodnoty; že každé rozmnožení hodnoty je u každého člověka identické s přiblížením se k ideálu co možná dokonalého osobního bytí, i kdyby člověk pro danou chvíli pokládal za možnou dokonalost třeba uspokojení zahrádkářovo, anebo nicotu, smrt, či cokoli, co právě pokládá za dobré. Podobnost Bohu u pokorného spočívá v tom, Že jeho sebepoznávání je srovnáváno s poznáním, které má o něm Bůh. I poznávání vlastních mezí je vyrovnáváním se se záměrynTvůrce, který meze stanovil. Rozumné "uskrovnění se" /Ermässigung/ skromného podle pojetí Freudovy či jiné školy znamená poznání a uznání mezí vlastního růstu. Není v žádném rozporu s předkládanou tezí. Jde tu o samozřejmost, že konečné bytí může napodobit nekonečnou dokonalost pouze konečným způsobem; popření této samozřejmosti nazývali staří HYBRIS. Co mají tedy společného klasická antropologie a psychoanalýza? Obě praví: nejzazším motivem lidským je tíhnutí k způsobu existence podobné Bohu; anebo Freudovými slovy "člověk je nenasytným hledačem štěstí". Freud ovšem říká: štěstí a nápodoba Boží jsou fiktivními, iluzorními projekty, jsou lstí přírody a rozumu, jejíž pomocí člověk koná to, co fje užitečné ve službách regulace látkové přeměny; ta ovšem zůstává sama o sobě nesmyslnou hrou směřující k smrti. Existují tedy základní rozdílnosti, ale i shody. Měli bychom se proto vypravit v duchu za Freudem a zeptat se ho, zda psychoanalýza stojí a padá s biologickým redukcionismem a jeho ateistickým předznamenáním, anebo zda je myslitelná psychoanalýza, která svým objevům a svému poznání toto předznamenání nedává. Jak na tuto otázku odpovídá Freud ? Skutečně odpovídá, nadto s logickou důsledností: psychoanalýza jakožto klinická teorie a praxe je na totalitním naturfilozofickém pokusu odvozovat každou motivaci od látkové výměny zcela nezávislá. Kdyby Sigmund Freud shledal jednoho dne, že je nucen přijmout klasickou antropologii, přežila by to jeho psychoanalýza v podstatě bez úhony. Nebot pojetí člověka jakožto sběratele štěstí, bažícího po bytí, a jako napodobitele Božího v řádu hmoty, psychoanalýze naprosto postačuje, pokud látkové přeměně ponecháme, co je látkového, a duchu, co je duchovního. Psychoanalýza pak zůstane tím, čím je a čím dosud byla: pokusem odkrýt, jak se jednotlivý člověk podílí na jsoucnu a bytí, jak hledá své štěstí a jak napodobuje Boha, jakými prostředky a aranžovanými výtvory, jakými libidinózními ob15 [pageend15]sazeními a protiobsazeními se pokouší překonávat strast, úzkost, pocity viny a ponížení, jak se těší z existování na tomto světě, jak dosahuje moci, tvořivosti, lásky. Jinými slovy: psychoanalýza je zjasňování způsobu, jímž je v jednotlivých stádiích životního běhu hledána a nalézána STABILIS POSSESSIO PERFECTI BONI, jímž je uskutečňována HOMOIÓSIS THEÓ KATA TO DYNATON, nanejvýš možná podobnost Bohu v radosti, moci i ctnosti. Toto je jediné nutné, ale též dostatečné vymezení psychoanalýzy. Není jen mou tezí, ale i tvrzením Freudovým. I Freuda spojovalo přátelství s jistým ’’laskavým knězem”, s evangelickým farářem Oskarem Pfisterem, který se pokusil uvádět psychoanalýzu do pedagogiky a duchovní pastorace, aniž by se přitom uchyloval k nějakým nemilým teologickým smiřovač- kám, v nichž se s vlky vyje a s ovcemi bečí a dál už nic. Freudova a Pfisterova vzájemná korespondence, dříve téměř nepřístupná, byla nedávno zveřejněna. Freud tam píše: “Zajisté nepochybujete, že se úspěch analýzy dostavuje u Vás stejně jako u nás, totiž prostřednictvím erotického přenosu na Vaši osobu. Vy jste však v štastném postavení, můžete jej vést dále k Bohu a tak nastolit z tohoto hlediska blažený stav dřívějších časů, v němž náboženská víra potře neurózu" /1O/. A dále: "psychoanalýza sama o sobě není ani náboženská, ani protináboženská. Je nestranným nástrojem, jehož může užít duchovní stejně jako laik, bude-li to v zájmu osvobození trpících. Jsem velmi překvapen, že jsem sám nepomyslil, jak mimořádnou pomoc může skýtat psychoanalytická metoda pastoraci. Stalo se tak zřejmě proto, že mně jakožto zlému kacíři zůstává celý okruh takového uvažování dosti vzdálen" /li/. Nuže, výkladem Heinova vtipu nás Freud poučil, že ani "zlý kacíř" se nemůže vyhnout tomu, aby se stal napodobitelem Božím. S tím se chceme spokojit, nebot věc takto prostá nám dovoluje, abychom beze strachu a ostychu i na půdě klasické a křestanské antropologie pracovali empiricky psychoanalytickou metodou, aniž bychom se zříkali jediného solidního Freudova objevu. Je to naše povolání - C’EST NOTRE MÉTIER. Literární odkazy: 1. S.Freud, Ges.Werke VI, London 1940, str.126. 2. K.Rahner, Geist in Welt, München 1957, str. 405. 3. Srovn. J.Pieper, Gluck und Kontemplation, München 1957, str. 59 a násl. 4. Srovn. H.Krings, Meditation des Denkens, München 1956. 5. Viz pozn.2. 6. Poslední slova Freudovy knihy Studien über Hysterie. 7. Ges.Werke XVI, London 1940, str.152. 8. Tamtéž, str. 154. 9. Tamtéž, str. 230. 10. S.Freud - 0.Pfister, Briefe 1909-1939, Frankfurt 1963,s.12. 11. Tamtéž, str.13. /Nezkrácený překlad německého originálu "Psychoanalyse, klassische und christliche Anthropologie", vydaného v souboru autorových úvah, zabývajících se psychoterapií, antropologií a křestanstvím, pod názvem "Kennt die Psychologie den Menschen?", R.Piper, München 1978./ + + + Trocha psychoanalýzy od Boha vzdaluje. Dostatek psychoanalýzy nás k němu přivádí blíž. /Maryse Choisyová/ 16 [pageend16]RECENZE Cum ira et studio Fulton J. S h e e n : Pokoj v duši /Peace of Soul. Úplná citace originálu neuvedena./ Český překlad vydala Křestanská akademie, Řím 1978« 292 stran. Jde o soubor úvah o duši moderního člověka a jejím bloudění, o hříchu, vině, zpytování svědomí a odpuštění, o překážkách na cestě k Bohu i o obrácení. Autor, dnes již zemřelý, se teologicky a filozoficky vzdělal na katolických vysokých školách v Lovani a v Římě. Dlouhý čas byl biskupem v Roches- teru? stát N.York. Knihu napsal pro americké čtenáře. Protože si Američané už dávno zvykli svěřovat trampoty a strázně svých duší psychiatrům, střetává se pastorace v USA mnohem častěji s všelijakými racionálními i neracionálními postoji, které jsou chtěným i nechtěným důsledkem této odborné péče. Vypořádat se s nimi, to je jeden z úkolů, které si F.J. Sheen vytkl. Moderní psychoterapie /či "psychoanalýza”, jak jí říká/ je protivníkem, se kterým se výmluvný i horlivý autor utkává na stránkách knihy nejčastěji. Čtenář nabývá dojmu, jako by se o duchovní desorientaci dnešního člověka zasloužila významnou měrou právě psychoterapie. Recenzovaný překlad je jediným českým textem, který se v takovémto rozsahu zabývá vztahem psychoterapie a duchovního života z katolického hlediska. Čtenář proto může mít navíc dojem, že kniha je cosi jako výrok učitelského úřadu církve ex cathedra. Oba dojmy jsou spíše nesprávné. Termínu "psychoanalýza” užívá autor často a v nestejném smyslu. Jednou tím rozumí teorii a praxi vycházející z Freuda, jindy dynamickou psychoterapii vůbec a někdy - když si výjimečně ukládá rezervu - názory a postupy některých nejmenovaných jednostranných stoupenců Freudových. K "psychoanalýze" v užším i širším smyslu je přinejmenším vysoce kritický, většinou dokonce odmítavý. Přisuzuje jí biologický determinismus a "pansexualismus", jak ostatně bývalo zvykem. Obzvláště pranýřuje některé filozoficko-antropologické výpovědi, které snad bývají z psychoanalýzy vyvozovány, ale nutně z ní nevyplývají; tak jí např. přisuzuje tezi, že člověk je interpretovatelný pouze terminologií "instinktů", nebot lidská osobnost se z jiných elementů údajně neskládá. Takto radikální biologický determinismus bychom v psychoanalytic- kých pojednáních posledních desetiletí hledali s obtížemi. Podobné sklony nelze upřít psychoanalytikům první generace. Je však záhodno činit rozdíl mezi psychoanalýzou jako vědou a metodou a světonázorovými postoji některých /třeba i mnohých/ jejích pěstitelů. Je to rozdíl obdobný tomu, jaký shledáváme mezi přírodovědou a světonázorem přírodovědců /zejména v 19.století/. Z Freudových spisů jmenuje Sheen pouze Úvod do psychoanalýzy, Tři úvahy o sexuální teorii a ovšem Budoucnost iluze. Lze se domnívat, že své skrovné informace o terapeutické praxi získával od penitentů, kteří se předtím na čas podrobili psychoanalýze nebo jiné psychoterapii. Není v nejmen- 17 [pageend17]ším znát, že by měl s psychoanalýzou /psychoterapií/ nějakou osobní zkušenost; nezná ji ’’zevnitř”. Nevzal na vědomí pouhou podmíněnou platnost psychoanalytických hypotéz /kterou ostatně postuloval již Freud/. Nezná analytickou praxi ani vnitřní spory analytické teorie, nedovede proto oddělit zrno od.plev. Připomíná laika-nefyzika, který fyziku a fyziky učinil předmětem své úvahy, zaujímá k fyzice citový postoj, ale moc jí nerozumí. Sheen odmítá rozumět samotné skutečnosti psychodynamiky. Píše-li např. o pocitech viny a o jejich vysvětlování působením nevědomých sil, uzavírá /str.116/: "To by se však rovnalo tvrzení, že pacientův pocit viny nastal v takovém období života, kdy ještě nebyl zodpovědný za své skutky - - totiž v dětství. Takový názor může dávat jistou útěchu, ale neslučuje se s obecnou zkušeností, že od sebe nelze oddělit vinu a svobodu." Ani on tedy nerozlišuje vinu od pocitů viny a navíc uvažuje, jako kdyby jako zpovědník nikdy neměl co činit se skrupulantem. Nechce připustit, že porucha může být způsobena traumatem, které proběhlo z pacientova hlediska mimo prostor hříchu a viny. Duševním poruchám raději přisuzuje příčinu organickou nebo morální /str. 86/: "Za mnoho psychologických poruch může pocit viny, pocházející z nepřiznaných hříchů." A dále /str.148/: "Odpadnutí od ducha, který přebývá v Ježíši Kristu, je zdrojem všech abnormalit..." Takovéto směšování hlediska přirozeného, jaké je vlastní empirickým vědám, a supranaturalis- tického, je pro Sheena příznačné. Působí bohužel poněkud vy- děračským dojmem. Někdy vede k nehoráznostem /str.44/: "Příčinou konfliktů také není prostředí, protože zlatá uzda neudělá lepšího koně, a Jidáš, který měl v historii tu nejlepší společnost, zemřel v opovržení a hanbě." Zlatá uzda jistě neučiní koně lepším, k tomu by byl vhodnější opravdový faktor prostředí, totiž drezura. A Jidáš ? Zde stojíme před tajemstvím, s nímž se nesluší zacházet jako s houskou na krámě, zejména pokouší-li se autor o empirickovednou diskusi. Sheen často povrchně a nedbale zobecňuje a nepříjemně zjednodušuje, což navíc rád ilustruje přirovnáními, která jsou někdy humorná, častěji však neobratná. Má za to, že v psychoanalýze je pacientovi řečeno, že "všechno je jen symptomem” a on že se tedy nemusí obviňovat ani soudit /str. 135/« Že terapeut "povzbuzuje svého klienta, aby se vysmál pomyšlení, že by mravní zlo nebo pocit viny mohly být příčinou jeho potíží..." /str. 201/. Není jisto, jak Sheen rozumí pojmu "vytěsnění" /český překlad užívá pouze výrazu "potlačení", a to i tam, kde kontext svědčí pro výraz prvý; je to častá laická překladatelská chyba/, ale zdá se, že nikoli. Nepoučil se u svého současníka Roberta Waeldera, proslulého psychoanalytika usedlého v USA, kteiý upozorňoval již před pětadvaceti lety: "Vytěsnění není odmítáním sexuálních či jiných popudů, ani zákazem jejich prožití, nýbrž útěkem před jejich uvědomením." To platí i pro pocity viny. - Právě tak odmítá Sheen rozumět pojmu "sublimace" /str.173/: "Je chybou říkat, že hluboká duchovní láska svátých k Bohu je sublimací pohlavního pudu, jak někteří zvrácení jedinci skutečně nadhodili. To by bylo stejné jako říci, že láska k vlasti je odvozena od stádního pudu slonů." Přitom sám na jiném místě vzpomene Magdalény i její "nesmírné biologické vitality", která byla odvrácena od lásky k neřesti k 18 [pageend18]lásce k ctnosti. Psychologická hypotéza sublimace zní zcela podobně, pouze výslovně nevypovídá o tom, co sublimaci činí sublimací, nebot to koneckonců přesahuje kompetenci ampi- rické vědy. Třebaže je Sheen držitelem Mercierovy ceny za filozofii, kteiý se navíc pokouší vyznat se v psychologii, nemá, jak se zdá, valného ponětí ,o biologii. Sotva by jinak mohl říci, že "krávy nemají psychózy, vepři nemají neurózy a kuřata netrpí frustrací, pokud ji člověk u nich nevyvolá" /str.26/. Psychózy a neurózy nemohou mít krávy ani vepři již ex definitions, poruchami ústředního nervstva mohou trpět i bez lidského přičinění a kuřatům k frustraci postačí, když jejich hejno sužuje dovádivý hafan. Maličkosti, zdálo by se, jenže ignorování biologie svědčí o nedostatečném respektování biologické stránky lidského bytí. Nedosti na tom, autor svévolně vyhrocuje napětí mezi tělesným a duševním např. takto: "Materialistická psychologie věří v pasivní odevzdání se duše, přičemž vyšší část osobnosti povoluje otěže nižší složce a jejím spontánním choutkám. Mylně se domnívá, že bude-li osobnost žít podle animálního dědictví v sobě, získá od tajuplných živočišných sil tvůrčí dary, které ztratila její neduživá duše" /str.188/. Jde o subtilnější téma než by se z citovaného výroku zdálo. "Tajuplné živočišné síly" tu znějí záměrně pejorativně, snad aby bylo možno snáze sugerovat rovnici přirozené = zlé. Posadíme-li místov nich "tajuplné životní síly", budeme věci více právi, nebot i život je zázrakem Božím; a není specifikou pouze materialistické psychologie vážit si tvořivosti těchto sil. Lépe pochodíme, budeme-li Sheena pokládat nikoli za psychologa nebo filozofa, nýbrž za kazatele a jeho knihu za sbírku homilií. Sheen-kazatel je vehementní, vemlouvavý, a tam, kde je "unfair", je s odpuštěním i protivný. Tak nějak asi dráždil Savonarola, když přišel nezván mezi vybranou společnost v paláci Medicejských. Ale pozor: tento nepříjemně provokativní a mnohdy demagogický horlivec je často lapidárně výstižný a čtenář, at psycholog nebo laik, musí přiznat, že v tom nejpodstatnějším má pravdu ! Ano, nejzhoubnější frustrace pochází z odcizenosti člověka Bohu, sobě samému a bližnímu. Lidská úzkost je koneckonců atributem lidskosti, tj. stvořenosti, konečnosti, neúplnosti. Prapůvodem všech konfliktů je mystérium iniquita- tis a vysvobození přichází odjinud než z člověka samotného. Kromě pocitů viny, symptomu, existuje i skutečná vina, hřích, i neochota slyšet a zpytovat svědomí. Sebeúspěšnější psychoterapie ještě není smířením s Bohem, tím je teprve zcela osobní čin. A ten není možný bez sebezáporu a odevzdání se. Pokud si toho všeho psychoterapie není vědoma, je "vyléčení" jen kosmetickou úpravou, z níž vycházejí tzv. slušní lidé, ani studení ani horcí - "a proto vyvrhnu tě z úst svých". Smrt není triumfem zániku, od kterého moderní člověk odvrací zrak, nýbrž, jak říká Sheen, triumfem smyslu ! Sheen chce člověka vyburcovat, probudit v něm život ducha, vyzývá k obrácení. V této snaze se pak dopouští i neomaleností. Pochopíme-li její směr, odpustíme mu je. Jeho kniha chce být rasantním popudem k rozpomenutí se na zapomenuté. Má-li však být její četba užitečnou, je zapotřebí notné dávky čtenářovy dobré vůle. Riskantní, nebot nekompetentní polemika s empirickou vědou může odradit. 19 [pageend19]Musím přiznat, že ani ta Sheenova "psychoanalýza”, na níž on neshledává nitky dobré, není pouhopouhou konstrukcí. Je to jakási plebejsky zvulgarizováná verze psychoterapie, s jakou se sotva setkáme u významnějších teoretiků nebo kliniků. Nelze však popřít, že i mezi psychology, psychoterapeuty, psychiatry a psychoanalytiky se vyskytují hlupáci, domýšlivci a cynikové toho typu, jaký má na mušce Sheen. V USA jsou tyto obory mnohem populárnější, riziko jejich vulgarizace je proto větší než u nás. Mohou pak skýtat i obecně přijímané ideové zdůvodnění konzumního životního stylu. Sheenovy homilie proto mohou být i odborníkovi užitečné tím, že v nich může jako v křivém zrcadle zahlédnout karikaturu, jíž by se on sám i jeho obor mohl stát. Nepřispívají však k věcné srovnávací úvaze o zbožnosti a duševním zdraví, o životě duchovním a duševním. Neuvedou do této problematiky nepoučeného věřícího člověka. Vsugerují mu mnohé předsudky a především mu nezprostředkují ten užitek, který by mu mohly poznatky psychoterapie poskytnout. Přehorlivému F.J.Sheenovi např. nepřijde na mysl, že určité formy individuální zbožnosti mohou být neurotickými výtvory. Zná jen jednu stranu mince: "únik, spočívající v tom, že se náboženství nazve - - ’únikem’" /str.202/. 0 tom, že lze před skutečným životem unikat do soukromých mytologií, které sdílejí spoustu vnějškových znaků s náboženskou pravověrností a leckdy se za ni vydávají, vědět asi nechce. Mýslím, že se vydáním českého překladu této knihy vydavateli zrovna nepoštěstilo. Chtěl-li nám přiblížit Sheeno- vu osobnost, měl sáhnout po textu, v němž se autor tak ne- štastně nezaplétá. A chtěl-li nám pomoci v orientaci ve spletitých vztazích psychologie a teologie, měl zvolit dílo kompetentnějšího autora. Toto téma si totiž žádá mysl sine ira et studio. -jrc- Novotomista o Freudovi a psy choanalýze Jacques Maritain : Freudianism and Psychoanalysis. In: Cross Currents of Psychiatry and Catholic Morality. Eds. W.Birmingham, J.Cunneen. Meridian Books, Cleveland 1966 /původní francouzský pramen neuveden/. Dvacetistránková úvaha z pera snad nejvšestrannějšího z novotomistů byla promýšlena ještě v dobách, kdy psychoanalýza byla předmětem Živého laického zájmu i četných odborně nezcela fundovaných kontroverzí. Takováto popularita je v očích filozofa handicapem, nebot "pro vědeckou teorii či to, co jí chce být, je nemilé* vděčí-li za svůj věhlas lidem od pera a široké veřejnosti." Maritain však přistupuje k psychoanalýze prost jakéhokoli despektu a zkoumá ji ze tří hledisek, podle nichž Člení i text. Rozlišuje psycho- analytickou metodu, freudovskou psychologii a freudovskou filozofii čili freudismus. Užíváním adjektiv^"psychoanaly- tický" a "freudovský" naznačuje, že neztotožňuje psychoanalýzu jako celek s osobním vkladem Freudovým. Už na začátku 20 [pageend20]dává najevo, že pokládá Freuda za objevitele znamenité metody, za pronikavého psychologa, k jehož hypotézám však lze mít výhrady, který ale jako filozof neobstojí: je jednostranný, vágní, dokonce jaksi "posedlý”. Psychoanalytická metoda a zkoumání nevědomí Fakt nevědomí Maritain akceptuje. Odmítá ztotožňovat psychické s vědomým, což přisuzuje karteziánské jednostrannosti. Idea nevědomí není v rozporu s antropologií Tomáše Akvinské- ho, podle něhož je "lidská duše sama sobě temnáva nejasná". I když Freud působnost vědomí neignoruje, podceňuje racionální složku duše, tj. soudy intelektu a akty vůle, a spatřuje posobnost vědomí vlastně jen v uvědomování. Dle Freuda je člověk svým nevědomím řízen. V tom s ním Mařitain nesouhlasí a přistihuje ho při nedůslednosti: vždyt i psychoanalýza počítá v praxi s tím, že vytěsnění i automatismus nevědomých determinací jsou překonávány světlem rozumu, jemuž ona svými interpretacemi zjednává cestu. Těmto interpretacím lze vytknout přílišný schematismus, jejž možno ilustrovat psychoanalytickou symbolikou. Ta sice není tím nejdůležitějším, její užití nicméně prozrazuje libovůli a nedostatečnou snahu o objektivní ověřování. Naproti tomu jsou nevědomé mechanismy, jak se projevují např. v snové práci, "objevem nejvyšší hodnoty". Výsledky psychoanalýzy jakožto léčebné metody odpovídají dle Maritaina řádu pravděpodobnosti, nikoli řádu jistoty. Psychoanalýza totiž nedosáhla úrovně spekulativní vědy /"spekulativní" nezní Maritainovi hanlivě? znamená "důsledně logicky uspořádaná"/. Je věděním o jedinečném, náleží do domény medicíny, s níž sdílí-! její metodologické handicapy. Je to tedy potřeba léčit, co vyvolalo psychoanalýzu v život; proto je třeba posuzovat ji shovívavěji. Její postup je vlastně obdivuhodný: léčebným zásahem je dosažení vědomí, "prise de conscience”, což potvrzuje, jak výsadní je tato mohutnost lidské duše. Naprotiztomu se Maritain obává, že psychoanalýza může způsobit neurózu tomu, kdo potíže nemá, ale "neštastně se rozhodl začít s ní ze snobismu či z nemoudré zvědavosti". Může tedy být nebezpečná. A to nejen pro pacienta, ale i pro lékaře. Vede do zakázaného území. Může přivodit zhroucení ustálených vztahů mezi vědomím a nevědomím. Indukuje piý stav pasivity. "Hranice je překračována na opačné straně než je ta, kde lze počítat s ochranou rozumu. Bude vůbec možné ještě najít po takovém dobrodružství dveře do vlastního domu?" Ještě povážlivější, domnívá se Maritain, je to, že se do hájemství pacientova nevědomí vydávají dva, pacient a lékař. Psychoanalýza tak "transformuje ustálené vztahy mezi pacientem a lékařem". Dosud lékař působil jako reprezentant umění, sám osobně ustupoval do pozadí stejně jako např. duchovní rádce. Psychoanalýza je naproti tomu soubojem dvou osobností ”na pochodu do říše vnitřního pekla”. I lékař při tom riskuje svou dezintegraci. Ano, přenos je nezbytný - souhlasí Maritain podmíněně -, není však již pronikáním člověka do duše bližního ? Mezi řádky čteme obavu z přílišné opovážlivosti; obavu jistě důvodnou, platící psychoanalytikovi stejně jako chirurgovi. To, že se analytický proces stává meziosobním konfliktem /jak to vidí Maritain/? kde vládne jedinečné a nahodilé, zvyšuje autorovu starostlivost. Jak je to s respektováním vědecké objektivity ? Maritain cituje výrok pedopsychologa Clapa- 21 [pageend21]rèda, který pro svou osobitost stojí za uvedení: "Psychoanalytici si v revíru psychologie počínají jako sovy. Povedou vidět jen potmě. Je to jistě velká výhoda, protože mnoho věcí existuje v hlubinách nevědomí... Objevili řadu skutečností a souvislostí, které pozornosti jiných unikly. Tato výhoda má však i svůj rub. Psychoanalytici někdy nedokáží vyjít na světlo a vysvětlit své pojmy jasně a racionálně, aby tak přesvědčili ty, kdo nejsou na rozdíl od nich přesvědčeni předem." Přes všechny tyto obavy Maritain nechce, aby mu bylo špatně rozuměno. Nezavrhuje psychoanalýzu a nepokládá ji za morálně nepřípustnou. "Pokud abnormní vztah mezi vědomím a^nevědomím vede k symptomu, který dělá ze života spoušt, pak není na místě o její indikaci pochybovat." Freudovská psychologie Maritain soudí, že již pro sám pojem psychodynamiky je. třeba poskytnout psychoanalýze kredit. Bergson aj. osvětlovali psychodynamiku filozoficky, ale Freud ji zpřístupnil empirickému zkoumání. Zašel však příliš daleko, nebol pudovost a afektivitu přecenil natolik, že nahlíží Člověka výlučně její optikou. Pžestovšak "znovuobjevení dynamiky a účelnosti je z tomistického hlediska záslužné". - Freudův jazyk je extrémně antropomorfistický a mytologický; je to "dan za správné metodologické cítění". Naneštěstí vytvořil Freud na takto svérázně vyjádřené empirické základné filozofii člověka, která vyústila v obecnou konfuzi. Z Freudových děl oceňuje Maritain nejvíce Psychopatolo- gii všedního života a Výklad snů. V ostatních zahlédá projev snahy vymanit se z vlastních vnitřních rozporů a sim- plifikací. Nedomnívá se, že by byl Freud nakloněn spiritua- lismu, jak mu předhazovali jeho mechanisticko-materialis- tičtí odpůrci. Není to Spiritualismus, ale spíše animismus. A dokonce "dobře fundovaný". Samotná spojitost psychického a somatického, kterou psychoanalýza znovu rehabilitovala, není v rozporu s aristotelským pojetím lidské bytosti jakožto "substantia completa". Freudovská psychologie však má kromě toho svůj "nokturnální aspekt", vyjádřený zejména teorií libida, jehož dráždivost je vlastním důvodem její popularity. Freud je v tomto ohledu bohužel příliš nejednoznačný. Např. jeho "libido" znamená jednou metafyzický éros, jindy to, čemu teologie říká "concupiscentia", a ještě jindy /nejčastěji/ pohlavní touhu. K tomu Maritain poznamenává: "Nedostatečná filozofická vytříbenost znemožnila Freudovi rozlišovat potencialitu a -aktualitu /možnost a skutečnost/. Potencialitu zaměňoval souhrnem vzájemně konfliktních aktualit. A neurčitost, směřující k normálnímu uskutečnění, ale schopnou mnohočetných aktuací, zaměnil konstelací protikladných aktualit, vzájemně konfliktních." Ve své údajné přemrštěnosti pokládá Freud normální za zvláštní případ abnormního a zdraví za zvláštní případ nemoci. Libovolně generalizuje bez ohledu na logický lapsus. Např. pokládá dítě za polymorfně perverzní, zatímco ono je toliko polymorfně pervertibilní. Freudova strukturální teorie je příkladem matení pojmů schématu empirické psychologie a explanace psychologie filozofické. Stejnou konfuzi je jeho mytologie Érotu a Thana- tu. 0 pudech a tendencích uvažuje Freud výlučně z hlediska subjektu; specifikovat je podle jejich formálního objektu 22 [pageend22]je mu cizí. Pak se ovšem nevyhne jejich smísení v jeden jediný fundamentální pud, jehož jsou ony rozličnými převleky. V jeho popírání autonomie duchovního života lze tušit cosi jako pomstychtivost; odtud jeho redukcionismus. Je to dobře vidět na tom, jak ztroskotává Freudova explanace jevu jím objeveného, totiž sublimace, v níž on nevidí právě to, co je specificky odlišně' od pudu. Freudovská filozofie Psychoanalýza má naději stát se solidní empirickou psychologií. Freud ujištuje, že nemá filozofických ambicí. Přesto je psychoanalýza prosáklá nejvulgárnější pseudometa- fyzikou, v níž se kombinují všechny předsudky determinismu a mechanistického scientismu se všemi předsudky iracionalismu. Správně viděná pluralita antagonistických tendencí je absolutizována a takto pojatý člověk se nám rozpadá před očima. Freud odloučil nevědomí od života rozumu a ducha a pojal veškerý pudový život jako něco par excellence konfliktního, animálního, infantilního, nelogického a ovšem sexuálního. ’’Jako u Marxe lze i v omylech Freudovy filozofie zjistit prvek velikášství, jehož vlivem nabyl Freudův kriticismus absurdní podoby. Oba muži rozpoznali význam toho, čemu tomisté říkají materiální kauzalita. Učinili však z ní bohužel nejdůležitější věc.” Některé závěrečné pasáže Maritainovy úvahy stojí za to uvést téměř doslova. ’’Nelze přehlédnout, že Freudovo dílo staví na pranýř aroganci pyšné, pokrytecké osobnosti; právě té, kterou postavil racionalismus na nejvyšší místo. Strhává jeden převlek za druhým, až se konečně objeví na denním světle obsah obíleného hrobu... Freud úspěšně demaskoval lži falešného vědomí, které zakrývalo nejen ekonomické a třídní zájmy, ale celý svět lačnosti a sebelásky, všechno to divošství a démonično, které se lidé snažili v sobě zapřít. Po Freudovi už nejsou určité typy pokrytectví možné.” "Úzkostlivá snaha obnažit lidskou přirozenost a ukázat její ošklivost je provázena podivným soucitem s nemocným, s dítětem, jehož prvními zážitky jsou žal a stud, s člověkem, ktegý je kořistí démonů a utápí se v bídě. Freud v něm vidí obět neúprosného osudu. Intelekt ovládnutý takovýmto soucitem vytvořil pomstychtivou filozofii, která za sebou zanechává spoušt.” "Na samém dně freudovské metafyziky tuším to, co Max Scheler pojmenoval ressentimentem. Tuším tam pohoršení duše, sužované a pokořované' jižv od dětství; pohoršení samotnou lidskou přirozeností; zášt vůči rozumovým, morálním a náboženským výtvorům a regulativům, které podle Freuda pouze předstírají, že si podrobují svět pudovosti ve jménu ideálu, ale zatím jen prohlubují lidskou mizérii a vedou k duševním poruchám. Acheronta movebo - vzbouřím božstva pod- světní. f^ylo již řečeno*, že tento hořký pesimismus nepostrádá jistou velikost. Stejně zoufalou útrpnost lze vytušit u Luthera.” ”Ve zvláštní nelibosti chová F^eud sexuální morálku dané kultury. Je třeba tu připomenout zaprvé, že lidská species je druhem, který nemůže žít a vyvíjet se mimo kulturu. 23 [pageend23]A zadruhé, že morální kodex této kultury usiluje o zmírnění utrpení a zla, jemuž je lidský druh vystaven. Toho však nelze dosáhnout bez citelného omezení jedince. Tím se však stává pro lidstvo morálka jhem, stejně nesnesitelným jako nezbytným, pokud jeho tíži nezmírní láska. Moc Boží milosti je kompenzací tvrdosti zákona, jejž ona neruší, ale naplňuje . ” "Freud je znamenitým příkladem obecnějšího pravidla, podle kterého si všechny velké objevy, zejména týkají-li se smyslového světa, žádají podnětu, jímž je mocná vášeň. Ta sice inspiruje zkoumání, ale současně svádí intelekt k omylu. Omyl však navzdory sobě samému slouží koneckonců pravdě..." Po takovémto vskutku imponujícím závěru je nesnadné cokoli dodávat, zejména byl-li recenzent již předtím odzbrojen opravdovou Maritainovou velkorysostí a cítí-li 3e nucen charakteristiku Freudovy "pseudometafyziky" přijmout. Freud však nám není především filozofem, nýbrž objevitelem a vykladačem významného rozměru lidské bytosti. Ěekněme tedy s Maritainem, že je empirickým psychologem. Vůči objevům empirické psychologie by neměla zůstat netečná ani "psychologie filozofická", tedy filozofie, byt by se cítila zaštítěna autoritou takového ducha, jakým byl Tomáš Akvinský. Pokud bychom měli odpovědět na všetečnou otázku, zda by Freud učinil své objevy, kdyby byl vyzbrojen pouze filozofií novotomismu, rozpačitě bychom se zarazili, ale nejspíše bychom cítili, že - asi ne. Recenzent rád přiznává svou vděčnost novotomismu, jehož filozofování má nezastupitelnou pedagogickou resp. didaktickou hodnotu. Vždyt jdevo obnovu oné školy myšlení, jíž prošla celá vzdělaná křestanská západní Evropa. Proto je i recenzent jejím příznivcem, ne však bezvýhradným stoupencem. V tomto filozofování lze totiž často tušit až přílišný důraz na vnitřní koherenci úvahy na úkor otevřenosti v přijímání onoho poselství, jež nám - mnohdy tajemně, někdy neopakovatelně - sděluje skutečnost. Novotomisté zpravidla nebývají příjemci těchto sdělení; jsou jejich komentátory, kteří o nich ex post uvažují. Jejich RATIO si občas počíná - omlouvám se za neobratný novověký neologismus - jako RATIO- NALISATIO. Novotomistický rozum - mívám takový pocit - nazírá svůj předmět distancovanéji, a proto nevnímá to, co lze poznat z angažované blízkosti. Je pozorovatelem, často mistrem, méně již učněm věci. Nebere vždy v úvahu svou vlastní angažovanost nebo naopak neangažovanost. Novotomisté mi připadají příliš netrpěliví: nejasnost věci je jim nedokonalostí, kterou chtějí překonat, a proto spěchají, aby vnesli své CLARE ET DISTINCTE /které není pokušením pouze karteziánským/ do výsledku poznávacího aktu; ten pak působí často příliš schematicky. Lze namítnout: vždyt takto si má rozum počínat, toto je jeho nejvlastnější přirozenost ! Ano, novotomista snad nejedná CONTRA RATIONEM. Maritain však hovořil o vášni, která je podnětem objevu. Rozumu jistě sluší určitý odstup od tohoto naladění. Netroufám si přít se o míru tohoto odstupu. Není však novotomista poněkud podezřelý chvatem, s jakým dává stopám vášně vyblednout ? Neztrácí tím jeho poznání cosi cenného ? Leč k věci. Není vždy snadné určit formální objekt nějaké tendence lidské duše, která je přece "sama sobě temná a nejasná, a to nejen v dětství, ale vždy. Postulování jediné24 [pageend24]ho fundamentálního pudu, jak je rozpoznal Maritain, je LAPSUS RATIONIS. Předpoklad jednotného pudového základu je však při vší vágnosti hypotézou CUM FUNLAMENTO IN RE. Sám pojem psychodynamiky, jehož si Maritain cení? je jí zavázán mnohým, možná vším. Myslím, že by tu filozofickému psychologovi prospěla bezprostřední zkušenost, totiž zážitek /nejen introspekce jakožto pokus o jeho exposteriorní reflexi/, jak jej umožňuje psychoterapeutický proces. Že tato zkušenost Maritainovi chybí, o tom svědčí ty pasáže jeho úvahy, které jsou poznamenány obavami. - Mezi ’’nemocí” a “zdravím” není pokaždé takový vztah jako mezi abnormitou a normou. “Nemoc“ je mnohdy výslednicí interakce okolností a stavu, který by bylo možno za jiných okolností právem nazvat “zdravím”. Přirovnání psychoanalýzy k souboji na cestě do vnitřního pekla je aforismem, jehož výstižnost má velmi, velmi omezený rozsah. Přes tyto a podobné výhrady i přesto, že recenzovaná úvaha má na mysli psychoanalýzu třicátých let, je nutno jí přiznat nejen podnětnost, ale i směrodatnost. A to i tam, kde se pohybuje na metateoretické úrovni, kde se tedy obrací k psychoanalýze jako k psychologické teorii; tím spíše tam, kde pojednává o filozofii, jaká bývá v psychoanalytickém myšlení implicitně obsažena. Tady, myslím, nastavuje Maritain psychoanalýze SPECULUM RATIONIS, které by nemělo být přehlédnuto. -jrc- Zakladatel psychoanalýzy v gravitačním poli křestanství Paul C. V i t z : Sigmund Freud’s Attraction to Christianity: Biographical Evidence /Freud přitahovaný křestanstvím: životopisný důkaz/. - Psychoanalysis and Contemporary Thought, 1983, 6, str. 73-183- Autor je vyznáním křestan a profesí teoretický psycholog na newyorské univerzitě. Je orientován psychoanalyticky, i když výcvik neprodělal. Touto studií se zařadil mezi Freudo- vy životopisce. Na rozdíl od většiny z nich není spoután obvyklým tabu religiozity. Proto i Freudovi dovede rozumět v širších souvislostech a objevuje to, co jeho kolegové-živo- topisci často přehlížejí. Má k dispozici neobyčejně bohatý pramenný materiál. Postupuje chronologicky, vzhledem k zvolenému hledisku ovšem výběrově, obdařen bystrozrakém a kombinační schopností až detektivní. Všímá si vlivu, jaký měla na malého Sigmunda do jeho tří let chůva, zbožná Moravanka Terezie Vítková /Resi Wittek/, která chlapci zprostředkovala křestanskokatolickou katechezi způsobem přiměřeným jeho vnímavosti /ta byla zjevně větší nez by odpovídalo věku/. Vodívala ho do kostela, spolu zdobili květinami mariánskou kapličku, poučovala ho o Bohu, o nebi a pekle atd. Liturgie na chlapce působila tak, že si pak doma hrával na kněze, zkoušel kázat apod. Tím zřejmě chůva budila nelibost rodičů, židů typu reformního, nikoli ortodoxního, vlažných, ale respektujících židovské rituální tradice. Pozadím těchto zkušeností byla pravděpodobně krize vzájemného 25 [pageend25]vztahu rodičů, otřeseného matčiným milostným poměrem k Sig- mundovu zpola nevlastnímu bratru Filipovi, o hodně staršímu /pocházel z otcova prvního manželství/. Byla to asi tato prozrazená aféra, která přiměla Freudovy rodiče k náhlému odchodu z Příbora. Důsledkem odchodu byla pro Sigmunda ztráta chůvy, což bylo asi velmi bolestné trauma. Vlastní matka se více než rok věnovala chlapci jen málo: byla zaneprázdněna dalšími dvěma těhotenstvími a porody a sklíčena nemocí a smrtí jednoho z mladších Sigmundových sourozenců. Mateřské role se proto fakticky ujala chůva. Její ztrátu lze tedy přirovnat ke ztrátě matky. Bylo to hluboké separaČní trauma, což vysvětluje některé Freudovy dispozice a sklony, patrné po celý život /např. určitý nutkavý i melancholický rys/ a projevující se i v obsahu psychoanalytických hypotéz /význam ambivalence, incestu, zřeknutí se milovaného objektu, pojetí úlohy EGA, práce truchlení atd./. Za povšimnutí stojí i to, že Freud věnoval mimořádnou pozornost osudu mužů, kteří měli dvě matky: Oidipo- vi, Mojžíšovi a Leonardovi. Zběžnému pohledu se zdá, že první tři Freudova léta byla formována židovským rodinným prostředím, ^jemuž byl katolický moravský venkov pouhým pozadím. Prostřednictvím chůviným se však Freudově dětské imaginaci a zejména jeho nevědomí dostalo mocného "imprintu", který měl tradiční katolickou podobu. Fakt katolicky ovlivněného emočního prožívání a vědomé racionality, profilované zprvu vlažností vlažného židovství a posléze scientistickým skepticismem až agnosticismem, zakládá pozdější Freudovu příkrou ambivalenci vůči křestanskému, zejména katolickému náboženství. Ambivalentnosti byla jeho rysem, vynuceným i jinými okolnostmi: existencí dvou matek /biologické a náhradní/, niternou kolizí sympatií vůči otci /nota bene příliš starému a "slabému”/ a staršímu zpola nevlastnímu bratru Filipovi. V chlapeckých letech se u Sigmunda střetává obdiv k semitskému protivníku Říma Hannibalovi na jedné a Scipiovi a Alexandru Makedonskému /jehož otec se jmenoval Filip/ na druhé straně atd, atd. Zatímco se dospělý Freud od orthodoxního židovství distancoval /svou nechut prosadil i proti sklonům své ženy, pocházející z pravověrné židovské rodiny/, v čemž Vitz spatřuje projev zklamání "slabým" otcem, vůči křestanství není tak vyrovnaně jednoznačný. Slovně, zejména veřejně, je opakovaně odsoudil jako výtvor po výtce infantilní. Naproti tomu ve snech, v soukromých hovorech, dopisech i jen v chování se u něho projevuje - způsobem příznačným spíše pro chybné výkony - relevantnost celé řady typicky křestanských témat, která se znovu a znovu takřka nutkavě vracejí: obnova, zmrtvýchvstání, vzkříšení, svatodušní svátky aj. Freud nachází slova obdivu, zaujetí, dojetí ba devoce pro Holbeinovu a Raffaelovu Madonu, Tizianova Krista i četná zpodobení Svaté rodiny. Niterné usebrání prožívá hluboce v pařížské Notre Dame, Charcot mu imponuje "kněžským" důstojenstvím atd, atd. Freud nikdy nenašel podobná slova a podobné city pro elementy a monumenty židovské zbožnosti. Nápadným^jevem ve Freudově životě je jeho "římský komplex", zprvu nechut, pak ale vytrvalá příchylnost k Římu /v jehož vnějškové tvářnosti v té době vysoce převládal "klerikální" ráz nad profánním/. Freud se dlouho zdráhal město navštívit. 0 své první návštěvě se rozepisuje příteli Fliessovi /ten byl jakýmsi supervizorem Freudovy autoanalýzy/: vyznává, jak veli26 [pageend26]ce se na město těšil a jak ho zklamalo; skoro prý nemůže vystát tu pyšnou "lež o spasení”. Tím vše ale nekončí. Řím se mu nato objevuje ve snech, často ve spojitosti s tématem velikonoc. Freud posléze navštěvuje město opakovaně a stane se jeho ctitelem. Obdivuje Itálii, italské výtvarné umění i jeho křestanská témata /především kristovské a mariánské/. - Vitz přesvědčivě dokládá, že podtextem Freudo- va vědomého protikřesťanského postoje je zklamání, že však Freud byl přesto křestanstvím nevědomě přitahován. Těsně před první světovou válkou hovořil Freud a jeho žák a pozdější životopisec Ernest Jones o psychoanalýze. Freuda zaujal určitý "mysteriózní" aspekt právě probíraných kázuis- tik. Na Jonesovy námitky zarecitoval z Hamleta: "Jsou věci mezi nebem a zemí..." a svou řeč - byly tři hodiny ráno - zakončil slovy: "Přesně tak, dokonce i ’der liebe Gott’..." Bylo to prý řečeno jakoby žertovně, ale Jones se zarazil, protože postřehl vážný spodní tón... V roce 1926, v době sílícího antisemitismu, odpověděl Freud židům ze zednářské lóže B’nai B’rith, že i on byl židem, byt nevěřícím, a že mu bylo pošetilé to zapírat; k židovství ho prý nepoutala víra ani národní hrdost, ale dvě židovské ctnosti: vidět nepředsudečně a umět oponovat většině. Je pozoruhodné, že psal v minulém čase: "I já jsem byl žid," nikoli "jsem žid". Podobnou distancovanost projevil v téže době Marii Bonapartové: "Židé mě oslavovali jako národního hrdinu, třebaže jsem židovské věci prospěl pouze tím, že jsem své židovství nezapíral." Freudovo poslední velké dílo "Mojžíš a monoteismus" /1939/ má více pozoruhodných point. Mojžíš prý nebyl žid, nýbrž Egyptan a byl prý dokonce židy zabit. Důvody pro toto tvrzení jsou méně než slabé, nicméně takovýto soud v době vybičo- vaného antisemitismu pravověrné židovstvo spíše poškodil. Jinou zajímavou, nadto zjevně prokřestanskou pointou je Freudova interpretace antisemitismu. Očekávali bychom, že právě v oné době tento starý, z domova vyhnaný a zdánlivě naprosto skeptický žid, umírající na rakovinu, obrátí svou hořkou kritičnost právě proti "křestanské kultuře", která onu monstrózní nenávist vyprodukovala. On však soudí jinak: "Nesmíme zapomenout, že všechny tyto národy, vyznačující se dne3 protižidovskou nenávistí, se staly křestanskými teprve v posledním dějinném období, nezřídka z donucení násilím. Lze říci, že všechny byly ’špatně pokřtěny’ /schlecht getauft/. Pod tenkou slupkou křestanství zůstaly tím, čím byli jejich předkové, uctívající barbarský polyteismus. Nepřekonaly nevraživost vůči novému náboženství, které jim bylo vnuceno, ale přesunuly ji na zdroj, z něhož k nim křestanství přišlo. To, že evangelia podávají příběh, v němž vystupují židé, a který vlastně jedná pouze o židech, jim tento přesun usnadnilo. V hloubi nenávisti vůči židům je nenávist ke křestanství, Nepřekvapuje proto, že německá nacionál- ně-socialistická revoluce zjednává výraz intimnímu vztahu obou těchto monoteistických náboženství tím, že je nepřátelská k oběma zároveň." Freudova slova tu připomínají výrok Maritainův /"Křestan- ský pohled na židovskou otázku",1939/: "Nenávist k židům i ke křestanům má společný zdroj." Papež Pius XI. prohlásil v téže době: "Pamatujme, že i my nazýváme Abrahama praotcem... Antisemitismus je nepřijatelný. Duchovně jsme semité." V závěru Vitz opakuje: Freudův vztah ke křestanství je 27 [pageend27]ambivalentní. V duchu samotného Freudova pojetí ambivalence musíme u něho vedle protikřesťanských postojů předpokládat neméně silnou prokřesťanskou složku. Tato ambivalence má opakovači, obsedantní ráž. Freudova interpretace náboženství, zejména jeho ztotožnění s "univerzální obsedantní neurózou” je tudíž nikoli nestranným konstatováním, nýbrž přímým výrazem jeho vlastní psychologie, jeho celoživotní obsese. Důsledkem ambivalence bývá přesun, transformace původního přání v jiné. I proto se stal Freud jedním z největších teoretiků metonymie, posunu významů... Potud v kostce a leckdy jen namátkou obsah studie, která se čte jako napínavý román; též díky bohatství zajímavých detailů a nástinů možných spojitostí. Vitz pracuje metodami? v psychoanalytických zkoumáních běžnými: interpretuje. Protinábožensky smýšlející analytik by mu možná vytýkal, že vychází z faktů nezcela ověřených, že konstruuje souvislosti na základě pouhých hypotetických předpokladů, že leckdy spíše hádá a tuší než vysuzuje, že jeho vývody jsou pravděpodobné, nikoli jisté. Takto ovšem pracuje interpretující analytik vždycky. U pacienta si svá tušení ověřuje v průběhu analytického procesu. Jako životopisci je mu tato možnost samozřejmě upřena. Vitz nezakrývá hypotetičnost svých závěrů. Umožňuje plně čtenáři, aby ho při interpretační práci zblízka sledoval. Pokud mohu soudit, pracuje s veškerým dostupným materiálem, týkajícím se Freudovy Q3oby a jeho života. Stále se konfrontuje s jinými životopisci /Cassirer-Bernfieldová, Eis- sler, Gedo, Jones, Krull, Schur aj./. Moravské reálie Freudova života si ověřuje i u českého autora /J.Sajnera z Brna/ a dokonce se na ně doptává u informovaných Američanů českého původu. Vitz nepředkládá žádný převratný objev v obecné psychologické resp. psychoanalytické teorii. Jeho studie je však přesto objevná. Vrhá světlo na zaslepenost mnohých analytiků ve věcech víry a ukazuje, že i ona je analýzovatelná jako jiné neurotické výtvory. Odstraňuje nánosy z obrazu účelově glorifikovaného Freuda a ukazuje nám ho jako člověka, jemuž lze lidsky rozumět, aniž by to snižovalo vážnost, v jaké ho chováme. Je známo, že Freud nebyl osobností nerozpornou. Bývá např. poukazováno na rozpor jeho "scientistické” teorie a "antropologické’ praxe. Sám Freud si byl některých svých neurotických rysů vědom a na rozdíl od svých pokračovatelů je neváhal podle potřeby přiznat. Jak vidno, některých si vědom nebyl, zejména týkaly-li se náboženské víry. V hloubi duše bylo tomu u něho jinak než ve sféře vědomé racionality, Proto mohl prohlásit náboženství za cosi "žalostně infantilního”. Jinou religiozitu než žalostně infantilní totiž u sebe neznal. Onu "žalostnost" konstatuje dospělý rozum, který odpírá víře, protože by se - jak se jemu samotnému zdá - musel sebeobětováním, sebevzdáním popřít. Věc je však prostší a jí- mavější: první dětskou náboženskou zkušenost měl Freud spojenu se ztrátou milované osoby, o náklonnosti k níž možná později už nevěděl a z jejíž ztráty se zřejmě přesto nikdy plně nezotavil. Žalostná tedy není dětinskost víry, žalostné bylo dítě, které ani později nenahlédlo, že čehosi neoželelo. I takováto traumata mohou a mají být předmětem f r e u d o - v s k é psychoanalýzy, pokud ovšem budou mít její pěstitelé odvahu analýzovat svůj vlastní "horror fidei". 28 -jrc- [pageend28]EXCERPTA A REPRINT! Naše shovívavá společnost a N a d j á Henry a Yela Lowenfeldovi Psychoanalýza byla zprvu léčebnou metodou, pak psychologickým systémem. Nato se Freud obrátil k problémům kultury. Jeho závčry z této oblasti však ani jeho stoupenci ne při jímají bez výhrad. Nelze je totiž ověřit v analytické praxi. Lze je nanejvýš konfrontovat se skutečným vývojem naší kultury a civilizace. Poznatky o individuální neuróze extrapoluje Freud na kulturu vůbec. Týká se to zejména konfliktu mezi různými instancemi téže psychiky. Při porozumění civilizaci a kultuře vychází tedy Freud především z konfliktu pudových sil s požadavky této civilizace a kultury. Její současná" situace volá po revizi jeho hledisek. Býval pokládán za pesimistu. Jedna z jeho předpovědí se splnila do písmene. V r.1929 psal o událostech v Rusku: "Jsem zvědav, co budou Sověti dělat, až vymýtí svou buržoazii.” Klinický obraz neuróz i struktura a dynamika společnosti prodělaly od dob, kdy Freud tvořil své teorie, značné’ pro né - ny. V r.1910 předvídal Freud možnost vymizení některých symptomů, vzniklých vytěsněním pudových přání. Obecná represe sexuality mezitím značně polevila. Změnil se obraz hysterické neurózy, která se stala archaismem a místo ní se objevují jiné obrazy /zejm. charakterové neurózy a psychosomatické poruchy/. Optimistické předpovědi /které mimochodem Freud nehlásal a nesdílel/, že totiž s liberalizací v oblasti sexu vymizí neurózy, se nepotvrdily. Freudův pesimismus spočíval v prohlédnutí dvojího nebezpečí současně: nebezpečí vytěsnění pudových sil a nebezpečí jejich uvolnění. Vývoj civilizace působí nutně restrikci. Ta vede u jedněch k neuróze, u druhých k nemožnosti plného ži- cotního uspokojení. Možnost sublimace totiž není dána všem. Restrikce pudů vyvolává nepřátelství vůči kultuře a civilizaci, ale jejich uvolnění rovněž. Domestikované pudy jsou neustále pohotový k vzpouře a kultura a civilizace je tak trvale ohrožena. Každý jedonec je jejím potenciálním nepřítelem. Freudovo pojímání pudové síly nebylo přijato jednoznačně a vyvolávalo v psycho análytickem hnutí názorovou diferenciaci. Právem se lze ptát, zda liberalistický postoj k pudům, jak se projevil ve výchovné praxi v posledních desetiletích /mj. i popularizací psychoanalytických pojmů/, není vlastně projevem podcenění pudové síly. Zdá se, že jak někdejší popírání dětské sexuality, tak i dnešní shovívavost neberou pudovou sílu vážně. Freud se domníval, že usmíření s kulturou a civilizací by bylo možné, kdyby bylo vytěsňování pudů nahraženo ”vý29 [pageend29]sledky racionální činnosti intelektu"; domníval se, že nemáme jiného prostředku než svou ratio. Náboženské výchově nebyl příliš nakloněn pro její iracionální povahu. I když viděl permanentní riziko dezintegrace civilizované společnosti, nepředvídal, jak daleko může společnost zajít v uvolňování pudových sil. - Je snad zbytečno dodávat, že změna kulturního klimatu nebyla způsobena pouhým vlivem psychoanalýzy; nejvýznamnějším faktorem byl pokrok přírodovědy, technologie a sdělování, jakož i výsledný úpadek náboženství. Freud také nemohl předvídat, v jak obtížné pozici se ocitnou rodiče, pokud akceptují dětskou sexualitu, aniž by podlehli pokušení stát se jejími participanty. Tabu incestu ztratilo svůj pevný základ. Polevila disciplina, pokud jde o pregenitální /zejm.orální/ pudy a agresivitu. Polevuje odpovědnost za sadistické impulsy. Odtud stále více regresivních trendů v adolescenci i v dospělosti. x/ Dalším důsldkem je i to, že mizí období latence , že je stále méně vyznačeno, přičemž právě Freud zdůrazňoval jeho význam pro kultivaci individua a tedy i pro společnost /v primitivních společnostech není vyznačeno vůbec/. Svízele kultury narůstají zejména v posledních čtyřech desetiletích. Freud se domníval, že jsou dílem represe pudů a že větší svoboda pudového života i zvýšení uspokojování lidských potřeb rozvinutou technikou pomůže usmířit člověka s kulturou a civilizací. Zvýšená liberalizace však nevedla k jejímu akceptování. Zvýšená shovívavost rodičovské generace nezmírnila generační konflikt, naopak, zostřila jej. Sexuální liberalismus a usnadněná dosažitelnost sexuálního uspokojení nevedla ke snížení agresivity. Pudová výbava se v průběhu Času nemění. Já a Nadjá však vlivům prostředí podléhají. Není pochyb, že právě Nadjá se v posledních desetiletích významně mění. Jeho proměnlivost výmluvně dokumentují např. dějiny nacismu /Goring: "Mým svědomím je Adolf Hitler!"/. Nadjá čerpá svou sílu z energie infantilních pudů, proti nimž se zaměřuje. Ustavení Nadjá je dílem úspěšné identifikace s rodičovskou autoritou. Je-li přemostění oidipského komplexu neúplné, pak Nadjá co do síly zakrňuje. Zdá se, že všechna morální pravidla odvozují sílu své působnosti od původního tabu incestu. Ztrácí-li toto tabu na síle, ztrácejí svou působivost i’ ona pravidla. Důsledky neřešeného oidipského komplexu jsou však dnes jiné než za Freudových časů. Permisivita čili shovívavost redukovala roli otce. Ve své analytické praxi jsme si pok’a£dé~ ověřili, §e mírný nezakazující otec nenapomáhá tvorbě tolerantnějšího Nadjá; napomáhá spíše fantaziím a projekcím. Pokud jde o tvorbu Nadjá, existovala vždy diskrepance mezi rodičovským "imágem" a reálným rodičem. Sociální proměny naší kultury tuto diskrepanci dalekosáhle zvětšily. Dětská představa reprezentantů autority stále více kontrastuje s reálnou povahou těchto osob a stále více se jim vzdaluje. Jádro Nadjá je determinováno nejranějšími rodičovskými "imágy" dítěte. Pozdější vliv rodičů se totiž obrací spíše k Já než k Nadjá. V současné době selhává inhibující, kontrolní a řídící funkce Nadjá. Selhává slabostí rodičů, nedůsledností výchovy a vše- x/ Období dětství předcházející vlastnímu dospívání. 30 [pageend30]obecným ovzduším shovívavosti. Ono strohé Nadjá raného dětství však stále přetrvává a dává vznikat neklidu, nespokojenosti a depresi i tužbám po náhradním uspokojení. Freud se domníval, že Nadjá, přenašeč tradice, se mění jen zvolna. To ale platí jen o stabilních společnostech. Kontrolní a řídící funkce Nadjá /která má takto chránit jedince před pocity viny/ funguje u dnešního člověka špatně; jeho trestná a autodestruktivní síla však trvá. Shledáváme nejen pozvolné mizení letence, ale i změny v období puberty a adolescence, kdy se dovršuje genitální fáze vývoje libida, kdy padne rozhodnutí "buď zdraví,anebo neuróza” a kdy se v podstatě dotváří charakter a dozrává Nadjá. Pokud jde o vývoj Nadjá, je dnešní mladá generace ponechána rodiči na holičkách. Samotné Já - které je navíc poměrně slabé - nezvládne problém sebevlády a sublimace. Abdikují nejen rodiče, ale všichni reprezentanti autority. Mladým tedy nezbývá než hledat vzájemnou podporu ve vytváření skupin. Odtud přitažlivost organizující moci a ideologie: jsou vytvářena náhradní pravidla a náhradní ideály. Ideje a ideály však příliš podléhají nevědomým infantilním konfliktům svých vyznavačů. Noví hrdinové vyhovují psychologickým potřebám, které vyvolalo zklamání slabým otcem. Jde o osobnosti, které se zdají být "silnými, které však také vyhovují infantilním sadistickým fantaziím /Che Guevara , Mao Tse-tung/. Vytvářenívskupin se objevuje ve stále nižších věkových vrstvách, nebot i rodičovská autorita zaniká stále časněji. Zklamání rodiči, kteří neposkytli to, co mladí potřebovali, vede u mladých k despektu vůči civilizaci, kulturní tradici a dějinám. Současní revolucionáři se nezabývají svými dřívějšími předchůdci, "nemají se čemu učit". V souvislosti s tímto despektem k dějinám spatřujeme vzrůstající přitažlivost primitivního animismu, infantilních teorií a perzonifi- kace sociálních sil. Úpadek otcovské role a monoteismu vede k primitivní idolatrii. Tuto situaci odrážejí i neurózy a jejich analýza. Rozhodující represe již nepostihuje Ono? nýbrž Nadjá. Neustálá ver- balizace pudových impulsů /tedy impulsů z oblasti Ono/, v soudobé kultuře zcela běžná, činí jejich represi méně naléhavou; jejich analýza je také snazší. Analýza vytěsněného Nadjá, je však obtížnější, nebot tato instance je obecně považována za zbytečný přívěšek. Tento vývoj je stále častěji odhalován i v analytické léčbě současných pacientů. V r.1965 jsme podrobili souhrnnému zkoumání činnost Psychoanalytického institutu v New Yorku. Pacienti si většinou stýskali na nespokojenost, napětí, nenávist sebe sama, depresi, nedostatek motivace, pocit prázdnoty, neschopnost lásky i na neuspokojení civilizací a kulturou. Jejich individuální vývoj měl společné jmenovatele: oi- dipský kompex nebyl náležitě vyřešen, nezralé Nadjá nedokázat lo podpořit slabé Já; též sociální Nadjá bylo dysfunkční; Já nedokázalo integrovat jednotlivé složky psychiky. Takový jedinec nemá náležité narcistické uspokojení ze svého jáského ideálu. Jeho afekty jsou determinovány nevědomými pocity viny /resp. nevědomou potřebou trestu/. Jeden z pacientů považoval za samozřejmé, že "přece každý nenávidí svou matku". Takové obranné mechanismy, široce podporované současným prostředím, slouží jako účinné popření oidipské situace, brání nezbytné separaci od rodičů a jsou významnou příčinou neschop31 [pageend31]nosti lásky. I sexuální uspokojení ztratilo u valné části mládeže svou hodnotu /na tento neblahý vliv sexuální volnosti upozornil Freud již v r.1912/. Proto mnozí hledají štěstí v intoxikaci drogou. Zajímavá kasuistika ilustruje neblahý vliv otcovské slabosti. Jistý mladík v adolescentním věku demonstroval své "nepřátelství vůči společnosti" tím, že nosil na klopě knoflík s výrazně napsaným revolučním heslem. Když si toho povšiml jeho otec, inteligentní a tolerantní gentleman, chápavě se pousmál a podotkl, že i on choval v mládí sympatie k politické levici. Syn si pak už onen knoflík nevzal. Nosil jiný s provokujícím obscénním nápisem. Dalším rysem diskutovaným jen zřídka, je skutečnost, že i agresivní pudy raného dětství jsou dnes zvládány mnohem méně nez drive. Nevyhnutelným důsledkem je pak rostoucí ambivalence rodičů a dospělých vůbec vůči dětem, což pak vede u dětí ke ztrátě důvěry v rodičovskou lásku. Rodiče se také vyhýbají otevřené konfrontaci s dětmi v době jejich dospívání, která dříve bývala obvyklá. Naopak se v mnohém snaží mladé imitovat, napodobují jejich módu, slang, manýry. Agresivita mladých, která se nesetkává s rezistencí dospělých, vede k frustraci. I v oblasti sexuality zůstává mužská agresivita neuspokojena snadnou dosažitelností žádaného /znásilnění jako ultimum refugium!/, je tedy zbytečná. Pudy tak ztrácejí možnost fúze a vzrůstá s ničím nesmíšená čirá agresivita "in statu nascendi". Charismatickou roli získávají v očích mladých filozofové, kteří oslavují ryzí agresi a destrukci. Dochází k celospolečenskému schvalování pregenitality /te dy nezralých úrovní pudovosti: orální, anální a falícké/, a to i v kultuře, což potencuje regrese a fixace, tedy zpětné sesuvy na tuto méně zralou úroveň nebo ustrnutí na ní. Mnoho mladých selhává v dosažení plné genitality. Disociace něžného a smyslného, erotu a sexu, se stává obecným "světonázorem" . Zdá se, že nejvýznamnější okolností proměn vývoje Nadjá je otázka religiozity. Generace otců, která odvozovala své normy z náb ožens tv £, hov oř íe ve jménu zákonů Božích, dispono vala zcela jinou výchovnou silou. Tvorba nábožensky fundovaného Nadjá byla mnohem snazší: otec předkládal své požadavky nejen jménem svým, ale i jménem autority, vůči níž submito- val sám tak jako má dítě submitovat vůči němu. I v dnešní době je to znát. Tehdy mohl Freud prohlásit, že "morálka je samozřejmou věcí". Dnes tento výrok svou validitu ztrácí. Dříve rodiče považovali za svůj úkol přibližovat dětem morální hodnoty. I když byla dětská sexualita ignorována, měla výchova pozitivní cíl: civilizovat dítě-divocha. V posledních desetiletích ztrácejí rodiče a vychovatelé ve svém poslání jistotu. Naopak, bojí se ubližovat mladé generaci a riskovat ztrátu její lásky. Dilema kultury, tj. svoboda pudů versus jejich restrikce, na kterd upozornil Freud, je dalekosáhle potvrzováno změnou kulturního klimatu poslední doby. Sexuální volnost sice změnila obraz neuróz, nevedla však k vyššímu duševnímu zdraví, ale pouze k novým neurotickým konstelacím. Snížení represe dětské sexuality vede k sníženému ovládání agresivity. I když represe vcelku ubývá, nepřátelství ke kultuře a civili- 32 [pageend32]zaci vzrůstá. Usmíření jedince s kulturou a civilizací nebylo usnadněno. V dobách kulturní a sociální stability byly v analytickém procesu zpracovávány konflikty mezi infantilním a zralým Nadjá, přičemž sociální prostředí podporovalo Nadjá v jeho kontrolní a ochranné funkci. Současný chaos staví psychoanalýzu před nevídané úkoly. Kultura spočívá vždy na rovnováze psychických sil, a ta je ohrožena vždy, když je některá z těchto sil oslabována. A úpadek Nadjá už ohrožuje tuto rovnováhu nebezpečnou měrou. /Výtah z rozsáhlejší studie ”Our Permissive Society and Superego”, uveřejněné v čtvrtletníku The Psychoanalytic Quarterly , XXXIX, 1970. Autoři jsou pracovníky Psychoanalytického institutu v New Yorku a reprezentují psychoanalýzu v její klasické freudovské podobě./ Křestanství a psychoanalýza Paul Vitz - John Gartner 1. Ježíš jako Antioidipos K vzájemným sympatiím mají křestanství i psychoanalýza stále daleko. Uvědomělí křestané, kteří by mezi oběma ne- shledávali zásadní rozpor - jako např. 0.Pfister nebo G. Zilboorg - byli dlouho výjimkami. Freud sice jednou Pfiste- rovi napsal, že psychoanalýza není ani náboženská, ani protináboženská, ale veřejně se vyjadřoval mnohem zaujatěji: náboženství mu bylo záležitostí "žalostně infantilní". Proto je křestanská interpretace psychoanalýzy dosud přijímána oběma stranami spíše skepticky. Jde totiž o odlišné domény života, třebas existuje styčný bod, a to na místě, kde se stýká zážitek psychologický a spirituální. Adresátem psychoanalýzy je padlý,vhříšný /dnes můžeme říci: obyčejný/ Člověk, zatímco křestanství se obrací k Člověku vykoupenému a předkládá mu nadpřirozenou skutečnost. Základním interpretačním klíčem klasické psychoanalýzy je oidipský komplex. I když není nutno jeho univerzální výkladovou hodnotu akceptovat, zůstává faktem, že oidipská motivace je vlastní mnoha lidem, zejména v moderní západní společnosti. 0 tom existuje bezpočet klinických důkazů. Nadto nelze přehlédnout podobnost oidipského příběhu a prvotního hříchu. Už proto lze přisoudit teorii oidipského komplexu značnou validitu. Podle Freuda, řečeno stručně, dítě mužského pohlaví zatouží sexuálně po matce a po odstranění otce; strach z tre- stu /z kastrace/ ho přiměje k zřeknutí se matky, k identifikaci s otcem, výsledkem čehož je pak nová instance - Nadjá /superego/. V díle "Totem a tabu" Freud předkládá hypotézu o oidipském vzniku náboženství /v primitivní totemistické podobě/: rivalizující synovská horda zabije žárlivého otce, který si usurpoval všechny ženy, kanibalsky ho pozře, aby se podílela na jeho síle, ale vytěsněná náklonnost k otci probudí v synech pocity viny? čímž podnítí apoteózu mrtvého otce, zřeknutí se endogamie a organizaci společnosti; mrtvý otec se ukazuje silnějším než kdysi živý. - Řešení 33 [pageend33]však není příliš uspokojivé. Zatímco se dítě obávalo kastrujícího otce, bojí se dospělý otce internalizováného, tj. svědomí. "Jizvou*' zhojeného oidipského komplexu se tedy stává permanentní pohotovost k úzkosti a k autoagresi, třebas ve zmírněné podobě, ale překonat ji nelze. Však se Freud stran lidské povahy nikdy nezbavil určitého pesimismu: z pohřbené oidipské tragédie prostě není úniku, dokonce ani v teorii. Na oidipskou noční múru dává odpověS Kristus jako dokonalý Antioidipos, nebot jeho vztah k Otci' "je pravým opakem vzpoury. Freudova koncepce univerzálního oidipského komplexu je působivým psychologickým důkazem univerzální lidské tendence "být jako Bůh", zhřešit vzpourou /jako jí zhřešil Satan/. Naproti tomu je Ježíš dokonalým modelem popření vzpoury, radikální poslušnosti /včetně zřeknutí se sexuální motivace/, tedy identifikace s vůlí otce. Je zabit, ale nikoli Otcem, nýbrž hordou nenávistných bratří. Výsledkem /"řešením"/ je tu však vkříšení, radost a sjednocení jak s Otcem, tak i s následovníky, "bratřími v Kristu", jehož výrazem je nikoli totemistická hostina, nýbrž přijímání Těla a Krve Syne, /tedy nikoli Otce/. Středobodem křestanského života je následování, "imita- tio Christi". Adam, tot starý, oidipský člověk. Kristus je nový člověk. Původní psychologická bohovražda v životě každého člověka, přežívající v podobě touhy dospělého po moci, po autonomii, může být překonána jedině konfrontací s rebelujícím vrahem v každém z nás. Tento příběh /nikoli již oidipský/ lze dovršit nikoli pomocí psychoanalýzy /která vede k rezignujícímu akceptování/, nýbrž jedině s přispěním milosti. Jeho vyústění je láska k Ježíši, přijetí kříže, odpuštění nepřátelům i sobě /nebot oidipské Self nenávidí se- be sama/. To vše míří proti fundamentální přirozenosti oidipského člověka. Je to transformace, znovuzrození. Ježíš je víc než vzor dokonalé poslušnosti. Je i zprostředkovatelem zahlazení oidipské viny. Je tím, kdo přináší skutečné vyléčení. V "Totemu a tabu" Freud sice byl na stopě této logiky, nepochopil však, že v křestanství Syn nenahrazuje Otce, nýbrž že oba - "jedno jsou". Svrchovanost Otce je přece v křestanství uznána: nové náboženství vytváří integrální harmonii tam, kde byla vzpoura. V knize "Mojžíš a monoteismus" to už Freud vytušil, nebot nazval nové náboženství "pokrokem". Pokusme se srovnat charakteristiky člověka starého /Oi- dipa resp. Adama/ a nového /Ježíše/: 1. nenávist k otci - láska k Otci; 2. vzpoura - radikální poslušnost; 3. touha po matce resp. po všech ženách klanu - zřeknutí se žen; 4. otcovražda - smrt Syna; 5. vrahem je syn ev. synovská horda - vraždí bratrská horda; 6. následuje neúspěšné zmrtvýchvstání totemu, odcizení, pocity viny - následuje vzkříšení, radost a sjednocení Syna s Otcem; 7. po smrti otce se s ním syn identifikuje inkorporací - - po zmrtvýchvstání vzniká nové společenství Syna; 8. totemistická hostina, kdy je pojídán otec - přijímání Těla a Krve Syna; 9. zřeknutí se žen a endogamie, přechod k exogamii - ženy nejsouz nového společenství vylučovány, jméno Syna /"křestané" - "kristovci"/ přijímají všichni; 34 [pageend34]10. nenávist a vzpoura přináší prvotní hřích - láska a poslušnost přináší vykoupení, vysvobození z hříchu. Freudova interpretace křestanství jakožto "náboženství Syna7* příliš nézapůsobila 'pravděpodobné pro svou neade- kvátnost, tudíž vyvratitelnost. Není ostatně vyloučeno, že psychoanalytici jsou s to pochopit logiku křestanského antioidipovství, ale že je nevědomě nebo záměrně obcházejí. Větší vliv měly Freudovy argumenty proti víře v Boha. Taje údajně pro svůj psychologický původ něčím nespolehlivým, nevěrohodným. Bůh je Freudovi výtvorem projekce, splněním nevědomých přání ochrany a bezpečí. Protože jsou nevědomá, je jejich popírání nevěrohodným. Jak zřejmo, Freud sází v takovém případě na argumentum ad hominem. V "Budoucnosti iluze" prohlašuje, že náboženská iluze, stejně jako ostatní civilizační vymoženosti, vznikla v nezbytné sebeobraně proti drtivým silám přírody. Pokud by tomu tak ale opravdu bylo, byla by zpochybněna skutečná hodnota všech civilizačních výtvorů včetně psychoanalýzy samotné. Na jiném místě citované knihy tvrdí Freud, že náboženství je iluzorním splněním nejstarších, nejsilnějších a nejnaléhavějších lidských přání: děsivý pocit dětské bezmoci totiž vyvolal potřebu láskyplné otcovské ochrany. Jenže před- křestanská náboženství nevědí o milující otcovské povaze božství, s tím přichází teprve křestanství. Interpretace náboženství teorií projekce není původně počinem psychoanalytiků, ale Ludwiga Feuerbacha, jehož spisy Freud rád čítával. I z modifikované psychoanalytické verze, vysvětlující božskost jako projekci jáského ideálu, zní pořád ještě příliš feuerbachovská nota. V psychoanaly- tickém kontextu se projekční teorie vyjímá poněkud cizorodě: analytické zkušenosti nepotvrzují jednoznačně směrodatný význam dětské bezmoci či touhy po otci, protože u dítěte lze spíše najít pocity omnipotence a touhu po matce. Však také Freud Pfisterovi přiznal, že "Budoucnost iluze" netlumočí psychoanalytické pojetí, nýbrž jeho osobní názor. Současná psychoanalýza neskýtá teoretickou bázi pro jednoznačnou charakteristiku náboženství jakožto neurotického výtvoru. Zato skýtá možnost interpretovat ateismus jako splnění oidipského přání. Víra sice může být někdy iluzí, ale právě tak může být ateismus neurotickým výtvorem. A pokud má oidipský komplex vskutku univerzální platnost, je neurotický původ ateismu pravděpodobnější než neurotický původ náboženství. Ateismus je totiž iluzorním splněním přání člověka nahradit otce - - sebou samým. Moderní ateismus je v tomto směru důsledný: zdrojem moci a hodnot v širém kosmu není Bůh, ale - humanita. Člověk se snaží uspět i tam, kde selhal Satan, totiž v usurpování Božího trůnu. Je to vlastně ironie, ale Freud usnadnil pochopit neurotičnost, nespolehlivost a nevěrohodnost - náboženské nevěry /všimněmě si ,jak je dnes často spojena s narcistickým sebeobdivem a sexuální exploatací!/. Tak jako je Ježíš Antioidipem, je oidipská motivace sa- tanistickým vzdorem vůči Bohu, hluboce zakořeněným v porušené lidské přirozenosti. Oidipos, tot Antikrist v našem nitru. Už staří teologové upozorňovali, že naše neschopnost akceprovat Boha spočívá nikoli v slabosti důkazů, ale v padlé lidské přirozenosti. A Freud nám nabídl pojmový rámec 35 [pageend35]pro porozumění tvrdošíjné zlobě a pyšné aroganci, která ovládá mnohé. Je známo, že jeho vlastní oidipská motivace byla značná; proto tuto přímočarou interpretaci náboženské nevěry nedokázal objevit. 2. Ježíš jako ten, kdo přetváří superego Freudovské superego je výslednicí přirozené identifikace s otcem. Křestanská víra, zakládají c í novou'identitu,~ je identifikací nadpřirozenou, dílem božího Ducha. Existují podobnosti, opravňující v obou případech mluvit o identifikaci: 1. Obojí zahrnuje inkorporaci či in- trojekci jedné osoby do mysli druhé osoby. - 2. Obojí řeší ’’rodinnou krizi”. - 3« Obojí zahajuje nové životní stádium. - 4. Obojí je zásadním charakterotvorným činitelem. - 5. Obojí niterně určuje morální systém jedince. Existují však velké rozdíly, svědčící o transformující a transcendující síle nadpřirozené identifikace: 1. Křestan se identifikuje nikoli s Otcem, ale s jeho Synem Ježíšem; Bůh Otec je příliš vzdálený a odlišný, ale Ježíš, který s ním "jedno jest", umožňuje i člověku být s Bohem zajedno. 2. Přirozená identifikace je výsledkem separace, ztráty objektu; dokonce i samo EGO je precipitátem ztraceného ob- jektního obsazení a jeho základní emocí je truchlení. Naproti tomu nadpřirozená identifikace se zakládá na smíru s nadpřirozeným objektem lásky, s Bohem, skrze Syna, který je s ním zajedno; emočním důsledkem je pak radost. 3. Přirozená identifikace je instalací mentální reprezentace reálného objektu, jeho imága; tedy nikoli instalací reálného objektu samotného. Naproti tomu nadpřirozená identifikace je introjekcí objektu jako takového. Sám Duch Boží přebývá ve věřícícm, nikoli jeho idea. Toto je nejvýznamnější rozdíl. 4. Křestanská identifikace je spojena s akceptováním SELF, zatímco nejtragiČtějším aspektem SUPEREGA je hněv vůči SELF /otec byl totiž dítětem percipován jako rozhněvaný, nadto má SUPEREGO velmi blízko k ID a destruktivní energie je lidské psýché vlastní/. Pohonem nadpřirozené identifikace není ani eros, ani thanatos, nýbrž energie, o níž Freud asi nevěděl, totiž agapé, nekonečná a nesobecká láska Boží, jejíž infúzi poskytuje Ježíš. Ve Freudově pojetí je všechna láska derivátem sebelásky, zatímco nadpřirozená intro jekce nevytváří žádný sekundární narcismus. Obrácení člověka k Bohu znamená obdržení nadpřirozené kathexe božské lásky, vlití agapé, čímž je umožněn pravý altruismus. Dítě s rodičovskou reprezentací introjikuje i rodičovské postoje k sobě /včetně hněvu/. Introjikovaný Ježíš je však radikálně neambivalentní. "Bůh je láska." - Zdrojem nadpřirozené identifikace není žádná psychická instance, nýbrž plnost Ey- tí. Introjekce Boží lásky má obrovský účinek; ruší autoagre- sivitu a modifikuje všechny psychické struktury, SUPEREGO především; odstraňuje všechny charakteristiky, které jsou v rozporu s Božím záměrem. Umožňuje chování, jakého by člověk vlastními silami nebyl schopen. 5. Křestanská identifikace se neváže k dětství, je možná v kterémkoli věku. 6. Křestanská identifikace dospívá k přesvědčení, ne k 36 [pageend36]odsouzení. Jedním z hlavních produktů SUPEREGA je morálka, prosazující se autoagresivně /nebot vychází z převzetí rodičovských norem včetně rodičovské ambivalence vůči dítěti/. Křestanská mravnost také zahrnuje internalizaci jejího autora, Ježíše Krista, jejím motivem je však milující zájem; odsouzení ze strany nadpřirozeného introjektu je tu nemožné. Věřící netrpí pocity odsouzení. Výčitky svědomí a pokání jsou spíše provázeny přesvědčením o pravdě, kterou odhaluje benevolentní moc. Hřích je něco jako útok kladivem na Michelangelovu Pietu. - Lze namítnout, že křesňanská výchova spoluvytváří klientelu psychoanalytiků. Zde však nejde o dílo křestanské mravnosti, ale o důsledky neurotické morálky freudovského SUPEREGA, jímž bylo křestanské téma zneužito: bylo přijato jako odsouzení, ne jako radostná zvěst. 7. Křestanská identifikace ruší spojení s neurotickou minulostí; ta už nemá nad člověkem moc. Pravý křestan je zaměřen do budoucna, je poutníkem. Proto je příprava člověka na smrt důležitější než to, jak ho rodiče připravili ke startu. Závěr Tuto úvahu lze shrnout postulováním tří základních dilemat psychoanalýzy, která freudovská teorie principiálně nemůže překonat} 1. Dilema oidipského komplexu, od jehož nevědomých destruktivních motivů se člověk nemůže osvobodit. Může sice náhledem získat určitou úlevu od oidipských handicapů, ty jsou však zjištovány i po letech téměř každodenních sessí. 2. Dilema smutku: tvorba EGA je odezvou na ztrátu milován ého objektu a jeHo nejzákladnějšími emocemi jsou truchlení, deprese a separační úzkost. EGO nadto ví, že jednou ztratí sebe sama, nebot zemře. Jakkoli úspěšné hledání štěstí nás nemůže zbavit bazálního smutku, prostupujícího přirozený emoční život. 3. Dilema narcismu: všechna láska je vlastně sebeláska, jáský Ideál je projekcí potřeb EGA, milovat někoho znamená milovat reflex vlastního SELF. Jakkoli je kultivování či maskování narcismu zdařilé, v psychoanalýze od něho není úniku. Ukázali jsme, jak řeší každé z těchto dilemat křestan- ství* V prvním případě působí Ježíš jako Antioidipos. V druhém poskytuje Ježíš spojení s Bohem a dává tak radostnou odpověd na freudovský smutek EGA. A v třetím je křestan prostřednictvím nekonečné Boží lásky schopen milovat bližní bez narcismu. - Touto úvahou jsme chtěli naznačit, že je možné plně křestanské pojetí psychoanalýzy. /Stručný výtah ze studie "Christianity and Psychoanalysis” uveřejněné v 1. a 2.čísle Journal of Psychology and Theology 1984, str. 4-14 a 82-90. Paula Vitze známe z jeho životopisné studie o Freudovi. John Gartner je klinickým psychologem v Departmentu psychologie, University of Massachusetts./ + + + Obhájci náboženství mají nicméně stejné právo užít psychoanalýzy k tomu, aby prokázali a zhodnotili citový význam náboženského učení. /S.Freud, Budoucnost iluze/ 37 [pageend37]MEDITACE Rozjímání v samotě Thomas Merton Není větší pohroma v duchovním životě než zabřednout do neskutečnosti, nebot život se v nás udržuje a živí našimi vztahy ke skutečnostem mimo nás a nad námi. Živí-li se náš život neskutečností, musí živořit. Musí proto zemřít. Není větší neštěstí než zaměnit tuto neplodnou smrt za skutečnou a obětní ’’smrt”, jíž vcházíme do života. Smrt, jíž vcházíme do života, není útěk ze skutečnosti, nýbrž bezvýhradný dar sebe samého, který v sobě zahrnuje dokonalé odevzdání se skutečnosti. Začíná tím, že se zřekneme zdánlivé podstaty, jíž nabývají stvořené věci, jsou-li nazírány pouze v jejich vztahu k našim sobeckým zájmům. Ještě dříve než můžeme vidět, že stvořené věci /obzvláště hmotné/ jsou neskutečné, musíme jasně vidět, že jsou skutečné. Nebot "neskutečnost" hmotných věcí je jen relativní ve srovnání s vyšší skutečností věcí duchovních. Začínáme se odříkat stvořených věcí teprve z odstupu a poznáním, jaké skutečně jsou. Tak pronikneme jejich podstatu, jejich pravou existenci, jejich pravdu, kterou není možno odhalit, dokud nevyjdeme sami ze sebe a nepohlédneme na ně z perspektivy. Nemůžeme pohlížet na věci z odstupu, dokud jsme jimi plně zaujati. Teprve když se od nich vzdálíme, začínáme si uvědomovat jejich skutečnou hodnotu. Tehdy v nich objevujeme Boha. Dokud Ho v nich nenacházíme, nemůžeme se vydat na cestu hledání, na jejímž konci bychom mohli spatřit Jeho v nich... Nacházíme Boha ve své vlastní bytosti, jež je Božím zrcadlem. Jak však najít svou bytost ? Skutky jsou branou a okny bytosti. Dokud se neprojevíme činy, nevíme jací jsme. A zkušenost naší existence je nemožná bez jakési zkušenosti poznávat nebo nějaké zkušenosti ze zkušenosti. Nemůžeme proto najít hloubku své bytosti, zřekneme-li se vší činnosti... ^ylo by velmi pošetilé se domnívat, že cit nepatří do duchovního života proto, že někdy ovlivňuje rozum. Křestanství není stoicismus. Kříž nás neposvěcuje ničením lidského citu. Odstup není bezcitnost. Mnoha asketům se nepodařilo stát se velkými světci právě proto, že svými pravidly a asketickými zvyklostmi svou lidskost pouze umrtvili, místo aby jí poskytli volnost k bohatému rozvinutí všech schopností působením milosti... Bez lidského citu nemůžeme Boha milovat tak, jak bychom Ho milovat měli - jako lidé. Neodpovídáme-li na lidské projevy náklonnosti, nemůže nás Bůh milovat tak, jak nás milovat chtěl - srdcem člověka, Ježíše, Boha, Božího a Pomazaného Krista... 38 [pageend38]Musíme trpět. Ale nápor umrtvování má obohatit a očistit naše smysly - vnímavost, představivost, úsudek a vůli. Našich pět smyslů je otupeno nezřízenou radostí. Pokání je zbystřuje, vrací jim jejich přirozenou životnost, ba víc. Pokání zjasňuje zrak svědomí a rozumu. Pomáhá nám jasně myslet a zdravě usuzovat. Posiluje činnost naší vůle. Pokání také ladí ton citu; nedostatek sebezapření vysvětluje, proč tolik náboženského umění, zbožných spisů, citových modliteb a nábožných životů se pohybuje na úrovni běžné průměrnosti. Někteří lidé se odvracejí od všech těch laciných citů s jakousi hrdinnou beznadějností a hledají Boha na poušti, kde jejich citový život postrádá jakýchkoli jiných zdrojů. I to však může být zmýlený krok. Zahynou-li naše city, pak s nimi zahyne i naše lidství. Musíme se z pouště vrátit jako Ježíš nebo jako svátý Jan s rozšířeným a prohloubeným citovým životem, posíleným proti náporům nepravd, posíleným proti pokušení velkou, ušlechtilou čistotou. Duchovní život neznamená jen neustále setrvávat v přemítání. Není to pouhé myšlení. Není to přirozeně jenom život smyslový nebo jenom život citový - “cítění" a vychutnávání věcí duchovních a Božích. Duchovní život však nevylučuje ani myšlení, ani cit. Potřebuje obojí. Není to jen a jen život soustředěný kolem "nejvyššího bodu" duše, život vylučující rozum, představivost a tělo. Kdyby tomu bylo skutečně tak, jak málo lidí by jím mohlo žít ! A opět? kdyby mělo být duchovním životem pouze to, pak by to ani žádný život nebyl. Má-li člověk žít, musí žít vším: tělem, duší, myslí, srdcem, duchem. Vše musí být pozdviženo a přetvořeno Božím působením v lásce a víře... Čistě rozumový život může být zhoubný, chce-li nahradit život přemítáním a skutky myšlenkami. Člověk nemůže popřít svoje tělo tím, že se oddává výlučně rozumové činnosti. Naším posláním je uvádět v život to, o čem přemýšlíme, poněvadž nežijeme-li podle toho, co jsme poznali, nepoznali jsme vůbec nic. Pouze tehdy, když poznané věci se stávají částí nás samých, vstupujeme ve skutečnost charakterizovanou našimi pojmy. Žít jako rozumový tvor neznamená myslet jako člověk a žít jako zvíře. Musíme nejen myslet, ale i jednat jako lidé. Představme si, že bychom se pokusili žít tak, jako by dvě abstraktní části naší bytosti /rozumovost a živočišnost/ byly ve skutečnosti rozdělené na dvě konkrétní skutečnosti. Jsme jeden celek, tělo a duše; ne- žijeme-li jako jeden celek, musíme zahynout. Žít neznamená jen myslet. Myšlenka se vytváří a je vedena objektivní skutečností mimo nás. Naše existence je neustálé přizpůsobování se životu a života k myšlení, takže neustále rosteme, neustále získáváme nové zkušenosti s věcmi starými a staré s novými. Tak se život neustále obměňuje, je stále něčím novým. /Vybráno ze stejnojmenné knihy vydané Křestanskou akademií v Římě v r.1970; přeložil J.V.Pole./ 39 [pageend39]Můj Pane a můj Bože, prosím Tě, abys mi dal víru plnou důvěry v Tebe, abys nyní ve mně začal nebo dále konal své dílo uzdravení. Ty jsi Pán nad příběhem mého života. Vzešel jsem z lásky Tvého srdce. Děkuji Ti, Pane Ježíši Kriste, že jsi na kříži jenom nezemřel za mé hřích, ale že jsi se za mě nechal i zranit, abych byl Tvými ranami uzdraven. Prosím Tě, uzdrav mé bolestné vzpomínky a vstup nyní se mnou do těch životních situací se svou láskou, svým světlem a svým pokojem. Můj Pane a můj Bože, Tys věděl o mně všechno ještě dřív než jsem byl zrozen. Děkuji Ti, žes byl přítomen svou stvořitelskou silou, když se počal můj život. Chci Ti nyní svěřit znovu prvních devět měsíců mého života. Ty znáš všecky okolnosti života mých rodičů, které mě zatěžují a které mi brání najít plně cestu k Tobě. Pokud už vnikly do mého nevědomí strach a jiné záporné vlivy, když jsem ještě byl v těle své matky, prosím Tě, osvoboa mě od nich. Můj Pane a můj Bože, Tys byl přítomen, když jsem se narodil. Děkuji Ti, žes mě už tehdy miloval. 0 svých prvních letech vím málo, ale dnes vím, že matka a otec mi měli být osobami, od nichž jsem očekával náklonnost. Ty víš, zda jsem postrádal mateřskou lásku, zda jsem vyrůstal v přehnané péči nebo zda bych byl býval potřeboval víc otcovské náklonnosti, která by mi dala pevnost a sebedůvěru. Pane Ježíši Kriste, Ty jsi víc než otec a než matka, Ty jsi můj vlastní původ. Z Tvé lásky jsem vzešel, po Tobě žízním, dej, abych zakusil Tvou náklonnost... Vyplň ve mně všekcu prázdnotu a dej mi tečí tu lásku, kterou jsem tehdy nedostal. Odpouštím matce, že mě chtěla k sobě vázat, i otci, že měl pro mě tak málo času. Odpouštím rodičům hádky, které jsem musel vyslechnout. Očist mi srdce od výčitek a skloň se i k mým rodičům. Odevzdávám je Tvému milosrdenství. Odejmi ode mne všechen strach z temnot jakéhokoli druhu, z pádů už zažitých i těch, které mohou přijít, strach, že se ztratím... Děkuji Ti, že mě uzdravíš, můj Pane. Předkládám před Tebe i můj vztah k sourozencům. Pokud byly mezi námi spory o prvenství, závist, odmítání nebo odstrkování, při ja, prosím, se svou uzdravovací silou a obnov naše rozbité společenství. Dej vyrůst mezi námi odpouštějící lásce. Odpouštím.jim, co bylo, a prosím Tě, abys Ty odpustil mně, co jsem jim způsobil. Prosím, Pane, projdi se mnou školními léty. Býval jsem úzkostlivý a plachý a netroufal si čelit novým situacím. Zraňovalo mě často počínání ostatních, kteří se prosazovali. Býval jsem vysmíván a odstrkován. Byly doby, kdy jsem si připadal jako někdo, kdo absolutně selhal. Odpouštím spolužákům vše, co mi prováděli. Prosím Tě, Pane, uzdrav všecky tyto vzpomínky a děkuji Ti za to. Pane Ježíši Kriste, předkládám Ti čas mého dospívání. Ty víš, do jakých okolností jsem vrůstal a jaké představy o životě tehdy převládaly; ctižádost, chtivost majetku, autori- tativnost, konzumní postoje, snaha se uplatnit. Vzpomínám na první ztrátu mé důvěry i na zklamání s tím spojené, na 40 MODLITBA [pageend40]vzniklou nedověru k lidem, ale i k Tobě, který jsi často jednal jinak než jak jsem si přál a který jsi v mém životě dopustil mnohou bolestnou situaci. Můj Pane a můj Bože, odříkám se vší mé nedůvěry k Tobě. Myslím nyní na svou neuzdravenou sexuální zkušenost, která mě pak učinila nejistým a plným zábran i vůči všemu ostatnímu. Můj Bože, dej, at dovedu na to všechno pomyslit bez výčitek vůči Tobě. Dej mi sílu připustit si před Tebou všechny pocity, které ještě ve mně vyvstanou. Pane Ježíši Kriste, osamostatnil jsem se už od rodičů? Prosím Tě o uzdravení všech ran a bolestí z doby mého zrání a o sílu odpustit těm, kdo je způsobili. Děkuji Ti, Pane Ježíši Kriste, žes byl přítomen, když začalo naše manželství. Zahrň, prosím, i mou ženu /mého muže/ svou láskou a zhoj všechny rány, které tu vznikly. Éí- kám jí /mu/ ano, říkám ano tomu, jaká /jaký/ je a odpouštím. Dej, prosím, at od ní /od něho/ nečekám nic, co mi dát nemůže. Ty jediný jsi celé mé štěstí na zemi. Amen. + + + Dvakrát o mlčení: Psychoanalýza duchovní faktory výslovně nepopírá. Ve svých úvahách na toto téma je však rezervovaná. Podobně i joginský guru se zpravidla o své funkci duchovního vůdce šíří co nejméně; spíše ji relativizuje slovy: "Vybral jsi sobě učitele nehodného." Staroindická literatura obsahuje ostatně jen málo didaktických textů: mlčení bylo vždy nej- lepsí cestou k porozumění. Mlčení psychoanalýzy v antropologické diskusi neznamená zneuznání, ale spíše opatrnost, svědčící o jisté dávce životní moudrosti v zacházení se sebou samým. /Švýcarský psychoanalytik Ulrich Moser v diskusním příspěvku ve sborníku "Heilwege der Tiefenpsychologie", Bern 1956/ + Mlčení jest velice podobno tichu, které jest proto vznešené, poněvadž jest dokonáním díla... Mlčení má již svou tisíciletou praxi... Jest možno shledati jeho základní pravidla a zákony... První podmínkou tedy jest, že ten,kdo chce mlčeti, musí něco míti, o čem by mohl mlčeti... /Jaroslav Durych, Prakse mlčení 1917/ + + + Je osudnou chybou mluvit o nezbytí seberealizace a nevě novat ani myšlenku tomu, kterou část sebe sama chce člo- věk realizovat. /L.S.Thornton/ Nejpádnější námitkou, jakou lze z autenticky křestan- ského, ba vůbec z náboženského hlediska adresovat součas né západní psychologii, je to, že posiluje tendenci k narcismu. /Donald Evans/ 41 [pageend41]POEZIE Všichni, kdož hledat tě zkoušejí, pokoušejí tě jen. A kdož tě nalézt doufají, tebe jen poutají na obraz, p03un, jenž tápe. Však já kéž tě pochopit smím tak, jak tě chápe zem tvá; i zráním mým zrá tvoje Ěíše. Nechci od tebe marnivě schválný hlas, jenž tebe dokazuje. Nebot vím, že čas jinak sluje než ty. Nečiň mi zázraku pro libost mou. Doslova naplň svých zákonů znění, jež od pokolení do pokolení stále zřejmější jsou. + + + + + V hlubokých nocích kopu tebe, Poklade. Co jsou přebytky všecky, jimiž země překypovala, než chudobou a bědnou náhražkou tvé krásy, jež se skutečností dosud nestala. Však cesta k tobě strašně daleká je cizotou a zavátá? neb dlouho nikdo nešel směrem tím. Ó, ty jsi samoten. Jsi Samotou, ty Srdce putující k dálným údolím. Já ruce svoje, zkrvavené již tím vyhrabáváním, tečí otevřené zdvíhám výš do větru, by se rozvětvily jako strom. Tak jimi saji tebe v rozevření tom z prostoru, jak bys byl kdys roztříštil se tam v netrpělivém jakéms posunu své tváře a nyní, rozprášený svět, zpět padal k nám z hvězd dalekých zasána zem v jemné páře něžně, jak jarní déšt se snáší k úrodám. /Z "Knihy hodinek" přeložil Josef Tkadlec vydal F.Borový 1944/ 42 Rainer Maria Rilke [pageend42]