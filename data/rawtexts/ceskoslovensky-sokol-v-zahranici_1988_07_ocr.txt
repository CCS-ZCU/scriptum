ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník 38. ZÁŘÍ 1988 Číslo 7. (377.) K VÝROČÍM VŠESOKOLSKÝCH SLETŮ V LETECH 1938 A 1948 Všesokolské slety byly vždy nejen vyvrcholením a přehlídkou sokolské tělocvičné činnosti, ale také projevem a důkazem neoddělitelného spojem myšlenky sokolské a myšlenky národní, realizované v nezávislém demokratickém státě, svobodné Československé republice. V dlouhé řadě všesokolských sletů zaujímají dva poslední, pořádané v letech 1938 a 1948, zcela výjimečné postavení. První z nich, X. všesokolský slet, se konal v době nejvyššího ohrožení republiky nacistickými uchvateli a prokázal nade vší pochybnost tělesnou i morální připravenost národa, ochotného bojovat za svoji svobodu. A když mu tato možnost byla odepřena, přešly řady sokolů do podzemí, kde zaplatili za svou věrnost národu často i cenu největší. Zatím co X. všesokolský slet byl pořádán sice v silně ohroženém, leč stále svobodném státě, konal se v roce 1948 XI. všesokolský slet již v republice, která svou samostatnost po únorovém komunistickém puči ztratila. Ještě naposledy projevil ujařmený národ jak na cvičišti, tak v průvodu Prahou, svůj odpor proti nastolené diktatuře a znovu platilo sokolstvo zákazem své organizace a osobními obětmi sester a bratří daň nejvyšší. Národní sokolská myšlenka ale zničena nebyla a ani být nemohla a tak v roce 1968, v přechodném náznaku demokratizace, bylo úsilí o obnovení Sokola jedním z prvních činů volněji dýchajícího národa. Nechceme v tomto zamyšlení nad výročími dvou posledních všesokolských sletů vzbudit dojem, že sokolstvo bylo jediným nositelem odboje proti útlaku jak nacistickému, tak komunistickému a nechceme si připisovat zásluhy, které nemáme. Chceme ale těchto dvou, pro sokolstvo tak významných výročí, vzpomenout i jménem bratří a sester doma a chceme je ujistit, že spolu s nimi jsme pevně přesvědčeni o tom, že XI. všesokolský slet nebyl sletem posledním. Bude XII. všesokolský slet a bude to slet svobodného sokolstva ve svobodné Československé republice! Ústředí československého sokolstva v zahraničí Dr. Z. Bidlo, vzdělavatel Rudolf Fiala, starosta Ludovít Král, jednatel [pageend1]VIII. SLET SOKOLSKÉ ŽUPY KANADSKÉ Vzdor velmi nepříznivému počasí, VIII. slet Sokolské župy Kanadské, pořádaný 24.-26. června 1988 v Montrealu, se plně vydařil. Hlavní podíl na sletovém úspěchu měly početné výpravy amerického sokolstva. Sletu se také zúčastnili cvičenci a zástupci tří evropských sokolských žup v čele se starostou Ústředí čs. sokolstva v zahraničí, bratrem Dipl.Arch. Rudolfem Fialou z Curychu. Sletových závodů v nářadovém tělocviku se zúčastnilo 300 závodníků, v sletovém turnaji v odbíjené soutěžilo 13 družstev, na hlavním sletovém dnu vystoupilo 600 cvičenců všech složek. Sletu došly četné zdravice od představitelů kanadského veřejného života. Součástí sletu byl zahajovací večer s hodnotným uměleckým programem, sletová veselice, "Večer vítězů" a autobusová projíždka mládeže historickou částí Montrealu. K sletu byly vydány působivé plakáty v uměleckém provedení J. Laudy, programová brožurka s články o vzniku a vývoji Sokola v Kanadě a četné vkusné upomínkové předměty. VIII. slet Sokolské župy Kanadské byl zdařilou oslavou 77. výročí založení Sokola v Kanadě. Sletové dny byly zahájeny již ve čtvrtek 23. června 1988, kdy se do Montrealu sjížděli a slétali sokolové z mnoha míst Kanady a Spojených států, včetně vzdálené Kalifornie, Texasu a Nebrasky. Ve čtvrtek byli v Montrealu také již účastníci sletu z Evropy - sokolští bratři a sestry z Vídně, Paříže, Mnichova, Bernu, Curychu a St. Gallenu a členové zvláště milé delegace Jugoslávského Sokola ve svobodném světě z Rakouska, Spojených států a Kanady. Večer téhož dne se konala schůzka vedoucích jednotlivých výprav, rozhodčích a činovníků sletových závodů a soutěží, na níž byly poskytnuty poslední informace a pokyny týkající se časového uspořádání a celkové organizace nářadových závodů a soutěže v odbíjené. ZAHÁJENÍ SLETU ZAHÁJENÍ SLETU V pátek 24. června bylo již rušno od časného rána. V moderní tělocvičně montrealské francouzské university se konaly celý den závody ženských složek v nářačovém tělocviku za účasti 185 závodnic, žen a dorostenek, které závodily v nižším, středním a ve vyšším oddíle v pětiboji (prostná, přeskok, kladina, bradla o nestejné výši žerdí a sletová prostná). Výkony závodnic, zejména ve vyšším oddíle, v němž u dorostenek dominovaly cvičenky z Oma- hy, byly vynikající a také po právu odměňovány častým potleskem diváků. Velmi dobré byla také úroveň v závodech nižšího a středního oddílu, kde kromě pěkných výkonů potěšil veliký počet závodnic. Současně se závody žen a dorostenek na nářadí konala se celý den v tělocvičně anglické university McGill soutěž 9 družstev v odbíjené mužů, v níž docházelo k celé řadě napínavých zápasů, zejména v utkáních s favority soutěže, družstvy Sokola Veliký Cleveland a "domácích", Sokola Montreal. 154 [pageend2]První sletový den vyvrcholil večer slavnostní sletovou akademií, pořádanou v universitní koncertní síni "Pollock Halí", v níž se shromáždilo přes 500 sletových Účastníků k slavnostnímu zahájení sletu a následujícímu bohatému kulturnímu pořadu. Večer byl zahájen fanfárami čtyř trubačů Suková pochodu "V nový život" a uvítáním přítomných předsedou sletového výboru bratrem prof. ing. Vladislavem Zajícem v krátkém českém, anglickém a francouzském projevu. Po zahrání hymen - kanadské, americké a československé, byl představen starosta Sokolské župy Kanadské, bratr Karel Pinke z Ottawy, který oficielně prohlásil slet za zahájený. Hlavním řečníkem byl bratr Jan Waldauf z Toronta, který v nedlouhém, ale výstižném projevu, proneseném zčásti česky a anglicky, vylíčil vznik a vývoj Sokola v Kanadě, zdůraznil dnešní jeho úkoly a vyslovil pevnou víru v nové osvobození naší vlasti s obnovu činnosti svobodného sokolstva v opět svobodném Československu. Na jeho projev navázal citově dojemný reprodukovaný pozdrav, který sletu poslala bývalá náčelnice Československé obce sokolské, čestná členka výboru Dstředí, sestra Marie Provazníková. Znamenitá byla druhá část večera v níž v dvouhodinovém uměleckém programu vystoupili vynikající umělci, sopranistka Alice StrejčkovS, cellista Vít Fiala, recitátorka Věra Valáškové, mezzosopranistka Věra Brunové, pia- nistky Dagmar Rýdlové a Stanislava Hlaváčkové. Nesporným vyvrcholením večera bylo vystoupení skvělé dvojice vzácných umělců z Toronta - baryton dr. Jan Rubeš a hudební skladatel prof. dr. Oskar Morawetz nadchli diváky krásným programem českých, moravských a slovenských národních písní, který výstižně vyjádřilo motto J.V. Sládka: "Za kloboukem péro, v ruce hůl, zchodil jsem a zbloudil světa půl, od tebe srdce mé, dál, vždy dál zpíval jsem, když myslet jsem se bál..." Klenoty národních písní doplnil O. Morawetz mistrným přednesem vlastní skladby na klavír. Po ukončení programu diváci spontánním povstáním a dlouhotrvajícím potleskem vyjádřili vděčnost za krásný večer a pěkné, radostně naladěné zahájení sletu. Předseda sletového výboru bratr prof.ing. V. Zajíc děkuje umělcům. Zleva: Dagmar Rýdlová, Věra Valášková, br. Zajíc (zády), Věra Brunová, Stanislava Hlaváčková, Jan Rubeš, Alice Strejčková, Oskar Morawetz. 155 [pageend3]V době konáni kulturní akademie byla mezitím pro sokolskou mládež uspořádána společná autobusová prohlídka města Montrealu, jejímiž ústředními body byly historický střed "starého města", imposantní Olympijský stadion a montrealská hora Mount Royal. DRUHÝ SLETOVÝ DEN Pořad druhého sletového dne, v sobotu 25. června, byl zahájen závody dorostenců a mužů v nářadovém tělocviku v tělocvičně montrealské francouzské university, kde stoupenci nářadového tělocviku sledovali s uznáním vynikající výkony, zejména mužů ve vyšším oddíle, v nichž mnohdy jen desetiny bodu rozhodly o konečném pořadí. Velký úspěch v těchto závodech docílil bratr Václav Mika, náčelník curyšské jednoty, který pěkným a vyrovnaným výkonem po zásluze získal ve své skupině první místo. Celkem závodilo 107 mužů a dorostenců v sedmiboji (prostná, přeskok, kůň na šíř s madly, kruhy, bradla, hrazda, sletová prostná). V tělocvičně anglické university McGill se mezitím konala soutěž čtyř družstev v odbíjené žen s velmi pěknou úrovní. Dobrou technikou a pěknou, vtipnou souhrou vynikalo zejména družstvo Sokola Stickney (Chicago), které se také po zásluze stalo vítězem soutěže. Přítomnosti většiny členů předsednictva Ústředí bylo využito ke kratší mimořádné schůzi předsednictva, kterou zahájil a řídil starosta bratr Dipl.Arch. Rudolf Fiala z Curychu. Přítomni byli oba místostarostové, bratři Robert Rada z Paříže a Vladimír F. Svoboda z Curychu, náčelnice sestra Dagmar Bergová z Aarau, a členové předsednictva z Toronta, pokladník bratr Zdeněk Mimra, matrikář bratr Jan Waldauf. Hlavním důvodem schůze, jak uvedl po jejím zahájení starosta bratr Fiala, byla skutečnost, že na jarní schůzi Ústředí konané v dubnu v Paříži, udělilo předsednictvo za celoživotní záslužnou sokolskou činnost medaili Ústředí čtveřici dlouholetých sokolských činovníků v Kanadě, bratřím Janu Fellmannovi, dr. Karlu Jeřábkovi a dr. Zdeňku Vykoukalovi z Toronta a bratru Josefu Hamatovi z Winnipegu. Doufal, že předání bude možné na župním sletu, jelikož však zdravotní stav vyznamenaných nedovolil jejich účast v Montrealu, budou jim medaile předány při vhodné příležitosti po sletu. Bratr starosta pak podal stručnou zprávu o odhalení nové Tyršovy desky v Oetzu, bratr místostarosta Rada sdělil podrobnosti o přípravách na VII. slet r. 1990 v Paříži a bratr pokladník Mimra se zabýval některými finančními záležitostmi Ústředí. Schůze byla ukončena kratší všeobecnou rozpravou. Na závěr druhého sletového dne konal se ve velkém sále studentského střediska anglické university McGill společenský večer s tancem za účasti 500 návštěvníků. K úspěchu večera přispěla krojovaná taneční skupina "Furiant" ze San Franciska zdařilým národopisným vystoupením a oblíbená, dobře hrající hudba kapelníka Bíňovce. V rámci večera představil předseda sletového výboru bratr prof. ing. Zajíc přítomné vzácné hosty z Evropy v čele se starostou Ústředí bratrem Dipl.Arch. Rudolfem Fialou z Curychu, a představitelům ústředních sokolských organizací předal vkusné upomínkové dary symbolizující město Montreal a VIII. župní slet; převzali je místostarosta Americké obce sokolské bratr Charles Borvanský, starosta Slovenského Sokola v USA bratr John Walek, starosta Dělnického amerického Sokola bratr Edward Scollon a starosta Jugoslávského Sokola ve svobodném světě bratr Jerko J. Grškovič. 156 [pageend4]V dalším sále studentského střediska se současně konal "Večer vítězil", na němž bylo přítomno 400 sletových účastníků, převážně mládeže. V první části tohoto večera byly vyhlášeny výsledky sletových závodů a soutěží a vítězům předány diplomy a medaile, druhá část večera byla vyplněna zábavou při disco hudbě. Radostná nálada druhého sletového dne byla poněkud zkalena nepřízní počasí, která během soboty opanovala Montreal: značně se ochladilo, začalo pršet a zachmuřená obloha ve spojení s nepříznivou povětrnostní předpovědí na neděli činila pořadatelům značné starosti. Přehled výsledků sletových závodů a soutěží: Zkratky příslušnosti závodníků nebo družstev: AOS = Americká obec sokolská, STJS = Slovenská tělocvičná jednota Sokol v USA, DAS = Dělnický Americký Sokol, ČS = tístředí čs. sokolstva v zahraničí. Závody v nářaďovém tělocviku: Dorostenci (61 závodníků, 10 družstev.) Začátečníci: 1. 1. M. Banjak, Farrell a T. Matz, Union, oba 54.35 bodů, 3. B. Backenstoe, Bethlehem, 53.70 bodů - všichni STJS. Nižší oddíl B: 1. D. Mořeno 60.65 bodů, 2. P. Lattanzio 60.55 bodů, 3. R. Bond 58.25 bodů - všichni DAS. Družstva: 1. DAS 179.45 bodů, 2. New York, STJS 153.60 bodů. Nižší oddíl A: 1. R. Taylor, Detroit 62.55 bodů, 2. T. Galaida, Česká síň 62.00 bodů, 3. D. Johnson, Baltimore 61.75 bodů - všichni AOS. Družstva: 1. Detroit, AOS 181.00 bodů, 2. Baltimore, AOS 179.55 bodů, 3. Česká síň, AOS 177.80 bodů. Střední oddíl: 1. E. McCulley, S. Omaha 58.20 bodů, 2. T. Loftus, S. Omaha 56.15 bodů, 3. D. Jiroušek, Velký Cleveland 53.60 bodů - všichni AOS. Družstva: 1. S. Omaha, AOS 165.10 bodů. Vyšší oddíl: 1. T. McLaughlin 60.95 bodů, 2. C. Zymball 60.20 bodů, 3. D. Fickenscher 55.35 bodů - všichni S. Omaha, AOS. Družstva: 1. S. Omaha, AOS 176.50 bodů. Muži (46 závodníků, 8 družstev.) Nižší oddíl B: 1. K. Howard, Česká síň, AOS 58.25 bodů, 2. G. Thomas, Monessen, STJS 57.25 bodů. Nižší oddíl A: 1. S. Pracko, Chicago 63.90 bodů, 2. B. Katz, Chicago 63.80 bodů, 3. D. Kotlán, Česká síň 63.00 bodů - všichni AOS. Družstva: 1. Chicago, AOS 198.70 bodů, 2. Česká síň, AOS 183.00 bodů, 3. Velký Cleveland, AOS 167.55 bodů. Střední oddíl: 1. J. Arimborgo, New York, AOS 62.50 bodů, 2. J. Gurney, Baltimore, AOS 61.85 bodů, 3. J. Mortellaro, DAS 60.45 bodů. Družstva: 1. DAS 177.75 bodů, 2. New York, AOS 172.45 bodů, 3. DAS (II) 172.30 bodů. Vyšší oddíl: 1. J. Conrad, Fort Worth, AOS 63.80 bodů, 2. M. Dellapena, Guttenberg, STJS 63.20 bodů, 3. B. Rocklein, DAS 61.55 bodů. Starší 35-50 let: 1. E. Jiroušek, Cleveland, AOS 59.70 bodů, 2. G. Nako- necznyj, Česká síň, AOS 53.05 bodů, 3. W. Hotz, Union, STJS 52.85 bodů. Starší nad 50 let: 1. Václav Mika, Curych, CS a F. Michálek, West Sub- urban, AOS, oba 62.95 bodů, 3. C. Špička, Cedar Rapids, AOS 61.00 bodů, 4. I. Sypták, Toronto, ČS 56.25 bodů, 5. Z. Mimra, Toronto, ČS 56.10 bodů, 157 [pageend5]6. B. Čermák, Toronto, CS 54.95 bodů, 7. J. Waldauf, Toronto, CS 53.90 bodů. Družstva: 1. Toronto, CS 167.30 bodů. Dorostenky (145 závodnic, 31 družstev.) Začátečnice: 1. J. Pomeová, Guttenberg, STJS 43.10 bodů, 2. D. Normyleová, DAS 42.75 bodů, 3. R. Farandová, Česká slň, AOS 42.50 bodů. Družstva: 1. Česká slň, AOS 124.15 bodů, 2. DAS 120.70 bodů, 3. Byram, STJS 119.20 bodů. Nižší oddíl B: 1. J. Kokeshová, DAS 44.95 bodů, 2. P. Traugottová, DAS 44.65 bodů, 3. G. Dunnová, S. Omaha, AOS 43.95 bodů, 27. D. Černá, Toronto, CS 40.00 bodů, 33. B. Králová, Toronto, CS 39.25 bodů. Družstva: 1. DAS 132.35 bodů, 2. S. Omaha, AOS 128.30 bodů, 3. DAS (II) 126.20 bodů. Nižší oddíl A: 1. J. Piazzová, DAS 43.25 bodů, 2. N. Shestaková a M. Weeksová, obě S. Omaha, AOS a obě 43.15 bodů. Družstva: 1. S. Omaha, AOS 128.55 bodů, 2. Union, STJS 120.61 bodů, 3. Baltimore, AOS 117.65 bodů. Střední oddíl: 1. M. Sikonová, Velký Cleveland, AOS 41.80 bodů, 2. M. Sanchezová, Baltimore, AOS 41.70 bodů, 3. J. Johnsonová, Chicago, AOS 40.80 bodů. Vyšší oddíl: 1. L. Fickenscherová, S. Omaha, AOS 44.15 bodů, 2. C. Cahalaneové, S. Omaha, AOS 43.95 bodů, 3. H. Steensonová, Česká síň, AOS 42.10 bodů. Družstva: 1. S. Omaha, AOS 127.95 bodů. 158 [pageend6]Zeny (40 závodnic, 6 družstev.) Nižší oddíl B: 1. J. Huberová, Baltimore, AOS 44.50 bodů, 2. E. Scollonová, DAS 43.40 bodů, 3. L. Calhounová, Česká síň AOS 42.95 bodů. Družstva: 1. Baltimore, AOS 127.85 bodů, 2. DAS 126.00 bodů, 3. Česká síň, AOS 123.25 bodů. Střední oddíl: 1. E. Kováčové, Union, STJS 44.15 bodů, 2. G. Chillová, Chicago, STJS 43.40 bodů, 3. J. Baerová, DAS 43.35 bodů. Vyšší oddíl: 1. J. Swobodová, S. Omaha, AOS 43.40 bodů, 2. M. Swobodová, S. Omaha 43.35 bodů, 3. B. Bořkové, Farrell, STJS 43.10 bodů. Družstva: I. Farrell, STJS 128.05 bodů, 2. S. Omaha, AOS 127.10 bodů. Starší: 1. D. Kotlanová 44.65 bodů, 2. C. Siekaniecová 43.10 bodů, 3. B. Nakonecznyjová 41.10 bodů - všechny Česká síň, AOS. Družstva: 1. Česká síň, AOS 128.85 bodů. Přehled výsledků soutěže v odbíjené: Muži. Skupina A. Velký Cleveland - Stickney 2:0 (3:15, 5:15), Stickney - Montreal II. 2:0 (15:2, 15:0), Velký Cleveland - Toronto II. 2:0 (15:5, 15:3), Stickney - Toronto II. 2:0 (15:1, 15:4), Montreal II. - Velký Cleveland 0:2 (3:15, 0:15), Toronto II. -Fořt Worth 2:0 (kont.), Montreal II. - Toronto II. 2:0 (16:14, 15:1). Skupina B. Guttenberg - West Suburban 0:2 (3:15, 5:15), Toronto I. - Montreal I. 0:2 (12:15, 8:15), Montreal I. - Guttenberg 2:0 (15:8, 15:10), Fořt Worth - Toronto I. 0:2 (1:15, 5:15), West Suburban - Fořt Worth 2:0 (15:1, 15:0), Fořt Worth - Guttenberg 2:0 (15:12, 15:10), Montreal 1. - Fořt Worth 2:0 (15:3, 15:2), Toronto I. - West Suburban 2:0 (15:8, 15:10), Toronto I. - Guttenberg 2:0 (kont.), West Suburban - Montreal I. 2:0 (16:14, 15:10). Semifinále. Velký Cleveland - West Suburban 2:1 (15:9, 14:16, 16:14), Toronto I. - Stickney 2:1 (5:15, 15:9, 15:7). Sokol Velký Cleveland, vítězné družstvo mužů. 159 [pageend7]Finále. Velký Cleveland - Toronto I. 2:0 (15:12, 15:1). Utkání o třetí místo: Stickney - West Suburban 2:0 (15:8, 15:5). Konečné pořadí: 1. Velký Cleveland, AOS, 2. Toronto 1., CS, 3. Stickney, AOS, 4. West Suburban, AOS, 5. Montreal I., CS, 6. Montreal II., CS, 7. Fort Worth, AOS, 8. Toronto II., CS, 9. Guttenberg, STJS. Zeny. Toronto - Baltimore 2:0 (15:12, 15:12), Stickney - Tábor 2:0 (15:1, 15:7), Tábor - Toronto 0:2 (6:15, 6:15), Stickney - Baltimore 2:0 (15:7, 15:10), Toronto - Stickney (3:15, 2:15), Tábor - Baltimore 0:2 (11:15, 10:15). Finále. Stickney - Toronto 2:0 (15:10, 15:3). Konečné pořadí: 1. Stickney, AOS, 2. Toronto, CS, 3. Baltimore, AOS, 4. Tábor, AOS. HLAVNÍ SLETOVÝ DEN Zachmuřená ranní obloha v neděli 26. června nevěštila nic dobrého a telefonický dotaz u meteorologické stanice potvrdil největší obavy: předpo- věd zněla na celodenní vytrvalý dešř, silný vítr a velmi chladné počasí. Sestry a bratři pověřeni značkováním se však nenechali odradit a ujali se nesnadného úkolu na krásném moderním stadionu francouzské university, který byl dějištěm hlavního sletového dne: protože umělý trávník stadionu nedovolil umístění obvyklých značek, musely být vyznačeny křídou, kterou ovšem dešř opět záhy smyl, takže se muselo značkovat opětovně, aby na odpolední vystoupení alespoň nějaké stopy po značkách zůstaly. Další bratři a sestry mezitím umístili na cvičiště vlajkovou výzdobu. Obvyklé dopolední zkoušky se konaly většinou za deště a při nezvykle chladném počasí. Deštěm se mezitím umělý trávník stadionu nasákl jako houba, cvičky zkoušejících cvičenců byly záhy zcela promočené a chladno od nohou pronikalo celým tělem. Po poledni se k stadionu trousili diváci. Zatažená obloha, dešř a krajně chladné počasí mnoho diváků od návštěvy sletu celkem pochopitelně odradilo, takže tribuna byla jen zčásti zaplněna asi jedním tisícem diváků. Přesně ve 2 hodiny odpoledne byl zahájen sletový pořad společným nástupem všech cvi- čencu. V čele průvodu, za kanadskou státní vlajkou, šli náčelník a náčelnice Sokolské župy Kanadské, bratr Josef Hřib z Montrealu a sestra Anna Janoušo- vá z Toronta, následováni praporečníky s vlajkami států sletových účastníků. Za nimi, za praporem Ústředí, šli starosta Ústředí bratr Dipl.Arch. Rudolf Fiala z Curychu se starostou župy Kanadské bratrem Karlem Pinkem z Ottawy, místostarostové Ústředí bratři Robert Rada z Paříže, Vladimír F. Svoboda z Curychu, náčelnice Ústředí sestra Dagmar Bergová z Aarau a další členové předsednictva Ústředí a předsednictva pořádající župy. Pak již následovaly útvary hostů - veliký počet příslušníků Americké obce sokolské, v jejichž čele byli místostarosta bratr Charles Borvanský, náčelnice sestra Sylvia Pisto- riusová a vzdělavatel bratr Paul Lebloch, následováni útvarem Dělnického amerického Sokola, který vedli starosta bratr Edward Scollon, náčelník bratr Robert Lipták a náčelnice Elizabeth Scollonová. Za nimi šli příslušníci Slovenské tělocvičné jednoty Sokol v USA v jejichž čele byli starosta bratr John Walek, náčelník bratr Stephen J. Banjak, náčelnice sestra Christina Yatchy- shynová a jednatel bratr Jan Sopoci. Za slovenskými sokoly následovala skupina Jugoslávského Sokola ve svobodném světě z Rakouska a USA v čele se 160 [pageend8]Čelo Americké obce sokolské starostou bratrem Jerko Grškovicem a pak již účastníci sletu z evropských žup Cs. sokolstva v zahraničí - Vídeňské, Západoevropské a Švýcarské, příslušníci sokolských jednot Vídeň XII-XV., Mnichov, Paříž, Bern, Curych a St. Gallen. Průvod uzavírali příslušníci pořádající župy Kanadské z Montrealu, Ottawy a Toronta. Jedotlivé skupiny průvodu, který čítal přes 600 účastníků, byly radostně zdraveny diváky na tribuně, při čemž se zvláště srdečného uvítání dostalo velkému počtu amerických sokolů, skupině Jugoslávského Sokola a příslušníkům jednot evropských. Po dokončení průvodu byl na zelené ploše sletiště vytvořen mohutný malebný obrazec, vynikající pestrostí krojů a cvičebních úborů a velkým počtem vlajek a praporů. 161 [pageend9]Po hymnách, kanadské, americké a československé, byli představeni vedoucí hlavního sletového vystoupení, župní náčelník bratr Josef Hřib a župní náčelnice sestra Anna Janoušová, a předseda sletového výboru bratr prof. ing. Vladislav Zajíc, který přivítal přítomné, poděkoval všem za účast a v stručném projevu zdůraznil význam sokolské myšlenky pro dnešní dobu. Nato byla vzdána pocta vlajkám států z nichž se cvičenci sletu zúčastnili - Francie, Rakouska, Švýcarska, Spojených států a Kanady, a ostatní vlajky a prapory byly umístěny do zvláštních stojanů v popředí stadionu. Již během nástupu se obloha začala ještě více zatahovat a následující odchod ze stadionu byl opět poznamenán dalším deštěm, který již beztak zcela rozmočený umělý povrch stadionu ještě více nasákl; stal se tím také nebezpečně kluzký, takže bylo nutno z bezpečnostních důvodů zkrátit pořad vystoupení a zcela vypustit konání závodů v běhu štafet a ukázky cvičení na nářadí. Cvičební pořad zahájilo žactvo skladbou sestry Ellen Kováčové na hudbu Arthura Fiedlera. 40 žáků a žákyň velmi statečně celou skladbu pěkně zacvičilo za obtížných podmínek mokrého povrchu stadionu a chladného počasí, což uznalé obecenstvo odměnilo častým potleskem. Po žactvu nastoupili krojovaní členové montrealské jednoty, kteří velmi pěkně zatančili Českou besedu. Hýřivé barvy krásných národních krojů alespoň částečně nahradily postrádaný sluneční jas. Před dalším vystoupením byli představeni hlavní činovníci Ústředí čs. sokolstva v zahraničí, Sokolské župy Kanadské, amerického sokolstva a Jugoslávského Sokola ve svobodném světě. Bylo rovněž přečteno několik z mnoha došlých zdravic od představitelů kanadského veřejného života. Zaslali je, mimo jiné, Hon. Gilles Lamontagne, Lieutenant-guvernér provincie Quebec, Hon. Otto Jelínek, federální ministr zdatnosti a amatérského sportu (a první kanadský ministr českého původu), a Jean Doré, starosta města Montrealu. Velmi srdečná zdravice došla také od předsednictva Polského Sokola v Americe a od Československé obce legionářské v zahraničí, jednoty N.S.W. v Austrálii. 162 [pageend10]Velkým obohacením sletového pořadu bylo vystoupení 118 žen z Kanady, Spojených států, Rakouska a Švýcarska v cvičení s kuželi. Líbivá skladba složena na vhodně volenou Fučíkovu hudbu sestrou Dagmar Fialovou, byla dobře zacvičena a velký počet cvičenek pěkně zaplnil plochu stadionu. Obdobně jako již na sletu v Curychu a loňského roku ve Washingtonu, bylo i na tomto sletu vystoupení diváky nadšeně přijato a v jeho průběhu opětovně odměňováno velkým potleskem. Autorka sestra Fialová, která skladbu sama také cvičila, byla divákům představena a po zásluze nadšeně pozdravena. Zvláště působivé bylo následující vystoupení 200 dorostenek a dorostenců ve skladbě Roberta Mihalíka na hudbu "Karicka" a "Magie Bird". Při vystoupení potěšil nejen veliký počet cvičící mládeže, ale hlavně také pěkné, ukázněné provedení této dosti obtížné skladby. Závěrečným vystoupením a vyvrcholením sletu byla prostná 300 mužů a žen v skladbě sestry Mickey Schramkové a bratra S. Banjaka na hudbu Lehá- rovy Veselé vdovy. Pěkná a dobře zacvičená prostná byla také již během cvičení doprovázena opětovným potleskem diváků a po dokončení skladby byl potlesk potlesk přímo bouřlivý. Působivé a pěkně provedená prostná byla 163 [pageend11]vhodně voleným a mohutně působícím závěrem sletového pořadu, který byl ukončen provoláním zdaru příštím sokolským sletům: XVII. sletu Americké obce sokolské v Omaze v příštím roce a VII. sletu Cs. sokolstva v zahraničí v Paříži r. 1990. Pořad hlavního dne řídili za velmi ztížených podmínek vzorně župní náčelník bratr Josef Hřib a župní náčelnice sestra Anna Janoušová. Zasloužili se také o hladký průběh sletových závodů a veškeré tělocvičné náplně sletu. Vytvořili si velmi spolehlivý a dobře pracující sletový technický sbor v němž mimo nich působili bratr Jiří Kořistka a sestry Marunka Dobrovolná a Alice Havlová z Montrealu. Tento malý sbor se během sletu scházel denně, vždy již brzo po šesté hodině ranní, k organizačním poradám na nichž připra164 [pageend12]voval denní program; během dne zajišťoval jeho provádění a večer, ještě dlouho do noci, kdy ostatní účastníci se již oddávali odpočinku, hodnotil dosavadní průběh a plánoval činnost příštího dne. Při organizaci nářadových závodů působili spolehlivě a obětavě v rozhodčím sboru bratři a sestry amerického sokolstva a organizaci soutěže v odbíjené řídil zkušeně bratr župní starosta Karel Pinke. Vedoucí sletu, župní náčelník bratr Josef Hřib a župní náčelnice sestra Anna Janoušová na náčelnickém můstku. Uznání si také zaslouží všichni další členové sletového výboru, v čele s předsedou bratrem prof. ing. Vladislavem Zajícem a starostou montrealské jednoty bratrem Aloisem Foglem. Pilnou, cílevědomou a dobře organizovanou prací se jim podařil velký a úspěšný podnik. K sletu byl vydán vkusně vypravený obsažný programový památník s články o dějinách a vývoji Sokola v Kanadě, s podrobným programem sletu, se snímky ze sokolské činnosti a z předchozích sletů v Kanadě i ve vlasti, a s částí inserční. Hodně dobré práce vykonali během sletu v sletové kanceláři montrealští bratři a sestry v čele se sestrou Voleníkovou a Kentovou; kromě pohotové služby informační sloužila kancelář také jako prodejna vkusných sletových upomínkových předmětů. Slet a jeho průběh byl vysílán do Československa; reportáží přímo ze sletiště mezinárodní službou Kanadské rozhlasové společnosti (CBC) a po sletu rozhlasem Hlasu Ameriky. VIII. slet Sokolské župy Kanadské svým zdařilým průběhem se stal uvědomělou manifestací národní pospolitosti a výrazem našich snah o nové osvobození naší vlasti. Diváci a cvičenci se po jeho skončení jen zvolna rozcházeli ze stadionu a bylo lze litovat, že pořadatelé nepřipravili pro účastníky ještě nějakou "posletovou" besedu. Závěrečným sletovým podnikem byla v neděli večer schůze zástupců ústředních sokolských organizací - Americké obce sokolské, Slovenské tělocvičné jednoty Sokol v USA, Dělnického amerického Sokola, Jugoslávského Sokola ve svobodném světě a Ústředí čs. sokolstva v zahraničí. Polský Sokol v USA omluvil neúčast přípravou vlastního sletu a sjezdu začátkem července v Buffalo, ve státě New York. Přítomní zástupci 165 [pageend13]podali stručné zprávy o činnosti svých svazů, rozhovořili se o námětech na možnosti užší spolupráce, zejména na pořádání společného školení cvičitel- stva a jiných společných podniků a vzájemné výměny časopisů, příruček a jiných pomůcek. Po všeobecné rozpravě byl účastníkům předložen podklad pro návrh na stanovy společného Svazu a dohodnuto, že další schůze zástupců bude svolána u příležitosti konání XVII. sletu Americké obce sokolské v červnu příštího roku v Omaze. Mnozí účastníci sletu využili přítomnosti v Kanadě k dalším cestám po Kanadě a Spojených státech. Využili toho také evropští sokolové z nichž někteří při tom navštívili sídla sokolských jednot; z Vídně to byli manželé Sionovi, ze Švýcarska manželé Baumeltovi, sestra Kratochvílová a bratr Flígr z Bernu, sestra Bergová z Aarau, sestra Sčastná ze St. Gallenu, manželé Fialoví, Mikovi a bratr Svoboda z Curychu, z Německa manželé Paulovi z Mnichova. Pařížští účastníci, bratři Rada a Kružík, se v týdnu po montrealském sletu zúčastnili veřejného cvičení Sokola Toronto, pořádaného v rámci Cs. dne na Masaryktownu, bratr starosta Fiala s manželkou a se sestrou náčelnicí Bergovou navštívili bezprostředně po sletu "Sokolské údolí" v Laurentských horách a zúčastnili se první posletové schůze sletového výboru v Montrealu. Po cestě západní Kanadou a před návratem do Švýcarska, zastavili se manželé Fialoví ještě na několik dnů v Torontu, kde se zúčastnili narychlo svolané členské besedy na níž bratr starosta Fiala předal medaili Dstředí bratru dr. K. Jeřábkovi; k předání medaile navštívil v Torontu také churavějícího bratra J. Fellmanna a zajel ještě do městečka Bowmanville, nynějšího bydliště dalšího vyznameného, bratra dr. Z. Vykoukala, jemuž také osobně medaili předal. (Fotografie: Beluše Bednářové, Josef Machek, Jan Zajíc.) Pozdrav sestry Provazníkové: Sestry a bratři: Zdravím slet kanadského sokolstva. Slet konaný v Montrealu, v jednotě mě blízké od samého jejího zrodu. Přeji vám nejen úspěch vnější, ale hlavně úspěch vnitřní, sokolský. Aby tento slet byl zase projevem sokolského ducha, úsilí o výchovu národa k pravdě, k lásce, k demokracii. Budoucnost Sokola nezáleží na počtu jeho hlasitých vyznavačů, nýbrž na opravdovosti a hloubce jejich práce. Ta jediné nás zase spojí, rozptýlené odřezky, s jádrem národa ve staré vlasti. VIII. sletu kanadského sokolstva zdar! (Reprodukovaný projev při zahájení sletu.) 166 [pageend14]HLÍDKA VZDĚLÁVACÍ O POTÍŽÍCH PŘI VOLBÁCH DO VÝBORŮ JEDNOT, ŽUP (?) A ÚSTŘEDÍ (??). Zdeněk Bidlo Milé sestry, milt bratři, moc se omlouvám za nadpis tohoto článku. Samozřejmě by měl spíše znít "Jak se chová sokol", jenže, jak se obávám, by ho pod tímto titulkem málokdo četl. A tak jsem si dovolil použít praktik bulvárního tisku a reklamních agentur a pokusil se upoutat vaši pozornost trochu nesolidním způsobem, ale přesto doufám, že se mi to podařilo. Jak se tedy chová sokol? Dovolte mi na začátek této úvahy říci, že za prvé, a to "za nejdůležitější", jako prostý, slušný a uvážlivý člověk. Vždy mně připadalo, že slova "sokolsky" je nutno použít teprve tehdy, když s pojmy "normálně", "slušně", "lidsky" atd. nevystačíme a chceme označit jakousi vyšší etickou úroveň, které má co dělat s obětavostí, sebezapřením, ochotou udělat něco pro jiné, pro národ a podobně. Jestliže tedy "A" hrubým způsobem a úmyslně urazí "B" a "C" mu vytkne, že se nechoval sokolsky, pak je to braní sokolského jména nadarmo - asi by bylo vhodnější říci, že "A" je, při vší úctě, sprosřák. Ale jak se tedy chová normální člověk - sokol, při cvičení, výletech a, abych se přece jen vrátil k nadpisu této úvahy, při výborových schůzích? Myslím si, že tato pravidla lze shrnout do těchto bodů: 1. (a zase "za nejdůležitější") - předpokládá, nebo lépe, je přesvědčen, že každý člen Sokola, který převzal v rámci sokolské organizace odpovědnost za nějaký úsek činnosti chce pomoci Sokolu k dalšímu rozvoji. Není tedy mezi diskutujícími sporu o dosažení cíle - mohou být mezi nimi ovšem spory o způsobu, jak lze tohoto cíle nejrychleji a nejlépe dosáhnout. A o tomto způsobu je třeba hovořit. Jak, o tom praví bod 2. 2. Slušný člověk - sokol předpokládá, že jeho oponent může míti pravdu. Je tedy na místě si oponentovy námitky rozvážit (což někdy potřebuje čas) a eventuelně svůj názor změnit. Pamatujte si nastokrát, že převzetí oponentova návrhu resp. přiznání vlastní chyby je vždycky znakem silné osobnosti. 3. Jak se říká, stává se i v nejlepších rodinách, že se někdo zmýlí, udělá chybu a pod. Pak je ovšem nutné mu to otevřeně, ale při dbáni bodu 1., vytknout. Je na kritizujícím, aby své připomínky přednesl věcně, slušně a aby kritizoval věc, čin a ne osobu. A je na kritizovaném, aby chyby bez jakýchkoli vytáček uznal. A je na obou, aby přes toto intermezzo zůstali nadále přáteli, protože jsou oba přesvědčeni - viz zase bod 1. Čímž jsem ted skutečně u nadpisu této úvahy. Jsem totiž přesvědčen, že ten nepříliš velký výběr schopných a ochotných kandidátů pro volby na 167 [pageend15]všech stupních velmi úzce souvisí s nedbáním výše uvedených bodů. A jsem stejně tak přesvědčen, že je v našich silách tuto situaci změnit. A nakonec, abych zachoval spád, to nejdůležitější. Pokud po přečtení této úvahy zajásáte a la: "Ten mi mluví z duše, doufám, že to bratr "X" také četl", t.j. pokud myslíte, že se tento článek týká těch druhých, pak jste, jak říkají Švýcaři "na dřevěné cestě", t.j. zásadně se mýlíte. Tato úvaha se totiž týká pouze a výhradně Tebe, bratře a sestro a je pouze na Tobě změnit situaci k lepšímu, t.j. změnit sebe k lepšímu. Přeji Ti k tomu mnoho zdaru. "Žádáš zdvořilost - bud zdvořilý! Žádáš slušnost - bud slušný! Žádáš bratrskost - bud též bratrský! Nehledej čest v chování opačném! - Nikdo není neomylný, avšak ani ty ne, jenž chyby vytýkáš. Nezapomeň na to, řid se tím v řeči a v celém počínání. Ty pak, jemuž se výtka stala, rozpomeň se, zda jsi jí přec poněkud nezasloužil. Nebud příliš citlivý, nebud však ani zbytečně urážlivý." Dr. Miroslav Tyrš. O PSANÍ JMÉNA SOKOL V zprávách našich činovníků v jednotách, župách i v Ústředí a při čtení článků a zpráv v sokolských i jiných časopisech, setkáváme se s různým psaním počátečního písmena jména "sokol" a nebude tedy na škodu si zopakovat zásady uvedené v časopise věnovanému české řeči; v XVI. ročníku časopisu "Naše řeč", na straně 28., bylo o tom napsáno: "Jméno Sokol se píše velkým začátečním písmenem, když znamená spolek, na příklad pražský Sokol, jednota Sokol v N... Znamená-li však člena spolku, píše se písmenem malým; tedy "jsem sokol", nikoli "jsem Sokol". Malým písmenem se píše také hromadné jméno sokolstvo. Je tu týž poměr jako u jmén husita a husité, starodružiník a staro- družiníci, zednáři a zednářstvo a podobně. Na pohled se od tohoto způsobu uchylujeme, když píšeme Čeští bratři nebo Bratři čeští, ale také toto jméno označuje celou společnost (=Jednota českobratrská); když označujeme jednotlivého člena anebo jednotlivé členy církve českobratrské, píšeme je rovněž malým písmenem, na příklad: "X je český bratr", "X a Y jsou čeští bratři" a podobně. Vědomých odchylek od tohoto pravidla je velmi málo. Je to tam, kde se má rozdílným způsobem psaní zabrániti dvojsmyslu; na příklad píše se Anglické panny (t.j. klášternice), aby se rozlišily od anglických panen (t.j. od panen v Anglii); podobně se rozlišují i Milosrdní bratři (členové mnišského řádu) a milosrdní bratři (vůbec). U jména sokol této pomůcky není třeba, neboť matení s ptákem sokolem tu není možné. Totéž platí i o jméně orlů: velkým písmenem píšeme jméno Orel jenom tehdy, označuje-li celek, sdružení; jednotliví členové jsou však orlové a jejich úhrn orelstvo." 168 [pageend16]ZÁVODY ŽUPY Šv ý c a r s k é v n á ř a ďo v é m t ě l o c v ik u 14. května 1988 Basilej Václav Mika Tak jako v loňském roce, sešli se i letos v květnu sestry a bratři ze Švýcarské župy, aby změřili své síly v nářaďovém tělocviku v župních závodech konaných v sobotu 14. května 1988 v tělocvičně jednoty Basilej v Binningen. Závody byly zahájeny společným nástupem všech cvičících a členů soudcovského sboru, které jménem pořádající jednoty pozdravil a přivítal bratr Bidlo; hned poté se ujali sestra a bratr Svobodovi vedení závodů. Potěšitelné bylo, že se těchto závodů zúčastnil větší počet závodících nežli v loňském roce a že přišli noví, aby rozmnožili počet cvičících. Po ukončení závodů vyhlásil bratr Oplatek výsledky a bratři Zoder a Mika předali diplomy a medaile. Poté bratr Zoder poděkoval všem závodícím za účast, členům soudcovského sboru za spravedlivé ohodnocení výkonů, sestře a bratru Svobodovi za vzorné, zkušené vedení závodů, pořádající jednotě za dobrou přípravu a za pěkné prostředí v němž se závody konaly a všem divákům za povzbuzování závodících. Závěrem vyzval bratr Mika všechny cvičící, aby se v hojném počtu zúčastnili mezižupních nářadových závodů, které se budou konat 16. října 1988 ve Vídni u příležitosti 100. výročí založení Sokola Vídeň XV. Soudcovský sbor tvořili sestry Svobodová, Plisková, Rajmonová a bratři Svoboda, Kořán, Zoder, Mendík. Službu zapisovatelskou a pořadatelskou obstarali sestra a bratr Oplatkoví. Přehled výsledků: Mladší žákyně: 1. Linda Procházková 11.3 bodů. Starší žákyně: 1. Markéta Brichová 22.2 bodů, 2. Nicole Jordánová 16.6 bodů. 169 [pageend17]Dorostenky: 1. Jana Smutná 21.8 bodů, 2. Markéta Jetelová 21.0 bodů, 3. Blanka Oplatková 19.4 bodů. Mladší ženy: Jana Bachmanová 21.0 bodů. Mladší žáci: 1. Filip Pavel 22.8 bodů, 2. Ruda Kosiba 19.7 bodů. Starší žáci: 1. Petr Karel 31.6 bodů, 2. Daniel Jetel 20.3 bodů. Dorostenci: 1. David Brepta 30.4 bodů, 2. Radim Jordán 27.7 bodů. Mladší muži: 1. Ivan Beránek 37.3 bodů, 2. Aleš Vrána 33.3 bodů, 3. Jan Sinágl 24.7 bodů. Starší muži: 1. Zdeněk Bidlo 40.1 bodů, 2. Václav Mika 39.9 bodů, 3. Erich Reinisch 25.9 bodů, 4. Rudolf Němeček 22.8 bodů, 5. Vladimír Jetel 19.2 bodů. Přeskok dorostenek Žáci: kůň na šíř s madly. Vedoucí bratr V. Mika. 170 [pageend18]Marie Provazníková ŽIVOT SOKOLKY ZASVĚCENÝ SOKOLU Václav Ženíšek to byl SOKOL Zhodnotit knihu sestry Provazníkové, "To byl Sokol", je velmi nesnadná věc. Záleží na tom, co kdo od ní očekával. Je to kniha "O Sokole" a to od sokolky která zasvětila a obětovala svůj soukromý život práci v Sokole. Dozvídáme se mnohé ze zákulisní kuchyně sokolského vedení a poznáváme z toho, že po vymření a později nacistickém zlikvidování přímých Tyršových odchovanců, sokolstvo pokračovalo setrvačností své původní práce a významu, ale kromě zvýšené početnosti svých stoupenců, už nikdy nedosáhlo své původní kvality vedoucích orgánů. Tyršové a Masarykové se rodí pouze ve stoletých intervalech. Rovněž tak Scheinerové a Vaničkové. Z celkového podání dýše celonárodní význam Sokola a jeho nepopiratelná účast v historii Československa. Nejsou to osobní memoáry, ale zpověd jednotlivce o neoddělitelném podílu a vlivu Tyršovy sokolské myšlenky na jejím soukromém životě. Nezapře ženu - muži dostávají svůj díl. Musíme to ale přijmout, poněvadž je to z úhlu jak to viděla. Rozhodně nás nepřekvapuje oportunismus dr. Klingra, ale je pro nás "přespolní" novinkou kolik jiných pod jejím přísným a kritickým okem neobstálo. Je jasné, že povahové vlastnosti a slabé stránky se poznávají jen v nepředvídaných, kritických okolnostech a to i u lidí veřejně vysoko hodnocených a záslužných. Její přísnost a důslednost, už jako mí- stonáčelnice, známe už ze cvičitelských škol v Tyršově domě. "Provaznice - to byl metr", ale výsledky byly. V poměru k místům velmi podrobných popisů některých událostí postrádám podrobnější zmínku o VIII. valném sjezdu COS v roce 1947. Byl velmi významný a časově téměř bojovný, poněvadž prohlásil, že: "Svůj postoj ku každé vládě si Sokol upraví podle toho, zda vládní program i jeho provádění nebudou v rozporu se základními zásadami sokolskými." Vyloučil tedy předem možnost své existence v systému nedemokratickém. V souhlasu s jejím vyprávěním, není naprosto pochyb, že XI. slet v roce 1948 musel být uskutečněn. Co víme, kdo, a co, by byl pod jménem Sokola světové veřejnosti předkládal. Byla to naše jediná a poslední demonstrace před světem. Sám pamatuji, jak na veřejném cvičení V. okrsku župy Plzeňské ve Starém Plzenci, v květnu 1948, jsem na rozčilené otázky cvičících, zda máme do Prahy na slet jet nebo ne, mohl odpovědět jen tolik, že "sokolové si slet připravili - a sokolové slet provedou - ale co bude potom, to sám Pán Bůh ví...". Ze se slet uskutečnil, byla zásluha sestry Provazníkové. Skoda jen, že nám sestra Marie nemohla předložit poslední část knihy hned v prvních letech 171 [pageend19]v exilu. Byla by to jistě při čerstvé paměti dokázala popsat mnohem drastičtěji, poněvadž věřím, že ten první půl roku v roce 1948 musel být pro ni peklem. Její charakteristika poměrů Sokola v exilu v Německu po válce je poněkud zatrpklá. Pokusy o politické ovlivnění Sokola byly, ale neuspěly, byly vyřešeny vzájemnými zákroky a o sletu a svých záležitostech jsme rozhodovali ve svých sokolských schůzích sami. Zmiňuji se o tom proto, že nesnáším domnění, že jsem byl pod stranickým vlivem. Osobnost sestry Provazníkové předkládá důkaz co dokáže osoba s vrozenou inteligencí a schopností, když její vzdělání a životní povolání je v naprostém souladu s osobním zájmem, ideovým zaměřením a láskou ku svému oboru. Ještě ze svého cvičítelského školení si vzpomínám na slova prof. Dr. Weignera, že: "Veškeré vlastnosti tělesné i duševní závisí nejprve na vlastnostech vrozených a potom na způsobu, jakým byly pěstěny a rozvíjeny." Sestře Provazníkové se dostalo obojího. TOUHA PO MOCI NA MÍSTECH NEJVYŠŠÍCH Jan Vrcovský V závěru I. dílu Pamětí píše sestra Provazníkově: "V prvních šedesáti letech bylo sokolství nejčistší. Členství v Sokole nepřinášelo žádné vedlejší výhody, naopak. Státním zaměstnancům bylo spíše brzdou postupu, studentům středních škol bylo zakázáno. Hlásili se k němu jen ti, kdo opravdově přijímali jeho program. A z této vzájemnosti vyrostla vzájemná důvěra i důvěra národa. Není divu, že se jednotlivci chtiví moci pokoušeli strhnout na sebe tuto důvěru, zejména v dobách úspěchu rozmanitých diktatur téměř po celé Evropě." O dvou z nich, bratru dr. Stanislavu Bukovském a bratru dr. Miroslavu Klingrovi, píše v kapitole "Vnitřní vývoj 1932-1938": "Nákaza vnikala i do řad sokolských, ale výchovné sbory (cvičitelské a vzdělávací) na to odpovídaly zvýšenou výchovou k demokracii. Přesto však noví činovníci na dvou nejvyš- ších místech - náčelník a starosta - nepochopili svůj úkol v této historické době. Jakmile jim byla dána příležitost, zmocnila se i jich touha po moci, nejvyšší to hnací síle tehdejší doby." (strana 130.) "... Starosta Bukovský také zaváděl způsoby, které byly v přímém rozporu s demokracií a zejména s bratrstvím, jako například požadavek referátů úředníků o jejich představených činovnících. Vrcholem byl požadavek, aby všechna korespondence Tyršova domu mu byla před odesláním předkládána. Protože to bylo fyzicky neproveditelné, přenesl cenzuru na sletového jednatele bratra Keppla." (strana 131.) "... Tak ponenáhlu, v maličkostech, se do sokolské praxe nejvyššího výkonného orgánu Sokola vpllžily prvky autokratického jednání." (strana 131.) A dále ještě v kapitole "Po sletu" (1938): "... V tomto ostrově demokracie, v době vyvrcholení sletu a jeho doznívání, kdy masy nejoddanějšího členstva byly za172 [pageend20]Skutečnost, že starosta COS bratr Bukovský přestal svolávat schůze předsednictva snad unikla pozornosti těm, kdož o nt věděli. Členstvo o tom nevědělo a nebýt knihy sestry Provazníkové, byla by tato skutečnost také zůstala asi již navždy neznámá. Sokolský věstník, list COS, tehdy o tom referoval způsobem jímž u nezasvěcených vyvolal dojem, že schůze nebyly během prázdnin svolávány na základě vlastního usnesení předsednictva. Dne 21. září 1938, v úřední části "Zprávy Československé obce sokolské", byla ve věstníku uveřejněna podrobná zpráva podle níž se 14. září 1938 konala schůze předsednictva na které byla podána "zpráva o prázdninové činnosti presidiální rady COS od 15. června do 7. září 1938" a skutečnost, že starosta bratr Bukovský přestal svolávat schůze, byla dokonale zamaskována větou: "Předsednictvo zmocnilo presidiální radu, aby vyřizovala běžné věci po dobu prázdnin." Aby matení členstva bylo úplné, ani datum schůze předsednictva uvedený ve věstníku - středa 14. září, nebyl správný; jak zřejmé z knihy sestry Provazníkové, mohla se schůze konat nejdříve až den na to, tedy ve čtvrtek 15. září 1938. PŘIPOMÍNKA TĚM, KDO SE NEPRÁVEM HLÁSÍ K SOKOLU Marie Provazníkové (Z dopisu Marie Provazníkové redakci Reportéra ze 6. června 1988.) "... děkuji za ochotu pomoci mé knížce na světlo Boží. Je to úděl nás všech, kdo jsme zachránili hrdlo za cenu přetrhání kořenů... Chtěla jsem svou knížkou připomenout těm, kdo se neprávem hlásí k Sokolu, jaká byla jeho cesta vzhůru a jak snad bylo možno zastavit nynější pád dolů. Je vidět, že marně. Bude tedy ta moje knížka spíš nekrolog, protože čtete-li s rozumem, musíte vyčíst, že titul je správný. Až tam to BYL Sokol aspoň částečně. To, co je po něm, není Sokol. Ale vzpamatuje-li se lidstvo z dnešní otupělosti a lenosti, i ten nekrolog mu ukáže cestu k novému životu..." "... Jsou to nejen dějiny Sokola od jeho začátků až do prvního období po únorovém komunistickém puči 1948. Jsou to nejen osobní vzpomínky dnes 981eté Marie Provazníkové, dlouholeté náčelnice Sokola. Je to nejen dokument téměř jednoho století naší tělovýchovy. Je to především zasvěcený a velice upřímný a otevřený osobní pohled Marie Provazníkové na všechno, co Sokol znamenal a znamená a co Sokol udělal pro český národ a pro svobodné Československo... už se těšíme na další část vyprávění - o létech exilového Sokola." (Reportér - červenec 1988.) 173 [pageend21]Vídeňští sokolové s br. místostarostou Svobodou na louce v Piburgu po Še s t n á c t é v o e t z u -rf- Ve dnech 21.-23. května 1988 sešlo se několik set sokolů a jejich přátel z několika evropských zemí, zejména z Rakouska, Švýcarska a Německa, na tradičním, každoročně pořádaném sokolském srazu v Oetzu, v místech kde zakladatel Sokola dr. Miroslav Tyrš trávil poslední dny svého života a kde také našel svou předčasnou smrt ve vlnách divoké alpské říčky Aachy. Hlavním dějištěm letošního, v pořadí již šestnáctého ročníku tohoto tradičního srazu, byla opět louka v Piburgu; obdobně jako v letech předcházejících byl sraz vyplněn přátelským sportovním zápolením v různých míčových hrách, dětskými závody a hrami, tradičním přespolním během kolem Piburské- ho jezera a družnou zábavou se zpěvem kolem táboráku. Sraz byl také příležitostí k opětovnému setkání a pozdravení se s mnoha přáteli a k sdělení si všeho nového, co se v uplynulém roce událo, jakož i k navázání nových přátelství. I přes nepřízeň počasí byl počet účastníků zdaleka větší než se očekávalo. Poněvadž škody po katastrofální povodni v Oetzu nebyly ještě zcela odstraněny, mnohé cesty byly dosud neschůdné a most přes řeku nebyl dosud zcela opraven a otevřen, nebyl také ještě přístup k památnému "Tyršovu kameni" u řeky Aachy, v jehož blízkosti bylo před 104 lety nalezeno Tyršovo tělo. Náš plén, umístit na tento kámen nově pořízenou desku Ústředí čs. so- kolstva v zahraničí s portrétem dr. M. Tyrše, nemohl být proto v rámci le174 [pageend22]tošního srazu ještě uskutečněn. Ale přesto jsme zatím jen dočasné odhalení krásné desky důstojně provedli v pěkném prostředí prostorné zahrady campu pana H. jágra v Oetzu. Po deštích předcházejících dnů, konala se pietní slavnost odhalení desky za krásného slunečného počasí, za přítomnosti velkého počtu účastníků srazu, při čemž zejména potěšila velké účast příslušníků mladších ročníků. Slavnost u zahalené desky, u níž stála skupinka v slavnostních sokolských krojích a dívky v malebných národních krojích, zahájil starosta Ústředí čs. sokolstva v zahraničí, bratr Dipl.Arch. Rudolf Fiala z Curychu proslovem, jehož plné znění je dále uvedeno. Po jeho projevu byla deska slavnostně odhalena místo- starostou ústředí, bratrem V.F. Svobodou z Curychu, na jehož náklad byla deska pořízena. Krásné chvíle, které nás všechny naplnily uspokojením i radostí, byly ukončeny československou hymnou. Po odhalení byla deska dočasně instalována v "Jizbě dr. Miroslava Tyrše"; po dokončení oprav škod způsobených povodní, hlavně přístupové cesty a mostu vedoucímu k Tyršovu kamenu, bude deska definitivně umístěna na kámen a v příštím roce pak oficielně předána veřejnosti. Letošní velmi zdařilý sraz v Oetzu byl tedy opět obvyklým radostným setkáním sokolských příslušníků a dalších přátel sokolské myšlenky v Evropě; odhalením nové Tyršovy pamětní desky byl sraz také důstojnou vzpomínkou velikosti našeho zakladatele a výrazem naší neutuchající věrnosti jeho odkazu. Letošní sraz byl navíc také přípravou družstva žen Sokolské župy Švýcarské na VIII. slet Sokolské župy Kanadské v Montrealu; družstvo využilo srazu ke konečnému nácviku a k společnému opakování skladby cvičení žen s kuželi v níž o měsíc později, 26. června 1988, úspěšně vystoupilo na montrealském sletu společně se ženami jednot Sokolské župy Kanadské a jednot Americké obce sokolské. Bratr místostarosta V.F. Svoboda u odhalené desky 175 [pageend23]NOVÁ TYRŠOVA PAMĚTNÍ DESKA Rudolf Fiala starosta Čs. sokolstva v zahraničí (Projev při odhalení desky v Oetzu) Sestry a bratři, milí přátelé: Vítám vás všechny srdečně jménem Ústředí československého sokolstva v zahraničí na tuto naši malou slavnost. Scházíme se již po šestnácté v Oetzu na již tradičních setkáních, která byla sokolskou jednotou v Mnichově před 15 lety založena. Tato setkání byla pravidelně ukončena společnou poutí k místu, kde bylo nalezeno tělo zakladatele Sokola, dr. Miroslava Tyrše, kde si připomínáme jeho poslední chvíle. Toto místo bylo označeno před několika lety Americkou obcí sokolskou, které tam nechala umístit desku. Otázka mnohých z nás, ale hlavně těch mnohých kolemjdoucích byla, proč právě zde a oč vůbec jde? Na návrh předsednictva Ústředí bylo na zasedání výboru v Mnichově minulého roku rozhodnuto umístit vedle stávající desky ještě druhou a to s Tyršovým portrétem a malým vysvětlením, proč právě zde. Bylo usneseno, že loňského roku, v den 156. výročí Tyršova narození, 17. září, bude tato druhá deska slavnostně odhalena. Živelní katastrofa, která ale během léta minulého roku celé toto hezké Oetztálské údolí postihla, udělala škrt přes náš plán. Cesta, vedoucí ke kameni, byla porušena a most k místu vedoucí, byl uzavřen. Proto jsme se rozhodli, při našem letošním setkání předat do doby definitivního umístění, veřejnosti tuto desku dočasně touto malou slavností. Rozhodnutí Ústředí pořídit tuto desku našim nákladem bylo ale změněno prohlášením místostarosty ústředí bratra Vladimíra F. Svobody, že náklady s deskou spojené uhradí sám jako dík sokolstvu za to, co mu po celý bohatý a často pohnutý život dalo. Dík velké ochotě našeho přítele, majitele musea a galerie i tohoto campu, pana Hanse Hagra, u kterého získala trvalé místo naše výstavka, nazvané "Jizba dr. Miroslava Tyrše", můžeme tuto naši slavnost mít zde na zahradě campu při tak krásném počasí. Jste jím také srdečně pozváni na jeho výstavu Spork-Braun, kterou v galerii otevřel a kde se setkáte s mnohým, co znáte z našeho domova a to s díly velkého barokního sochaře Matyáše Brauna, který se sice nedaleko Oetzu narodil, ale svoji tvorbu uskutečnil u nás, dík právě hraběti Sporkovi, který ho k nám povolal a kde vytvořil, mimo jiná díla, známou galerii soch v Kuksu. Při této příležitosti vám s radostí mohu říci, že tento týden bude přivezena kopie jedné z těchto soch v Kuksu a bude trvale umístěna zde v Oetzu před farou, kde už stojí žulový podstavec pro sochu připravený. Nyní prosím bratra Svobodu, aby tuto naši desku, která má trvale připomínat nám i kolemjdoucím zakladatele našeho hnutí, Sokola, dr. Miroslava Tyrše, jménem ústředí čs. sokolstva v zahraničí odhalil. 176 [pageend24]Starosta Ústředí bratr Dipl.Arch. Rudolf Fiala při projevu Účastníci oslavy Místostarosta bratr V.F. Svoboda odhaluje desku 177 [pageend25]V SOKOLOVNĚ POD PETŘÍNEM K 40. výročí úmrtí presidenta dr. E. Beneše. Jiřina Rojerová Dovolte mi, abych vfis pozvala na sokolské odpoledne. Píše se rok 1947 - ano, rok 1947. Jsme v Praze na Újezdě, seminářská zahrada i Petřínské stráně září slunečním jasem a teplé počasí slibuje, že se nám den vydaří. Ranní opar se zvedl a jak se blížilo poledne, jasné modrá obloha dovolila, aby sluneční paprsky rozproudily krev v každém z nás kdo jsme se shromáždili v sokolovně Pod Petřínem, která byla domovem Malostranské sokolské jednoty. Většina účastníků se shromáždila v sokolovně už kolem 10. hodiny dopolední. Měli jsme generálku na odpolední sokolské vystoupení. Smích a radostné nadšení z nadcházejícího odpoledne zaznívaly ze sokolovny a mísily se s povely a hudbou na hřišti, kde probíhaly poslední přípravy na veřejné cvičení - miniaturní sokolský slet, který jsme s láskou a hlubokou oddaností připravovali pro nejvzácnější členy naší jednoty. Ptáte se pro koho? Ihned vám prozradím, kdo byli námi očekávaní vzácní hosté: nikdo jiný než president republiky dr. Edvard Beneš s chotí. Pro mnohé z nás to bylo první osobní setkání s panem presidentem a s paní Hanou a sledovali jsme proto hodiny se vzrůstajícím napětím a rozechvěním. Před druhou hodinou odpolední žáci a žákyně utvořili špalír po obou stranách svažující se cesty na Újezd ve směru Malostranského náměstí. Stanovená doba příjezdu, druhá hodina odpolední odbila, mnoho aut projelo kolem sokolovny, ale žádné s presidentskou vlajkou a žádné nezastavilo - naši hosté měli zpoždění. Náhle od úpatí cesty zaznělo volání - už jedou!, a opravdu konvoj aut se blížil, presidentská vlajka se třepotala v teplém odpoledním vzduchu. Auta zpomalila, až zastavila na úpatí cesty k sokolovně. Hosté vystoupili z aut, bratr starosta přivítal pana presidenta a ostatní členy - avšak, první dáma republiky nebyla mezi hosty. Naše zklamání se zračilo v obličeji mnohých z nás. Panu presidentovi však zdaleka neunikl výraz zklamání, dobře vyčetl z našich výrazů nevyslovenou otázku: kde je paní Hana? Brzy uspokojil naši nejistotu. Usmál se, jeho úsměv obsáhl každého z nás, obrátil se k našim dychtivým očím s vysvětlením: "Omlouvám se za zpoždění, neměli jsme v úmyslu nechat vás čekat v nejistotě, a proto jsem přijel sám", a pokračoval: "znáte naše dámy, každá společenská událost je předmětem úvah jakou toaletu si obléci a moje žena Hana není výjimkou. Nechal jsem mou z nejmilejších připravit se podle jejího přání a k její plné spokojenosti - a tu ji máte." Všichni jsme se upřímně zasmáli a naše napětí se rázem uvolnilo. Nálada se ihned podstatně změnila a vysvětlení pana presidenta přiblížilo první pár naší republiky k našemu běžnému chování: nelišili se rodinnými vztahy a příběhy od ostatních obyvatel naší země. Naše nejistoty a obavy 178 [pageend26]zmizely jakoby kouzlem. Rozhovor se rozproudil, bratr starosta a další členové sokolského výboru se ujali pana presidenta, zatím co mnozí z nás se věnovali členům jeho doprovodu. Zábava byla přerušena voláním: "Už je tu!" - byli to naši žáci a žákyně, kteří docela neformálně ohlásili první dámu republiky. Auto předjelo, paní Hana vystoupila a zamávala nám vstříc. Po uvítání se usmála a řekla: "Vidím, že manžel neztrácel čas a všichni tedy víte, co bylo příčinou mého zpoždění." Jaká radost a nadšení zavládly v sokolovně Pod Petřínem! Hudba vyhrávala, připravené občerstvení rychle mizelo, v sokolovně a na hřišti bylo rušno, všechno v plném proudu. Po chvíli se hosté usadili na čestná místa, ostatní zaplnili zbývající sedadla a odpoledne začalo: bratr starosta formálně a oficelně přivítal presidenta republiky dr. Edvarda Beneše s chotí, vzácné hosty, sestry a bratry a nám cvičícím popřál mnoho zdaru při vystoupení. Cvičení bylo zahájeno našimi nejmenšími. Tolik půvabu a tolik víry v budoucnost rozechvívalo nitra každého z nás! Pak nastoupili větší žáci a žákyně, dorostenky a dorostenci, následovalo cvičení mužů a na závěr vystoupily ženy v cvičení s kuželi pro vyspělé cvičenky. Nikdy jsem se necítila tak dobře jako to odpoledne, s kuželi kmitajícími v rytmickém cvičení podle hudby Jana Seeháka, který nás doprovázel na klavír. Sestra Ankica Runtová zářila nad úspěšným provedením její skladby. Sklidily jsme takový potlesk, že jsme samou radostí a hrdostí - sokolskou hrdostí, odpochodovaly z hřiště se zpěvem: "Šestého července, na Strahovských hradbách..." Úspěch byl veliký a potlesk neutuchající. Ta píseň nebyla v programu. Bylo to jaksi proti sokolské kázni přidat si do programu, co nebylo předem schváleno, ale byl to pravý závěr úspěšného odpoledne. Nikdo z diváků si nebyl vědom, že jsme si zazpívaly do pochodu na vlastní pěst. Cvičící během vystoupení byli až u samých sedadel hostí a pan president si pochvaloval, že má po prvé bezprostřední dojem z blízkosti cvičících. Sám bedlivě pozoroval a také svoji choř upozorňoval na zjevnou zanícenost cvičících a jejich snahu podat výkony co nejlepší. Všiml si velkého počtu mladých cvičenců - v žactvu, dorostu a zejména také v členstvu. Cvičení skončilo, ale pan president neodcházel. Zůstal v živém rozhovoru s členy jednoty. Připomněl, že výchova mladých, pro Sokol zanícených lidí, nejen udrží, ale bude stále posilovat rozmach sokolství. Nabádal k pečlivé přípravě na XI. všesokolský slet, poněvadž slet má být něčím, co přesvědčí mnohé, zejména také ze zahraničí, že sokolství jest ideou celonárodní, jež sdružuje skutečně všechny příslušníky národa bez rozdílu. Na věžích tlouklo již osm hodin večer, návštěva presidenta měla již dávno končit. Přestože byl několikráte na pozdní hodinu upozorněn, setrval president republiky mezi sokoly dále. Bylo to až krátce před devátou hodinou, když se s námi rozloučil. Starostovi dr. Stránskému na jeho poděkování za tuto návštěvu řekl, že "rád přišel splnit svou členskou povinnost a také veřejně projevit, že je členem Sokola, a to Sokola malostranského." Rozloučil se srdečně, ještě poslední stisk ruky, vlídný úsměv a slova: Nazdar! A mějte se tu dobře! Hned se přihrnula všecka sokolská drobotina a vytvořila po chvíli špalír, jímž odcházeli hosté v čele s panem presidentem a jeho chotí, která si nesla 179 [pageend27]kytici konvalinek od sester malostranských. Radostný jásot, tryskající z upřímných srdcí sokolské mládeže, provázel je šerem a zalétal do přilehlé ulice. A nakonec ještě volání: "Na zdar!" A ještě: "Na shledanou pane presidente na Strahově!" Po veřejném cvičení Sokola malostranského v r. 1947. Jejich usměvavé tváře jsme tehdy viděli naposled. Netušili jsme změny, k nimž došlo záhy na to, v únoru 1948, nevěděli jsme, že radost, veselí, volnost, svoboda, demokracie a spravedlnost budou komunisty v naší vlasti násilně potlačeny. Měsíce, které následovaly návštěvě pana presidenta v naší sokolovně byly naplněny snahou zvítězit. Avšak - jak vyhrát zápas proti protivníkovi, který nedodržuje žádná pravidla slušnosti a lidskosti! Před 40 lety, v patek 3. září 1948, zemřel v Sezimově tistí druhý president Československé republiky dr. Edvard Beneš. Sokolstvu, jehož byl dr. Beneš dlouholetým věrným příslušníkem, byla dovolena účast na pohřbu jen malou delegací, ostatním sokolům bylo zakázáno se pohřbu účastnit v krojích; mnozí tak přece učinili. Jejich jména byla zjištěna a ihned po pohřbu byli za to ze Sokola vyloučeni. A celé předsednictvo Sokolské župy Husovy v Českých Budějovicích bylo zbaveno svých funkcí protože, podle výnosu Akčního výboru, "vyvinulo mimořádné úsilí k zmobilisování sokolstva v kraji k masovému zájezdu do Prahy k pohřbu bývalého presidenta dr. Beneše." Nad rakví zemřelého presidenta v Pantheonu Národního musea tehdejší komunistický předseda vlády Zápotocký nestoudně sliboval: "Slibuji Vám, pane presidente, jménem vlády, národa a zvláště jménem pracujícího lidu, že se budeme snažit splnit přání, které jste projevil, resignuje na svoji funkci presidenta republiky: 'Aby republika zůstala ušetřena všech pohrom, aby všichni žili a pracovali v snášenlivosti, lásce a odpouštění, svobody přáli a svobody svědomitě užívali.' " Ještě dnes, po 40 letech, se dělá špatně při četbě jeho slov... 180 [pageend28]V EXILU 1948 .... BUDE NEJLEPŠÍ ? Reportáž z exulantská sokolovny Sledujte s námi činnost jedné z ludwigburských jednot, která zde byla ustavena jako třetí jednota a svou činností také ještě do nedávná třetí byla. Nyní má všechny předpoklady státi se nejlepší jednotou župy, i když zatím jen frekvencí v tělocvičně. A co to vlastně za tělocvičnu jednota má? Dnes říkají budově, v níž je tato "tělocvična", sokolovna. Do nedávná to byla "pouhá" divadelní budova, dnes však, kdy je v ní nejméně dvakrát do týdne po celý večer ruch, ruch sokolský, říkají jí všichni, sokolové i nesokolo- vé, sokolovna. Tělocvična je obyčejný malý sál s dřevěnými kostkami místo parket a malým jevištěm v průčelí, na němž se ještě před několika lety bavili vojáci wehrmachtu. Vedle sálu je garáž, skautská klubovna a dvě kuchyně pro mládež, takže živo je zde stále. Dvakrát do týdne již v odpoledních hodinách vyvalí se na střeše z provisorního komína bílý kouř. To bratr-sokolník snaží se zatopit v kamnech, kterým se dá říkat kamna jen proto, poněvadž slouží k topení, ačkoliv by stejně dobře mohly sloužit pro nádobu na odpadky nebo na něco jiného. Hodně tepla nedají, ale člověk chce vidět alespoň těleso, které by mělo dávat teplo, aby se domníval, že mu teplo skutečně je. Tak tedy v pondělí a ve čtvrtek v odpoledních hodinách se slavnostně topí. K večeru kolem páté hodiny "vládnou" sálem žačky, po nich žáci a pak zase ženy a po nich muži. Podívejme se na takové cvičení mužů. V malém sále se obvykle tísní tři družstva. Do nedávná zde byla stará bradla, která nahrazovala i hrazdu. Bylo to největší "potěšení" cvičenců a není proto divu, když se měla vracet a stěhovat pryč, nebylo k tomu nějak ochoty: nebylo povozu, nebylo času a nebylo lidí, kteří by to stěhovali... Totiž všechno to bylo, ale "alespoň ještě jedno cvičení nám bradýlka poslouží a pak se s nimi rozloučíme"... Nevím, jestli prozrazuji tajemství jednoty, ale bradla jsou již stejně pryč. Ještě, abych dodal: vrcholné cviky jste na bradlech neviděli, poněvadž 2.000 kalorií denně nedovoluje více jak jednu vzklopku za jedno cvičení a o nějakých těch stojích o rukou se nadá ani mluvit, poněvadž proti němu protestuje žaludek, svaly na rukou, atd. Pak je zde jakési staré železo, které připomíná tvar činky a proto se bratr náčelník rozhodl pojmenovat je činkou. "Znárodnil" je nedávno na smetišti a nyní dělá dobré služby, zvláště pro svaly břišní. Konečně je zde roz- viklaná lavička, která nahrazuje švédskou lavičku, stůl, koně, kozu, a nevím co všechno jiné. Dlouho nevydrží, poněvadž cvičenců přibývá a někteří jsou i poněkud nad váhu, takže bude brzy nutno uvažovati o jiné, která by dále obtěžovala žebra a na zádech lopatky, které byly nuceny se zbavit obvyklého lidského tuku. To je celé vybavení. Snad sluší ještě podotknout, že je zde něco jako žíněnka - působí jen zdáním žíněnky, aby dopad na zem psychologicky odstranil skutečný úder. Vyrobili to bráškové ze starých hader. Nějaký ten míč zapůjčí YMCA, vedoucí družstev dodají kuráž a tak je stále veselo celou hodinu. 181 [pageend29]A cvičební úbor? Tu a tam se na nohou cvičenců objeví nové trepky - dodal zahraniční Bařa. Tu a tam se někdo pochlubí šponovkami - dodal bratr Pavlíček ze St. Paul, Minnesota a bratr Jarka Jelínek z Chicaga, Illinois. Cvičební hodina je často středem pozornosti zvědavců-nesokolů. Již mnohý z nich neodolal a připojil se k družstvu. Od té doby pilně dochází a nešetrně zachází s těžce nastřádanými kaloriemi. Však ocel ve svalech je pro uprchlíka cennější, než jedna kalorie v žaludku. Na příklad kanadské náborová komise se nijak nezajímá o žaludek a obmakává jen svaly. To se tedy přece jen vyplatí. Cas od času překvapí cvičence bratr vzdělavatel. Utvoří se půlkruh a diskutuje se o tom, o onom, a připadá-li nějaké významné výročí na tu dobu, mluví se o tomto významném dni. Sokolové nezapomínají na zdravý duch v zdravém těle. Když pak skončí cvičení, tu klid v táboře přeruší zpěv pochodujících cvičenců. "Hoj, vzhůru pestrý sokole...", nebo "Šestého července...", či "Lví silou, vzletem sokolím..." atd. Ludwigsburg se chystá ke spaní, německá země oddychuje po pracovitém dni, a tu unavené město vzruší český zpěv. Ano, český či slovenský zpěv uprostřed campu probouzí československé běžen- ce, aby zásluhou sokolů vzpomínali na svou drahou vlast, na své milé tam daleko za kopečky a na své přátele za širokým oceánem. Vzpomínky, stesk a víra. Sokolové živí víru. Sokolové věří, sokolové pomáhají pravdě zvítězit. Pomozte jim i vy ostatní! Dn. "Sokolské listy", věstník Sokolské župy v exilu Dr. E. Beneše, číslo 6., z 18. prosince 1949. Činnosti II. - Italského okrsku župy, prospěla zcela mimořádně takřka veškerým nářadím vybavená tělocvična, kterou z popudu náčelníka okrsku bratra Mety Krejčího, vybudovala v Pagani v létě 1949 Mezinárodní uprchlická organizace IRO. Tělocvična byla sice správou IRO určena pro nápravná cvičení invalidů, kteří ji však celkem neužívali, takže se stala střediskem pravidelné tělocvičné činnosti sokolské jednoty Pagani. Italský okrsek v ní pak, ve dnech 31. prosince 1949 až 2. ledna 1950, uspořádal velmi úspěšnou a množstvím probrané látky bohatou třídenní cvičitelskou školu za účasti 40 mužů a žen, a 23. dubna 1950 okrskové závody nižšího oddílu v nářadovém tělocviku za účasti 16 mužů a žen. 182 [pageend30]Z ÚSTŘEDÍ USTAVENÍ VZDĚLÁVACÍHO SBORU ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Volbami v členských župách byl pro čtyřleté funkční období 1987-1990 ustaven vzdělávací sbor Ústředí, jehož členy jsou vzdělavatel Ústředí a tři zástupci z každé župy. Sestává tedy z těchto bratří a sester: Zdeněk Bidlo, vzdělavatel Ústředí, Karel Král (župní vzdělavatel), Karel Jeníček, Olga Drahotová (župa Australská), Zdeněk M. Dobrovolný (župní vzdělavatel), Jan Fellmann, Karel Pinke (župa Kanadská), Eduard Kořán (župní vzdělavatel), Jiří Černý, Vladimír Thun (župa Švýcarská), Otakar Češka (župní vzdělavatel), Gisela Sionová, Vlasta Friihbauerová (župa Vídeňská), Vladimír Peška (župní vzdělavatel), Marta Tůmová, Zdeňka Recinová (župa Západoevropská). Cíle a úkoly vzdělávacího sboru Ústředí jsou popsány v Sbírce stanov, řádů a zásadních usnesení sokolských, strana 161 - Rád vzdělávacího sboru Ústředí. Současným prvořadým úkolem vzdělavatelů je včasné vyplnění dotazníku o stavu vzdělavatelské práce v jednotách, který byl rozeslán 31. března 1988 a který nám umožní sestavit si pořadí úkolů, kterými se budeme zabývat. Žádám všechny členy vzdělávacího sboru Ústředí a všechny vzdělavatele jednot aby, pokud tak ještě neučinili, vyplněný dotazník urychleně odeslali. Je samozřejmé, že budu vděčný za jakoukoliv připomínku ku vzdělávací činnosti, a to ku vzdělavatelské činnosti v nejširším slova smyslu, od každého příslušníka naší sokolské organizace. Uvědomte si, že pouze vyřčené a poznané problémy mohou být řešeny. Těším se na vaši spolupráci. Nazdar! Zdeněk Bidlo vzdělavatel ústředí čs. sokolstva v zahraničí 183 "... Základní myšlenka Tyršova Sokola je, že neběží jen o cvičení těla, nýbrž také ducha; duch a tělo jsou harmonický celek. Proto vzdělávací činnost musí být vedle cvičení a býti úměrná. Vzdělávací a výchovná činnost Sokola musí se přizpůsobit novým poměrům. - Přesné a svědomité konání sokolských povinností, podle programu. Příklad! Mluvení už nestačí. Neříkám tím, že se nemá přednášet, kázat, agitovat - ale příklad je užitečnější. Slovo a čin..." T.G. Masaryk (1931). [pageend31]SCHŮZE VÝBORU ÚSTŘEDÍ Jarnt schůze výboru Ústředí čs. sokolstva v zahraničí se konala v sobotu a v neděli 23. a 24. dubna 1988 v místnostech budovy "Foyer des anciens combattans Polonais" v Paříži. Přítomní sestry a bratři - předsednictvo: Dagmar BergovS, Zdeněk Bidlo, Rudolf Fiala, Ludovít Král, Robert Rada, Vladimír F. Svoboda, Bern- hard Zoder; členové výboru: Stanislav Hladík (Bern), Denise Chaloupková (Paříž), František Kalousek (Vídeň), Viktor Kent (Londýn), Libuše Krakovičová (Vídeň), Vítězslav Lota (Goteborg), Rudolf Němeček (Baden), Gisela Sionová (Vídeň), Jindřich Brázdil - náhradník za sestru Vlastu Fruhbauerovou (Vídeň). Hosté: Erwin Boček, Marta Hornerová (Vídeň), Staňa Dvořáková, Miloslav Dvořák, Karel Staller (Londýn), Jaroslava Fialová (Curych), Jindřich Chaloupek, František Fiedler, Miloš Spoutil (Paříž), Alena Lotová (Goteborg). Bratr starosta R. Fiala s bratrem jednatelem L. Králem před zahájením jednání 184 Schůzi zahájil a řídil starosta Ústředí bratr Dipl.Arch. Rudolf Fiala, za- pisovatelkou schůze byla zvolena sestra Libuše Krakovičová. Vzpomenuto sokolských sester a bratří, kteří v uplynulém období navždy opustili sokolské řady a o jejichž úmrtí byla Ústředí podána zpráva. Byli to - v Anglii Vladimír Krejčí, Míla Leuchterová, v Austrálii Ferda Herz, Antonín Hořčička, Irma Košařově, Jaroslav Kozák, Josef Srb, ve Francii Eduard Holeček, Marie Polanské, v Jižní Africe Jan Majer, Marie Vildová, v Kanadě Rudolf Fraštacký, Jaroslav Janečka, Blažena Jeřábkové, Jan Mikl, v Rakousku František Císler, Marta Fialová, Karel Chalupa, Josefa Sedláčkové, Jan a Milena Sokolovi, ve Španělsku Bohuš Tobyška, ve Švýcarsku Dobroslav Dusil, ve Spo- [pageend32]Zleva: sestra Libuše Krakovičová, bratři Robert Rada, Ludovít Král, Vladimír F. Svoboda, Rudolf Fiala, sestra Dagmar Bergová, bratr Bernhard Zoder. Zleva: bratr starosta Rudolf Fiala (v čele), sestra Dagmar Bergová, bratři Zdeněk Bidlo, Bernhard Zoder, Viktor Kent, Rudolf Němeček, Vítězslav Lota. Zleva: sestry Marta Hornerová, Gisela Sionová, Dagmar Bergová, Stana Dvořáková, bratr Rudolf Němeček; v pozadí (u okna) br. František Kalousek. 185 [pageend33]jených státech Karel Bednář, Bláža Ciháková, Mikuláš Ferjenčik, Joseph J. Karabin, Jaromír Marek, Zdena Marková, Jan Novozámský, Jiří Spánek, ve vlasti Božena Matějovcová-Holečková, Václav Pavlovec. Bratr starosta také připomněl, že 3. ledna 1988 uplynulo sto let od narození významného sokolského pracovníka v zahraničním Sokole, bratra Leoše Mileče, který zemřel v roce 1984. V obsažném jednání byl schválen zápis minulé, 77. schůze výboru a projednány a schváleny podrobné zprávy o činnosti Ústředí za uplynulé období: a) předsednictva s návrhem na složení odborů a komisí Ústředí pro nastávající období, b) cvičitelského sboru mužů s následující rozpravou o dosavadní podmínce nácviku a cvičení prostných pro účastníky sletových závodů a soutěží, c) cvičitelského sboru žen, doplněnou výsledkem jednání soutěžní komise pro přijetí skladeb společných cvičení pro VII. slet v Paříži (komise přijala skladby pro žactvo, dorost a členstvo, zvláštní cvičení dorostenců a mužů, cvičení žen s obručemi a Slovenské besedy), d) vzdělávacího sboru s následující rozpravou o náplni a úrovni vzdělavatelské činnosti v jednotách a župách a o způsobu provádění členského slibu, e) hospodářských a účetních dozorců a finanční zprávy za rok 1987. Z finanční zprávy vyplývá, že největší výdajovou položkou zůstává i nadále ztrátový časopis Ústředí. Velmi podrobně byla pak projednána zpráva sletového výboru VII. sletu Cs. sokolstva v zahraničí r. 1990 v Paříži, kterou podal místostarosta Ústředí a předseda sletového výboru bratr Robert Rada; oznámil složení sletového výboru a uvedl podrobnosti dosavadního jednání s příslušnými činiteli v Paříži o zajištění stadionu, tělocvičen, sálů a dalších potřebných sletových objektů. Uvedl rovněž několik možností ubytování sletových účastníků a hostů. Další velmi podrobnou zprávu o přípravě a organizačním zajištění zimních sletových her podala sestra Marta Homerová; zimní hry se budou konat v předsletovém roce, 25. a 26. února 1989, v lyžařském středisku St. Ulrich v Rakousku. Slet, jeho celková příprava a organizace všech podniků souvisejících se sletem, byly předmětem velmi obsáhlé a podnětné následující rozpravy které se účastnili všichni přítomní; po jejím ukončení a na základě dohodnutých hlavních zásad organizace sletu, byl schválen předběžný sletový rozpočet a rámcový plán sletového pořadu. V závěrečné části jednání byly podány zprávy odborů a komisí Ústředí a projednány došlé návrhy. Usneseno, že jednotě Sydney v Austrálii bude prodloužena úleva placení členských příspěvků, příspěvků na fond škol Ústředí a splátek bezúročné půjčky na stavbu sokolovny. Výbor schválil návrh přesed- nictva, aby Ústředí převzalo patronát nad pomníkem obětem komunismu v Torontě. Výbor s jednomyslným souhlasem vzal na vědomí zprávu předsednictva o udělení medailí Ústředí zasloužilým sokolským pracovníkům v Kanadě, bratřím Janu Fellmannovi, dr. Karlu Jeřábkovi a dr. Zdenku Vykoukalovi z Toronta a bratru Josefu Hamatovi z Winnipegu; medaile jim budou podle možnosti předány na VIII. sletu župy Kanadské v Montrealu. Příští schůze výboru, které bude jednáním písemným, se bude konat 28. prosince 1988. Schůzi výboru předcházela v pátek 22. dubna 1988, rovněž v Paříži, schůze předsednictva Ústředí. Přijala a schválila zprávy činovníků Ústředí za uplynulé období, projednala návrhy a doporučení pro nastávající schůzi výboru. Podstatná část jednání schůze byla věnována otázkám příprav a všeobecné organizace VII. sletu v Paříži r. 1990. 186 [pageend34]ZE SOKOLSKÉHO SVĚTA ŽUPA AUSTRALSKÁ Johannesburg STŘELECKÉ ZÁVODY jednoty, jejichž třetí ročník se konal 13. března 1988 na střelnici klubu Ray Wolf za účasti 24 střelců, byly velmi úspěšné. V soutěži o nejlepšího střelce roku (loveckými puškami) se o prvé místo dělili bratři P. Keist a J. Henych, třetí byl bratr P. Vrblic. V střelbě z brokovnic a pistolí zvítězil J. Henych před J. Keistem a V. Tvrdkem, putovní pohár "krále střelců" získal bratr J. Henych, pohár v soutěži "Men vs. men" získal bratr V. Tvrdek. JOSEFSKÁ ZÁBAVA pořádaná 26. března 1988 v německém klubu v Edenvale se znamenitě vydařila. Zlatým bodem pořadu byla vtipná "módní přehlídka" a vhodným zpestřením programu byla taneční soutěž o ceny. Neméně úspěšný byl společenský večírek pořádaný 29. dubna 1988 ve Vanderbijlparku a další večírek uspořádaný v Pretorii u Luptáku. ZÁVOD V MOTOCROSSU na motocyklech 80-500 ccm uspořádala jednota letos 5. června na pozemcích Eureka Motocross. Živě sledované závody sestávaly ze 4 rozjížděk z nichž měla každá tři kola a trvala přibližně 9 minut. Pořadí nejlepších v kategorii mužů: 1. Vašek Tvrdek, 2. Jirka Henych, 3. Dušan Mitana, v kategorii dorostu: 1. Mark Henych, 2. Dušan Mitana ml. PRVNÍ TENISOVÝ TURNAJ v Jižní Africe byl pořádán jednotou 11. a 12. června 1988 na dvorcích německého klubu v Edenvale za účasti 22 hráčů a hráček. V dvouhře zvítězila u žen K. Kučerová, u juniorek B. Juřicová, v soutěži starších žen K. Spa- lovská. V soutěži mužů zvítězil J. Spalovský, u juniorů pod 12 let R. Horvát, u juniorů do 18 let J. Spalovský, v soutěži starších mužů R. Holtz, cenu útěchy získal M. Spalovský. V čtyřhře zvítězili u žen K. Spalovská s K. Kučerovou, u mužů J. Troják ml. s M. Spalovským. Po ukončení soutěže předal ceny vítězům starosta jednoty bratr Pavel Vrablic. (Zvěsti.) Melbourne IX. REPRESENTAČNÍ PLES pořádaný jednotou v sále sokolovny 4. června 1988 byl, jako obvykle, úspěšným dostaveníčkem celé melbournské krajanské veřejnosti. VALNÁ HROMADA jednoty se konala za velké účasti členů 26. června 1988 v sokolovně. Po schválení zpráv činovníků a udělení absolutoria odstupujícímu výboru byl na další období zvolen výbor, jehož členy jsou sestry a bratři: starosta J. Petráň, místo- starosta Z. Robeš, náčelník J. Tůma, náčelnice J. Nováková. Členové výboru: J. Nešpor (jednatel a redaktor Věstníku), J. Kadaně (pokladník), J. Dohnal (matrikář), P. Pospíchal (hospodář), Z. Galetková (zapisovatel- ka), B. Přibylová (předs. zábavního výboru), S. Richtrová (knihovnice), J. Viola (archivář a kronikář), A. Wagne- rová (zpravodajka), L. Adam, J. Skálová, V. Sosnovec, R. Kugler, J. Schoenpflug, V. Haramul, P. Unger, M. Hemala, K. Brodecký, V. Brodec- ký, V. Truhlář, V. Horný. Hospodářskými a účetními dozorci byli zvoleni bratři J. Vaněk a F. Zižka. MIROSLAV CHRPA, oblíbený oddaný člen jednoty, zemřel po dlouhé těžké nemoci. (Sokolský list.) 187 [pageend35]Springbok BUDOUCNOST SOKOLA byla předmětem mnoha úvah výboru jednoty koncem minulého roku. Dospěl k názoru, že sokolská činnost bude úspěšně pokračovat jen tehdy, podařili se předat pochodeň sokolského elánu mladší generaci. Z řady nápadů o vyřešeni tohoto obtížného problému byl přijat návrh na zorganizování sokolských tanečních hodin. Úkolu se ujal bratr náčelník Pindék s manželkou (sestrou náčelnicí); podařilo se jim podchytit přes 20 dorostenců a dorostenek, kteří se scházejí každou středu večer v tělocvičně, kde kromě tanečního umění je naši náčelničtí manželé učí základním společenským pravidlům. Mladým se to líbí a přesto, že většina je již narozena v Jižní Africe, mluví mezi sebou česky. Po prvním tříměsíčním tanečním kursu byla též zahájena škola českého jazyka, jež byla spojena s druhým tříměsíčním kursem. Prakticky se dorost před tanečními seznamuje se základními pravidly českého jazyka. Skoro nemožné se stalo skutečností a druhé taneční byly zakončeny tradiční prodlouženou. Jak na tuto sokolskou činnost jednoty reagovala krajanská veřejnost lze vyčíst z následujícího závěru článku p. J. Stikarovského v 'Našinci': "... proto patří dík nás všech Sokolu Springbok a bratru a sestře Pindákovým, kterým se podařilo nejen na první pohled nemožné, ale kteří to "nemožné" dotáhli do úspěšného konce. Obnovili zde v Jižní Africe pokračování tradičních "Tanečních", shromáždili kolem dvou tuctu dorostenců a dorostenek a po třech měsících sklidili bohatou úrodu. Nejen, že naučili naše děti, zvyklé prozatím jen hopsat do taktu "disko" decibelů, konvenčním společenským tancům, ale též je naučili manýrům. A co nejvíc: podchytili jejich zájem o Sokol, takže stará obava, že sokolská a československá myšlénka odchodem nás starších odumře, se dnes v Sokole Springbok dosti důrazně odsunula ad- acta. Důkazem toho byla první československS Prodloužená v Jižní Africe, kterou Sokol Springbok pořádal v sobotu 25. června ve své tělocvičně v Braamfonteinu. Nejsem přítel superlativů, ale všechno dopadlo bez jediné chybičky dobře, jídlo výborné, ani žízní nikdo netrpěl - a všechno dohromady za 15 randů na osobu. Mládež i páni rodičové se vy- tančili do sytosti, a že se to opravdu líbilo potvrzuje fakt, že původně plánované ukončení o půlnoci, bylo posunuto o dvě hodiny. Takže to jde! Jako též šly lekce českého jazyka, které před každou taneční hodinou byly přednášeny prof. dr. Hnízdem. Nemíním dělat předčasné závěry, ale s potěšením sleduji, že díky Sokolu Springbok nám začíná vyrůstat mladá, národně uvědomělá generace. Generace slušných a nadějných chlapců a děvčat, kteří poznávají, že československá tradice neznamenají jen pivní sedánky a velkorysé řeči o ničem. Jednota Springbok nehodlá usnout na vavřínech: taneční hodiny, i s výukou češtiny, budou již od příští středy pokračovat i v budoucnu, k čemuž lze dodat pouze přání mnoha úspěchu a dík nás všech." (dra) Sydney 37. VALNA HROMADA jednoty se konala za hojné účasti členstva 17. dubna 1988 v sokolovně. Jednání zahájil a řídil starosta bratr Ing. M. Doležal, který ve své zprávě shrnul celkovou činnost jednoty a naznačil úkoly jednoty a Sokola vůbec do budoucna. Další činovníci pak přednesli své velmi obsažné a pečlivě vypracované zprávy z nichž byla zřejmá veliká snaha všech o činnost stále lepší. Nejradostněji byla přijata zpráva, že jednota v uplynulém období zaplatila všechny půjčky na sokolovnu a budova tedy patří plně a jen Sokolu. Po schválení všech zpráv a udělení absolutoria odstupujícím činovníkům byl na další období zvolen výbor, jehož členy jsou sestry a bratři: 188 [pageend36]Starosta M. Doležal, místostarosta J. Zahrádka, náčelník O. Marik, náčelnice I. Mašková, vzdělavatel K. Jeníček. Členové výboru: L. Brich- tová (jednatelka), G.J. Jelínek (pokladník), R. Hosák (společenský referent a hospodář), A. Nypl, L. Březný, F. Ctvrtečka, A. Hercok, J. Jelínek (matrikář), K. Saltman, L. Merendová, K. Kilián, R. Černý (knihovník), A. Brichta, H. Zahrádková, J. Sanda, M. Merenda, V. Novák, M. Nováková, B. Minařík, L. Maříkové, J. Vilímovský, P. Válek, A. Kilianová, I. Austerová, J. Mesteková, M. Bohdanová, J.E. Vřečonka; členové výboru za pobočku Canberra V. Kašpárek, K. Král, Z. Kašpárková. Na ustavující schůzi nového výboru byl právním zástupcem zvolen bratr dr. Bořek Šindler, pro výkon úřední účetní revise byl jmenován Allan Tagg. Nový výbor si určil za hlavní úkol zakoupiti od vlády státu New South Wales pozemek na němž sokolovna stojí. Dosavadní jednání s Dělnickou vládou, jež byla v posledních volbách poražena, nebylo úspěšné; tato vláda požadovala za pozemek $ 140,000, příliš vysokou pro jednotu. Výbor doufá, že nová vláda stanoví cenu přijatelnější. V.S. ŽUPA ŠVÝCARSKÁ Basilej 5. ROČNÍK VOLEJBALOVÉHO TURNAJE smíšených družstev byl s velkým úspěchem pořádán jednotou 15. května 1988 ve sportovní hale v Binningenu za účasti 6 družstev z 5 jednot Sokolské župy Švýcarské. Hrálo se systémem každý s každým na dva vítězné sety. Konečné pořadí: 1. Sokol Curych, 2. Sokol St. Gallen, 3. Sokol Solothurn, 4. Sokol Basilej, 5. Sokol Solothurn II., 6. Sokol Lucern. Bern VEČER HAŠLEROVYCH PÍSNÍ byl uspořádán jednotou v sobotu 14. května večer. Úspěšný program velkého výběru Hašlerových písní předvedla lucernská skupina v níž působili dr. O. Branná, V. Branný, J. Havlín, B. Kubešová, S. Malý, M. Moravcová a M. Moravec. DEN UPRCHLÍKŮ pořádaný každoročně v hlavním městě Švýcarska se konal letos 18. června. Členové jednoty připravili na náměstí před parlamentem dva stánky - kulturní a kulinářský. Již tradičně byl kulinářský Stánek doslova obležen a vynikající výrobky, které přineslo 16 sester, byly vyprodány během tří hodin. Mnoho návštěvníků si prohlíželo a také koupilo vystavené knihy našich autorů v němčině, francouzštině a angličtině, malované kraslice a panenky v národních krojích. Návštěvníci u Stánků byli ze všech končin světa a tak na příklad některé kraslice poputují do Guatemaly a některé knihy až na Nový Zéland. Vystoupení dvou tanečních skupin sokolské a skautské mládeže z Bernu bylo odměněno vydatným potleskem a naše krásné národní kroje ve třpytu slunce byly vyhledávaným objektem přečetných fotografů. (Zpravodaj.) ŽUPA VÍDEŇSKÁ Vídeň XII-XV, JARNÍ VESELICE pořádaná tradičně jednotou na župním hřišti v Kier- lingu se konala v neděli 12. června. Sokolské hřiště bylo péčí bratra K. Fáry a jeho spolupracovníků vhodně a dobře připraveno a vedoucí zábavního výboru bratr A. Beran účelným rozdělením úkolů zajistil bezvadný průběh slavnosti. Veselici zahájil oficielně starosta jednoty bratr Pavel Florián, který přítomné ve stručném proslovu 189 [pageend37]srdečně přivítal a současně již pozval na podzimní jubilejní slavnosti jimiž bude jednota oslavovat sto let své činnosti. Počáteční reprodukovaná hudba byla záhy vystřídána výborně hrající dechovkou "Rozmarýn" doplněnou harmonikářem a zpěvákem Romanem Strakou. Nálada byla výborná, mládež i dospělí se tužili v odbíjené a stolním tenisu, pro mladší mládež byly organizovány závodivé soutěže a hry, zájemci o angličtinu měli možnost si vyzkoušet své znalosti u sestry Kalouskové ml. Den v příjemném prostředí až příliš rychle uběhl a všem sestrám a bratřím, kteří přispěli k zdaru tohoto pěkného sokolského a krajanského podniku lze jen poděkovat a blahopřát. (VSL.) ŽUPA ZÁPADOEVROPSKÁ Mnichov VALNÁ HROMADA jednoty, konaná 4. května 1988, byla zahájena starostou bratrem Jirouskem, který srdečně přivítal přítomné a stručně připomněl význam sokolské činnosti v dnešní době. Po schválení zápisu minulé valné hromady podal jednatel bratr T. Marino všeobecnou zprávu o činnosti jednoty v uplynulém období. Pravidelná cvičení se konala dvakrát týdně, v pondělí a úterý, jednota uspořádala opět úspěšný Tyršův sraz v Oetzu, zdařilé Sibřinky, lyžařské závody v Jachenau a vydala 4 čísla věstníku, "Sokolíka", jímž informuje své členy o činnosti jednoty a sokol- stva vůbec. Matrikářka sestra A. Benešová st. ve své zprávě uvedla, že jednota získala během roku 6 nových členů a mé nyní 75 mužů a žen. Sestra pokladní, A. Benešová ml., hlásila ve své zprávě celkovou výši DM 6,816.79 na hotovosti. Po kratší rozpravě byly všechny zprávy jednomyslně schváleny a na návrh účetních a hospodářských dozorců bylo odstupujícímu výboru uděleno absolutorium. V následujících volbách byl na další období zvolen výbor jehož členy jsou sestry a bratři: starosta František Meloun, místostarosta Vladimír Beneš, náčelník Karel Smejkal, vzdělavatelka dr. Marta Tůmová, členové výboru Tino Mariono (jednatel), Alena Benešová ml. (pokladní), dr. Alena Benešová st. (zapisovatelka a matrikářka), Josef Paul (náhradník). Hospodářskými a účetními dozorci byli zvoleni bratr Ing. Jan Kadlec a sestra Marie Paulová. (T.M.) Londýn VALNÁ HROMADA jednoty konaná 16. dubna 1988 byla spojena s kulturním odpolednem. V první části podali zprávy o činnosti jednoty za uplynulé období: jednatelka sestra D. Gallatová - vyřídila korespondenci ve spolupráci s bratrem starostou, rozesílala pozvánky na schůze a různé sokolské podniky, spolupracovala na Vzletu (věstníku jednoty) a účastnila se schůzí sletového výboru v Paříži; náčelnice sestra Dvořáková - součástí pravidelného cvičení byla rozcvička, cvičení na nářadí, volejbal a pochod se zpěvem; vedoucí žactva sestra Po- tučková - cvičení dětí bylo zpestřeno bruslením; vzdělavatel bratr Kocourek - jeho kniha o dějinách Sokola Londýn je skoro dokončena a přednáška, kterou o ní měl ve Společnosti pro vědy a umění, se setkala s velkým zájmem; matrikářka sestra Stallerová - jednota má 111 příslušníků, 64 mužů, 26 žen, 1 dorostence, 2 dorostenky, 6 žáků, 12 žákyň. Sestra matrikářka navíc píše a rozmnožuje Vzlet, urguje vybírání příspěvků, pomáhá s administrativou bratru starostovi a účastní se schůzí sletového výboru; pokladník bratr Dvořák - celkový stav v bance činí £ 3,145.74 a je uložen na třech účtech: běžném, depositním a investičním. Zprávy byly vesměs schváleny, na návrh hospodářských a účetních dozorců by- 190 [pageend38]lo odstupujícímu výboru uděleno absolutorium a přistoupeno k volbám nového výboru. Řízení schůze se po dobu voleb ujala sestra Gallatová, která jménem všech přítomných poděkovala bratru Stallerovi za jeho dosavadní vynikající práci ve funkci starosty. Ve volbách byl na další období zvolen výbor jehož členy jsou sestry a bratři: starosta Karel Staller, mí- stostarostové Danuše Gallatová a Miroslav Dvořák, náčelnice Stanislava Dvořáková, vzdělavatel Milan Kocourek, členové výboru Dagmar Stallero- vá (matrikářka), Ludmila Hašková a Oldřich Janovský (hospodáři), Růžena Potůčková (vedoucí žactva a dorostu), Hájek, Kolda, Koldová (zábavní výbor), Potůček, Zd. Václavík, Youdello- vá. Čestnými členy výboru jsou i nadále bratři Buršík, Kašpar a Kent, hospodářskými a účetními dozorci byli zvoleni bratři Šebek a Siberok. Valnou hromadu pozdravil předseda Cs. obce legionářské v zahraničí bratr mjr.gšt. M. Kašpar, který přítomné seznámil s činností bratří legionářů a vyzval k účasti na podnicích jimi pořádaných. V druhé části valné hromady byl promítnut film z posledních dvou let T.G. Masaryka v Lánech. (Vzlet) VZLET, věstník jednoty vydávaný třikrát v roce, v únoru, červnu a říjnu, ukončil letošním červnovým číslem svůj pátý ročník. Věstník vydávaný v rozsahu 20 stran obsahuje články ideové, vzpomínky na různé úseky dějin Sokola a národa, zprávy o činnosti londýnské jednoty a dalších jednot Sokolské župy Západoevropské, jakož i ostatních sokolských jednot v zahraničí včetně jednot amerických, posudky nově vydaných knih, "Žákovský koutek" pro mládež a příležitostné články v angličtině. Věstník také přináší četné básně, ukázky novodobé literatury a občasné úvahy politické. Bohatý a mnohdy velmi zajímavý a poučný text věstníku je vhodně doplňován výstižnými kresbami sestry D. Stallerové ml. a reprodukcemi četných fotografií. Paříž POCTA PADL"fM v obou světových válkách pro svobodu naší vlasti byla vzdána 14. května 1988 v Neuville St. Vaast a na čs. vojenském hřbitově LaTargette. Zájezd na tato pamětihodná místa byl organizován předsedou Sdružení čs. dobrovolců ve Francii bratrem J. Fišerou; pařížskou sokolskou jednotu zastupovali na této pietní slavnosti její starosta bratr Robert Rada a člen výboru jednoty bratr J. Kružík. PRAVIDELNÁ CVIČENÍ všech složek se opět konají každou sobotu odpoledne v tělocvičně v St. Mandě, která je nyní již celá desetiletí "domovem" pařížských sokolů; je ovšem také již značně poznamenána stářím a málo vyhovující pro moderní tělocvičnou činnost. Výbor jednoty proto přijal s velkou radostí sdělení správy města St. Mandé, že v příštím roce bude jednotě přidělena nová, moderně vybavená tělocvična. STAVBA ALTÁNKU na "Sokolské louce Leoše Mileče" v Gourney je již od dubna pod střechou. Jeho celková plocha 48 čtverečních metrů bude sloužit hlavně účastníkům letních slavností, novému sonorisačnímu zařízení a v zimě k skladnění různého náčiní, nářadí a jiných potřeb. Výbor nyní hodlá na louce ještě zřídit zvláštní dětský koutek, čímž by současný plán výstavby Sokolské louky byl splněn a ukončen. PŘÍPRAVA VII. SLETU Cs. sokol- stva v zahraničí r. 1990, jehož provedením v Paříži byla jednota pověřena Sokolskou župou Západoevropskou, bude hlavní náplní činnosti jednoty v předsletovém období. Konání sletu v Paříži bude vyžadovat mnoho přípravných prací a přesto, že členstvo ostatních evropských jednot přislíbilo pomoc, bude hlavní břemeno práce ve sletovém výboru spočívat na bedrech členů jednoty pařížské. (S.O.S.) 191 [pageend39]5.-9. Čer venc e 1990 VII. SLET ČESKOSLOVENSKÉHO SOKOLSTVA V ZAHRANIČÍ PAŘÍŽ, FRANCIE Če s k o s l o v e n s k y s o k o l v z a h r a n ič í - c z e c h o s l o v a k s o k o l a b r o a d Majitel a vydavatel: Ostředí československého sokolstva v zahraničí Owner and publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné $ 6.00 (U.S.) ročně - Subscription $ 6.00 (U.S.) per year. Administrátor - přijímá změny adres a předplatné ze všech zemí: Subscription orders, changes of address should be directed to: Otto Stehlík, 1665 Bloor St.East, Apt. 1001, Mississauga, Ont., Canada L4X 1S4 Redaktor: Jan Waldauf, 2333 Kenbarb Road, Mississauga, Ont., Canada L5B 2E9 [pageend40]