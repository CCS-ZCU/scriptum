JOSEF OLŠR DĚDICTVÍ OTCŮ Spolky a organisace často nesou jména svých zakladatelů nebo jiných slavných mužů, k nimž mají zvláštní vztah. Ovšem mnohdy to bývá jen prázdný titul bez hlubšího ideologického základu. » Nový život« jako měsíčník Cyrilometodějské ligy se hlásí svým jménem k dvěma světcům, kteří stojí na úsvitě našich dějin, u kolébky naší křesťanské kultury. Maně se vynořuje otázka, zda je to jen jakési zbožné gesto úcty k našim věrozvěstům, anebo to má vyjadřovat určitý hlubší vztah k životnímu dílu svátých Cyrila a Metoděje, k tomu co nazýváme cyrilometodějskou tradicí. Myslím, že není docela zbytečné zabývati se tímto problémem. Za posledních sto let našeho kulturního života co chvíli se někdo oháněl nějakou tradicí a prohlašoval nás za národ toho neb onoho muže. Nebylo divu, že prostý český člověk v tomto zmatku tradic a jmen mohl být skutečně na rozpacích, čí vlastně jest jeho národ, a zapomenout, že národ musel přece existovat alespoň o něco dříve než kterýkoliv z jeho synů. Totiž v obyčejném životě zpravidla syn dostává jméno a dědictví po otci, ktežto v našem případě národu se dostávalo jména a dědictví po jeho více nebo méně slavných synech. Avšak i v katolických kruzích se nejednou mluvilo a psalo o více tradicích, — cyrilometodějské, svatováclavské, sváto vojtěšské a jiných, — a musíme si přiznat, že nebyl vždy jasný ani jejich pojem ani jejich význam. Pojem tradice předpokládá určitou vůdčí myšlenku, určitý program trvale usměrňující činnost k určitému cíli. K podstatě pravé tradice patří životnost, neboť tradice odumírají právě proto, že aktuálnost jejich programu byla vyčerpána a historický vývoj přinesl jiné problémy, na jejichž řešení již nestačí. Tedy i správný výklad cyrilometodějské tradice třeba hledati právě ve vůdčí myšlence činnosti svátých Cyrila a Metoděje, v jejich programu, který se snažili uskutečnit svým apoštolským působením na Velké Moravě a v němž vychovávali své žáky, kteří měli pokračovati v jejich díle. V druhé polovici IX . století Velkomoravská říše, tehdejší stát našich předků, stála před svým základním problémem : Jak se zapojit do společenství křesťanských evropských národů a zachovat si přitom svou státní a kulturní svébytnost. Jak řešili tento problém svati Cyril a Metoděj ? Cyril a Metoděj pocházeli z Byzance, byli vychováni v jejím duchu, byli proniknuti její kulturou. Tehdejší Byzantská říše, i když měla své nedostatky, přece byla státem hluboce křesťanským. Proto svati Bratři usilovali především o rozšíření, upevnění a prohloubení křesťanství ve Velkomoravské říši, aby v ní byl uplatňován křesťanský světový názor v životě soukromém i veřejném. Křesťanství vnášelo řadu nových prvků do primitivního politického a sociálního života Velkomoravské říše. Především byla to zásada všeobecné a bezpodmínečné platnosti křesťanských mravních zákonů pro vládce i poddaného. Autorita státu byla sice povznesena tím, že křesťanství dávalo spravedlivým zákonům panovníkovým náboženskou sankci, avšak zároveň omezovalo ve prospěch poddaných svrchovanou zákonodárnou a soudní moc knížete tím, že ji podřizovalo mravním zákonům spravedlno- ROČNÍK V II Ř ÍM - ČERVENEC -1955 ČÍSLO 7 [pageend1]sti a lásky. Křesťanství upevňovalo rodinný život a vymezovalo každému, i sociálně nejslabšímu, minimum nezadatelných lidských práv, která mu nikdo, ani panovník, nemohl vzít nebo omezovat. Tyto nové zásady zasahovaly hluboko do vnitřního života velkomoravského státu, který se působením Cyrila a Metoděje zvolna přetvořoval v křesťanskou říši. A právě náboženským a mravní povznesením lidu přispívali podstatně k upevnění politické samostatnosti Velkomoravské říše, která se mohla takto zapojit jako rovnocenný člen do společenství křesťanských národů a podle možnosti si v něm zajistit i vynikající místo. Slovanské pohanství bylo chudé kulturními hodnotami ve srovnání na příklad s pohanskou kulturou řeckořímskou. Slované neměli tehdy ani vlastního písma a počátky knižní kultury pronikaly k nim s křesťanstvím v latinském a řeckém jazyku. Svatý Cyril sestavil zvláštní abecedu, která zachycovala cele hláskové bohatství slovanské řeči a začal překládat do staroslovanštiny Písmo svaté a bohoslužebné knihy, a tím položil základy slovanské literatury. Dnes i primitivní národy užívají v literatuře své vlastní řeči, a proto snad ani nedovedeme plně pochopit význam a dosah Cyrilova odvážného činu. Prostou řeč slovanských bojovníků, rolníků, rybářů a pastevců Cyril, jeden z nej vzdělanějších mužů tehdejší byzantské říše, postavil vědomě v literatuře i v liturgii na roven latině a řečtině, vybroušeným jazykům s tisíciletou literární tradicí. Byla to hotová revoluce v tehdejším evropském kulturním světě, neboť současní vzdělanci psali latinsky nebo řecký a řeč lidu nepokládali za důstojnou vyjadřovati vznešené theologické a kulturní pojmy. Zde geniální Cyril daleko přerostl své současníky. Cyril a Metoděj nezaměřovali svou kulturně náboženskou Činnost jednostranně jen na Východ, jak by je k tomu mohl svádět jejich byzantský původ. Učili své žáky řečtině i latině, aby mohli čerpat ze všech zdrojů tehdejší evropské kultury. Tuto universalitu cyrilometodějské velkomoravské kultury krásně vyjádřili jejich žáci tím, že nad rakví prvního moravského arcibiskupa Metoděje odsloužili pohřební obřady slovansky, řecký a latinsky. Politická a kulturní svébytnost Velkomoravské říše mohla býti podstatně upevněna zřízením vlastní velkomoravské hierarchie. I tento problém Cyril a Metoděj vyřešili prozíravě tím, že se opřeli o autoritu římského papeže, kterého uznávali za hlavu všeobecné Kristovy Církve, shodně s autentickou tradicí křesťanského Východu i Západu. Na výtky německých biskupů, že působí na jejich území, odpovídali jednoduše : učíme na území svátého Petra, to jest na území podřízeném přímo římskému papeži. Do Říma šli dát světit své žáky, v Římě žádali o zvláštní církevní orga- nisaci pro Velkomoravskou říši. V Římě žádali o potvrzení slovanské liturgie, do Říma se šli ospravedlňovat, když byli nařčeni z bludného učení a porušování církevních zákonů. Skutečně důvěra a láska svátých Cyrila a Metoděje k římskému papeži je tím obdivuhodnější, že to byli původem Byzantinci. A čkoliv svátý Metoděj byl několikrát obžalován v Římě a musel se ospravedlňovat, přece nevidíme u něho žádnou zatrpklost vůči papeži. Vždy znovu vše vysvětluje a předkládá papeži důkazy své pravověrnosti v přesvědčení, že papež rozhodne vždy spravedlivě, bude-li správně informován. A tato věrnost svátých Cyrila a Metoděje Apoštolskému stolci byla také uznána a oceněna samými papeži. Cyrila chtěl papež Ha- drián dát pohřbít ve své vlastní hrobce. Metoděj byl jmenován moravským arcibiskupem a papežským legátem, což byl jistě projev veliké důvěry papežovy. Cyril a Metoděj byli uznáni katolickou Církvi za svaté, kdežto pravoslavná církev cařihradská, která ctí jako světce jejich současníka Fotia, nepřijala do seznamu svých světců slovanské apoštoly Cyrila a Metoděje. Takový byl v hrubých rysech program životního díla Cyrila a Metoděje, takový je obsah a smysl cyrilometodějské tradice. Celé naše dějiny nám ukazují, že základním problémem našeho národa stále byl a je dosud základní problém Velkomoravské říše ; Jak se zapojit do společenství evropských křesťanských národů a zachovat si přitom svou státní, národní a kulturní svébytnost. Myslím, že není třeba zvlášt dokazovat, že všechny základní složky cyrilometodějského řešení tohoto našeho základního problému jsou aktuální dnes jako za dob Velkomoravské říše. Ča146 [pageend2]sový odstup nám jen potvrzuje jejich správnost. Daleko mocnější a početnější národy polabských Slovanů zahynuly, poněvadž se nedovedly zapojit do společenství evropských národů v duchu cyrilometodějské tradice. Kdykoliv náš národ potřeboval duchovní vzpruhy, vždy se obracel k cyrilometodějské tradici. Rozkvět našeho náboženského, kulturního, národního života byl vyznačen oživením tradice a kultu cyrilometodějského ; stačí vzpomenout na dobu Karla IV., baroko, národní a náboženské obrození v minulém století. Ve svém náboženském a kulturním životě se musíme opřít o mocnou tradici, neboť živá tradice znamená trvání, kontinuitu, rozvoj a růst. Příkladem nám jest sama Církev Kristova, v níž tradice má tak zásadní význam. Jen proto, že jest neustále věrna apoštolským, to jest svým prvotním tradicím, může katolická Církev po devatenáct století odolávat všem nebezpečím, mohutnět, rozvíjet se a přitom zůstávat stále touž Církví. Oporu cyrilometodějské tradice potřebujeme zvláště my v cizině. Především ona nás bude neustále spojovat s duší našeho katolického lidu doma. Ona zabrání, abychom se nestali také nábožensky a kulturně » Displaced Per- sons«, stromy vyvrácenými z rodné půdy. Budeme se moci mnohému naučit v cizině, ale budeme také umět si vybrat z toho jen to, co odpovídá našim poměrům a nebudeme lehkomyslně odhazovat cenné prvky naší tradiční náboženské kultury. Zůstaneme-li věrni cyrilometodějské tradici, neodcizíme se domovu. Jiří Kavka : AKVAREL VĚČNOSTI. Z vězení svého času viděl jsem. umírat Hudson. Zde končí poslání řeky každou chvíli. Ale pramen a ústí jsou jen konce prstenu, rozvinutého do roviny. Mávnutím křídla zhasil před mými zraky pták hvězdu. Na jejím místě hned vytryskla jiná. Po každé však se vychýlil kompas mé naděje, mířící na Sever ku. Ze stigmat našeho Času zdá se nám krvácet věčnost. Ale to naše touha krvácí, bojíc se dozřít, že věčnost je prsten, v němž počátky a konce splývají. (Ze sbírky » Úlomky torsa «) RAIMONDO SPIAZZI FRA ANGEL!CO - ANDĚLSKY MALÍK (K pětistému výročí jeho smrti) Oblast umění je bezpochyby oblast autonomní. Je to kult krásna a pokus o jeho živé znázornění. Jako by se v ně mělo vtělit estetické dojetí, jež krásno vzbudilo v duchu. Avšak umělec je člověk, který se raduje z krásy a podle své vnitřní disposice — otevřené více nébo méně vlastnímu smyslu krásy, své božské transparenci — vyjadřuje ji podle sklonů svého ducha, v němž kvete nebo nekvete ctnost, jenž je otevřen anebo uzavřen poslání lidskosti a lásky. A to právě je důvod, proč Fra Angelico, jenž se radoval z krásy jako světec, sdělil nám její lesk jako apoštol. Splnil tak v oblasti krásna své poslání » bratra řádu kazatelského «, aniž přitom přestal být velkým umělcem. Svatý Otec Pius X II. popsal svatost tohoto dominikánského řeholnika ve své řeči při zahájení výstavy Angelikových obrazů ve Vatikáne slovy, jež by mohly tvořit podstatu ka- nonisaění bully. Připomněl též » hluboce náboženské a lidské poselství, jež Fra Angelico kázal svým štětcem současným i budoucím generacím, které se nikdy neunaví rozjímáním jeho mystických visí. V nich krása a harmonie takořka překračují hranice lidské a otvírají jakoby skulinu do nebe. « Fra Angelico skutečně vykreslil ve svých obrazech tajemství víry, jak je vyprávějí evangelia (»vyprávění... prostinká a jejichž vzorem byli evangelisté «) a jak je současní dominikánští kazatelé předkládali lidu v tajemstvích modlitby růžence. Fra Angelico představoval svým štětcem tytéž pravdy jako jeho řádoví spolubratři. Použil umění jako účinného nástroje — v nej vznešenějším smyslu slova — svých kázání, hned panegyrického, jindy katechetického, jindy konečně exhorta- tivního. I o tom mluvil Pius X II. : » Když vyprávěl nebo představoval lidu božská tajemství, Fra Angelico jednal jako pravý » kazatel «, jímž opravdu b y l; tvarem a barvou chtěl vzbudit obdiv, aby pak mluvil více k duši samé ... « A jaký byl cíl Angelikových kázání? »S jedné strany Fra Angelico hleděl těm, kdo 147 [pageend3]uvidí jeho obrazy, vštípit pravdy víry, tím že promlouval k duši krásou ; s druhé strany si vzal za úkol přivést věřící ke konání křesťanských ctností; proto jim kladl před oči lahodné a vábivé vzory. « Když se však obracel ke svým řádovým spolubratřím, aby k nim mluvil v usebrání klášterní cely a vedl je na stezky dokonalosti, k životu spojení s Bohem, tu Angelikovo umění je ještě otevřenější, čistší a výmluvnější. Ocitáme se jakoby v klimatu, rozjímání nebo duchovních cvičení. » Když chce dát předmět k rozjímání řeholním spolubratřím, zvyklým rozjímat o nebeských věcech, Fra Angelico se pečlivě varuje všeho, co by mohlo vést k roztržitosti, na příklad silného rozdílu ve světle a barvách, mnohomluvnosti přílišného počtu osob a gest. Místo toho vystupuje navenek vnitřní svatost a čistota ...« Dovedná ruka Fra Angelica tak vykresluje ideál člověka. Je to jako pravzor celistvého člověka, který dovede odpovědět na otázky své doby ve světě kultury, v níž už žijí zárodky humanismu. Fra Angelico podal tento svůj pravzor v souladu s dominikánskou tradicí, a zvláště s naukou sv. Tomáše Akvinského. Své době tedy odpověděl křesťanským humanismem, jak jej čerpal z tomistické zásady, že » gratia supponit, sanat et perficit náturám — milost přepokládá, léčí a zdokonaluje přirozenost. « Fra Angelico tuto zásadu převedl a vyložil v mluvě umění. » Angelikovo umění«, praví Pius X II., » se stává věčným poselstvím živého křesťanství, a s jistého hlediska též poselstvím svrchovaně lidským, jež má svůj základ v síle náboženství dát člověku jeho pravou podstatu, člověk tak přijde do přímého styku s Bohem a s jeho tajemstvími, a stává se mu podobným ve svatosti, kráse, blaženosti: stává se člověkem, jak ten byl původně v mysli Boha, svého Stvořitele.« Je to dokonalý obraz biblického pojetí, přejatého a rozvinutého řeckými Otci a svátým Augustinem o podobenství Božím v člověku a o jeho obnově vykoupením. Pojetí, jež sv. Tomáš, Doctor Angelicus, položil jako těžisko své anthropologie a morálky, a jež Jan da Fie- sole, Pictor Angelicus, přeměnil v roztomilé obrazy. Vdechl tak život » pravzoru člověka, podobného andělům, v kterém vše je v rovnováze, vše je zářící a dokonalé ; vzor lidí a křesťanů, snad nemnohých v tomto pozemském životě, přece však třeba lidem tento vzor předložit k následování. « Je to člověk » ordinis rationis«, který podle sv. Tomáše dává podstatnou cenu a význam ctnosti, je to harmonický a vyrovnaný člověk, na němž se uskutečňuje toužený ideál Řeků, ideál, jejž křesťanství — a jeho věrný tlumočník Jan da Fiesole stejně jako svátý Tomáš — ukazuje ve svých svátých. Tu Pictor Angelicus vykresluje, jako by proměňoval v konkrétní historické postavy to, co Doctor Angelicus vykládá ve svém traktátu o ctnostech. Podobně jako Tomáš Akvinský i Jan da Fiesole podává mravní život jako rovnováhu a ukázněnost. (» Tuto ukázněnost vášní a citů «, praví sv. Otec, » chce Fra Angelico kázat křesťanským duším. «) Podává ji v jejích hlediscích positivní dobrotivosti, podobně jako v druhé čásťi Summy, v níž dobrotivost je popisována právě jako vrchol a praxe všech ctností. Co více, Fra Angelico podle svého nadání a svého duchovního charakteru ji předkládá v ovzduší nevídané rozjímavé krásy, i když dobře zná skutečného člověka. Jako by se vracel k nauce o » ctnostech očištěné duše — virtutes purgati animi«, které také sv. Tomáš rozvádí v závislosti na Plotinovi a Makrobiovi. Než právě tento » ideální svět«, tento » sladký a blažený svět«, svět budoucí, vlévá světlo přítomnému světu, a » může začít již nyní v skrytu duše. Duši jej tedy Fra Angelico předkládá a vybízí ji, aby do tohoto světa vstoupila. « V tomto pozvání je » poselství, jež Angelico odevzdává svému umění, s důvěrou, že ono bude nanejvýš schopno je i účinně šířit«. Tato účinnost má svůj původ v Angelikově duši, plné světla a nadpřirozeného žáru. Též Fra Angelico uskutečňuje svým uměním duchovní a apoštolský program, jejž svátý Tomáš, dědic a kodifikátor ducha sv. Dominika, shrnuje v slavnou větu : » contemplata aliis tradere — sdělovat druhým plody svého rozjímání «. I když se ukázalo, že není pravdivé vyprávění, jako by Fra Angelico maloval pohřížen u vytržení a rukou vedenou anděly, — » to ještě neznamená«, praví Pius X II., »jako by jeho hluboce náboženský charakter, jeho jasná a strohá askese, živená hluboce ctnostným 148 [pageend4]životem, rozjímáním a modlitbou, nevykonávaly jasný vliv na to, že se uměleckému výrazu dostalo té výmluvnosti, jíž Angelico přímo zasahuje lidskou mysl, a že proměňoval v modlitbu své umění, jak jsme to již několikrát zdůraznili. Ěíká se přece, » že kdo činí věci Kristovy, musí též dlít s Kristem vždycky. « Fra Angelico je tedy účinný kazatel. Je nejen » velký umělec «, nýbrž i » svátý řehol- ník «, » zvyklý tiché řeholní kázni a neustále pečující o dokonalost v myšlení, slovech i skutcích «, o dokonalost, jíž hledí dosáhnout i v umění. Nadto je Angelikovi vlastní kosmologie, jíž se naučil ve škole sv. Tomáše. Tato kosmologie, nauka o vesmíru, dává jas jeho duši, utváří jeho způsob myšlení, odhaluje mu přírodu, vede jej, aby ve stvořených věcech odhaloval odlesk Boha. Jako Doctor Angelicus stoupá k Bohu z věcí svými » pěti cestami«, tak Pictor Angelicus zpozoroval v nich estetickou hodnotu, vesmír přeměňuje v božském světle a jako by vkládá přírodě » svůj ideál krásy, jak si jej vytvořil ve svých rozjímáních nadpřirozeného světa «. » Z nauky svátého Tomáše se dále naučil velké synthesi vesmíru, rozděleného sice v mnoho nepatrných částí, ale počínajícího od Boha a k Bohu se vracejícího, když byl vykonal svou cestu zářící souladem, krásou, pravdou a svatostí. S touto synthesi jako bychom se znovu setkávali v Angeliko- vých slavných malbách, na nichž rozkošné postavy andělů, svátých, řeholníků, panen stojí kolem trůnu Vykupitele a jeho M atky... « Touto oplývající svatostí a zřejmým obrazem vnitřního života Angelicovo umění se povznáší » k důstojnosti Božího posla, protože vyzařuje větší počet jeho dokonalostí«. A proto nové a nové generace věřících pochopily Boží krásu a pravdivost z jeho estetické mluvy překypující duchovním obsahem, jako z nějakého kázání o tajemstvích sv. růžence. V růženci i v Angelikově umění právě živé slovo vnáší do srdce obsah pravd svaté víry. Neboť z nich obojí pramení, a kážou je lidé, kteří je znovu prožili v láskyplném nazírání na Boha. Fra Angelico rozjímal o Božích tajemstvích, skláněl se před nimi, a proto proměnil růženec ve vznešené umění, jež je jak nazíraní, tak i modlitba. Uprostřed tohoto růžence je Kristus ; po jeho pravici Maria, celá líbezná, Královna, Čistota pohřížená v modlitbu. Maria jediná jako by vyjadřovala všechno to, co chtěl Angelico ukázat lidem ■— ideál vznešené dokonalosti, uskutečněné v nezdolné věrnosti Kristovu poselství. Přeložil Petr Ovečka Tento článek napsal pro NŽ otec Raimondo Spiazzi. předseda Ústavu pro sociální nauky při filosofické fakultě papežské university » Angelicum « v Římě. KULTUROU Z KRISE. — Česká kulturní rada vydala provolání k exilové veřejnosti. Ohlašuje širokou akci a prosí všechny orgamsace, krajany a přátele v západním světě o pomoc. Chce zajistit vydávání alespoň nej lepších děl našich autorů v zahraničí a učinit je přístupná veřejnosti za přiměřené ceny. Kulturní rada je ochotna zajistit vydání nejprve deseti knih, za předpokladu, že se z milionového počtu krajanů ve svobodném světě najde do konce tohoto roku alespoň 300 zájemců, kteří pošlou předplatné vo výši 10 dolarů. Za ně dostanou sérii 10 tištěných knih, vybavených předními našimi malíři v cizině. Většina knih,které mají být vydány, byla odměněna v soutěži Kulturní rady nebo Křesťanské akademie. Knihy vyjdou péčí Sklizně. Začnou vycházet, jakmile se sejde 300 předplatných, nejpozději však v lednu 1956. Desátá kniha vyjde nejpozději k vánocům téhož roku. Pro případ, že by se snad 300 zájemců nenašlo do 31. prosince 1955, bude předplatné odesilatelům vráceno před koncem ledna 1956. Platební okolnosti: Částku 10 dol., nebo protihodnotu v jiné měně, je možno poslat ode dne vydání návrhu do 31. prosince 1955 buď najednou nebo v libovolném počtu splátek na tyto adresy : V USA : Mrs. Cilka Rozehnal, 2525 S. Avers Ave., Chicago 23, 111. — Ing. Charles Staller, 543 E - Paige Ave., Barberton, Ohio. •—• v Kanadě : Mirko Janeček, Box 81, Post Station D., Toronto 9, Ont. — v Anglii : Miss H. Polívková, 49, Belsize Ave., London, N. W. 3. — Mrs Věra Stárková, 56, Sutcliffe Ave., Earley, Reading, Berks. — ve Francii: VI. Zelený, 18-20, rue Claude Tillier, Paris 12e. — v Itálie : VI. Vaněk, via Giov. de Grassi, 9, Milano. — v Německu: Ant. Vlach, Hamburg 13, Postfach 2700, Postscheckkonto 79393. — ve Švýcarsku : Dr. J. Strnad, Lindenbúhl, Trogen, App. — ve Švédsku : St. Scottl, Linnégatan 15, Limhamn. — v Argentině : Enrique Jelínek, Casilla de correro 839, Buenos Aires. — v Brazilii: Irena Ceynar, Rua Odorico Mendes, 392, Sao Paulo. — v Austrálii: Mrs. J. Zacpa- lová, 46, Findon Ave., Seaton Park, South Australia, Bližší informace zašle : Dr. Robert Vlach, Slaviska Institutionen, Finngatan 12, Lund, Švédsko. 149 [pageend5]NAŠE POVÍDKA J A N Č E P : P O U T Ještě jednou si vzpomeneme na ten čas, kdy jsme dýchali naději jako vzduch. Hrůza ležela na východě a na jihu a na západě, hyl červenec 1915, ale život hnal výše a prodíral se k zítřku. NejhorSK léta měla ještě přijít, krev smíšená s blátem a s nudou a s ošklivostí, ale mládí sotva propukající nemohlo uvěřit, že by se příkrov neměl roztrhnout. Byla to chvíle oddechu, otec se vrátil z bojiště se zchromlou paží, a kdoví, než zas bude musit jít, bude třeba po všem. Jak se rychle zapomíná ! Bylo sotva několik měsíců, co přišla matka s pláčem z města a sundavši uzlík s ramen, položila si obě ruce na tvář. Cekali tenkrát marně den za dnem na červený lístek, a po vsi se už začínalo šuškat, že Josef Nepustil... Chudák ! Hodní lidé tam zůstanou a lumpům se kulka vyhne ... Matka se sešla na trhu se zrzavou Ferdinand- kou. Otec vždycky psával: Mám tady jen jednoho známého, Ferdinanda ze Sedmimostí. S tím vždy vzpomínáme na domov na své drahé ... A ten Ferdinand prý má úplavici a oznamuje ženě, že jeho kamarád Josef Nepustil z Habřin... Matka nemohla dopovědět a dětem šel mráz po nohou. Jaké to byly potom dni! A jaká úleva, když přišla zpráva z Vídně, že otec leží raněn ve všeobecné nemocni. Byli by jásali a děkovali, i kdyby byl měl utrženou ruku nebo nohu ... Jednou v noci slyšel Vojtěch ze spánku ťukání na okno a dupot bosých nohou po podlaze. Probudil se s výkřikem a přitiskl se ke zdi. Pak teprve poznal tvář pod štítkem vojenské čepice a skočil otci okolo krku. Byli tenkrát vzhůru do rána. Všecky otcovy věci voněly cigaretovým tabáken, neboť ranění vojáci byli ještě hýčkáni vlasteneckými dámami. Ve zvláštním balíčku měl prostřelené šle a zápisník se skvrnami po zaschlé krvi. V pravém rameni bylo vpředu i vzadu po hluboké červené jamce, takže se tam mohl vsunout prst. Také na krku bylo znát červený šev. » Stačilo pár milimetrů ...,« řekl otec a udělal neurčitý pohyb zdravou rukou. Za několik neděl byl propuštěn na roční dovolenou. Koncem června přestávala Vojtěchovi škola a letní měsíce ležely před ním v slunci jako hladina plavého obilí. Bude to ještě nějaký den trvat, než vjede kosa do stojatého lánu, a zatím se duch zaměstná rozjímáním věcí časných i věčných. K svátku Navštívení vydávalo se habřinské procesí na pouť. Proč neopakovat »cestu nazaretské Marie na hory do města Judova a nepodělit se o radost stárnoucí Alžběty? Jest čas k práci a jest čas k besedám, a běda lidem, až si nebudou moci dovolit tuto blahodárnou prázden ! Ranní větřík povívá korouhví a hlas » staršího bratra« se rozléhá omládlý mezi dvěma řadami domů. Pan farář v pluviálu vyprovází poutníky až ke kapličce za vsí. Hlouček žen s podkasanými sukněmi a s uzlíky na zádech se ztrácí v úvozové cestě mezi obilím a jeho sborová píseň se mísí útržkovitě s šelestěním trávy. Nepustilovi jeli za poutníky až druhý den vlakem. Otec si zavolal Vojtěcha večer do světničky a poradil mu, aby si vyleštil na ráno boty. Chlapec byl radostí bez sebe. Být vytržen z chumlu sourozenců a strávit s otcem dva dny důvěrné samoty ! Měl si po letech vzpomínat, že to bylo ponejprv a naposledy na tomto světě. Vojtěch byl na začátku nevděčných let, vyrostl prudce za ten čas, co ho otec neviděl, a všecka ta změna ho žalostně mátla. Styděl se za černé chmýří, které se mu rýsovalo den co den zřetelněji na horním rtu, a proudy mámení sladkého i zlého prolamovaly jeho svět. Teď seděl ve vlaku u okna proti otci a oba se dívali ven na uhánějící pole s vysokým obilím, s řadami stromů na mezích a podél silnic, s přikrčenými vesnicemi v boku strání. » Tady to už vypadá jinak než u nás,« řekl otec. Zdálo se to všechno travnatější, podél trati se táhla luka s ořezanými chuchvalci vrb. Babky, které se potýkaly v chodbičce s uzly a s mošnami, mluvily zpívavým přízvukem hu- línského kraje, a občas vstoupil do vozu voják 150 [pageend6]s pláštěm stočeným napříč přes prsa a dopadnuv těžce na lavici utíral si zpocená vlasy. Otec se dal s jedním do řeči. Byl to Polák, vracel se z Prahy z nemocnice a jel do Uher k pluku. Otec s ním zkoušel drobty své polštiny, vyptával se ho, odkud jest a kde se bil, ale on odpovídal, mávaje rukou, že jeho dědina je spálena, že měl doma matku a sestry, ale že o nich neví, a pak se položil na lavici a ve chvilce chrápal. Otec seděl chvíli mlčky a díval se do země. Snad mu připomněly těžké a vrásčité boty vojákovy únavu pochodů v haličském blátě, stání na stráži v mrtvé hodině před rozedněním, sevření srdce při hvízdnutí první kulky. Kolikrát v duchu odkládal shledání s rodinou na onen svět! Byli na poslední stanici. Dlouhá silnice vedla od nádraží ke kostelu a potom do zájezdní hospody. Otec objednal každému polévku a pivo a ostatek se dosytili ze zásob, které měli z domova. Na náměstí se ozval táhlý zpěv smíšených hlasů a Vojtěch skočil k oknu. Habřinské procesí se pomalu vleklo po městské dlažbě za ochablou korouhví. Jak jich bylo málo v tom cizím prostranství, jak se zdáli ubozí, zaprášení a ušlí! Byly to tytéž tváře, s kterými se včera pozdravili u kapličky za vsí, ale Vojtěch na nich četl stopy dlouhého odloučení, jako by měli za sebou vážnost neodvolatelného předsevzetí. Výrostek s růžencem okolo krku postavil korouhev do průjezdu a poutníci pomalu vstupovali do nálevny. Vítali se s otcem, kterého se tu nenadáli, a pak si poroučeli polévku a limonádu. Několik ženských zůstalo sedět venku na prázdných sudech a žvýkalo pomalu okoralou buchtu. Vojtěch je znal všechny, vídával je den co den v habřinském kostele, když ještě ministroval, ale od té doby, co odešel na gymnasium, na něho pohlížely nedůvěřivě. Vidouce ho mezi poutníky, strojily ústa k úsměvu, ale rozpači- tost mezi nimi nevymizela. » Bože můj, jaký jsem byl tenkrát chlapec!« myslil si Vojtěch a obrátil se na druhou stranu. Seděla tam také mladá žena po Antonínu Břízoví, který padl na vojně, a polykala váhavě tvrdé sousto. Starý Helekal jí vynesl ven trochu vína. » Napij se, Anežko, to tě vzpruží!« »Zaplať Pán Bůh, pantáto,« řekla a sáhla po sklenici. Sotva ji donesla k ústům, ruka se jí rozklepala a slzy se jí vyhrnuly vyznačenými stezičkami na tvářích. »Neplač, holka, neplač,« těšil ji stařec, » náš Jakub také už měsíc nepsal.« Procesí se hnulo z města. Starý Helekal s brejlemi na nose a s velikým poutním kancionálem předzpěvoval slova písně. »Bože, k Tvému milování...« a ženské hlasy ho následovaly vysokou táhlou vlnou. Cesta byla vroubena žebráky s flašinety i bez flašinetů a ztrácela se pomalu v prvním porostu. Lesnatá hora čněla před poutníky, posvátná hora Moravanů, obestřená světlem legendy, kterého nikdo nerozptýlí. Bílá svatyně blyskotala na temeni, lákajíc zároveň svou blízkostí i vzdáleností. » Tenhle kopec nanosili Tataři v přilbách ,« poučoval Vojtěcha jeden » bratr«, ukazuje na podivný pahrbek, skoro lysý. » Chtěli vystavět horu jako Sv. Hostýn.« Výrostek vpředu sundal korouhev a položil si žerď s křížkem na rameno. Cesta stoupá příkře vysokým jehličnatým lesem. Poutníci nezpívají, každý šplhá, jak může. Je »tabáková«. Vojtěch hledí do letního přítmí, v kterém poskakují drozdové a veverky, a je mu najednou divné, že by se tady mohlo žít den co den, chodit na roští a na borůvky, A vskutku, zahlédl za jedním kmenem člověka se sekyrou, ve všedních šatech, vousatého, jak sleduje procesí očima zcela střízlivýma, trochu posměvač- nýma. Ach, vždyť tady mají všední den, pomyslil si Vojtěch. Svátek je jenom pro nás, kteří se sem dostaneme jednou za rok, anebo možná jednou za život. Cesta se klikatí sem tam, kořeny borovic trčí napříč ze země jako tlustí hadi. » Jak je to daleko !« chce si pomyslit Vojtěch, ale vtom se v něm zarazí dech. Otvírá se před ním ohromné schodiště a na jeho konci kulatý chrám s blyskotavou kopulí. Matka Boží se nachyluje s portálu a královské Dítě drží v pěsti svazek křivých blesků. Chlapec měl živý dojem z pohádky o Janku Prosťáčkovi, před kterým se najednou položí cesta k ráji jako běloskvoucí koberec. Poutníci mají slzy v očích a starému Helekalovi se třese hlas, když notuje píseň na uvítanou. Vzdálenost se zkracuje schod za schodem a 151 [pageend7]zpěv lidských hrdel se mísí s nebetyčným hlaholeni zvonů. Konečně je habřinské procesí až docela nahoře, na dlážděném prostranství před kostelem, zase tak podivně maličké, shluklé, přihrbené, pokryté prachem dlouhé cesty. Jeho píseň se kříží se zpěvem jiného procesí a skoro zaniká v přívalu kovových zvuků a lidského jásotu. Ale už nezpívají, už leží na dlažbě před hlavním oltářem, už se plazí po kolenou, vzlykajíce hlasitě a vyrážejíce tíseň svého srdce u nohou Mariiných, tíseň svého srdce, opuštěnost a zoufalství svého života. Vojtěch je zaražen, vida odkryté slzy na tvářích lidí, od kterých by se nebyl nadál pláče, a hned obrací oči na oltář, neboť tam Té je určena tato hořká rosa, jenom před Jejím pohledem se obnažuje jizva, která pálí nejhlouběji. Kdo jiný by mohl pomoci, když ne Ona, Útočiště hříšníků, Potěšení zarmoucených? Hle, tam stojí vysoko nad svým popleněným stádem, na rtech jakoby náběh k úsměvu, v očích dobrotu a smutek. Slyší každého, všechny a každého zvlášť, a její úsměv je zasažen stínem, neboť ví, že mnozí už jsou vyslyšeni a že jim to bude kruté, dokud se před nimi nerozhrne záclona ... Nová a nová procesí přicházejí, vtlačují kolena do dláždění chrámu, smáčejí je pláčem, který už zní ze všech koutů, zachycují se očima o Její pohled. Země kolem dokola se kolísá, z mraků černého dýmu vyšlehuje oheň, zkáza se valí s hukotem hromu. Jenom tento pahrbek ční z povodně hrůzy, obemknut pažemi tonoucích, a obraz Té, která má v náručí Dítě a pod nohama hlavu Hada, svítí do tmy, Naděje naše ... K večeru se trochu uvolnilo, zástupy u zpovědnic prořidly, poutníci seděli rozloženi na trávníku před kostelem, vytahovali z uzlíků zásoby a psali tužkou pohlednice. Otec vzal Vojtěcha stranou, šli se projít mezi krámky a pak dál kousek lesem, až se před nimi otevřel výhled do veliké roviny, na které se svítily vesnice v zapadajícím slunci. » Tam tím směrem jsou Habřiny,« řekl otec a sedl si na ohromný kořen, který se dral ze země. Ale Vojtěch marně napíná oči, bůhví, za kterým záhybem půdy jsou skryty střechy vesnice, kde na ně v tuto chvíli vzpomínají. Otec sedí chvíli tiše, ruce s naběhlými žilami mu leží těžce v klíne, tvář se zdá dojatá a měkká. Dnes rok, ano — dnes rok bylo ještě všecko dobře, nikdo nemyslil doopravdy, že by mohlo přijít, co potom přišlo, ta krásná srpnová neděle, a pak ty dlouhé měsíce úzkosti a čekání konce. Kolikrát dělal v duchu slib, že půjde na tuto pouť, vy- vázne-li živ. Jak se to zdálo nepravděpodobné, že by to mohl přečkat, že by mohl jednou stoupat po těchto schodech, sedět na kořeni téhleté borovice, vidět prodloužený stín této trávy! Vojtěch si měl později mnohokrát vzpomenout na tenhle okamžik, na tu chvíli slunečního ticha před západem, na ten mírný výraz otcovy tváře, která se podivně proměnila. Nepromluvili spolu možná tenkrát ani slova, ale Vojtěch vždycky věděl, co to bylo, to pohledění čemusi tváří v tvář. Hle, tady seděl člověk, jehož vlasy už šedivěly, kterému ještě nedozněl v uších praskot šrapnelů — člověk, který si najednou s úžasem uvědomil, že je to on, on sám, že jsou to jeho ruce, které takto vyrostly a zhrubly, že je to jeho tvář, která se pokryla vráskami. Tady je jeho synek, právě takový, jaký byl on docela nedávno, před několika málo lety, jež jsou jako několik málo dní. A nebude to dlouho trvat — jen co slunce několikrát vyjde a zajde, jen co tráva několikrát zežloutne a zase vyrazí — a bude stát na téže zátočině cesty, na které stojí teď on, a bude stejně překvapen, že ta chvíle přišla tak brzy. Vojtěch tenkrát nevěděl, že kdykoliv si po letech připomene tento okamžik a tuto tvář, uvidí po každé jinou tvář a jiný okamžik — uvidí skelný pohled umírajícího, uvidí zoufalý pohyb ruky, která se marně snaží odhrnout záclonu hrozné slepoty. Čím byla tato agónie proti smrti člověka, který se sesuje k zemi, zasažen špičatým kouskem oceli? To všechno tenkrát chlapec nevěděl, ale když otec vstal se země a řekl laskavě : » Tak půjdeme, Vojtěchu«, bylo mu najednou do pláče. Před kostelem se rozprostřel bělavý letní soumrak. Tábořící hloučky kladly na trávník houně, protože padala rosa. V kostele vlála vůně kadidla, lilií a zhaslých svěc, ženské hlasy notovaly neúnavně mariánskou píseň. Někteří si už chystali nocleh na stupních oltářů, někteří budou spát venku pod ochranou hvězd a Matky Boží. V hospodě zastihli nád čajem starého Hele- kala. Vodil rok co rok habřinské procesí na 152 [pageend8]tuto pouť, dědek šedivých vlasů, ale tváře červené a zdravé. » Tak už jsem je uložil,« řekl. » S Anežkou Břízovou je kříž. Pláče a pláče, nejí a nespí. A kolik ještě takových hude, než to skončí!« Nepustil starší si pomyslil, že Helekalova snacha už je možná jednou z nich. A on sám? Nechybělo mnoho a mohla se tu dnes jeho Františka za něho modlit jako za nebožtíka. »Jakub je u čtyřiapadesátých?« zeptal se, aby něco řekl. Starý přikývl a utřel si šátkem oči. » Anna si pořád myslí« řekl, » že bude ještě psát. Ale já cítím, že se na nás dívá odjinud.« Nepustil by ho byl rád potěšil, že Jakub třeba nemohl psát, nebo že byl zajat, ale najednou si to rozmyslil. Uviděl v duchu opět to prosincové ráno, země byla kostrbatá a ztuhlá, na cestách zely hluboké koleje od děl. Na malém cípu pole za rozstřílenou stodolou vrazila znenadání jeho četa na několik mrtvých. Leželi tam porůznu, ve vlasech a ve vousech se jim bělalo jíní. Nepustil obrátil prvního, který ležel tváří dolů. Měl místo obličeje strašnou ránu plnou zaschlé krve. Sáhl mu do kapsy a rozevřel měděný medajlonek ... Ještě dnes cítí v nohou to trnutí, které jím tenkrát proběhlo. Neřekl dodnes nikomu jeho jméno, a kdykoliv potká na návsi jistou osobu, neodvažuje se jí pohlédnout do očí. A ti také doma čekají a doufají, že ten bez tváře se ještě vrátí. Vojtěchovi bylo nevolno. Představoval si Jakuba Helekala, jak ho vídal o žních, s rozhalenou košilí na širokých prsou, v režných kalhotách, objímajících nohy jako sloup, s rozcuchanou kšticí na zpoceném čele. Teď tam možná někde leží s rozhozenýma rukama, s hlavou zvrácenou, s očima obrácenýma do prázdna ... A vzápětí se mu tlačil na jeho místo obraz jeho otce, jak leží na poli tváří dolů ... Byl by málem vykřikl, kdyby si nebyl násilím pomyslil : Ach, vždyť je tu vedle mne, živ a zdráv ... Starý Helekal začal sám o jiném, jako by jim chtěl ušetřit rozpaky, ale za chvíli vstal a dal jim dobrou noc. » A ty jdi také spát,« řekl se smíchem Vojtěchovi, » zítra ráno se ti nebude chtít z postele.« Otec ještě chvíli seděl s hlavou opřenou o dlaň, a pak promluvil nahlas : »Ten starý Helekal je chlapík. Být si skoro jist, že můj syn tam někde zůstal, a přitom se dál starat o své a o cizí, předzpěvovat čtyři dni mariánské písničky a předříkávat litanie ... Ach, vždyť to je právě to,« opravil se potom, a zase chvíli mlčel. Když přišli nahoru k ostatním, už všecko spalo. Podle jedné stěny byla řada lůžek, podle druhé jenom slamníky na podlaze. V místnosti plovalo průhledné šero letního večera. Bylo slyšet hlasitý dech spáčů a chvílemi zapraštěla sláma, jak se někdo převalil s boku na bok. Když šli Vojtěch s otcem uličkou mezi lůžky, jeden ze spících sebou trhl, vzpřímil se vyděšeně na loktech a vytřeštil na ně oči. Vojtěch nemohl rozeznat, kdo je to, ale otec řekl konejšivě : » Jen lež, lež, nejsi u Sandoměře.« Vojtěch se na chvilku zastavil u otevřeného okna. Kostel se bělal na pozadí lesů a na trávníku bylo ještě cítit ruch a hemžení. Z kteréhosi kouta se najednou ozvala táhlá píseň a proměnila se po několika verších v úpěnlivé stkáni. Chlapec cítil, že otec vedle něho leží s otevřenýma očima, a sám také nemohl dlouho usnout. Venku se zdvihl šumot větru, sílil a vzdouval se, rozehrávaje hluboké varhany po celé Hoře. Vojtěch poslouchal tento tajemný hlas, který se zdál rytmovat v pathetické skladbě látku lidského osudu, a jeho srdce, s počátku sevřené úzkostí, jako by rozpínalo křídla k velikému letu. Jeho chvíle ještě přijde, musí přijít, musí se roztrhnout tato zeď smrti, která se úží se všech stran. Není možné, aby tato ubohá země, rozrytá zuřivostí zhouby, byla ponechána sama sobě. Musí odněkud zavanout proud čerstvé naděje, která naplní plíce jako vzduch ... Hora se vzdouvala hukotem větru a chlapec už cítil jeho mocnou vlnu, jak ho pozdvihuje, jak ho nadnáší, a v jeho srdci propukl velebný jásot jako dunění zvonů. J. E. Msgre Ludvík Kučera, biskup lincolnský ve Spojených státech, oslaví letos na podzim stříbrné biskupské jubileum. Svatoprokopská kolej v Lisle poctila tohoto velkého příznivce českých exulantů hodností čestného doktora literatury. Čestný doktorský diplom odevzdal jubilantovi ndp. opat Ambrož Lev Ondrák O.S. B. 5. června. Celý český katolický exil a zvláště členové CML připojují blahopřání a modlitby. Mnogaja ljeta! 153 [pageend9]LEON BLOY: DOPIS PŘÍTELI Fontenay, 2. srpna 1885. SVATÝ CYRIL A METODĚJ Milý příteli, » být křesťanem,« pravíš, » znamená být logický v svých myšlenkách a v svých činech, znamená být dokonalý ve všech věcech, znamená chtít trpět«. Ale vždyť tohle, dítě, je definice svatosti. Jako bys říkal, že nikdo není sochařem, není-li Miehelangelem, ani romanopiscem, není-li Bal- zacem. Třeba tedy odsoudit jako zločince každého, není-li to Herkules nebo atlet Milon? Hleď, Monchale, nejsme už přece školáci, a nebrat žádný zřetel na lidskou nuzotu, popravit všechno ve jménu absolutna, chtít zlésti pevnost ze všech nejlépe hájenou po žebřících bez příčlů, to je přece jenom trochu dětinské na náš věk. Třtina, která myslí, je nekonečně křehká a nesmí se na ni příliš tlačit. Já se o sobě nedomnívám, že jsem člověk tuze dobrý. Jsem především válečník, cítím se schopen leda žhoucího pohrdání a nej zdařilejší výraz mého hněvu nedosahuje nikdy mého hněvu samého, jehož ustavičnost a horoucnost jsou čímsi takřka zázračným. Avšak moje zuřivost nebude se nikdy obracet leda proti mocným, proti pokrytcům, proti chamtivcům, proti špinite- lům duší; mé srdce krvácí soucitem k utiskovaným a trpícím. Pokoj na zemi lidem dobré vůle. Zákon evangelia začíná od tohohle a ono podivuhodné mravní zákonodárství, které se nazývá katolickým, je všechno v tom ; pozdvihnout slabou, poskvrněnou, zlomenou bytost tolikrát, kolikrát padne, očišťovat ji a posilovat pozvolným stoupáním k světlu. Je možno být žhavý vírou a plný slabosti... Není snad třeba mít staletou zkušenost lidské bídy, aby se to vědělo? Nevěřícím je příliš snadno vytýkat chudáku křesťanovi, který zápasí se svými vášněmi, že není světec ... Dnes jinak než jindy svátek váš Morava slaví, když uprostřed léta, v těžknoucích ornátech pšenic, v žit bělostných albách a v korouhvích lučin šla celá. Dnes jinak než jindy, když v úklidu jitřním oddychla spřežení cest a nářadí v kolnách svátečně odpočívalo, dvůr když umeten zlátnul, v chlapeckém údivu zahrada plála a za ní pospěchem bystřin kraj s dálkami spínal svou blízkost. Dnes jinak než jindy, když vlaštovky jiskřily v tichu, když naši už tichem tím odešli na mši a návsi a městečka s kostely, v kvetoucích lípách včel hukot, zpěv lidí a hřímání varhan v horoucí prosbě z tmy dychtění svého k vám zdvíhali, svědkové světla! Dnes však z cesty mi ustup, ó tisíciletí, i všechno, co přišlo a nemělo přijít, ó staletí, jděte si po svém! A purpurná Byzanc ať nezaclání mi tak příliš, červ rozmařilosti beztak se zahryzl v základy její, a hordy již vyvrbily se, jež zalehnou prostranství je jí... Jak v plápolu letnic či v podzimku dalekozorném já cestu již nesmírnou vidím, jíž vydali jste se, vy stromy dva kráčející tam z úpatí pahorků věčna, vy vpravo a vlevo rozhrnující temnoty dějin, až řeřaví už rozlohy nebes a ikona Slunce, Kristus Pantokrator se k Moravě blíží, k jejím řekám dychtícím napájet křtitelnice, k jejím hájům s ratolestmi pro oltáře Božího Těla, k jejím kamenům sbírajícím se v kříže a chrámy ... Ale jak cizinci nepřicházíte, vy odění slovem! Zmatení babylonského jazyky mnohé vám zněly, však jeden, ten od dětství «něl vám, však jeden, co v slabikách sládnul... Vy rybáři národů nových, jež valí se pod mosty dějin, čeřen svých písmen dravému vodstvu nastavili jste, ne mečen, ne ohněm, jen sítěmi rodného slova zabírajíce do širokého proudu, Petrovu bárku úlovkem zázračným obtížili jste, jen vábením píšťaly slov svých z podsvětí pověr maličké věků do slunce slávy přivábili jste, jen slovem, jež z úst dětských berouce oslavili jste, když zdviženo na prsa vaše tam ve větvích věty, na stromě Písma Trojici trojslunné zpívati mohlo i Bohorodičce vzdá váti chválu ... Kaple i balvany nevzhledné s vtesaným křížem váš spěch i zastávky cest vašich dosud zde značí, 154 [pageend10]dosud zde Velehrad čeká, dosud zní legenda zbožná ... A zástupy nesmírné jedenkrát rozproudí-li se, až zvony, jež o velikonocích do Říma letí, i zvony na cerkvích a klášteřích rozsetých v rovinách pšenic jásotem společných svátků rozhlaholí se, až východ a západ jak rameno pravé a levé jednoho těla hostii společnou k nebesům zdvihne, váš dík to bude i odměna vaše za strádání steré, za vichinků bodavé záští, za žízeň a žálářování, za žal, že roztrhli váš úděl, roztrhli suknici nesešívanou, ač krev dosud mokvá na místech trhliny dávné, vlk vyje a rozprchlé stádo potomků sirých jen drobečky febírá spadané se stolu hostiny vaší... Než silnější stravy svět nedá a pusto je bez tebe, Kriste! Jak svítilny světa vysoko zdvihl jsi pastýře naše, jak drahokamy na hranách skvoucí je vložils do koruny Církve, jak stromům půl světa zastiňujícím jim strměti dáváš, jak prameny doposud plné je držíš nad rozvodím země ... Sám pak z bezbranných nejbezbrannější, jen z lilie plátek, kde jaká prahnoucí ústa, tam také ty v úpalu prahneš, kde jaké rameno skleslé, tam také ty pod křížem klesáš, kde jaké zašláplé zrno, tam zašlapován jsi, a takto se žezlem třtiny, v koruně z trní, v purpuru z hadrů dosud jen pro tebe města zde hoří, jen pro tebe, Králi, a více a více už pro nikoho. Jan Zahradníček V hloubi mého náboženského pojetí jsou jenom dvě věci: Milosrdenství a Pokora ... Napsal jsem Ti v dopise, který se ztratil; » Jsem pro pokorný hřích proti pyšné ctnosti«. Nebožtík Helo mi jednou řekl s dokonalou náboženskou jasnovidností: » Náš Pán prohlašuje v evangeliu, že nepřišel spasit spravedlivé, ale hříšníky. Hříšníci jsou jeho přátelé a v křesťanském pekle nebude místa ani pro jednoho z nich, nýbrž jenom pro ZL É .« (t. j. hříšníky zatvrzelé a nekající.) Ty jsi Člověk, který je s to všechno tohle pochopit, ale nedostalo se Ti ještě výchovy, kterou nemůže nic nahradit, výchovy skrze velikou bolest. Potřebuješ být vyoperován z velké části své síly. Až budeš raněn do srdce, budeš méně mluvit o své vůli, přestaneš pohrdat nadějí a z hloubi Tvé duše, náboženštější než si sám myslíš, se zvedne v lijavci slz utišující Miserere smrtelných úzkostí. Přeložil Jan čep & S Kdy budou moci naše děti chodit zase do své školy, která nebude mrzačit jejich duši, nýbrž bude je vychovávat podle Božích zákonů v uvědomělé občany a věřící lidi? Gertruda : Cesta do školy 155 [pageend11]JAKOŽ I MY ODPOUŠTÍME? 0 LEPŠÍ SVĚT PALADIUM SVOBODY — tak nazvali v Americe sochu P, Marie určenou pro mariánský sloup na Staroměstském náměstí —- bylo slavnostně odhaleno 22. května před kolejí sv. Prokopa v Lisle. Bylo před ním zapáleno věcné světlo za trpící Církev v Československu. O slavnosti, tak významné pro celý náš exil, přineseme původní reportáž v prázdninovém čísle NŽ. p o s v ě c e n ! r o d i n y e u c h a r is t ií » Těžko lze najít vhodnější prostředek k rozřešení problémů, jež tíží dnešní svět, než je posvěcení rodin. Vždyť kromě zevnějších zákonů a náprav třeba obnovit duši, vrátit se k bezvýhradnému zachovávání křesťanského zákona. A tato obnova se musí uskutečnit především v rodinách. Chraňte si své rodiny, aby byly i nadále zahradou, v níž pučí a kvetou nejkrásnejší ctnosti. Nejvíce vám v tom pomůže eucharistická zbožnost a časté svaté přijímání. To dá světlo duši a sílu vůli. To vychová svědomí k upřímnosti, k lásce a k pravdě. To zabrání různým zblouděním a spojí členy rodiny navzájem, rodiny v národ a národy v jednotný svorný svět, v jedno láskyplné objetí, jež je silnější než jakákoliv žádostivost, mocnější než sobeckost a trvanlivější než jakákoliv jiná moc a velikost«. (Pius XII.) Pořádáme ted tříměsíční mírové tažení na nebe, máme totiž malou důvěru v podpisovou akci. V květnu nepřetržitý (ve dne v noci) růženec, v červnu ustavičnou úctu k Srdci Páně a v Červenci smírnou bpobožnost k nejdražší Krvi Páně. To víš, máme velké touhy ... (Z dopisu z jednoho koncentračního » kláštera «) V knize » Tajemství Otce Browna« vypráví Gilbert Keith Chesterton v jedné povídce o šlechtici James Mairovi, který velmi miloval svého mladšího bratrance Maurice. Jednou však došlo mezi oběma muži k souboji, v němž James, jak se všeobecně soudilo — Maurice zabil. Puzen výčitkami svědomí uchýlil se do ústraní a žil kajícím životem jako poustevník na zámku Marné. Jednou se za ním vypravila skupina jeho známých, kteří soudili, že jeho pokání je příliš tuhé a trvá už příliš dlouho, a proto ho chtěli opět » vytáhnout« do společnosti. U zámku se však setkají s Otcem Brownem, který jim odhalí roušku tajemství, rozestřenou kolem kajícího šlechtice. Při tom dochází k dramatické rozmluvě, která na mne velice zapůsobila a která se hodí právě do dnešní doby. Myslím, že ji lze podati bez dalších komentářů ; slovo má právě Otec Brown : » James Mair, zdrcen již výčitkami svědomí, přiskočil k padlému muži a sehnul se, aby ho zdvihl. Odhodil svou pistoli jako nečistou věc, ale Mauricova pistole ležela pod jeho rukou a nebyla vypálena. A tehdy, jak se starší muž nakláněl nad mladším, nadzvihl se mladší muž na levé ruce (smrt totiž pouze předstíral) a prostřelil staršímu tělo. Věděl, že není tak dobrý střelec, ale nebylo možně nezasáhnout srdce na tak malou vzdálenost. « Ostatní vstáli a civěli na vyprávěče bledí v obličeji. » Jste si tím jisti « ptal se konečně Sir John zadrhnutým hlasem. »Ano, « řekl Otec Brown, » a nyní ponechám Maurice Maira, nynějšího markýze Mama, vaší křesťanské lásce. Povídali jste mi dnes cosi o křesťanské lásce. Zdálo se mi, že jí poskytujeme skoro příliš mnoho místa, ale jakým štěstím je pro ubohé hříšníky, jako je tento muž, že tolik bloudíte na straně milosrdenství a že jste ochotni smířit se s celým člověčenstvem. « » Jděte k šípku!« vybuchl generál. » Myslíte-li si, že se smířím s takovou ohavnou zmijí, pravím vám, že bych se ani slůvkem nepřimluvil, abych ho zachránil od pekla. Řekl jsem, že bych mohl odpustit poctivý souboj podle pravidel, ale takovéhle úkladné vrahy — « » Měl by být lynchován, « vykřikl Cockspur rozčileně. » Měl by shořet za živa jako černoch ve Spojených státech ! A je-li něco takového jako věčný oheň, pak ať pěkně — « » Nedotkl bych se ho ani špičkou boty, « řekl Mallow. » Lidské milosrdenství má své meze! « řekla lady Outramová, třesouc se na celém těle. » Ano, má, « řekl Otec Brown ; » a v tom je právě rozdíl mezi křesťanskou láskou a lidskou dobročinností. Musíte mi prominout, když jsem nebyl příliš zkrušen vaším dnešním opovržením k mé nelásce ani vaším kázáním o odpuštění všem hříšníkům. Neboť se mi zdá, že promíjíte jen ty hříchy, které vlastně za hříchy nepokládáte. Vy odpouštíte zločincům jen tehdy, když se dopustí něčeho, co pro vás není zločinem, nýbrž spíše jen konvencí. A tak strpíte konvenční souboj, jako trpíte konvenční rozvod. Odpouštíte, protože se vlastně nemusí nic odpouštět. « 156 [pageend12]» Ale ke všem — « volal Mallow. » Snad si nemyslíte o nás, ze můžeme prominout takovou mrzkost! « » Ne, « řekl kněz. » Ale my ji musíme umet prominout. « Povstal zprudka a rozhlížel se po nich. » My se musíme dotýkat takových lidí ne špičkou boty, nýbrž požehnáním, << pravil. » My pro ne musíme mít slovo, které je spasí před peklem. Jenom my zbýváme, abychom je zbavili zoufalství, když vaše lidská dobročinnost je opustila. Jen si jdete svou cestou, porostlou prvosenkami, a odpouštějte si své oblíbené vady a buďte si velkomyslní ke svým vybraným zločinům — nechte nás, noční upíry, v temnotách, abychom utěšovali ty, kdož vskutku útěchy potřebují, kdož se dopouštějí činů, které není možno hájit, věcí, které ani svět, ani oni sami nemohou hájit — a jež nikdo neodpustí, kromě kněze. Nechte nás s lidmi, kteří se dopouštějí sprostých, pobuřujících a opravdových zločinů, jako svátý Petr, když kohout zakokrhal — a přece přišlo ráno. « » Ráno, « opakoval Mallo w pochybovačně. » Myslíte naději pro něho ? « » Ano, « odpověděl druhý. » Dovolte mi otázku. Vy jste vznešené dámy a počestní pánové a jste si jisti sami sebou. Vy byste se nikdy, to si můžete říci, nesnížili k takové podlé zradě. Ale povězte mi tohle : Kdyby se byl kdokoliv z vás tak snížil, kdo z vás by po letech, až byste byli staří a bohatí a v bezpečí, byl puzen svědomím anebo pohnut zpovědníkem,, aby na sebe něco takového pověděli Vy pravíte, že byste nebyli s to, abyste se dopustili tak nízkého zločinu. Dovedli byste se vyzpovídat z tak nízkého zločinu ? « Druzí sebrali své věci a odcházeli micky po dvou a po třech z pokoje. A Otec Brown se též mlčky vracel k ponurému zámku Marné. « P. Š. P A X ROMANA Pax Romana, mezinárodní hnutí katolických intelektuálů a studentů pořádá svůj 23. světový kongres v Nottinghamě a v Londýne od 17. do 25. srpna, na téma » Z university do života «. Westminsterský arcibiskup kard. Griffin poslal přípravnému výboru své poselství. » Do jisté míry můžeme považovat Pax Romana za katolické Unesco ; s ním ostatně Pax Romana spolupracuje. Avšak Pax Romana má více, má svůj vlastní program : povzbuzuje své cleny, aby ze všech sil hleděli uchovat a rozšířit naši křesťanskou civilisaci. Pax Romana usiluje splnit přání sv. Otce, vyjádřené kongresu v Amsterdame r. 1950 : »proniknout dnešní myšlení a dnešní život naukou Církve «. Hnutí Pax Romana bylo založeno ve Frýburku ve Švýcarsku r. 1921. Bylo ovocem úsilí katolických studentů a intelektuáhi o vytvoření jednotné spolupráce na mezinárodním poli. Hnutí organisovalo výměnu studentů, finanční pomoc pastoraci mezi studenty, pomoc chudým studentům, dále roční mezinárodní schůzky, světové kongresy, jež se konají každý třetí rok. Jedna ze schůzek se konala v Praze. Při římském sjezdu r. 1947 se Pax Romana rozdělila na dvě autonomní větve, studentskou a intelektuálů, které spolu i nadále úzce spolupracují. R. 1950 měla studentská sekce 74 národních odboček v 46 zemích, sekce intelektuálů 38 odboček v 31 zemích. Heslem hnutí je : Pax Christi in Regno Christi. Cyrilometodějská liga akademická a Křesťanská akademie jsou též členy mezinárodního hnutí Pax Romana a budou zastoupeny na letošním světovém kongresu hnutí v Anglii. a. TO, CO DĚTI OČEKÁVAJÍ OD RODIČŮ Podáváme pravidla sestavená skupinou 228 dětí ve věku 8-11 let, ve školách v Londýně, odpovídajících na anketu : 1) Nehádejte se nikdy před svými dětmi. 2) Mějte všechny své děti stejně rádi. 3) Nelžete nikdy svému dítěti. 4) Rodiče buďte trpěliví jeden k druhému. 5) Mezi rodiči a dětmi má trvati duch přátelský. 6) Přijímejte přátele svých dětí jako milé hosty. 7) Odpovídejte vždy na otázky. Neříkejte nikdy : » Dej mi pokoj ! « 8) Nekárejte a netrestejte nikdy své děti v přítomnosti dětí ze sousedství. 9) Hleďte stavětí na dobrých ylastnostech svých dětí a ne na jejich chybách. 10) Nepřehánějte nikdy ani v dobré ani ve špatné náladě. Hle, co děti očekávají od rodičů. V každém případě : výchova dětí začíná výchovou rodičů! V Římě bude vysvěcen na kněze 3. července dp. Josef Laštovica. První mši sv. bude obětovat v kapli sv. Jana Nepomuckého v papežské koleji Nepomu- cenum na oltáři, kde před léty sloužil svou první mši sv. pražský arcibiskup Msgre Josef Beran. ^ KDO NASTOUPÍ NA JEJICH MÍSTO? —^ Každý měsíc přicházejí zprávy o úmrtí dalších kněží ve vlasti, předčasné umírajících přemírou práce a nervovým vyčerpáním. Mnozí se bolestně táží; Kdo -nastoupí na jejich místo? Domácí semináře zničeny, řeholní domy rozptýleny. V zahraničí máme jediný kněžský seminář pro výchovu našeho českého a slovenského kněžského dorostu, poloprázdný, Nepomucenum v Římě. Vážným kandidátům by otevřel brány i benediktinský seminář v Lisle v Americe, anebo i jiné semináře. Těm, kdo cítí povolání k řeholnímu životu, se naskýtá možnost přihlásit se téměř do všech řádů a kongregací, které působily v našich zemích, a následovat tak ty, kteří se už připravují na budoucí misionářské úkoly v osvobozené vlasti u oblátů Neposkvrněného početí P. Marie, u salesiánů, u dominikánů, jesuitů, salvatoriánů, benediktinů a snad i jinde. I pro pozdní povolání by se našlo místo. Volá-li tě Pán, drahý příteli, poraď se s knězem, který tě dobře zná, anebo si napiš o informace do Říma: Nový život, Porna, Via della Con- ciliazione, 1. - Italia, U ______ ’_____________________________ J 157 [pageend13]ROZHLEDY CHRUŠČEV V B Ě L E H R A D Ě V patek 27. května odletělo z bělehradského letiště Zemun sovětské dvoumotorové letadlo, aby odvezlo nazpět do Moskvy přes Sofii a Bukurešť členy sovětské delegace, která dlela přes týden návštěvou v Jugoslávii. Letadlo zmizelo za obzorem a celému světu zanechalo jako velkou hádanku to, o čem bylo jednáno a rokováno při zcela tajných schůzkách v palácích a na výletních lodích. Pravý význam konference mezi dvěma vyznavači marx- leninismu zůstává a zůstane zahalen závojem nejistoty a dohadů. Je jisté, že nejvyšší osobnosti Krem- linu nepřišly do Jugoslávie, aby se obdivovaly blankytné obloze Jadranu, ani aby navštívily Postojenské jeskyně nebo továrny v Rjece. Nebylo jistě hlavní příčinou sestavit závěrečné prohlášení o 200 slovech, prohlášení neurčité a plné obvyklých frází komunistického slovníku. Musely zde být vážnější problémy a otázky, jimž bylo věnováno devět dní jednání, střídajících se s výlety v přepychových amerických autech a nádherně vybavených parnících. Již první slova, která Chruščev pronesl na zemunském letišti, překvapila celý svět. Tajemník sovětské komunistické strany otevřeně přiznal, že se Kominforma zmýlila, když v létě 1948 vyloučila Tita z komunistické rodiny. Chruščev dodal, že tehdejší obžaloby proti jugoslávské komunistické straně byly neoprávněné, že je vymyslili Beria, Abakumov (dnes popravení) a jiní, kteří se vloudili do strany, ale ve skutečnosti to byli nepřátelé lidu a spojenci kapitalismu a imperialismu. Jméno Stalinovo nebylo proneseno ani jednou, snad z uctivého » O mrtvých leč v dobrém «. Chruščev tedy přiznal, že jak sovětská komunistická strana, tak ostatní členové Komin- formy se dopustili tragického omylu, zločinu. Kvůli titismu, uchýlení od správné linie strany, bylo posláno na šibenici nebo do koncentráků tisíce osob. Je těžké, ano nemožné tento omyl dnes napravit. Není pochyby, že toto přiznání ochvělo slepou vírou v neomylnost světového komunismu, kterou tolik šíří mezi dělnickými masami jejich rudí vůdcové. O obsahu rozhovorů v Bělehradě a na ostrově Brioni a na Bledu se svět mnoho nedověděl. Žurnalistické kombinace a dohady jsou málo hodnověrný pramen. Oficiální závěrečné prohlášení, podepsané Bulgani- nem a Titem, je předmětem studií a komentářů v celém politickém světě. Jugoslávie je pro těsnou hospodářskou a kulturní spolupráci se světovým komunismem. Není to náš úkol ani nemáme v úmyslu zkoumat závěrečné prohlášení ani činit nějaké dohady o možných důsledcích v budoucnu jugoslávských a ruských porad. Komunistická Jugoslávie a Sovětský svaz, rovněž komunistický, podle prohlášení vyvinuly upřímné úsilí, aby došlo k bližší spolupráci mezi oběma zeměmi, a to na všech polích. Za konference bylo uzavřeno několik hospodářských, obchodních a kulturních smluv, a došlo k úmluvě stran použití atomové energie. Prohlášení se pečlivě vyhýbá narážkám na ideologii. V komunistických zemích neexistuje a nemůže existovat kultura jiná než komunistická a bezbožecká. Spíše nás zajímá, co smí očekávat Církev, slovinští a charvátští katolíci, od těchto nezvyklých porad. Není pochyb o tom, že jugoslávští komunisté se v ničem neuchýlili od nauk a směrnic marxistických, a to ani po roztržce S Kominformou. To platí především o ideologické a kulturní stránce. Nikita Chruščev mohl s uspokojením konstatovat na svých výletech po Slovinsku a Charvátsku, že jugoslávský komunismus uskutečňuje dokonale jeho listopadové prohlášení o » vědeckém« boji proti náboženství. V učebnicích národních škol v Istrii se na příklad mohl dočíst o t. zv. » historické skutečnosti «, kterou dosud ještě nikdo nezná. Papež Hadrián II. prý povolal do Říma r. 868 slovanského apoštola sv. Cyrila, aby ho dal sprovodit se světa. To ještě neodhalili ani historikové v Moskvě, kteří mají vždy primát v objevování. V Rjece se dověděl, že 16. května, den po ohlášení jeho návštěvy v Jugoslávii, byly zavřeny kněžský seminář a biskupské gymnasium. Téhož dne bylo odsouzeno do žaláře pět mladých kněží ; provinili se tím, že nebyli povolní vůči komunistickému přesvědčování. Podobný osud stihl řeholníka v Záhřebě. V Istrii asi Chrušče- vovi pověděli, jak vysoké daně musí odvádět správce apoštolské administratury v Pažinu. Chudý biskup Msgre Neželič, který spí, pracuje a úřaduje v jedné světnici, musí platit 5 milionů dinárů daně, t. j. asi 17.000 amerických dolarů ; jeho seminář 4 miliony dinárů. Biskup ani při nejlepší vůli nemohl zaplatit. Přišel exekutor a zabavil, co viděl: dvě krávy, 6 vepřů a malé nákladní auto. Ještě za konference se dostala do svobodného světa zpráva, že 750 katolických úředníků a dělníků bylo propuštěno ze zaměstnání, protože prý jsou nespolehliví a nepřátelé lidu. Tímto nespravedlivým zákrokem dal Tito zaměstnání spolehlivým komunistům a demobilisováným vojákům. Tyto smutné události se staly v posledních dnech, téměř jakoby přípravou na bělehradské porady. Mohli bychom k nim připojit celou řadu zásahů minulých, jako přerušení diplomatických styků se Sv. stolicí, devítileté věznění kard. Stepince, fysické i morální týrání biskupů, usmrcení a žalařování biskupů, kněží, řeholníků i prostých věřících. Jugoslávský komunismus se tedy nikdy neodchýlil od marxistické-leninské nauky o bezbožeckém boji. Italský dopisovatel Stefano Terra to vyjádřil takto : » Tito je nej lepší žák Moskvy v ďábelském pronásledování katolické Církve. « Ruští mocipáni jistě nepřišli do Bělehradu, aby Tita odradili od tohoto pronásledování. Jugoslávie tedy patří mezi země )> za Železnou oponou «. A sovětští návštěvníci jen upevnili tuto oponu na jaderských březích. Pochybovat o tom by byl tragický sebeklam. p. o. Do každé české rodiny v exilu české evangelium. 158 [pageend14]AMERICKÝ PŘEHLED V neděli, 22. května, nastolil ndp. opat Ondrák Mariánské Paladium na nádvoří svatoprokopského opatství v Lisle, Illinois. Přes nepříznivé počasí zúčastnilo se slavnosti mnoho věřících, hlavně krajanů a exulantů. J. E. kardinál Tien, primas Číny, zastupoval země za Železnou oponou. Tento smírný akt je důkazem vitality katolíků českého a slovenského původu. Nechť jim Bůh odplatí jejich oběti. A nechť požehná dílo opata Ondráka a jeho mnichů. V červnu a červenci se miliony Američanů rozjely na dovolenou. Nával amerických turistů do Evropy neustále stoupá. Letos se očekává více než milion cestujících mezi Spojenými státy a evropskou pevninou. Zatím co president Eisenhower ujel na několik dní z washingtonského shonu na jih hrát golf a odpočinout si před konferencí velké čtyřky, vyjednávali v Detroitu zástupci automobilových dělníků se společnostmi Ford a General Motors (Chevrolet, Buick, Pontiac, Oldsmobile a Cadillac) o novou pracovní smlouvu. Na 6. června byla vyhlášena stávka 140.000 zaměstnanců společnosti Ford. Avšak téhož dne v ranních hodinách, když už první skupiny dělníků odcházely z práce, došlo k dohodě. Walter Reuther, předseda odborové organisace, a John S. Bugas, vicepresident společnosti Ford, přijali novináře ve Stříbrném sále hotelu Leland v Detroitu a oznámili podrobnosti smlouvy: hodinové mzdy se paušálně zvyšují o 10 centů, dělníci budou mít zaručenou měsíční podporu v nezaměstnanosti, ve výši 192-00 dolarů, nemocniční pojištění, přesčasové přídavky a placenou dovolenou. Amerika však není jen země překotné strojní výroby, nýbrž i klidného budování na poli náboženském. Píšu tento článek v benediktinském opatství svátého Jana v Collegeville, Minnesota. Je to jedno z největších mnišských středisek na světě. Má tři sta řádových knězi a bratří, kteří působí v několika amerických státech a jako misionáři na atlantických ostrovech, v Mexiku, Puorto Rico a Japonsku. Za exercicií, které tu právě začaly, uvidíte skupiny mnichů tří ras, bělochy, černochy a žluté, svorně chválit Boha v Laus perennis. Collegeville znamená Kolejní město, a opatství Svatého Jana je opravdu takovým městem. V jeho rozsáhlých budovách najdete kněžský seminář, malý seminář a kolej svobodných umění s vynikající výtvarnou dílnou, tiskárnu a středisko liturgického hnutí pro Severní Ameriku. Opatství má svou vlastní vodárnu, statek, poštovní úřad a nádraží. Před dvěma lety opat Baldwin Dworschak a komunita mnichů rozhodli přebudovat opatství, ježto budovy zdaleka nestačí pojmout stále rostoucí počet mnichů. Pozvali dvanáct význačných architektů ze Severní a Jižní Ameriky a z Evropy, a z této porady vzešel plán, který nás překvapí svou velkorysostí. Během příštích sta let budou budova za budovou zbourány a na jejich místě vyroste nové opatství podle jednolitého architektonického plánu Marcela Breuera, vyškoleného v Německu, později profesora Harvardské university, nyní působícího v New Yorku. Nadpřirozený duch a odvaha, které stojí za tímto plánem, vyzařují ze slov opata Baldwina: » Jde nám o celkový plán opatství, avšak především o budovu kostela ... Má to být skutečný výtvarný pomník ve službě Bohu. Hmotné výhody a okolnosti nebudou mít vliv na naši stavbu. Naopak, benediktinská tradice nás nutí k odvážnému pojetí slohu, abychom byli schopni přetavit své ideály ve stavební tvary, platné na staletí. Máme za to, že moderní architekt se svým zaměřením k účelnosti a poctivému užití stavebních hmot je jedinečně kvalifikován pro stavbu katolických budov. Bylo by politování hodné spokojit se v našem případě s čímkoli druhořadým, zejména uvážíme-li, že naše doba a naše země vytvořily dosud tak málo opravdu vynikajících děl na poli náboženské architektury.« První křídlo nového opatství s místnostmi pro mnichy je již zpola hotovo. Cely mají velká okna, balkony a každá z nich vlastní koupelnu. Budova bude vytápěna trubkovým systémem zapuštěným do podlahy. Doufejme, ze dílo mnichů sv. Benedikta v Collegeville bude přínosem k sjednocení přirozeného a nadpřirozeného pokroku v Severní Americe. Není vyloučeno, že s americkým tempem se plány opata Baldwina uskuteční dříve než za sto let. D. Víky CÍRKEV V ARGENTINĚ (Situace do 15.VI.) Situace katolické Církve se od našeho článku v únorovém čísle — lidsky posuzováno — jen* zhoršila. V nejbližších týdnech má poslanecká sněmovna i senát na společném zasedání projednat již schválený návrh zákona o rozluce Církve a státu, stanovit její důsledky a upravit články ústavy, které mluví o povinnostech státu vůči katolicismu jakožto státnímu náboženství. Zákrokům presidenta Perona, které dosud byly v rozporu jak s literou tak i s duchem argentinské ústavy, má být dán zákonný ráz. Není těžké předvídat, jak asi toto hlasování dopadne v prostředí, kde existuje vlastně jen jedna strana a vůle diktátora. Ten se při svých opatřeních odvolává podle komunistického vzoru na » vůli lidu «. Jak ale tato vůle lidu ve skutečnosti vypadá, ukazuje nám to, že všichni senátoři a poslanci Perónový strany, kteří se ozvali proti nařízením presidentovým nebo hlasovali proti návrhu zákona, byli okamžitě zbaveni mandátu a vyloučeni ze strany. O řadě zákroků pres. Perona proti Církvi jsme již mluvili. Mezitím došlo k novému zatýkání kněží i laiků, zvi. vedoucí Katolické akce byli postiženi. Protože katolickým školám byly zastaveny podpory, mnohé z nich zavřely své brány, aby neuvalily na rodiče svých žáků neúnosná břemena. Bylo zrušeno vyučování náboženství na státních školách, prý » na čas «. Ze sirotčinců, internátů a nemocnic, závislých na státu, byly propuštěny řeholní sestry. Nejednou došlo při tom k výjevům, podobným oněm v noci z 13. na 14. duben 1950 v Československu. Na státní 159 [pageend15]universitě v Buenos Aires byly zavedeny přednášky — pro studenty povinné — o výhodách rozluky Církve a státu. Za této napjaté situace slavili argentinští katolíci 25. května svůj národní svátek. President Peron se po prvé od svého vstupu na presidentský stolec nezúčastnil oficiálního Te Deum v katedrále v Buenos Aires. Na znamení protestu nebyl přítomen ani primas kard. Coppello ani apoštolský nuncius Msgre Zanin. Katedrála — stejně jako mnohé jiné kostely — byla věřícími přeplněna. Den nezávislosti byl pro ně den modliteb a pokání. Mládež Katolické akce se společně modlila za svou vlast, za její vůdce a za vytrvalost pro ty, kdo byli uznáni za hodné trpět pro jméno Ježíšovo a pro Církev, v sobotu před Hodem Božím svatodušním. Za argentinské katolíky se modlí i jejich bratři ve víře v obou Amerikách. Svátek Božího těla byl letos po prvé v argentinských dějinách pracovním dnem. Biskupové nejdříve rozhodli, že tradiční eucharistický průvod se bude konat stůj co stůj ve čtvrtek, a to okolo kostela, jako před lety. Později však toto své nařízení změnili: průvod se měl konat v sobotu, a to uvnitř kostela. Biskupové nechtěli zvyšovat počet uvězněných katolíků. A jak průvod ve skutečnosti vypadal, na př. v Buenos Aires? Civilní autority přerušily místní rozhlas v katedrále, byly omezeny dopravní prostředky směrem ke katedrále, v hodinu, na kterou byl ohlášen průvod, organisovaly Peronem ovládané sportovní organisace slavnost na počest boxera Pereze, vracejícího se z Tokia. Asi 100.000 věřících se tísnilo v katedrále, na přilehlém Plaza de Mayo a v okolních ulicích. Zatím co v katedrále pomalu kráčel průvod, tisíce zpívaly písně a nahlas se modlily. Sem tam se ozvalo volání: » Ať žije Kristus Král «, » Argentina je a zůstane katolická «. Ani vojsko, jak se zdá, se nestaví za diktátorské zákroky presidenta a jeho strany. Vojsko oslavilo národní svátek polními bohoslužbami jako dříve. Ministr války gen. Franklin Luceros podle KNA prohlásil v denním rozkaze, že vojsko zůstane věrno víře svých otců. Kdykoliv došlo k nepokojům mezi demonstrujícími katolíky a vládními orgány, vojsko se vždy varovalo jakéhokoliv zasahování. Zmínky též zasluhuje, že důstojníci téměř ostentativně zdraví kostel nebo kněze jim zcela neznámé. Biskupové několikrát vyzvali věřící, a zvi. aktivní členy Katolické akce, aby se vyhýbali činům čistě politického rázu, kterých by se dalo zneužít proti Církvi. Nedávno vydali nové příležitostné společné prohlášení : » Příznivci laicismu «, praví tam, >> nejsou spokojeni s tím, že vyhnali Boha ze škol a z rodin; chtějí vymazat ze zákonů a dokonce i z ústavy každou památku na zbožnost našich předků, na víru, jež oduševňovala tvůrce naší samostatnosti. Církev není proti rozdělení duchovní moci od světské. Církev se nebojí hospodářských břemen rozluky Církve od státu, bude-li jí ovšem vrácen její majetek, nespravedlivě zabavený. Církev odsuzuje nepřátelský postoj politických stran, že popírají vzájemné vztahy a povinnosti, jež v zemi ze 97% katolické existují mezi duchovní a světskou mocí. « ka SV Ě T O V Ý EUCHARISTTCKÝ KONG RES V B R A ZÍL II Katolická Brazilie bude prožívat od 17. do 24. července své velké dny. Její hlavní město Rio de Janeiro hostí v těch dnech 36. mezinárodní eucharistický sjezd. Očekává se na dvacet kardinálů, několik set arcibiskupů a biskupů různých obřadů katolické Církve, tisíce kněží a na 3. miliony věřících, především z Jižní Ameriky, ale též ze zámoří. Je ohlášena řada zvláštních letadel i lodí z ciziny. Tyto lodi budou sloužit i k ubytování poutníků, protože těžko lze očekávat, aby město umístilo takové množství cizinců. Je těžké v několika slovech podat výsledky pilné práce všech přípravných komisí : misijní, propagační, liturgické, ubytovací, sociální atd. Komise posvátné hudby na př. připravila gregoriánskou mši, kterou bude zpivat sbor 100.000 zpěváků. Slova oficiální hymny kongresu napsal benediktin Marek Barbosa, hudbu složil Maxmilián Helman. Jednotlivé diecése rozlehlé Brazilie a pak ústřední vláda se postarají o vše, co je zapotřebí k zdaru kongresu. Na Hod Boží svatodušní na př. šel ulicemi Rio de Janeiro dojemný průvod s moukou a vínem, kterých bude použito ke mším svátým a k rozdávání sv. přijímání. Za Vozy kráčeli rolníci se svými pracovními nástroji, jinoši, dívky, několik alegorických vozů, korouhev eucharistického kongresu, prapory všech zemí, které ohlásily svou oficiální účast, nesené jejich příslušníky ve svérázných krojích. Kongres bude zahájen v neděli 17. července otevřením výstav misijní, posvátného umění, katechetické a sociální. Téhož dne bude uvítán milostný obraz P. Marie Aparecida. V úterý bude přivítán kardinál legát zastupující sv. Otce, kard. Benedikt Aloisi- Masella. Následuje den dětí, žen, Kat. akce, mužů, společné adorace řeholnic, kněží; budou slouženy mše svaté v různých obřadech Církve (v sobotu 23. července v obřadu byzantskoslovanském). Noční adorací ze soboty na neděli, slavnou pontifikální mší svátou a eucharistickým průvodem bude kongres zakončen. Kromě těchto liturgických oslav, společných manifestací a dnů modliteb budou konána zasedání více teoretického rázu. Jejich ústředním tématem je » Kristus Vykupitel a jeho eucharistické království«. Cílem eucharistických sjezdů — farních, diecés- ních, národních a mezinárodních — je veřejně uctít nejsvětější svátost a vyznat svou víru v ni, připomenout věřícím jejich povinnosti vůči eucharistii a přispět k rozšíření Kristova království ve světě. U kolébky eucharistických kongresů v naší formě stál m. j. slavný francouzský biskup Msgre de Sé- gur, sv. Magdalena Sofie Baratová, sl. Boží Marie M. Tamisierová a bl. Eymard. Prvý mezinárodní sjezd se konal v Lilie r. 1881, s úchvalou papeže Lva XIII. Myšlenka se ujala. Za uplynulých 75 let bylo celkem 35 mezinárodních kongresů, konaných nejdříve jen ve Francii, brzy však i jinde v Evropě, a nakonec skutečně ve všech pěti světadílech : Jerusalem, Londýn, Vídeň (1912), Karthago, Chicago (1926), 160 [pageend16]Buenos Aires (1934), Manila (1937), Budapešť (1938), Barcelona (1952), Sydney (1953) a. j. Od r. 1893 posílá papež na tyto sjezdy svého osobního legáta ; nynější sv. Otec byl legátem v Buenos Aires a v Budapešti. Těšíme se, že v Rio de Janeiro i naši čeští krajané nás budou důstojně zastupovat okolo svátostného Krista. PRVNÍ ČESKÁ PRIMICE V LONDÝNĚ Lehce bychom spočítali kolikrát bylo v českém exilu v Anglii tolik svornosti a jednoty jako při primici novokněze P. Františka Rochly! 5. června se shromáždila česká londýnská obec v hale pod českou kaplí a před kaplí. O půl šesté večer vyšel z haly primiční průvod. Zahájily jej děti — chlapci a děvčátka se svícemi v rukou —, které při primici měly přistoupit k prvnímu sv. přijímání. Za nimi. šli představení a profesoři semináře : rektor Msgre R, Butchet M. A., vicerektor a profesor filosofie Dr. Ph. Jiří Eckbery (asistoval primiciantovi u oltáře), spirituál Dr. Th. Mikuláš Kelly a profesor Písma sv., B. Richard; dále deset českých chlapců ministrantů a potom novokněz, ve věnci z chvojí a z květů, který nesly nejmenší družičky. Primiciant nesl křížek s ostatky sv. papeže Pia X. (památku to na Řím, kde se začal připravovat na kněžství v letech 1950-1953). Cestu vroubil dlouhý špalír Cechů a Slováků až ke kostelu neposkvrněného Početí P. Marie. Nebyli tam jen členové Cyrilometodějské ligy a Čsl. obce legionářské, nýbrž krajané různých politických stran a různého náboženského vyznání, řada kamarádů z války. Chrám se naplnil do posledního místečka. V prvních lavicích seděly děti, které šly k prvnímu sv. přijímání, v dalších na padesát družiček a chlapců. Za zvuku varhan uvedl otec Ecbery primicianta oblečeného v mešní roucha k oltáři. Duchovní správce české exulantské obce P. Jan Lang S. J. kázal na slova : » Toto je den Páně ! « Opravdu den Páně ! Neboť cesta dp. Rochly k oltáři nebyla krátká ani lehká. Pochází z Týna u Lipníka nad Bečvou (nar. se 3. září 1909). Vystudoval reálku v Lipníku a po maturitě vstoupil k salesiánům, aby se stal misionářem. V těch létech poznal různé domy kongregace v Jugoslávii, na Moravě i na Slovensku, a navázal přátelství i s nynějším litoměřickým biskupem Mons. Štěpánem Trochtou, které nepřervaly žádné — často tak rozdílné a bolestné — cesty, kterými je vedla Prozřetelnost. V roce 1939 studoval na pražské universitě filosofii, po 7. listopadu byl zatčen a vězněn v Hradčanské koleji vysokoškoláků. A když se dostal na svobodu, podařilo se mu uprchnout za hranice a vstoupit do zahraničního vojska. Vrátil se domů jako kapitán. Po demobilisaci pokračoval ve studiích na universitě a v té době byl též předsedou České ligy akademické v Praze. Ale ani tentokrát nenašel ještě klid. Po únorovém puči musel znovu utíkat. V Londýně, kde pracoval V Čsl. obci legionářské a stal se jedním ze zakladatelů Cyrilometodějské ligy, volání Páně se stávalo stále naléhavější. A František řekl Pánu své rozhodné » ano «. Roku 1950 vstoupil do semináře. Začínat znovu v 41 letech není opravdu nikterak lehké! Ale Boží milost a nezlomná vůle starého vojáka překonaly všechny obtíže. Po třech letech studií a duchovní přípravy v Římě, po dalších dvou v londýnském semináři ho vysvětil na kněze westminsterský arcibiskup kardinál Griffin a dnes se vrátil jako kněz mezi své krajany, s nimiž prožíval těžká léta dvojího vyhnanství, aby mezi nimi a s nimi obětoval svou první mši svátou ... Kostelem se nesla velebná cyrilometodějská mešní píseň : » Ejhle oltář Hospodinův září... « Jak posvátný okamžik, když v hlubokém tichu se skláněl novokněz nad bílou hostií a nad kalichem a šeptal Kristova zázračná slova a pak pozvedal výkupnou oběť za spásu přítomných i vzdálených, za domov i exil! Za zpěvu » Pane nejsem hoden ... « přistoupilo pak 18 dětí k prvnímu sv. přijímání a po nich. přijímalo překvapující množství mužů, žen a dětí. Mše svátá byla zakončena slavnostním požehnáním nej- světější svátostí oltářní. Novokněz nemohl udělit novokněžské požehnání všem přítomným jednotlivě, bylo jich příliš mnoho. Proto na ně společně svolával Boží přízeň slovy : » Vložením mých rukou na přímluvu bl. P. Marie, Cyrila a Metoděje a všech Svatých požehnání všemohoucího Boha Otce i Syna i Ducha svátého sestoupiž na Vás a zůstávej s vámi na věky. « Po ukončení obřadů se konala v halle přátelská krajanská beseda. JJ vchodu uvítaly dvě družičky primicianta chlebem a solí, Andělka z české školy sv. Cyrila a Metoděje přednesla příležitostnou báseň, p. Czernin ho pozdravil jménem CML, plukovník Kokrda za Čsl. obec legionářů. Dp. Rochla děkoval zřejmě dojat a'v jeho slovech bylo možno vycítit nejen jeho vnitřní štěstí, nýbrž i hlubokou vděčnost ke všem, kteří po Pánu Bohu mu pomáhali na cestě ke kněžství. » Byly to ony oběti a statečnost kněží a věřících doma, které s Boží pomocí mne nakonec přiměly státi se knězem... » Nezapomněl na nikoho, kdo stáli na jeho dlouhé cestě a podali mu pomocnou ruku : od své drahé maminky, která ještě žije a s odevzdaností do vůle Boží nese uděl matky kněze-exulanta, od svého zemřelého tatínka, až k rukám westminsterského arcibiskupa kardinála Griffina, který ho vysvětil, a k žehnajícím rukám svátého Otce Pia XII., který mu poslal apoštolské požehnání, děkoval přítomným — zvláště CML a Čsl. obci legionářské, které v těchto chvílích zastupovaly jeho rodiče, — a všem rozptýleným v exilu a ve vlasti, za něž obětoval svou první mši svátou. Celá slavnost byla registrována. Rozhlasové pásmo zachytilo hlavní okamžiky památného večera a tak i doma se mohli radovat všichni přátelé a známí dp. Rochly s ním a s celým českým katolickým exilem. Londýnská obec věřících projevila úctu ke katolickému kněžství a lásku k novoknězi nejen mimořádnou účastí při primici, nýbrž i cennými dary, které mu věnovala. Dostal krásnou rochetu, bohatě vyšívanou štolu a zlatý, rubíny posázený kalich. Kéž by životní oběť dp. Františka Rochly upevnila 161 [pageend17]víru mnohých, kteří snad v exilu zakolísali, přispěla k zachování svátého dědictví otců v našem národě a vzbudila v našem exilu nová kněžská povolání. Svatopluk Marťiník D R O B TY Z JAPONSKA Y posledním čísle našeho tokijského věstníku jsem se dočetl, že v Japonsku pracuje sedm misionářů z Československa. Když mě kdysi doma učívali zeměpisu, nikdy se mi nezdálo Japonsko v atlasu tak hrozně veliké. A přece jsou to vzdálenosti z jednoho konce na druhý jako z Prahy do severní Afriky. Z těch sedmi našinců jsem dosud potřásl rukou jen dvěma salesiánským páterům ze Slovenska. Mladší z obou přijel teprve loni v létě a jistě dosud zápolí s japonskou mluvnicí kdesi daleko na jihu v Kyušu. Druhý, P. Figura, je rektorem pěkné učňovské školy na předměstí Tokia. Prožil v Japonsku druhou světovou vojnu a je to člověk, jak se u nás říká, s životními zkušenostmi. Jednou spadl s autem do řeky a taktak vyvázl životem. Dvakrát vyhořel, naposled před několika měsíci, kdy jim v noci před zahájením přijímacích zkoušek lehla popelem kaple a obytné budovy patřící ke škole. Jeden mladý italský linea tehdy přišel o život při pokusu zachránit svého japonského kolegu učitele. Vrátil se pro něj do hořícího stavení a už tam zůstal. Později je našli oba zuhelnatělé, přimknuté pevně k sobě v rohu chodby. P. Figura se zachránil skokem z okna. Přišel jsem jej navštívit několik dní poté a našel jsem jej čiperného, plného energie, jak dirigoval provoz školy kolem spáleniště. Nikdo by nepoznal, že má nohu s rozštípnutou kostí v sádrovém obvazu a je z postele venku jenom proto, že ostatní personál leží v nemocnici. * * * Vždycky jsem rád poslouchával vyprávění lidí s životními zkušenostmi. Voní opravdovostí, jako na příklad tato příhoda, v níž jsem pozměnil pouze knězovo jméno. — Jsme v Tokiu. Je pozdě večer, vlastně se už chýlí k půlnoci. Proti hvězdnaté obloze se rýsuje tmavá hmota kostela, v přízemním stavení po pravé straně hoří světlo v okně knězovy pracovny. Někdo buší na domovní vrata. Je slyšet kroky po chodbě, pak chrastění klíčů. Chladný noční vzduch ovane kněze, jak otvírá dveře. — Šimpusama (důstojný pane), otevřte mi laskavě kostel. Chci se pomodlit. ' — To je divné, tak pozdě v noci ... Víte co, já vás tam pustím na čtvrt hodiny. Pak přijdu a kostel zase zavřu. — Ne, Šimpusama, chci se modlit až do rána. — Ah tak, vy nemáte kde spát? Bledý obličej mladého studenta je odpovědí beze slov. Neví toho mnoho o křesťanech, vždycky měl však ten dojem, že jejich bonzi jsou lidé, s nimiž se dá mluvit. Zdá se, že všichni Japonci se rodí s touhou přestěhovat se jednou do Tokia. Přicházejí a nemají kde spát. P. Litner nemá tolik prostředků* aby mohl pomoci všem. Zná však jinou almužnu, lepší než hotové peníze. — Poslouchej, já ti něco povím. Půjdeme ted spolu na policejní stanici tamhle na rohu. Mám tam známého strážmistra, nechá tě přespat na erární posteli. Tady máš deset korun na tramvaj, zítra ráno půjdeš v Kandě od jednoho knihkupectví k druhému a budeš se ptát, nepotřebují-li příručího. Na oběd se vrátíš sem a odpoledne půjdeš znovu. Pozítří zas, tak dlouho, až najdeš zaměstnání, při kterém budeš moci pokračovat ve studiu. Rozumíš mi? — Ano, Šimpusama, říkají dvě černé oči, v nichž se po dlouhé době opět zablesklo. Velká část vysokoškolských studentů se vydržuje sama nějakým vedlejším zaměstnáním. Říkají tomu dělat » Arbeit-«, slovo, které se stalo v poválečném Japonsku populární. Jistě víte, že máme v Tokiu katolickou universitu s 2000 posluchači. V Nagoji mají verbisté druhou vysokou školu. Kromě toho existuje řádka ústavů vzorně vedených sestrami, které vychovávají dívky od mateřské školy až po universitu. Je to cosi, co bychom mohli doma japonské misii závidět. I my jsme sice mívali kdysi v Praze katolickou vysokou školu. To už je ale dávno. Lidé, kteří dnes pospíchají kolem mohutných zdí Klementina, už na to ani nemyslí. Musím však dopovědět i druhou polovinu historie, chci-li být upřímný. V Japonsku je 46b vysokých škol a studuje na nich 540.000 studentů, z nich téměř čtvrt milionu v samém Tokiu. Je jich nerozumně mnoho, tolik, že se jejich nadbytek stává velmi vážnou národně hospodářskou otázkou. O Donu Boscovi praví Církev svátá, že mu Pán Bůh dal srdce široké jako písčiny, které lemují břehy moře. Takové srdce potřebují ti, kterým byl svěřen apoštolát mezi studentskou mládeží. Tak široké, mvslím, jako z Prahy do severní Afriky. Ludvík Armbruster ŠVÝCARSKO. — Město a kanton Ženeva, kolébka kalvinismu, má dnes téměř stejný počet katolíků jako evangelíků : 91.000 katolíků a 100.000 evangelíků. ANGLIE. — Při nových volbách katolíci doufají definitivně vyřešit palčivou otázku škol. Na papíře je vyučování bezplatné ; ve skutečnosti však katoličtí rodiče musí přispívat jak na státní školy, do nichž své děti neposílají, tak i na své katolické školy. Katolíci budou žádat od svých kandidátů návrh nového zákona, který by napravil dosavadní nespravedlnost. » Poslední vydání „Boží cesty” je značně vykucháno.. Písně některé zkomoleny, některé sloky vynechány, na př. z písně „Boha my chceme'". Papežská hymna také vyhozena, ačkoliv lid dnes ji s nadšením zpívá. Ale modlitby v knížce skoro žádné. Z litanií jen loretánská- a žádná jiná. Smutné. « {Dopis z domova) 162 [pageend18]CÍRKEV A TĚLESNA VYCHOVÁ FERDINAND LELOTTE Článek je jedna, poněkud zkrácená, kapitola z II. svazku knihy Radostný pohled do života, o níž jsme psali v 6. čísle Nového života. Tyto řádky jsme přetiskli z druhé části svazku, která studuje člověka ve světle Božím, jeden oddíl je věnován vztahu Církve k lidskému tělu. Hlavní myšlenka svazku je tajemství vykoupení lidstva Kristem a jeho uskutečňování v Církvi. % Čtenář patrně čeká odpověď na námitku, dnes tak často opakovanou : Proč se Církev nestará o tělesnou výchovu,, hygienu, sport? Je třeba opravdu připustit, že v uplynulých stoletích se Církev více zabývala nemocnými nežli zdravými, více se skláněla nad nosítky, nežli si všímala atletů, spíše zakládala nemocnice nežli stadiony a koupaliště, byla svědkyní vzniku a potvrdila řeholní společnosti, které si vzaly za účel pečovat o nemocné, zraněné, malomocné, spíše nežli by vychovávala učitele tělocviku. Je to skutečnost, kterou není možno popřít, avšak, právě tím, že rozvinuje své úsilí lásky — často hrdinstvím, — aby vytrhla těla utrpení a nemocem, neukazuje snad Církev nejvíce, jakou důležitost přičítá fysickému zdraví svých dětí? Odmítá se uzavřít ve vyučování nadpřirozené nauce, přisluhování svátostmi, protože si je vědoma, že nej menší míra zdraví — jako minimum blahobytu — je nutná k rozvinutí mravného života křesťanského. Proto se hlásí o právo otvírat nemocnice a pečovat o nemocné. Námitka se vyjasňuje : vytýká se oprávněně, že se nezabývala v minulosti více tím, co dnes nazýváme léčení positivní : tělesnou kulturu, tělocvik, sporty, že nevylučovala nemoc a slabosti tělesné rozumným rozvíjením těla a jeho orgánů a neuzpůsobovala rasu, aby byla více životní a zdatnější. Nemůže se však odpovědět, že tehdy Církev neshledávala kolem sebe úpadkovou rasu jako dnes? Předešlá pokolení měla více chuti do života v čistém vzduchu, takřka neznala přelidněná města, důsledek to mechanisace. Nepotřebovala jako dnes stavět podniky na volném vzduchu a mluvit o » návratu k přírodě«. Skutečný důvod, proč měla Církev malý zájem o tělesný vývoj, byl však tento : tenhle úkol nepatřil Církvi, nýbrž státu. Neboť civilní společnosti, a ne Církvi přináleží starat se o hmotný pokrok v lidstvu. Ze stát nic nečinil v té věci je politováníhodné. Že představitelé Církve neměli v tom více podnikavosti, aniž byli tím přímo vázáni, není chvályhodné. Ve stoletích však, kdy medicína přičítala mor » morovému spojení a škodlivému vlivu některých hvězd, ba dokonce škarohlídství některých hvězd« (medicínská fakulta v Paříži 1580), v době, kdy lékaři doporoučeli prchat před paprsky měsíce jako před zkázonosnými, je se třeba podivovat, že věda theologů nebyla odvážnější a více osvícená v oboru, který jí přímo nepatřil? » Po staletí vykonávala Církev skutky lásky, jak jen mohla. Počet a rozmanitost různých ústavů charitativních jí vybudovaných musí vzbudit obdiv všech nezaujatých duchů. Protože však neměla žádné zjevení v tomto oboru, nemohla naprosto tušit novodobou techniku, musela používat prostředků mnohdy velmi zaostalých, které tehdejší veda jí dávala k disposici.« (Kardinál van Roey, proslov v Caritas Catholica, 10. května 1946.) Není to politováníhodné, že bylo třeba čekat až do dvacátého století, aby si společnost uvědomila svoji odpovědnost ve svém poslání, pokud se týče zdraví mládeže? Nepůsobí to trapně, že v mnoha vzdělaných zemích, hmotně dobře zajištěných tento problém je i v dnešní době ještě bolestný a řešení sotva načrtnuto? Kolik tápání ještě v současné době ! Tak tedy není možno vytýkat Církvi, že nepředběhla vědu. Kam bychom to zašli, když bychom chtěli vytýkat Církvi, že neobjevila ještě před učenci a průkopníky radium, žárovku, železobeton, fonograf, klubovky a klíšťky na cukr! Poněvadž však každé lidské podnikání má i mravní stránku, Církev se musí zabývat řešením různých lidských problémů, které lidé navrhují, a musí nad těmi návrhy vynést soud, zda jsou přípustné či ne. Co nás musí také zajímat, je postoj Církve vůči takovému problému a jeho navrhovanému řešení. Zdá se tedy jasné, že Církev (nemyslíme jen na některé lidi v Církvi, které každá novota znepokojuje) je nakloněna sportu a tělesným cvičením. Důkazy? Je jich nadbytek. 163 [pageend19]Na př. Baden-Powell opakoval vícekrát, že právě v Církvi katolické hnutí skautské nalezlo nejvíce přízně. Je třeba uvést kardinála Merciera blahopřejícího atletům po olympiádě v Antverpách (14. srpna 1920) ; J. Sv, Pia XT., který byl známým alpinistou (uveřejnil knihu o těchto výstupech) ; Frassatiho, mladého vysokoškoláka, velkého sportovce, zemřelého v roce 1924 v pověsti svatosti; naše tělocvičné spolky, J.O.C., která při fysické výchově dělníků hledá rozumné provádění her, sportů a života ve volném vzduchu, zevšeobecňuje lékařské ošetření a zakládá kursy k výchově cviči- telů : Ústav tělesné výchovy při universitě v Lovani, kterýžto prvý ze všech universit v Belgii a ve Francii vydával akademické diplomy; kvetoucí »Kolonie volného uzduchu«, atd. « 20. května 1945 Pius X II., obraceje se k 10.000 mládeže, náležející do různých sportovních klubů Itálie : alpinistů, cyklistů, veslařů, plavců, zápasníků, bruslařů, milovníků rugby, hockeyistů, lyžařů atd., pravil : » Jsou daleko od pravdy ti, kteří obviňují Církev, že se nezabývá tělem a tělesnou kulturou. Jako by tělo, Boží stvoření v témže smyslu jako duše, s kterou je spojeno, nemělo mít svůj podíl při díkůvzdání Stvořiteli! Ve skutečnosti Církev vždy projevovala vůči lidskému tělu pečlivost a pozornosti, kterých neměl nikdy materialismus i při svém výlučném kultu těla ... Sport je účinnou protiváhou proti změkčilosti a pohodlnému životu, vyvolává smysl pro pořádek, směřuje k ovládnutí sebe, pohrdá nebezpečím ... Sport je školou přátelství, odvahy, otužování, rozhodnosti, všeobecného bratrství, veškerých přirozených ctností, které poskytují ctnostem božským solidní základ ... Pracujte rozhodně a sebevědomě na poli tělesnného vývinu. Křesťanské myšlení nemusí přijímat od jiných, ono může spíše dát... Jediné křesťanské cenění sportu je schopné účinně se opřít falešným pojmům; ono obohacuje tělesnou výchovu, aby přispívala k zvýšení duchovní hodnoty člověka, ještě lépe, dává se do služby života plně křesťanského. Praktický sportovec je pravým apoštolem, zůstane-li věrným zásadám své víry. « 7. dubna 1947 pravil Pius X II. k představitelům studující mládeže z Francie : »Vše, co udržuje mládež svěží a křesťanskou, posilněnou cviky těla, zdravě chápanými a prováděnými, přináší krásný příspěvek k otužení a ohebnosti bojujícího ducha.« Křesťanská dokonalost nikterak neznamená mrzačení, ničení a boření, nýbrž uspořádání a harmonii, které záleží v ladném vývoji » hřiven«, které nám Bůh svěřil, ke slávě Boží a dobru druhých. Tedy kult projevovaný tělu v posledních letech je v křiklavém odporu s ladným vývojem lidských schopností; určité projevy tohoto ctění přírody nemají ostatně nic společného se sportem a zdravím. Tělo přestává být nástrojem, a stává se předmětem potěšení, pod záminkou tělesné výchovy se hledá mnohdy uspokojení tělesných pudů. Co Církev odsuzuje na novodobých naukách, které přeceňují tělo, není tedy péče o lidské tělo, ale opominutí hierarchie hodnot. Pokud správná míra a tato hierarchie jsou zachovány, Církev ukazuje svoji velkou sympatii ke všemu, co prospívá vývoji lidského těla. Na cestu životem EVANGELIUM K Ř ESŤAN SK Á AKADEM IE V ŘÍMĚ má na skladě a zašle Vám obratem : Evangelia (překlad Škrabal a Petrů), cena 600 lir, Apoštolář, I. díl v překladu P. O. Petrů OP., 750 lir. Serie pohlednic Prahy, cena 100 lir (5 kusů). E d ic e Stu d iu m svazek 1. White-Robulecký, Jak studovat, cena 200 lir, svazek 2. Křestanstvi a obnova společenského řádu, cena 300 lir, svazek 3. Jan Čep, O lidský svět, cena 600 lir. E d ice V ig il ie svazek 1. Svatý Václav, sborník básní o sv. Václavu, rozebráno, svazek 2. Zdrávas Maria, sborník básní o Panně Marii, cena 240 lir, svazek 3. Jan Čep, Květnové dni, cena 200 lir, svazek 4. Věra Stárková, Kniha samoty, cena 200 lir, svazek 5. Petr Den, Dva essaye z počitadta, cena 200 lir. Možno u nás objednat : Encykliky : Rerum novarum, Quadragesimo anno, Divini Redemptoris, S palčivou starostí (á 100 lir), Bruče Marshall, Plná slávy, cena 500 lir, Jiří Jan, Ptáci melodie, cena 200 lir. Pište na: Accademia Cristiana Cecoslovacca, Roma Via della Conciliazione, 1. — Italia 164 [pageend20]STALO SE V POSLEDNÍCH TÝDNECH RÍM. — Svatý Otec Pius X II. udělil v posledních týdnech audienci účastníkům mezinárodního symposia o studiu penicilinu a spřízněných léčiv, italským rolníkům, španělským dopravním inženýrům, účastníkům sjezdu Svazu konstruktérů leteckého materiálu, členům Mezinárodního orchestru židovských umělců, kteří sv. Otci zahráli druhou vetu Beethovenovy sedmé symfonie, skupině úředníků bankovní společnosti» Banco di Napoli«, katolickým podnikatelům a účastníkům světového sjezdu o naftě. V soukromé audienci přijal choĚ presidenta Peruánské republiky paní Marii Delgado de Odria, francouzského ministra zahraničí Antonína Pinaye a ministerského předsedu Thájska-Siamu maršála Pibulsunggrama. Pozdravný list zaslal předsedovi 15. španělského sociálního týdne o » Stavovské morálce«, sjezdu mezinárodního svazu katolických dělnických hnutí v Dússeldorfu, Svazu německých katolických učitelek, který slavil sedmdesát let trvání, a pasovskému biskupu Msgra Landersdorferovi, u příležitosti stého výročí založení Kolpingových tovaryšských spolků. * Biskupu z Le Mans ve Francii kard. Jiřímu Grente sv. Otec zaslal soustrastný telegram k neštěstí, jež stihlo město i diecési za automobilových závodů. * Svým apoštolským požehnáním, vysílaným vatikánským rozhlasem spolu s italskou rozhlasovou sítí, Pius XII. zahájil eucharistický rok, jímž se italští katolíci připraví na svůj národní eucharistický kongres v Lecce příští červen. * Apoštolským nunciem v Costa Rice ve střední Americe byl jmenován Msgre Josef Sensi, pozorovatel sv. Stolice u UNESCO, někdejší chargé d’affaires apoštolské nunciatury v Praze, * 29. května byla konána beatifikace bl. Marcelina Champagnat, zakladatele řeholní společnosti Bratří maristů, vyučujících ve školách. 19. června byla přiznána táž pocta ctih. Janu Turpinovi du Courmier a jeho 17 druhům, mučedníkům v městě Laval za francouzské revoluce r. 1794, protože odmítli složit přísahu věrnosti režimu, odsouzenou papežem Piem VI. * Oficiální časopis Sv. stolice Acta Apostolicae Sedis uveřejnil dekret posv. kongregace obřadů o zjednodušení předpisů o sloužení mše svaté a recitování breviáře. * Novým magistrem Apoštolského paláce, t. j. theologickým poradcem sv. Otce, byl jmenován italský dominikán P. Ludvík Ciappí. * 8. května v poledne Katolická Itálie obnovila své zasvěcení P. Marii. Zásvět- ná modlitba zvaná Supplica byla vysílána italským rozhlasem přenosem z národní svatyně P. Marie, Královny posvátného růžence z Pompejí pod Vesuvem. * Sdružení italských řemeslníků poděkovalo sv. Otci za zavedení liturgického svátku sv. Josefa, tesaře, dělníka. * Výstava obrazů malíře Fra Angelika byla přenesena z Vatikánu do Florencie, kde Fra Angelico žil většinu svého života. * Péčí AIR I, sdružení intelektuálů uprchlíků žijících v Itálii, bylo vzpomenuto desátého výročí uvěznění sjednocených ukrajinských biskupů, kněží i Římu věrných laiků. * V basilice P. Marie Větší byla sloužena mše svátá za Umlčenou Církev, zvi. za pronásledované čínské biskupy, kněze a věřící. Mši svátou sloužil biskup z Cu-matienu žijící v exilu, Msgre Josef M. Yuen. * Do této basiliky byla přinesena na svátek P. Marie Královny Pochodeň věrnosti, zapálená 1. května v německém poutním místě Altenberg a štafetou nesená členy německé katolické mládeže všemi německými diecésemi. Do Berlína byla zavezena letadlem. * Letošní sociální týden italských katolíků se bude konat v Tridentu koncem září na téma : »Společnost a škola«. * Poláci z Itálie si vykonali na Nanebevstoupení Páně pouř na Monte Cassino, kde tolik jejich krajanů vykrvácelo v bojích za druhé světové války. * Český jesuita P. Tomáš Špidlík byl promován na doktora východních věd na papežském ústavě pro studium východních otázek; jeho disertační práce měla titu l: » Duchovní nauka Josefa Volenského« (jednoho z otců ruského mnišství). POLSKO. — Varšavská vláda vydala v poslední době řadu protináboženských spisů a brožur ; na př. sovětského spisovatele Vladimíra Michajlova » Vznik života na zemi«, » Původ člověka a jeho místo v přírodě« a » Co je smrt«. Dále spisek Ondřeje Grabeckého o životě posmrtném. Tyto knihy jsou chváleny pro jejich » hluboce vědecký postoj«, jiné jsou odsuzovány, protože málo zdůrazňují objev mechanicismu jako vítězství vědy nad pověrou a náboženským tmářstvím. Sem patří též kniha Nowického » Cesta do světa středověkých zázraků«, doporučená ministrem kultury, * Sdružení polských kněží, bývalých politických věžnů za nacismu, oslavilo v Censtochove 10. výročí svého osvobození. Kněží vykonali též pouř do Os- wieněimi a pomodlili se u cely, v níž zemřel 14, srpna 1941 minorita P. Maximilián Kolbe ; ten se dobrovolně nabídl, že půjde do kobky smrti místo jednoho otce rodiny. * V Krakově se konala konference o situaci polské mládeže. Podle časopisu Slovo powszechne komunisté veřejně přiznali svon porážku v boji o mládež. Zvláště byly kritisovány metody Svazu polské mládeže, jeho stranický a sektářský duch a strach před jakoukoliv otevřenou diskusí. Stranický fanatismus prý zatlačil do pozadí velká díla polské literatury a nahradil je podprůměrnými spisy sovětských spisovatelů a komunistických ideologů. Mluvilo se též o šikanování některých studentů ze stranických nebo náboženských důvodů. Takové ústrky prý mají velmi špatný vliv na ostatní mládež. Podle tisk. kane. KNA lvovský řeckokatolický biskup Msgre Slipyj, odsouzený r. 1945 na 8 let do žaláře, a r. 1953 na nových 9 let, byl propuštěn z koncentračního tábora a žije v nemocnici pro nevyléčitelně choré trestance ve Vorkutě. * Orgán » vlasteneckých kněží« přinesl řadu článků » Charakter pokrokového kněze«. Mluví se tam mnoho o povinnostech kněze vůči novému sociálnímu řádu, ale naprosto se mlčí o povinnostech vůči Církvi a Sv. stolici. * Vlastenečtí kněží vůbec vyvíjejí horlivější činnost. Generální a kapitulní vikáři posílají věřícím pastýřské listy, které mají s náboženstvím společného pramálo, dávají se nazývat preláty a apoštolskými protonotáři, a chovají se, jako by to vše bylo úplně podle církevního zákoníku. JUGOSLÁVIE. — V Záhřebu na plenární schůzi Ústředního výboru svazu mládeže byla obviněna katolická Církev z nezdaru komunistických akcí. » Mnoho lidí je ještě s kněžími. Je třeba vykořenit náboženské tmářství ze srdce mladé generaci, bojovat proti přízraku Stepincovu, a vím v Boha nahradit vírou v pokrok«, pravil předseda charvátské kom. strany Bakaric. * Komunistické úřady se velmi pečlivě staraly, aby byv. francouzský president Auriol se na své návštěvě v zemi nesetkal se žádnou stopou náboženského pronásledování. * Z 82 časopisů katolických, které vycházely jen v Charvátsku před druhou světovou válkou, jsou dnes vydávány v celé Jugoslávii jen dva časopisy, Dobrý pastýř, který řídí bosenští františkáni, a Vzhůru srdce, časopis filokomunistického Sdružení sv. Cyrila a Metoděje. * Bylo propuštěno 750 katolíků ze zestátněných podniků, aby učinili místo spolehlivým komunistům a demobiliso- vaným vojákům. * V Mariboru byl odsouzen farář Don Zolin do žaláře, protože připravoval děti k prvnímu svátému přijímání ; farář ze Sv. Jiří, protože naléhal, aby dítě ze smíšeného manželství bylo pokřtěno, jak se k tomu nekatolická strana před svatbou zavázala ; jinde byli odsouzeni dva kněží k peněžité pokutě, protože pokřtili dítě dříve než bylo zapsáno ve státní matrice. SOV. RUSKO. — Velkolepé oslavy 10. výročí nastolení moskevského patriarchy Alexeje se považují za znamení, že tento ruský prelát chce převzít vedoucí místo ve východní pravoslavné církvi. Zmínky zasluhuje, že jak řecký tak i cařihradský patriarcha moskevské jubileum přešli mlčením. FRANCIE. — V městě Guenthary v jižní Francii se konal sjezd JO Cistu ze západní Evropy. * Do Francie přijedou na prázdniny děti z Německa. * Tradiční pouti do Chartres se zúčastnilo na 15.000 katolických universitních studentů. Příležitostná rozjímání měla za heslo : » Být svátým znamená 165 [pageend21]říci Bohu bezvýhradné Ano.« * Sbírka, kterou před časem vyhlásil pařížský deník Le Figaro ve prospěch vietnamských uprchlíků, vynesla dosud 35 milionů franků. Peněz bude použito k postavení škol pro děti uprchlíků. * V Lurdecb se bude konat v jubilejním roce 1958 ■— 100 let od památných zjevení P. Marie — mariologický a mariánský kongres. * Řeholní kongregace nemocných sester, zvaná Ukřižovaného Spasitele, slavila 25 let svého trvání. Kongregace má 150 sester, nedávno byly založeny nové domy v Sev. Americe a v Holandsku. BELGIČTÍ KATOLÍCI organisují podpisovou protestní akci, která bude odevzdána králi Baldvínovi se žádostí, aby zabránil prohlášení nového školského zákona, ničícího soukromé katolické školy. » PORTUGALSKO. —- Oslav 38. výročí fatimských zjeveDÍ P. Marie se zúčastnilo na 350.000 věřících z celého světa. Kardinál Ottaviani posvětil odznaky basiliky menší a odevzdal je fatimské mariánské svatyni. ANGLIE. — Ve volbách do anglické dolní sněmovny bylo zvoleno 24 katolíků, 11 za konservativní stranu a 13 za labouristy. KANADA. — Sdružení kat. žen v Montréalu pořádalo Den ženy pod heslem : » Cudnost odhaluje krásu duše«. Pravoslavné RUSKO slavilo své velikonoce 17. dubna : 40 moskevských zvonů — více jich v hl. městě Sov. Svazu není — se rozezvučelo Moskvou o půlnoci a oznamovalo věřícím Zmrtvýchvstání, Tisíce věřících s rozžatými svícemi v rukou kráčelo mrazivou nocí ke katedrále sv. Eulogia, a pak zůstali stát před vchodem, protože uvnitř již nebylo místa. Nebyli to jen staří, nýbrž i mládež. LITVA. — Památné litevské město Mariampole — Město P. Marie, spolu se stejnojmennou provincií byly přejmenovány na město V. Mickevicius Kapsukasa, na oslavu 75. narozenin tohoto litevského komunistického agitátora. USA. — Modrá armáda P. Marie Fatimské — sdružení to asi 5 milionů katolíků v 33 státech, kteří se modlí za splnění fatimského poselství (obrácení Ruska a mír ve světě) — udělila svou výroční odměnu za vynikající službu k dosažení vítězství nad komunismem a k upevnění světového míru, portugalskému premiérovi Ant. Salazarovi. Loňskou odměnu dostal západoněmecký kancléř Adenauer. * Rozkolná farnost sv. Jiří, pravoslavného rumunského obřadu, v městě Aurora u Chicaga se společně vrátila do Kristovy Církve. Dojemný obřad dostoupil vrcholu, když farář spolu s představitelem farnosti složili předepsané vyznání víry. UGANDA. — Nad hrobem bl. Karla Lwangy, patrona africké Katolické akce, bude postavena národní svatyně ke cti bl. ugandských mučedníků. ČÍNA. — V Yangchowu — bývalém sídle čínských císařů — byl nalezen náhrobní kámen s obrazem P. Marie. Kámen pochází z r. 1342, je to tedy památka na františkánské misionáře, kteří v Číně pracovali v letech 1294-1398, kdy padla dynastie Juan. VIETNAM. — Opční lhůta obyvatelstva zvolit si místo pobytu, udělená ženevskou úmluvou, a která vypršela na svátek Nanebevzetí Páně 18. května, byla prodloužena. Počet uprchlíků se odhaduje na 800.000. NA FILMOVÉM FESTIVALU V CANNES udělila Mezinárodní katolická filmová kancelář (OCIC) cenu americkému filmu » Marty« ; zvláštní pochvalu dostal španělský film » Mar- cellino pan y vino - Marcelin, chléb a víno«, který prostinkým a přitom hluboce dojímavým způsobem vypráví o přátelství šestiletého sirotka — Pablito Calvo, na festivalu přítomného — k ukřižovanému Kristu. Země za Železnou oponou protestovaly proti promítání anglického filmu » The Prisoner - Vězeň«, inspirovaného velmi zřetelně osudem kard. Mindzsenthyho. Film bude promítán na festivalu v Benátkách. NEMECKO. — V Důsseldorfu se konal mezinárodní sjezd katolických dělnických organisací; byla tak obnovena katolická dělnická Internacionála. * V Bavorsku žádají rolníci o posvěcení svých hospodářských strojů ; připínají si na ně štítky s obrázkem sv. Mikuláše de Flůe, patrona zemědělců. * Na svátek P. Marie Pomocnice posvětil mnichovský arcibiskup kard, Wendel nově postavený salesiánský ústav Salesianum, v němž bydlí na 500 noviců a chlapců. * Berlínská diecése oslaví 25 let svého trvání. Odhaduje se, že se hlavní manifestace v Olympijském stadionu zúčastní na 100.000 katolíků. RAKOUSKO. — Také rakouští katolíci se radovali ze znovu nabyté samostatnosti. Na vrcholu věže sv. Štěpána byla vztyčena červenobílo červená vlajka a v katedrále zapěl sám arcibiskup kard. Innitzer děkovné Te Deum za přítomnosti celé rakouské vlády, když byl kancléř Raab slavnostně přečti dekret o nezávislosti. * Ve Vídni se konal národní sjezd laického apoštolátu za účasti všech spolků, jež uskutečňují program Katolické akce. Sjezd měl utužit jejich spolupráci. Přítomným byla dána za pracovní program péče o lepší posvěcování neděle. * Rakouští biskupové vydali Bílou knihu o hlavních problémech katolického veřejného života. Mluví o konkordátu, jediné to ze smluv zrušených nacisty a dosud neobnovené, o otázkách týkajících se manželství, vyučování náboženství na státních školách, soukromých škol a církevního majetku. Podle slov are. koadjutora Msgra Jachyma Bílá kniha neznamená žádné nové požadavky Církve, nýbrž jen se v ní domáhá toho, co jí bylo vzato a dosud nevráceno, anebo nač má plné právo, má-li splnit své duchovní poslání. NOVÉ K N IH Y Y E X IL U HISTORICKÉ SKUTEČNOSTI 22. ÚNORA 1948 V ČSR. II. vyd. Str. 32. Chicago 1955. Podle stenografického zápisu zpracoval F. Bulín, býv. úřadující předseda zaměstnanců v hornictví. Vladimír Štědrý, Kožich. — Povídka, kterou vydala edice » Lucerníčka« v Mnichově, představuje nám komunistické panstvo s jeho směšné stránky. Patří k lehčím prózám autorovým a její předností je vtipná dějová zápletka a výstižná charakteristika jednajících osob. mp Karel Lisický: Československá cesta do Mnichova. - Část II. - Vydal Ústav Dr. Edvarda Beneše v Londýně. - Str. 26. Jaromír Měšťan : Sladká jako med. Poesie z exilu. - 1. část autorovy Exilové trilogie. - Edice Zvěrokruh 22. svaz., v exilu druhý. - Mnichov 1955, str. 40. 166 [pageend22]P o z n á m k y ČECHY A POLSKO ZA KATOLICKÉ REFORMACE. — Vysoce zajímavý je článek prof. Dvorníka : »Svatý Vojtech a střední Evropa.« Jenom v jedné věci bych ho chtěl doplnit. Prof. Dvorník píše : » Habsburkové, kteří vystřídali Lucemburky a Jagielovce na českém trůně, vyloučili však znovu Polsko ze svých úvah a snah.« To je, myslím, nedostatečné shrnutí dějů, které jsou pro vývoj obou bratrských národů velmi vvznamné. Habsburkové byli jakožto potomci královny Anny a jejího otce, Staršího syna polského krále Kazimíra IV., přirozenými dědici Jagielovců — a byli si toho plně vědomi. Poslední polský Jagielovec však přiznal svým zemím ono svobodné volení krále, kterého se čeští stavové domáhali neúspěšně, Byli proto zvoleni dva králové-cizozemci, a potom švédští Vášové — též potomci polské princezny. To se však nestalo bez usilovného odporu Rakouského rodu. Syn královny Anny, císař Maximilián II., opravdu dosáhl toho, že ho jedna strana za polského krále zvolila; a po něm se totéž podařilo jednomu z jeho mladších synů. Předním orgánem těchto rakouských snah o následnictví v Polsku byl pochopitelně předseda vlády slovanské složky rakouského soustátí ■—• nej v. purkrabě pražský Vilém z Rožmberka — dědičný, smíme-li tak říci, náčelník katolické strany v zemi. Pravda, úspěšný soupeř rakouského arciknížete byl Zikmund Báthory — jeden z nej slavnějších polských králů. A přece lze míti za to, že bitva u Bytčiny, která zničila možnost dynastické unie česko-polské, byla jednou z největších tragedií slovanských dějin. Spojení polskolitevské říše se střední Evropou mohlo míti následky nedozírné. Abychom začali náboženskou stránkou v ěci: snad by bylo — jesuitské — » protireformační« hnutí v Polsku dodalo zcela jiného dosahu jesuitskému úsilí v Cechách. Rozumí se — a na to také současníci ukazovali — , že taková jednota mohla dát obraně proti Turkům zcela jiný ráz ; osvobození jižních Slovanů by se bylo uskutečnilo mnohem dříve! — Ze česká kulturní vrstva, opřená o vládnoucí třídu polskou, nikdy by se nebyla dožila pobělohorské emigrace, je na bíle dni. A také Slezsko, mezi spojenými slovanskými státy, by se nebylo nikdy stalo německým klínem, natož pak državou protičeské mocnosti, o hospodářském vývoji nemluvě ... Alespoň jedna památka na onen pokus pol- sko-ěeského spojení v našich kulturních dějinách zůstala : pro českého rodopisce jsou dodnes nezbytná díla polského emigranta Paprockého, který po porážce rakouské strany našel v Cechách útulek a své dějepisné dílo založil na myšlence pokrevenství obou národů. — Ostatně Habsburkové, ac museli polský trůn ponechati Vasovcům a jejich voleným nástupcům, soustavně usilovali zajistiti si alespoň polské spojenectví pomocí sňatkové politiky, a to ještě také ve druhé polovici XVIII. století. Tehdy ovšem právě ve věci Slezska podlehl pruskému výboji český stát a s ním celé rakouské soustátí, které proto nemohlo proti témuž výboj ubrániti Polsko, vnitřními sporv rozervané. Bylo za těchto okolností pro polskou národnost poměrným štěstím, že pomocí uherských nároků na Halič* a českých nároků na Osvětim se podařilo alespoň tyto úděly za chrání ti před záborem ruským a pruským. Právě proto ostatně, že korunu polskou Báthorymu nepřál a doufal ji získat pro vlastní rod, byl císař Maximilián II. spojencem ruského cara. Byl to veliký a také plně oceněný ústupek, že Římský císař — stále ještě pojmový předseda křesťanské Společnosti národů — přiznal ruské říši, nedávno od Tatarů osvobozené, titul carský : t. j. hodnost křesťanské velmoci. Tak se habsburský zájem o Polsko obrážel v evropské politice mnohonásobně. Pravda, pol- sko-ceské styky, v 15. a 16. století tak živé, přestaly skoro úplně. Vývoj obou států se bral opačnou cestou : Bílá Hora na troskách českých stavů ustavila absolutní monarchii, kdežto v Polské republice se podařilo šlechtě udělat krále doživotním presidentem. I tato forma svobody skončila ovšem pohromou. A když se ěást polského národa octla pod vládou, která panovala i Čechám, snahám o spolupráci obou národů nebylo dopřáno úspěchu. Jindřich Středa KNIHA SAMOTY. — Křesťanská akademie v Říme nám v poslední době poslala několik knížek. Divili jsme se, jak jsou různorodé. Mezi Počitadlem Petra Děna a Knihou samoty Věry Stárkové není, jak se na první pohled zdá, nic společného ani slohem, ani obsahem. A přece si obou knížek v exilu vážíme. Věra Stárková začíná svou knížku pěkným mottem : » V ez! Co tím chcete říci? Myslím na něco, co se svobodné zvedá k oblakům.« Mimoděk mi napadá, mohl-li by je také Petr Den otisknout na první stránku svého Počitadla. Nevím jistě, ale zdá se mi, že by spíš definoval věž jako něco, co má stát na pevných základech, co se konstruktivně a ponenáhlu zvedá do výšky podle přesných výpočtů, aby to při prvním závanu větru nespadlo na zemi. Věra Stárková jde ve svém myšlení i ve svém vyjádření nesporně výš, než jistě nám nezazlí, když si o její knize pomyslíme to, co jí sama předeslala : její myšlení je něco, co se svobodně zvedá k oblakům, docela svobodně, někomu se zdá, že až příliš svobodně. Ačkoli knížka slohově dělá dojem ulitého celku, po prvním přečtení dělá spíš dojem volných skizz, vzletných aforismů. Nebudeme se pak divit, že se úsudky už prvních čtenářů tak různí. Jedněm prý se zdála povrchní, jiným zase hlubokou, jedněm reflexí na základní křesťanské pravdy, jiným plná nebezpečných směrů. Nepřekvapuje to. Volně nahozená myšlenka, ať už ve formě úsečného aforismu nebo melodické a plynulé periody, má vždycky dvojí problematiku. Jako reflektor, který protne daleko do tmy a osvítí ěást neznámé krajiny, tak volná myšlenka osvítí nějakou stránku krajiny pravdy. Tímvšak, že je osamocená, že nechává stranou všechno ostatní, snadno může budit nesprávný dojem o celku. Všimněme si jen obsahu Knihy samoty. Už samy tituly kapitol naplno ukazují svou problematiku, na př. :» Světu se blížíme myšlenkou, ale poznáváme jej láskou.« Kdo by chtěl, může tu větu odsoudit jako irracionální blud, kdo by chtěl, mohl by tu najít vyjádření poslední podstaty bytí, v kterém láska a poznání jsou totožný, konečně někdo tu může v jádru najít kus pěkné úvahy svátého Tomáše Akvinského o tom, jak člověk poznává podle toho, jaký je, a je takový, jakou má lásku. Podobnou problematiku najdeme skoro na každé stránce. Dovedeme si tedy docela dobře představit, že někdo, kdo má rád ostré pojmy a jasné myšlení, se nakonec podiví, jak nebezpečné závěry by mohly plynout z knížky, kterou vydala Křesťanská akademie a poctila ji cenou. Než jistě bychom křivdili autorce, velmi křivdili. Podala nám tolik pěkných a hlubokých námětů k přemýšlení, většina z nich by si opravdu zasloužila, aby nezůstaly pouhými skizzami, protože hloubka myšlenky náhodnému čtenáři unikne a problematika jej snadno splete. Myslím, že věž je něco, co se svobodně zvedá k oblakům, ale věž je také něco, co stojí pevně, jeden nepřesný centimetr ve stavbě, jedna neurčitá plocha, a už se poruší bud' pevnost nebo harmonie. Ostane doufáme, že to, co autorka napsala, není poslední. O.N. MŠE SV. ZA DOBRODINCE A ODBĚRATELE NŽ bude v červnu sloužena ve svatopetrské basilice v blízkosti hrobu sv. Petra, v červenci v kostele nejsv. jména Ježíš nad hrobem sv. Ignáce z Loyoly. PRÁZDNINOVÉ DVOJČÍSLO NŽ vyjde 5. srpna. 167 [pageend23]D O T A Z Y JAK TO VLASTNĚ JE? ODPOVĚDI Důstojný pane, studuji na universitě dějiny literatury. K dyž jsme mluvili o básnictví židovském, dostali jsme se do hádky o Písmo svaté. Profesor, který je bez vyznání, se divil, jak můžeme ještě dnes říkat, že Bible je slovo Boží, když je vědecky dokázáno, že jsou to spisy starých židovských kronikášů, lidové říkanky, prastaré náboženské písně. Jaképak slovo Boží, když víme, že Písmo svaté napsali lidé zrovna tak, jak psali spisovatelé a básníci jiných národů a jako píší dodnes. Nebylo ani potřeba vědeckého dokazování k tornu, abychom věděli, že Písmo svaté napsali lidé. Kdopak by je jinak napsal? Vždyť kdo chodí do kostela, slyší veřejně při mši svaté i při kázání: Evangelium podle sepsání sv. Matouše nebo Marka, čtení z první knihy Mojžíšovy, předpověď Izaiáše proroka. Profesoři bohosloví se mezi sebou často dohadují o tom, napsal-li tu ěást skutečně prorok sám, nebo někdo z jeho žáků, je-li text dobře dochován, nebo je-li opsán s chybami a ve špatnějším pře kládě. Knihy Písma svátého napsali lidé, ne vždycky nejněenější. I sami evangelisté píšou docela prostince a jednoduše. Otázka je však docela jiná, když ji položíme takto : Písmo svaté napsali lidé, a proto prý není slovo Boží, nýbrž lidské. Kdo rychle usuzuje, snadno se unáhlí, jako se unáhlili židé v Nazaretě. Ježíš přišel po delší době zpět do Nazareta a učil tam v synagoze, jako to dělal jinde. Jeho krajané se náramně divili. Odkud se v něm berou ty vědomosti? Vždyť známe jeho rodinu, víme odkud pochází, vždyť je to tesař z naší vesnice! Později i sám nejvyšší kněz v Jerusalemě si pokrytecky roztrhl šaty na znamení veliké bolesti nad urážkou Boží velebnosti, když Ježíš přísežně potvrzuje, že je Syn Boží — on, obyčejný a slabý člověk ze zapadlé vesnic e ! Byl Kristus Pán člověk? B yl! Skutečný a pravý člověk. V prvních dobách Církev odsoudila kacíře, kteří to popírali. A byl Ježíš Bůh? Právě to je společné vyznání nás křesťanů, že Ježíš Kristus je pravý Bůh a pravý člověk, syn Mariin a syn Boží. Víme, že je to veliké tajemství, ale právě to tajemství proniká celou naši víru. Jdu na př. ke zpovědi. Kdo mi odpouští hříchy? Kněz? Ano, kněz mi dává rozhřešení a kněz má právo rozhřešení mi odepřít. A přece jen Bůh může odpouštět hříchy! Tedy hříchy mi odpouští Bůh sám skrze Církev a Církev skrze rozhřešení kněze, kterého za pravoplatného uznává. Kněz má své nedostatky, možná špatně vyslovuje, snad se i přeřekne a opakuje formuli znovu, ale nikdy se neklame Duch svátý, který tu působí. Podobně je tomu i s Písmem svátým. Bibli napsali lidé, skuteční lidé, ale Duch svátý, který je inspiroval, dovedl v jejich slově vyjádřit pravdu Boží, která trvá na věky. » Nebe a země pominou, ale slova moje nepominou « (Matouš 24, 35). MĚSÍČNÍK CYRILOMETODĚJSKÉ LIGY PRO KULTURU A ŽIVOT Z V ÍR Y • VYDÁVÁ KŘESŤANSKÁ AKADEMIE V ŘÍMĚ . Ř ÍD Í REDAKČNÍ KRUH. • RED. UZÁVĚRKA 10. KAŽD. MĚSÍCE. X v PřEDPLATNÉ na ro k 1955 : V Itálii 1800 lil (podpůrné 2.500 lir). Pro ostatní země 3 dol. (podpůrné 5 dol.) nebo stejná hodnota v jiné měně. Adresa redakce a administrace : NOVÝ ŽIVOT, Via delta Conciliazione, 1. Roma — Italia. VlTA NUOVA. - Mensile della Lega dei ss. Cirillo e Metodio. - Editrice: Acca- demia Cristiana Cecoslovacca, Roma, Via della Conciliazione, 1. - Con appro- vazione ecclesiastica. - Autorizzazione Tribunále Roma N. 3779 del 16-3-54. - Direttore resp. : P. Vincenzo I n solera S.J. JAK PŘEDPLÁCET NŽ? — Předplácí se v Itálii : pošt. slož. : C, c. post. 1-33428 Accademia Cristiana Cecoslovacca - Via della Conciliazione, 1. Roma (617) s pozn. NŽ 1955. - Z jiných evropských zemí (Belgie, Dánska, Francie, Holandska, Lucemburska, Franc. Maroka, Německa, Norska, Portugalska, Rakouska, Švédská, Švýcarska) můžete poukázat přímo na post. úřadě 1.800 lir na : Nový život - Accademia Cristiana Cecoslovacca, Roma, Via della Conciliazione, 1. - Italia. Z ostatních zemí mezinár. pošt. poukázkou, sekem, peněžním dopisem římské administraci (na jméno Mons. Francesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, London, W. 1. — Austrálie : CML (Dr. Stanislav Hofírek), 519, Dryburgh Str., Nrth Melboume, Vic. — Země Ji£ní Ameriky : Pe José Francisco Buňat CFSsS, Vigário da Paróquia dé Sao José do Rio Preto, 5o Distrito de Pe- tropolis, Estado Do Rio. - Brasil. ■— Kanada : CML (Václav Vostřez), 10 Rockwood Plače, Apt. 3, Hamilton, Ont. — U .S .A .: CML (Rev. Jaroslav Tománek), Lankin, No Dakota. Sedmé číslo vyšlo v Římě 22. června 1955. — Vytiskla tiskárna : P.U.G. — Roma, Piazza Pilotta, 4. Itálie. [pageend24]