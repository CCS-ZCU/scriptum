VĚSTNÍK ČESKOSLOVENSKÉ NÁRODNÍ RÁDY AMERICKÉ Číslo 83 Prosinec 1960 SVÝM milým čtenářům, členům a věrným spolupracovníkům přejeme vše nejlepší v novém roce. Kéž by nám dal sílu a rozvahu v plnění vlasteneckých povinností! - V zájmu všech dobrých lidí si pak toužebně přejeme, by naše Spojené státy nesly pochodeň svobody celým světem. Drahým přátelům v Československu věnujeme ve svém vzpomínání "Modlitbu za vlast". Mateřské řeči svátý zvuk na brány nebes buší: O, popřej sluchu Bože náš, modlitbě českých duší, za národ svůj Tě prosíme, my nejdřív touto písní, dej štěstí mu a svobodu, a zbav ho běd a tísní. Potom za vlast a otčinu Tě prosí naše rety: buď milejší nám země ta nad všechny jiné světy. Ta česká zem jak bývala, ať zas je zemí reků, by Tobě к slávě trvala po všecky věky věků. (Jindřich S. Baar) ÚTOK NA NÁS. Tisíce krajanů obdrželo vánoční přání z Prahy, krásnou fotografii zasněžených Hradčan, s pozdravem Československého rozhlasu. Nejzajímavější ze všeho je přiložený “dotazník o poslechu”. Úřad к šíření komunismu se nás ptá: Posloucháte rozhlas a kdy je nejlépe slyšet naše vysílání na krátké vlně? Posloucháte často a kdy? Kdo z vašich známých poslouchá? Řekněte si o oblíbenou hudební skladbu a národní písničku; vyžádejte si reportáž ze svého rodného kraje. Řekněte nám přímo: “rád bych v ní uslyšel mluvit tyto své známé a příbuzné z Československa; u mých známých poslouchají tito krajané; chtěl bych ve vysílání slyšet častěji tyto pořady; z československých časopisů zašlete ... . zdarma na mou adresu.” Na druhé straně dotazníku je místo pro poznámky. Rudý úřad by rád znal váš názor, co soudíte na př. o německé otázce a rostoucím nepřátelství západního Německa к Československu. A pak se nevinně ptá: “Myslíte, že máme mlčet к těmto zjevným útokům, к tomuto novému ohrožení míru? Napište nám i o tom, jak jste prožívali druhou světovou válku, zda také krajanské spolky u Vás zúčastnily se boje proti fašismu. Stejně uvítáme Vaše vyprávění o tom, jak je to s krajanskými spolky u Vás nyní, jak žijete Vy osobně a zda jste již od roku 1945 byli na návštěvě ve staré vlasti.” Je nad slunce jasnější, kam propaganda míří. Dotazník patří do koše, ale tím to nekončí. Vánoční přání je začátek velkého propagačního tažení, jehož význam je dalekosáhlý. U komunistů je propaganda z nejdůležitějších zbraní. Nastupuje do útoku první, aby omámila slabší, ukonejšila silnější, aby podlomila odpor a odzbrojila. Viděli jsme to tolikráte v tolika případech, že už to umíme nazpaměť. Napřed narukují umělecké knížky a filmy, občas s nenápadnou propagandou, po nich přátelské návštěvy sportovců a umělců к získání sympatie netušících příštích obětí, vždyť sport, věda a umění sbližují. Hned jim v patách nastupují obchodní jednatele, techničtí odborníci, kteří zvláště v zaostalých zemích se zavděčí domácímu obyvatelstvu svými znalostmi a pomocí. Jim Československo daruje bohatství ve zboží a technickém zařízení továren, zatím co vlastní lid doma je [pageend1]ožebračován. Tak nevinně to začlo před pěti lety v Kongu. Jak se to pak vyvíjí vidíme na Kubě, které ČSR teď poskytlo “půjčku” 40 milionů dolarů na věčnou oplátku. Pražští náhončí vykonávají Moskvě ohromné služby jako předvoj budoucího útoku. Velký úkol byl uložen československým komunistům ve Spojených státech a prvním terčem byli, jsou a budou krajané. Vidíme to ze všeho, co dělají, vánočním přáním počínaje až po okázalé vítání amerických hostů v Praze. Jak je to falešné a proradné! V domácích časopisech a rozhlase se útočí na Ameriku neustále. Krajané v ČSR nikdy neuslyší nic než lež a nenávist ke Spojeným státům. I ti českoslovenští novináři, kteří tu byli rok a zcestovali celou Ameriku píší po svém návratu o milionech umírajících hlady, o nepopsatelných brlozích, jakoby většina lidu zde žila ve strašné bídě. Nedávno se vrátila krajanka z návštěvy a vyprávěla nám o pražské výstavě o životě v USA., jak bídně zde žijí rodiny. Byly tam zobrazněny zbídačené ženy v hadrech s vyhublými dětmi, to je prý ta pravá tvář Ameriky. Krajanka patří mezi ty statečnější a hlavně cítila se povinna hájit svou zem. Řekla komunistům, že jako pensistka a její muž jako pensista si mohli dovolit cestu letadlem do ČSR. Dále řekla, že o opuštěné ženy a děti se stará město a stát, ale že se tím nechlubí. V zástupu lidí na jiné výstavě přiskočila к ní starší žena a chvatně se jí ptala: “Řekněte mi, je to pravda, že lidé u vás vůbec nedostávají pensi a že jsou z bytů vyháněni na ulici? A jak to, že máte tak pěkné šaty?” Krajanka odpověděla, že pobírá pensi od 62 let a její muž od 65 let a že nikdo není vyhazován na ulici a že máme tolik dobročinných spolků, že by se o byt postaraly. Žena na to zašeptala: “Však my jim stejně nevěříme,” a zmizela v davu. Proto nesmí do Československa jediný časopis, leda komunistického zabarvení, aby se lidé nedopátrali z našich oznámek a vyobrazení, jak vlastně tu žijeme. Představte si jen, že by americký zahraniční rozhlas “Hlas Ameriky” a “Radio Svobodné Evropy” vyslal tisíce dopisů československým posluchačům s dotazníkem, a že by je vyzval, aby si napsali o časopisy zdarma. Můžeme jen hádat, co by se stalo. Bud’ by dopisy nebyly doručeny, nebo by adresát byl nakomandován odpovědět v zájmech komunismu, nebo by byl špehován, jak odpoví a s kým si pak dopisuje. Tak vidíte, jak je všechno vybudované na drzé lži, přetvářce a násilí. Nejhorší při tom je, že komunisté počítají s naší slušností, demokratickým řádem, shovívavostí a mírumilovností. Spoléhají na to, že se demokracie nebude a ani neumí bránit. V hájení svobody v Americe mají českoslovenští krajané svou velkou úlohu. Nepodceňujte důležitost své úlohy a buďte proto na stráži doma i ve spolcích, vždy a všude. К ZÁJEZDU "RUDÉ HVĚZDY BRATISLAVY" DO USA. V prosinci přijelo do Spojených států footballo- vé mužstvo z Bratislavy, aby se zde utkalo s americkými hráči dne 4. prosince v New Yorku a dne 11. prosince v Chicagu. Československá národní rada americká byla a je proti podobným zájezdům, tak jak jsou komunisty prováděny, poněvadž slouží komunistickým cílům. Na některé okolnosti “výměny” bylo poukázáno na rozhlase oblastního výboru ČSNRA v Chicagu: “Minulý týden měli jsme tu hosty z Československa, o kterých máme smíšené pocity. Za starých časů, co by to bylo radosti, že mezi nás přijeli! Měli by tolik pozvání do krajanských domácností, že by časově vůbec nestačili. Dnes nejen, že nemáme radost, my dokonce máme starost, co všechno jejich cesta к nám znamená. A to není, že MY jsme si něco vymysleli, víme to z komunistických novin, z dopisů z Československa a víme to ze zkušenosti. Komunisté se netají tím, že každý, kdo jede do ciziny, je na cestu “připravován a školen”. Komunisté sami přiznávají, že všechno, ať to jsou cesty, zájezdy, koncerty, football, všechno má politické pozadí. Nikdo nesmí do ciziny, kdo je proti komunismu, kdo neprojde prověrkou. Jenom spolehliví smí za hranice. V každé skupině, která jede do ciziny, je vždy vyškolený komunistický agent, který má za úkol hlídat své svěřence, vést si záznamy o jejich počínání a po návratu podat o každém z nich podrobnou zprávu. Tak žádný, ať umělec nebo sportovec si netroufá slovem se prohřešit proti komunistickému režimu. Většina zanechává doma rukojmí, členy rodiny a jsou proto nesmírně opatrní na každý krok. O tom, jak jsou návštěvníci vystrašeni, podává svědectví prof. Václav Hlavatý, který v létě byl v Innsbrucku na mezinárodním sjezdu mathematiků. Původně bylo z Československa hlášeno pět vědátorů, dva však neprošli prověrkou a přijeli jenom tři. Z těchto tří znal prof. Hlavatý dva, jeden z nich byl dokonce kdysi jeho žákem. Ač všichni ostatní účastníci sjezdu se hlásili к prof. Hlavatému, který sjezdu předsedal a byl jeho vynikajícím členem, Čechoslováci se mu vyhýbali a ač seděli často nedaleko, ani jednou na něho nepromluvili. Strachy! Pravděpodobně jeden z nich hlídal druhé dva. Prof. Hlavatý byl velmi sklíčen tím, co zažil na sjezdu mathematiků a po svém návratu prohlá- 2 » VĚSTNÍK [pageend2]sil, že tato tak zvaná kulturní výměna úplně zklamala, a také to veřejně Američanům prohlásil. Ovšem, teď jsme u toho základního omylu — ona to totiž žádná výměna není, v tom ten velký omyl. Komunisté hrají svou falešnou hru a mají docela jiné záměry. К nám posílají do Ameriky svou propagandu a hlavně mají přímé spojení s našimi souputníky a komunisty. Zde se vydávají souputnické a komunistické noviny a jedině ty se posílají do Československa — žádný jiný časopis krajanský tam nesmí. Jaká pak tedy výměna! Pražský režim dovolí na př., aby tam zahrál americký umělec na piano nebo na housle, přijde, československé obecenstvo mu zatleská a umělec zase odjede, aniž by měl možnost poznat lid a poměry. Je obklopen dobře školenými komunisty, nezná řeč, takže z našeho stanoviska je jeho cesta politicky úplně bezúčelná. Nás by zajímala výměna myšlenek a názorů, ale tu komunisté nikdy nedovolí. Bylo by velice důležité, abychom mohli zvát a vysílat tam veřejné a sociální pracovníky, učitele, kteří by volně mohli diskutovat a vyměňovat si názory a poněvadž to komunisté nedovolí, říkají mnozí Američané, že jsme s kulturní tak zvanou výměnou na falešné cestě, že prohráváme studenou válku a že musí nastat náprava. К tomuto poznání dospěla na př. studijní komise na harvardské universitě, která předložila svůj rozbor senátnímu podvýboru zahraničních věcí. Říkáme to zvláště na adresu těch, kteří na naše námitky odpovídají: vždyť to chce americká vláda. Není tomu tak docela. Ve vládě je mnoho odborníků, kteří nesouhlasí s dnešní výměnou a za druhé americká vláda předpokládá od svých občanů, že budou upozorňovat washingtonské úřady na praktické případy, jak z našeho krajanského prostředí, tak z Československa. Jedině na základě našich zkušeností, dobrých i špatných, mohou pak opravit svoje nedostatky. Nejsme dobrými občany, když se nezajímáme o osud své země a když nepomáháme к zlepšení situace. Americké úřady jsou vděčni za účast občanů a věnují pozornost výtkám a názorům. Vymlouvat se, že to chce americká vláda je pohodlné, ale neamerické, protože to nepomáhá naší vládě řešit nesmírně těžké problémy vyžadující přímou účast nás všech. Když americká vláda přistoupila před lety na tak zvaný program kulturní výměny, představovala si to zcela jinak a velmi jednoduše. Nepočítala na komunistickou ohromnou přípravu a úmysly. Dochází teď na varovná slova Československé národní rady americké, že za úsměvy komunistů, za výměnou se skrývá infiltrace a nebezpečné pronikání do našich řad. To, co říkáme již léta, teď veřejně prohlašuje George Meany, předseda mocné unie AFL-CIO. V tom smyslu napsal svůj článek “America, Wake Up” generál Carlos Romulo v listopadovém čísle Reader’s Digest. Nejlepšími znalci komunistických spádů jsou českoslovenští občané, a ti nás varují: “Nezvete československé členy na mezinárodní soutěže a výstavy, nerepresentují náš lid, nýbrž jen a jen komunistický režim.” Rozhodně nepomáháme československému lidu, když vítáme representanty vyslané nenáviděným režimem. Musíme úzkostlivě rozlišovat mezi komunistickou propagandou a hlasem lidu. Pro nás je rozhodující osud československé většiny, nikoli těch 5 nebo 10 procent vyvolených, té nové třídy, která se má dobře z bídy a neštěstí těch ostatních.” — V. V. К zájezdu “Rudé hvězdy” vydala ČSNRA prohlášení česky, uveřejněné v New Yorských Listech a anglicky, které bylo rozesláno chicagským časopisům a rozhlasu. Chicago Sun-Times ve svém článku citoval náš protest. Len O’Connor, ač naše důvody nepochopil, hovořil o našem postoji na svém televisním programu a Jack Mabley, populární úvodnikář Chicago Daily News, o tom debatoval na rozhlasovém programu. Vše, co se odehrávalo kolem návštěvy “Rudé hvězdy” v Chicagu dalo nám za pravdu. S hráči přijel člen československého vyslanectví Polreis, který je všude doprovázel. V Chicagu byl rozšířen doprovod o souputníky a ti se již postarali o patřičný výklad. Jelikož mužstvo bylo obklopeno známými ctiteli komunistického režimu, krajanská veřejnost se dívala s nedůvěrou na jejich pobyt mezi námi. V Chicagu byla návštěva velice slabá — asi 400 fanoušků — na nedělním utkání a i v California divadle velice málo lidí přišlo na přátelský večírek. Několik bývalých rodáků ze staré vlasti navštívilo slovenské hosty, aby se zeptali na rodnou vesnici. Vypravují, že footballisté jsou spokojeni, po- něvad se jim, hvězdám, osobně dobře daří. Patří к malé elitě, kterých režim používá propagačně, vysílá do zahraničí a vyznamenává všemožně, aby svou přítomností šířili “slávu” v cizině. Neudělají nic, aby si dobré bydlo nepoškodili. Většinou jsou ženatí nebo zasnoubení, bydlí dobře a žijí na výsluní své popularity a komunistické přízně. A proto si dají pozor, aby to tak zůstalo. Mrakodrapy a doprava našich velkoměst je ne- udivovaly. Nepotřebují to к svému osobnímu štěstí a co se týče národního vědomí, nejsou tím za- těžkáni. Jsou to mladí muži, kteří nepoznali pravý mír a život za republiky. Jsou přesvědčeni, že Sověty to ve světě vyhrávají a jednoduše chtějí být na straně vítězů a mít se dobře. To tedy je bilance jejich zájezdu, který by mohl sloužit přiléhavě jako jeden z tisíce drobných dokladů ke studii vydané čtyřmi odborníky výzkumného ústavu zahraničních věcí při universitě pitts- burgské, jejichž dílo vyšlo nedávno pod názvem “Protracted Conflict”. Konflikt na neurčitou, dlouhou dobu. Třetí světová válka již dávno vypukla, jenom že my o tom stále nechceme vědět, praví tito odborVÉSTNÍK 3 [pageend3]níci. Budeme tak dlouho prohrávat, dokud to nepochopíme. Komunisté se za čtyřicet let zmocnili téměř bilionu lidí a jsou přesvědčeni o svém konečném vítězství. Nezáleží jim, kdy to bude — ale bude to. Počítají s průtahy, odklady. Žádná kříse, jimi vyvolaná, není místní záležitostí, nýbrž článkem obrovské světové revoluce. To, čemu my říkáme “mír”, je pro ně válkou bez vojenských prostředků. Ať studená, nebo horká, je to intensivní válka na život a na smrt. Pro komunisty byly od prvopočátku Spojené národy válečnou zbraní, tak jako diplomacie, věda, umění, ekonomie. To všechno jsou zbraně a dohromady s propagandou, espionáží, podvratnictvím tvoří to jejich zahraniční politiku. Američané jsou úplně nepřipraveni na tak strašný konflikt na neurčitou, dlouhou dobu. Jsme však ve smrtelném zápase, ve světové revoluci, která bude končit bud’ úplným vítězstvím — nebo úplnou porážkou. O díle “Protracted Conflict” psal Reader’s Digest v lednovém čísle. Následoval druhý článek na stejné théma: “Třetí válka již dávno vypukla”. Eugene Lyons píše o “údernících, jak bojují”. Moskva si vyškolila tisíce odborníků, aby po celém světě připravovali země к zabrání. Najdeme je všude. V latinské Americe jejich vycvičení žáci řídí v pozadí protiamerické demonstrace “Yankee, go home”. Současně se totéž děje v Burmě, Tokyu, na Kubě. V SSSR je 6,000 specielních škol nové vědy, t. j. propagandy. Pak je 177 oblastních vyšších škol a pro nejlepší žáky zvláštní vrcholné vyškolení. Propaganda je největším výrobním průmyslem v SSSR. Z těchto propagandistů jsou pak vybíráni nadaní žáci, kteří jsou školeni pro podvratnou činnost v cizině. Jsou z nich diplomaté, techničtí odborníci, obchodníci, a především však zakuklení rozvratníci a úderníci. Někteří z nich ovládají exotické řeči a nářečí, Swahili, Hindi, Urdu atd. Všude jsou doma. Přečtěte si, co všechno již dokázali úderníci v nevinném přestrojení. Dočtete se též, o čem píšeme v American Bulletinu již několik let: totiž, že v Praze je centrála na vyškolování afrických revolucionářů i rozvratníků pro latinskou Ameriku. Zde studoval na př. Castrův bratr Raul. V tomto zápase jsme naprosto nepřipraveni. Proti nám stojí sebevědomí dobyvatelé, o kterých prohlásil Lenin před mnoha lety, že uchvátí svět. “Dejte mi hrstku odborníků a zpřevrátíme světový řád. Revoluce potřebuje lidi, kteří tomu zasvětí celý svůj život.” A my někdy marně žádáme o několik volných hodin vašeho času. Stále se nás třetí válka netýká. Čteme o Kubě, ale nepoznáváme, co se děje ve vlastním prostředí, že v tomto smrtelném zápase i zdánlivě bezvýznamná, nevinná návštěva “Rudé hvězdy” je dobře promyšleným předvojem a útokem na naši důvěru. Válečná fronta je všude, v našich spolcích, v krajanské čtvrti, v krajanských časopisech, prostě všude, neboť třetí válka již dávno vypukla. ZPRÁVY OBLASTÍ A ODBOČEK. OBLASTNÍ VÝBOR V CHICAGU. Listopadovou schůzi Oblastního výboru v Chicagu, Ill., konanou za slušné účasti zástupců odboček i spolupracujících organisací vedl předseda br. Břetislav Vaněk. Při zahájení schůze vzpomněl ztráty, která nás stihla nenadálým úmrtím ses. Marie Šafusové, členky Oblastního výboru a předsedkyně jeho rozhlasového výboru. Povstáním vzdali jí všichni přítomní poslední poctu. Ve zprávách úředníků a výborů byl podán přehled o významných událostech v měsíci listopadu. Byla projevena radost nad zvolením soudce Otty Kernera, syna z českého rodu, guvernérem státu Illinois, a dr. Andrew Tomana, rovněž českého původu, okresním koronerem. Mnozí členové Oblastního výboru byli ve “Výboru občanů pro volbu Otty Kernera guvernérem”, předsedkyní výboru byla ses. Emilie Welclová. Všichni jsme se poctivě snažili, aby co nejvíce voličů československého původu pro Ottu Kernera hlasovalo. Výsledek je o- pravdu radostný. Divadlo “V temnotách” sehrané dramatickým sdružením “Malá scéna” (předseda br. Leo Svrček) 27. listopadu ve prospěch Oblastního výboru ČSNRA se dobře vydařilo, jak morálně, tak i finančně. Návštěvníci byli s provedením hry velmi spokojeni. Celou přípravu divadla po stránce hospodářské organisace vedl br. Václav Kubíček. V kuchyni o občerstvení obětavě se staraly členky Čsl. ženské národní rady v exilu, v den představení spolupracovali i úředníci Oblastního výboru. Hlavní pozornost schůze Oblastního výboru soustředila se na přípravu к desátému plesu, který se bude konat v sobotu 14. ledna 1961 o 8. hod. večer v Sokolovně Havlíček-Tyrš. Přípravy řídí Pořádající výbor, jehož předsedou byl zvolen br. Frank Kratochvil, místopředsedkyní (co-chairman) ses. Emilie Welclová. Pozvánky byly již členům odboček, spolupracujících organisací, příznivcům a přátelům Národní rady rozeslány. Vstupné stanoveno na $1.25. Pro ples bylo získáno 10 hodnotných předmětů, které budou jako dary rozdány v oblíbené akci Štěstěnek, které byly rovněž se vstupenkami rozeslány. Je však možno zakoupit Ště- stěnky v úřadovně Národní rady, 4125 West 26th Street, Chicago 23, Ill., tel. LA 1-7953. Tamtéž je možno reservovat stoly pro skupiny hostů a jednotlivců. Za sponsora desátého plesu Oblastního výboru za příspěvek $5.00 a výše je možno rovněž se přihlásit v úřadovně. Sponsoři dostanou 2 volné vstupenky a jejich jméno bude uvedeno v plesovém Památníku. Na plesu bude vyhrávat hudba br. Baštáře, jak к tancům sousedským, tak i moderním. V programu plesu vystoupí oblíbená ta- 4 • VĚSTNÍK [pageend4]neční skupina mládeže ses. Milady Ferjenčíkové. Novinkou a jistě příjemným překvapením bude kabaretní program umělecké skupiny 4-členné rodiny Bělohlávkovy (akrobatické tance, oblíbené písně i hudba), která bude pro dobrou zábavu hostů účinkovat jak v sále, tak i v jídelně. Čeká se hojná návštěva, protože plesy Oblastního výboru jsou oblíbené jak u starších návštěvníků, tak i u mládeže. Sestra Vlasta Vrázová, úřad, místopředsedkyně ČSNRA, ve své zprávě uvedla, jak pokročila akce ve prospěch Jaromíra Zástěry, amerického občana vězněného v Československu. Pak pověděla, jak krásný byl průběh slavnosti odhalení pomníku TGM v San Francisku, kam byla pozvána za ČSNRA. Národní rada poskytla v propagaci slavnosti plnou podporu. Tělocvičná Jednota Sokol v San Francisku přihlásila se za člena Národní rady. Také její zájezd do odbočky T.G.M. v Los Angeles přinesl dobré výsledky. Ze spolupracujících organisací pěkný výsledek vykazují bazár Čsl. ženské národní rady v exilu, Mikulášská zábava sdružení “Věrni Zůstaneme”. V sobotu 4. února 1961 o 8. hod. večer koná se v sále budovy ČSA v Cicero, Ill., taneční večírek Besedy J. V. Frič, který je pečlivě připravován. V neděli 8. ledna v 6:30 hod. večer Společnost Vědy a Umění, odbočka Chicago, koná v restauraci Stará Praha v Ciceru večírek na rozloučenou s prof. Václavem Hlavatým, který odjíždí na 8-mě- síční přednáškové turné do mnoha zemí svobodného světa. Vstupné je $2.10, pro návštěvníky bude připraveno občerstvení v Buffet supper. Přihlášky je nutno posílat do 5. ledna 1961 na adresu tajemnice SVU pí. Marie Heinzové, 2908 — 9th Ave., Broadview, Maywood, Ill. Výroční schůze Oblastního výboru koná se v neděli 22. ledna o 2. hod. odpol. v Sokolovně Hav- líček-Tyrš. Jaromíra Žáčková, taj. funkci režisérů se dělí osvědčený br. Peřina a český hudební skladatel Josef Stelibský. Revisory účtů budou v novém správním roce Jiří Hodek a Alois Jelínek. Volba byla provedena ve všech případech jednomyslným usnesením a všichni zvoleni své nové funkce rádi přijali. Br. Erban zavzpomínal na to, jak jsme se kdysi v mladých letech daleko za mořem dívali na Ameriku, jak jsme si tuto zemi nesmírných možností a protikladů představovali a srovnal to s osobním poznáním po příjezdu do této země, jediné to naděje svobodného světa, jež se stala naší novou vlastí. Br. Smutník doplnil projev předsedův poznámkami o tom, jakou pověst mívalo Masarykovo svobodné Československo, ostrov klidu a pořádku po první světové válce, s tím, jak se na dnešní Československo dívá svět a zdůraznil jednak zásluhy Československé národní rady americké v boji za svobodu naší staré domoviny v minulosti, jednak poukázal na úkoly, jež tuto důležitou organisaci očekávají v letech šedesátých, jež nepochybně budou rozhodujícími pro další osudy světa. Jednomyslným rozhodnutím výroční valné hromady bylo rozhodnuto poslat příspěvek ČSNRA v Chicagu $100.00, organisaci American Fund for Czechoslovak Refugees v New Yorku $50.00. Čs. dálkové škole v Německu $50.00 a vánoční nadílku nemocným dětem v uprchlických táborech obnos $30.00. Bylo tím dokumentováno, že vedle záslužné práce uvědomovací ČSNRA v Los Angeles nezapomíná na problém naší doby, na uprchlíky naší krve, zejména na ty nejmladší. Noví členové se hlásí do odbočky a vše nasvědčuje tomu, že nás čeká radostný rozvoj práce v organisaci, kterou považují ti, kdož znají situaci, za jednu z nejzasloužilejších v našich nových poměrech v nové domovině. B. S. Dramatický odbor odbočky v Los Angeles zahrál dne 20. listopadu na jevišti sokolovny veselohru “Obrácení Ferdyše Pištory” od známého spisovatele Františka Langra. Je to hra, která kdysi plnila domy Městského divadla na Král. Vinohradech, hra, ve které všichni účinkující umělci byli z nejlepších, neboť jednotlivé charaktery osob a osobiček kladou velké požadavky na účinkující. Režisér br. J. Peřina hru nastudoval a představil nám naše ochotníky, br. Knoblocha v hlavní úloze a v dalších br. J. Peřinu, Karla Finka, Koukala a Klejdu. V episodních úlohách br. Hodka a br. Pavelku. V hlavních ženských úlohách ses. Bečvářovou, Vrbovou a Vykydalovou. Těžko říci, kdo z nich byl nejlepší, hráli výborně a troufáme si říci, že náš dramatický odbor je jedním z nejlepších v krajanské Americe. Bylo to představení odvážné svým prostředím i dějem za výborné režie J. Peřiny. Díky našemu dramatickému odboru odbočka plní záslužně kulturní práci, která je také obsažena v programu naší Rady a přispívá tím к udržení VĚSTNÍK 5 ODBOČKA TGM V LOS ANGELES. Dne 11. prosince se konala řádná výroční schůze v sokolovně. Schůzi řídil předseda Ladislav Er- ban. Početné shromáždění vyslechlo zprávy dosavadních funkcionářů, sestry Smeadové, Lindnero- vé, br. Hesse, písemnou zprávu ochuravělého jednatele br. Franka Bednáře, doplněnou výstižným projevem br. předsedy o činnosti této významné čs. americké národní organisace v uplynulém roce. Zprávy všech funkcionářů byly s povděkem vzaty na vědomí. Hladce po té vykonány volby nových funkcionářů pro r. 1961. Předsedou znovuzvolen osvědčený br. Ladislav Erban, místopředsedou byl zvolen zasloužilý sokolský pracovník br. Nekuda, jednatelem a tajemníkem se stal nový člen Bohumil Smutník, jenž vykonával v minulosti veřejné funkce v národních i mezinárodních organisacích. Učetnicí zůstává ses. Lindnerová, pokladníkem br. Hess, organisátorkou obětavá ses. Smeadová. Úkolem výběrčích příspěvků pověřená ses. Kříhová. O [pageend5]MASARYKOVO SDRUŽENÍ V DETROIT, MICH. Výroční schůze, ač svolána početnými lístky tajemníkem, byla navštívena našimi stálými pracovníky. Přesto schůze byla dobrá, bylo vyřízeno mnoho záležitostí, projednány dopisy a zprávy a ve volbách byla zajištěna dobrá sestava úředníků к další práci. Finanční zprávy byly potěšující, vánoční sbírka pro děti uprchlíků v Evropě doznává dobré podpory a dosáhne opět $200.00 i více. Výsledek bude zaslán Americkému fondu v New Yorku. Dále získali jsme nové členy i dary na činnost Rady, které bylo zasláno ze schůze $55.00. Ve volbách úředníků byli zvoleni: předseda br. Jan Sklenář a místopředseda br. Bedřich Heřman. Stávající tajemník A. Benesh musil se s politováním omluvit, ježto bude mimo města delší dobu v příštím roce a na jeho místo byl dočasně zvolen zakládající člen Sdružení a mnohaletý účetní br. Rudolf Heřman. Na jeho místo byl zvolen dobrý, nový pracovník br. Karel Mareš. Zástupci do Oblastního výboru jsou br. M. Kovařík a Karel Mareš. Programový výbor znovuzvolen celý a bude před každým podnikem doplňován. Volby zdařile vedl čestný, doživotní předseda br. Martin Kovařík. Schůze projednávala plány к další činnosti. V lednu se bude konat filmový večírek, na kterém budou ukazovány cestopisné obrazy našich fotografů. Na schůzi byli radostně přivítáni br. a ses. Křivánkovi. Br. Křivánek byl poslední dobou vážně nemocen. Ve schůzi a mimo se prodávala zajímavá kniha Dr. Alice Masarykové “Dětství a mládí” a schůze skončila v dobré snaze pokračovat v našem podnikání. S přáním zdaru v novém roce, A. Benesh, taj. red.) Vánočky i cukroví se rozprodalo po bazáru. Bazár byl pořádán к získání peněz pro důležité úkoly ČSNRA. Každý jejich důležitost uznává, je to část boje o zachování svobody celého svobodného světa, i Ameriky, ale část krajanské obce aktivně nepomáhá v jejich plnění. Pěvecké sdružení “Dvořák” připravilo skvělý program písní a koled. Bohužel, sníh a špatné počasí omezily návštěvu, jaké se obvykle těší tyto oblíbené koncerty. Program se bude opakovat dne 8. ledna v Baltimore, Md. Byl také zachycen pro vysílání do Československa Hlasem Ameriky. Mikulášská slavnost čs. školy měla dokonalý úspěch. Přednáškový cyklus SVU pořádaný Pracovní skupinou (Studijní odbor odb. ČSNRA) má zajištěný stálý okruh návštěvníků, poměrně dosti početný. Zájem o přednášky nejen neutuchá, ale stále stoupá. Po přednášce Dr. Feierabenda o protek- torátním presidentu Háchovi přednášel stejně ú- spěšně dne 9. prosince Dr. Jaroslav Drábek o čs. podzemní činnosti za druhé světové války. Dne 13. ledna bude přednášet Dr. Th. Procházka o svých zkušenostech z Berlína od 1939 do 1944 a dne 10. února Dr. Jozef Lettrich o podzemní činnosti za války na Slovensku. Přednášky jsou přístupny členům SVU a jmenovitě pozvaným hostům. O přihlášky a pozvánky na přednášky lze se hlásit u předsedy Studijního odb. Dr. L. Feierabenda a jednatele Dr. Rech- cígla: Tel. WO 6-5104 a OL 4-4507. Dne 4. února pořádá washingtonská odbočka re- presentační taneční večer v salonech Catholic Daughters na Scott Circle, 16. ul. a Massachusetts Ave. N.W. Připadá to na čtyřicáté výročí prvního českého plesu ve Washingtoně, pořádaného v hotelu Lafayette. Pamětníci nejsou téměř žádní, pozvánka nám udává však některé zajímavé podrobnosti. Léta plynula, od větších podniků se upustilo, až teprve roku 1957 obnovila odbočka ČSNRA pořádání tanečních večerů, bude to tedy čtvrtý výroční podnik wash, odbočky к zachování staré tradice a budování nové. (Ze zprávy taj. J. Kučery.) 6 • VĚSTNÍK našeho krajanského života. Jejich obětavá, nenáročná práce nám získává nové členy, poskytuje zábavu našim starým členům, získává nám příznivce a hlavně udržuje pospolitost našich krajanů, které máme v nynějších i budoucích dobách tolik zapotřebí. Viděli jsme při představení mnoho nových, neznámých tváří a doufáme pevně, že se i oni stanou členy ČSNRA a že posílí naše řady. Děkujeme br. režisérovi Peřinoví a všem účinkujícím za jejich obětavou práci a těšíme se, že je zase brzo uvidíme na jevišti. Kulturní práci odbočky ZDAR. V. A. Moudrý. ODBOČKA WASHINGTON, D. C. Letošní vánoční bazár ČSNRA tentokráte se vyznamenal nadbytkem skvělých vánoček i cukroví. Překvapil počet dárkyň krásného a výtečného vánočního cukroví i jiných dobrot. (Kdo zná místní poměry washingtonské, kde bydlí poměrně velmi málo krajanů, opravdu žasne nad dlouhým seznamem jmen novousedlíků a starousedlíků, pozn. Oblastní výbor v New Yorku odvedl na kvótu $300, a předsednictvu zaslal návrh memoranda, schváleného na schůzi dne 6. prosince v záležitosti vystoupení footballového mužstva. Odbočka v St. Petersburgu zve všechny krajany na Floridě к návštěvě St. Petersburgu a přátelských večírků, které odbočka pořádá každou druhou a čtvrtou neděli v měsíci v Letter Carriers Hall, 314 — 15th Ave., South. Příští zábavy: 8. a 22. ledna. Naše večírky jsou dostaveníčkem krajanů ze severu. Přijďte mezi nás, jste všichni vítáni. O zábavu a občerstvení se pečlivě stará obětavý kroužek přátel se ses. Helenou Hovorkou v čele. [pageend6]ČESKOSLOVENSKÁ NÁRODNÍ RADA AMERICKÁ. (Pokračování) Josef Martínek Na sjezdu v r. 1950 zvolen místo odstoupivšího předsedy Karla Prchala předsedou plukovník Josef Triner, tajemníkem Jan Gološinec a výkonným tajemníkem Jozef Žák-Marušiak, jenž se stal i redaktorem měsíčního Věstníku Čs. národní rady americké. Po tomto sjezdu vystoupil z Nár. rady Národní svaz českých katolíků, jenž od té doby se soustředil na vlastní akci pomocnou. Brzo byl však nahražen Jednotou československých protestantů v Spojených státech a Kanadě. V tomto období mnoho úsilí bylo věnováno získání finančních prostředků, к vedení osvobozenské akce potřebných, v čemž velkou pomocí byly oblastní výbory a odbočky zatím zorganisované, jež pilně pracovaly i v pomocné akci pro uprchlíky, zvláště v táborech v Německu. U příležitosti narozenin Presidenta Osvoboditele T. G. Masaryka, úmrtí Jana Masaryka pořádány manifestace, jež americké veřejnosti ustavičně připomínaly nové zotročení lidu československého, jakož i slavnosti 28. října, v staré vlasti režimem demonstračně opomíjené až do r. 1958. Významnou manifestací staly se Československé dny v Chicagu, kde mimo to konány každoročně projevy v Lidicích a kde organisován rozhlas Nár. rady, vedený Josefem Faltou. V této době byla činnost Nár. rady posílena již podstatně z kruhů exilových, jež se do ní zapojovaly v Chicagu vlastními spolky, jinde individuelně a tak zahájeno postupné splývání exilu se starší obcí krajanskou. Po stránce politické zvláštního významu měla audience desetičlenné deputace Nár. rady v čele s předsedou Josefem Trinerem u presidenta Truma- na 10. března 1952, jemuž tlumočila tužby amerických krajanů po osvobození staré jejich vlasti. Projev předsedy Trinera byl vysílán rozhlasem Voice of America po celých Spojených státech a do staré vlasti a tak tato audience stala se velkou mravní posilou snah po obnově československé svobody jak doma tak v zahraničí. V r. 1956 zapojila se do Nár. rady opětně orga- nisačně nejstarší podpůrná jednota krajanská, Československé spolky v Americe, založená v r. 1854 a čítající kolem 50,000 členů, která v r. 1952 vydala memorandum, požadující svobodné volby v Československu, jež posláno jak vládě Spojených států tak vládám Francie, Velké Britanie a Kanady (podobný projev učinila i Americká obec sokolská). Na sjezdu v r. 1956 předsedou Nár. rady zvolen Václav Hovorka z Petersburg na Floridě a výkonnou tajemnicí Emilie Welclová. Na tomto sjezdu přibyla Nár. radě nová důležitá složka: právě se ustavivší Společnost pro vědy a umění, jejímž předsedou je prof. Václav Hlavatý z Bloomington, Ind. a generálním tajemníkem dr. Jaroslav Němec, a která sdružuje československé vědce a umělce a veřejné pracovníky jak z kruhů exilových tak krajanských. Po sjezdu obnoveno vydávání velepo- třebného anglického měsíčního buletinu The American Bulletin za redakce organisátorky Nár. rady Vlasty Vrázové, jež rediguje i měsíčník “Věstník Čs. nár. rady americké”. К 10. výročí převratu komunistického vydána anglicky a slovensky publikace “The Czechoslovak Question in the United Nations” z péra dr. Jana Papánka, dále spis dr. Petra Zenkla “T. G. Masaryk a myšlenka evropské a světové federace” a pro krajany navštěvující starou vlast spisek “Průvodce Prahou” od Vlasty Vrázové. A 10. výročí převratu v Praze jakož i 40. výročí vzniku ČSR vzpomenuto bylo manifestacemi, z nichž největší a politicky nejvýznamnější konána v New Yorku za hojné účasti vynikajících představitelů amerického života politického. 40. výročí svého založení pak Nár. rada vzpomněla slavností pořádanou v Chicagu 14. prosince 1958. Touto dobou jsou v Československé národní radě zastoupeny tyto národní (t. j. ve více státech působící) organisace: Slovenská tělocvičná jednota Sokol (jež účastní se práce od první reorganisace Nár. rady v r. 1948), Slovenské národní sdružení, Československé spolky v Americe, Jednota československých protestantů ve Spojených státech a Kanadě a Společnost pro vědu a umění. Tyto organisace mají více než 70,000 členů a Nár. rada je opět největším soustředěním krajanské obce americké. Oblastní výbory působí v Chicagu, kde je v tomto výboru zastoupeno 5 odboček (jedna v New Buffalo, Mich.) a 30 spolků, místních, krajanských i exilových. Dále v Clevelandu, New Yorku (s odbočkou na Long Island a Manhattan), v Michiganu, s odbočkami v Detroit a Owosso. Mimo oblastní výbory má Nár. rada odbočky v Los Angeles, Calif., St. Petersburg, Florida, a ve Washingtoně, D. C. Předsednictvo Československé národní rady americké tvoří (r. 1958): Václav Hovorka, předseda; Emilie Welclová, tajemnice; Břetislav Vaněk, pokladník. Místopředsedy jsou: Andrej Valúšek, Frank J. Vodrážka, James Krákora, Alois Kopecký, Rev. V. P. Stupka, Adolf Čierny. Členy předsednictva výboru jsou: John Babuška, Charles Glaser, George Kittnar, Ant. Benesh, Josef Janečka, Frank Kratochvil, George Naxera, John Tichý, Josef Saladiak a D. Višňovský. Organisační a tisková služba je vedena Vlastou Vrázovou a právním rádcem je Jan Gološinec. Čestnými členy Nár. rady jsou Frant. Kubát, Albert F. Kalabza, Josef Žák a Jan Drahoš. (Pokračování.) :V; SV; S velikým záujmom čítam dôležitý článok Josefa Martínka “Československá národní rada americká”, ktorý uverejňujete na pokračovanie vo vašom “Věstníku”. V poslednom čís^ píše J. Martí- VÉSTNÍK 7 [pageend7]nek o tom, že “signálom k tretiemu americkému hnutiu za obnovenie slobody starej vlasti bola tragická smrť Jana Masaryka. Súhlasím, že Masarykova tragická smrť dala veľký impulz tomu, že si Amerika uvedomila, čo sa stalo v Prahe pri februárovom puči 1948. Ale odpor Ameriky proti znásilneniu slobody prejavil sa už, keď som rezignoval z mojej pozície velvyslanca vo Washingtone, t. j. 3. marca 1948. Stovky, ba tisícky článkov v amerických novinách po celej velikej americkej zemi sú svedkami, že by Amerika bola prejavila svoje presvedčenie i keď by sa nebolo stalo nešťastie s Janom Masarykom. Jan Masaryk by o- všem bol viacej vykonal pre odboj, keby sa ho bol mohol súčastniť a preto sme pociťovali jeho smrť za takú tragédiu. Nemám pochyby, že by Jan Masaryk bol — keby nebol býval zavraždený •— octnul sa medzi nami v zahraničí. — Súhlasím ovšem, že pre veľkú väčšinu Američanov “signálom k tretiemu americkému hnutiu za obnovenie slobody starej vlasti bola tragická smrť Jana Masaryka.” Bolo by však treba podľa pravdy uviesť, že prvé tryzny za Jana Masaryka boly 13. marca vo Washingtone, kde hovoril mimo podpísaného senátor Wayne Morse a Dr. A. Powell Davies na veľkej tryzne v unitárskom kostole All Souls Church. Na tejto tryzne bol prítomný v zastúpení amerického štátneho sekretára, gen. Mar- shalla, Norman Armour, Assistant Secretary of State, a tiež zástupca prezidenta Trumana, plukovník Robert В. Landry. Taktiež bola veľká tryzna v New Yorku vo Freedom House 16, kde mimo podpísaného hovorila tiež pani Betka Papánková a Dorothy Thompson. Bolo by tiež treba spomenúť, že mnohí senátori a kongresmani sa na náš zákrok postarali, aby československí uprchlíci boli pripustení i do Spojených štátov v rámci Displaced Persons Bill. Zvláště si zaslúžia zmienky kongresmani Stefan z Ne- brasky a Sabbath z Illinois. Dr. Juraj Slávik. Prohlášení. Na pravidelné měsíční schůzi dne 6. prosince 1960 předsednictvo ČSNRA se usneslo jednohlasně na prohlášení: p. pluk. Josef Triner není členem předsedmctva, ani jeho výkonného výboru, a Československá národní rada americká se neztotožňuje s jeho činností. BERWYN PRESS 3212-14 S. GROVE AVE. BERWYN, ILL. STanley 8-0204 LAD. MEJDRICH a WILLIAM BURES, majitelé ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY KRÁSNÁ ODEZVA KRAJANU. Na náš vánoční apel o příspěvky je výborná odezva. Každý den přináší listonoš zelené zpětné obálky s darem od našich krajanů, uvědomělých vlastenců, na jejichž věrnost a pohotovost spoléháme, a vskutku nikdy nás nezklamou. Uveřejňujeme první seznam dárců počínaje prosincem (v čemž není započítáno předplatné, členství, atd.): Anton Juliš, San Carlos ............................................... 10.00 Louise Strobl, Chicago ................................................. 4.15 Hermína Matoušek, Schenectady ................................ 5.00 Řád Vojta Beneš, ČSA, Stanford, Conn........................ 5.00 Prof. Václav Hlavatý, Bloomington, Ind..................... 20.00 Czechoslovak Social Club, San Bernardino, Calif. . . . 10.00 Řád Komenský, ČSA, Buffalo, N. Y............................ 10.00 Mr. and Mrs. Karel Jedlička, Panna, Ohio ............. 15.00 Ludmila Kosová, Cicero ............................................... 10.00 Řád Cleveland, ZČBJ, Cleveland, Ohio ..................... 5.00 V. Čada, Chicago ............................................................. 2.00 Ernest Prokůpek, Poughkeepsie, N. Y......................... 7.60 Rudolf Borcak, Braidwood .............................................. 6.00 Radko K. Jansky, St. Louis, Mo.................................... 4.00 Mrs. J. Andrejska, La Grange, III................................ 1.00 District Ludevit Stur, Chicago .................................... 12.50 Dr. Joe Malik, Tucson, Arizona .................................. 10.00 Pluk. J. Slezak, Sycamore, Ill........................................ 25.00 Mr. and Mrs. Anton Dvorský, Miami, Fla..................... 50.00 Marie Burešová a Jarka Bureš, Chicago ..................... 5.00 Dámský výbor “Nového Světa”, Cleveland, Ohio .... 10.00 Řád čís. 34, ČSA, Cleveland, Ohio ............................. 2.00 Green Valley Lodge, Coffee Creek, Mont.................... 5.00 Bessie R. Zundalek, Riverside, Ill................................ 25.00 Dr. Jaroslav Němec, Washington, D. C....................... 5.00 Spolek slov, exulantů, Chicago .................................... 10.00 Fred C. Cuchna, Berwyn, Ill......................................... 5.00 Svobodná Obec, Chicago ............................................... 10.00 Jos. Topinka, Junction, Iowa .......................................... 3.00 В. Facuna, Chicago ........................................................ 3.00 Josephine Zahrobský, Pittsburgh, Pa............................ 2 00 Marshall Savings & Loan, Riverside, Ill..................... 10 00 Otto F. Janoušek, Chicago ............................................ 10 00 Karel M. Prchal, Berwyn, Ill........................................ 10 00 R. Bauer, Chicago ........................................................... 2 00 Mary Jikeš, Chicago ....................................................... 5 00 Elizabeth Beran, Chicago ............................................. 100 May Růžička, Chicago ................................................... 5 00 Eleanor Lonek, Oak Park, Ill........................................ 3 00 John Karmazin, Grosse Ile, Mich................................. 10 00 Louis Bednář, Warroad, Minn........................................ 1 00 F. Sečkář, Cicero ........................................................... 100 Anna Stopka, Argo, Ill..................................................... 2 00 Robert Fisher, South Haven, Mich................................ 1 00 Jos. Jana, Los Angeles ................................................. 100 Joe Beneda, Cicero ......................................................... 100 Sam Vicik, Chicago ....................................................... 1 00 Jos. Winters, Dearborn, Mich.......................................... 10 00 Sokol Tyrš, Cleveland. Ohio ........................................ iono Bohumír Kryl, Chicago .................................................. 200Л0 Barbara Krumal, Schenectady, N. Y............................ 9 ^0 David Višnovský. N. Y..................................................... 15 00 George Bašta, Evanston, Ill........................................... 10 00 C. E. Sršeň, Hope, Minn............................................... 20 00 Helen Schultz, Cicero ................................................... 2 00 Marie Novotná, N. Y....................................................... 100 Jos. Kraus, Cicero ......................................................... 2.00 Col. Lawrence E. Bunker, Wellesley Hills, Mass......... 5 00 Kroužek ručních prací “Svornost” .............................. 2 00 Rev. Jos. Kunc, East Bernard, Texas ......................... 5 00 Otto Popper, Chicago ..................................................... 5.00 Jos. Suchý, Chicago ....................................................... 2.00 Minnie Repetny, Chicago ................................................. 14.00 8 • VĚSTNÍK [pageend8]Emila A. Nekuda, Woodland Hills, Calif..................... 5.00 Kristine Veselý, Wilmington, Ill.................................... 1.00 Philip H. Schaaf, Shaker Heights, Ohio ..................... 15 00 Stefonie Čekan, Chicago ................................................ 5.00 Anton Šourek, San Diego, Calif. -................................ 5.00 Pilsen Brewing Company .............................................. 10.00 Marie E. Storkan, Chicago .......................................... 5.00 Dominik Čipera, Trenton, Can........................................ 8.00 J. Chalupnik, Verdigre, Nebr.......................................... 2.00 Mary Steckley, Redfield, S. D....................................... 2.00 Meth Nevtipil, Berwyn ................................................. 5.00 J. Weicher, Chicago ....................................................... 2.00 John Hajnos, Struhers, Ohio .......................................... 1.00 Anton Zednik, Sierra Madre, Calif................................ 2.00 Marie Šlapanská, Palos Verdes, Calif.......................... 3.00 Bessie Brill, Racine, Wis................................................. 5.00 Jan Janovic, Chicago ..................................................... 2.00 Jan V. Mašek, N. Y......................................................... 4.00 Heger Travel Bureau, Cicero ...................................... 20.00 Marie Vitek, Cedar Rapids, Iowa .............................. 4.00 Zdenka Pikal, Berwyn ................................................... 5.00 JAZYKOVÝ KOUTEK hrubý, hrubší i hrubější hryznouti, hrýzti, hryzu, hryzení hřiště i hříště hříva, hřívou, hřív, hřívám hřměti i hřmíti humanismus humánní, humánnost, humanita Hunové, hunský Hus, Jan Hus, mistr Jan Hus, také M. Jan Hus, Jana Husa i Husi; husita, husitský HustopeČ, hustopečský, hustopečští hustý, hustější i hustší hvězda, letohrádek Hvězda hvízdati, hvízdnouti, hvízdot i hvizdot hýbací, hýbadlo, hýbati hydraulika hyena, hyení, hyenismus hygiena, hygienik hymna, hymnus, hymnický hypnotisér i hypnotizér hypothesa i hypotéza, hypo- thetický i hypotetický hysterie, hysterický, hysterik, hysterička hýždě, hýžďový CH chameleón, chameleónský chaos, chaotický chápati, chápání charakteristika, charakteristický charita, charitativní charta; Charta Organisace spojených národů; Atlantická charta Charvát i Chorvát chaussée chcípat i scípat, chcípnout i scípnout Chicago, chicagský, chicagští Chilan, Chilanka, Chile, chilský chladicí zařízení, chladící ruka chléb, chleba, chlebař chlor i chlór, chlorový i chlórový chmatat, chmátnout chmel, chmele i chmelu chmura, chmurný Chod, chodský, Chodští, Chodsko chomáč i chumáč Chomutov, chomutovský Chorvát i Charvát choť, chotě, m.; choť, choti, ž. choulostivět! chrám; Svatovítský chrám; Týnský chrám; chrám sv. Víta, chrám Panny Marie před Týnem; chrám sva- tojakubský chránící rám, chránící ruka chránitel i chranitel chrchel, chrchle i chrchlu, mn. č. chrchly i chrchle, s chrchly i chrchli chryzantéma chřestýš chřípě, ž.; mn. č. chřípí; chřípí, stř. chtíti, chci, chceš, chtěl, chtě nechtě, chtěj nechtěj, chtíc nechtíc; oni chtí i chtějí chuděra i chudera, chuděrka i chuderka chudý, chudší chůdy chumáč i chomáč chvála, chválou, chválabohu i chvála bohu chvalně známý chvást i chvast, chvástal, chvástavý chvěti se i chvíti se, oni se chvějí chvilenka i chvilinka, chvilka chyběti, chybějí — nebýti přítomen chybiti, oni chybí — udělati chybu, netrefit! ČESKOSLOVENSKÉ SPOLKY V AMERICE, nejstarší bratrská a sesterská podpůrná jednota ve Spojených státech. Levné, výhodné a zaručené pojištění pro každého člena rodiny. Když vypukla Občanská válka, 24 členu původního spolku Jednoty ČSA v St. Louis, Missouri, dobrovolně se přihlásilo do služeb vlasti v branné moci Unie. Přihlásili se s nadšením, jsouce si vědomi co jim tato zem poskytla a jaké možnosti slibuje i do budoucna a chtějíce při- spěti americké svobodě a její koncepci demokracie. Pionýři naší Jednoty ČSA byli proti otroctví a věrní následovníci presidenta Abrahama Lincolna. Byli to tito dobří vlastenci čeští, kteří projevili nejvyšší míru oddanosti a věrnosti své adoptované vlasti a na zavolání postavili se pod hvězdnatý prapor: František Polák, Mat. Polák, Václav Vaněček, Jan Hrudička, Václav Jícha, Tom. Kadlec, Jakub Kořán, Vojtěch Lojda, Jan Michálek, Adolf Skala, Jan Duban, Ant. Melka, Václav Panuška, Ant. Sedláček, Václav Stodola, Fr. Kovařík, J. Benda, Václav Šerý, J. Šverc, Jos. Staňkovský, Karel Roth, Václav Moller, Frant. Pešek a Mat. Staňkovský. ZÍSKÁVEJTE NOVÉ ČTENÁŘE A PŘEDPLATITELE PRO VĚSTNÍK. Předplatné $2.00 ročně Členům ČSNRA zdarma Dobrovolný dar velmi vítán. Redakce: Administrace: VLASTA VRÁZOVÁ EMILIE WELCLOVÁ VĚSTNÍK 9 CZECHOSLOVAK SOCIETY OF AMERICA (ČSA), ze schůze výkonného výboru jednoty Československých spolků v Americe odpověděla na blahopřejný dopis ČSNRA tímto usnesením: “Zpráva o činnosti Československé národní rady americké, jak v dopise stručně obsažená byla se zájmem vyslechnuta. V pozdější části schůze byla pak podrobnější zpráva pod názvem “Jak roste činnost ČSNRA” předložena brem. Anton J. Hruškou a usneseno tuto učiniti části zápisu tohoto plenárního zasedání Výkonného výboru ČSA. V této schůzi bylo opětně potvrzeno dřívější rozhodnutí o přičlenění se jednoty Československých spolků v Americe к Československé národní radě americké a o úzkou spolupráci a spoluúčast jednoty ČSA na činností ČSNRA.” S přáním největšího zdaru a úspěchu v další významné činnosti Československé národní rady americké se znamenám, s upřímným bratrským pozdravem, za Výkonný výbor Č.S.A. James V. Krákora, tajemník. [pageend9]FORM 3547 REQUESTED BULK RATE U.S. Postage PAID Chicago, Illinois Permit No. 2127 436 Czechoslovak National Council of America 4125 W. 26th Street • Chicago 23, Illinois • Tel. LAwndale 1-7953 CAPITOL FEDERAL SAVINGS AND LOAN ASSOCIATION 3522 WEST 26th STREET CHICAGO 23, ILLINOIS Phone—Dial 521-5200 Novým vkladatelům a těm, kteří si uloží $200.00 neb více na svůj vklad do 15. ledna bude dán darem krásný soubor křišťálového skia. Pouze osobně, nikoli poštou. Vklady pojištěné agenturou vlády Spoj, států do $10,000. CHARLES T. SALÁK, předseda WILLIAM CHOUTKA, tajemník MLÁDÍ A DĚTSTVÍ — “Vzpomínky a myšlenky”— Alice G. Masaryková. — Krásná knížka o Masarykově rodině—ilustrovaná. Objednejte si v úřadovně ČSNRA, 4125 W. 26th Street, Chicago 23, Illinois, a v místě u své odbočky. Vyjde к 28. říjnu. Cena ........................................................... $2.50 TEACH YOURSELF CZECH — Nová zajímavá učebnice českého jazyka pro samouky i pro žáky na školách, s výslovností, gramatikou, atd. — Zpracoval W. R. Lee, profesor linguisti- ky v Londýně. Cena ........................................................... $3.00 CZECHOSLOVAK PASTRIES, vkusně upravená knížka osvědčených receptů na sto druhů cukroví. Anglické vydání. — Vhodný dárek к vánocům. Cena ............................. $1.00 —poštou $1.15 Československý “LVÍČEK”, postříbřená ozdobná brož, propagujte jako odznak svobodného Československa, darujte svým přátelům jako milou upomínku. Cena ............................. $1.50 —poštou $1.60 [pageend10]