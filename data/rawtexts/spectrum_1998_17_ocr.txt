c a a a Czech Australian Artspectrum Association, Inc. Spectrum Č.17 Matka a dítě - Dagmar Vašáková 1 [pageend1]♦ Vzpomínka na 28.říjen 1918, v sobotu 31.10.98 v Sokolském národním domě měla jednu milou zvláštnost oproti všem minulým. V našem středu nebyli jen zástupci Generálního konsulátu České republiky v Sydney a naši bývalí zahraniční vojáci ale i jedna z našich nejstarších krajanek, pamětnice toho prvního 28.října - paní Božena Šamánková. Její vzpomínky, tak jak je zapsala v knize "Andělské schody", kterou vydala před několika lety (vj dala zde v exilu čtyři knihy a jednu sbírku básní) si všichni přítomní se zájmem vyslechli a poděkování sejí dostalo formou krásné kytice a upřímného potlesku. Důkazem toho, že paní Šamánková ani ve svých dvaadevadesáti letech nezahálí, je její další příspěvek, který se také ještě váže k říjnovým událostem. J.R. Ten jiný dvacátý osmý říjen. 28.říjen 1918 patří určitě mezi nej významnější dny v našich dějinách - ukončení 3001etého poddanství, kdy se prohranou válkou rozbilo mocnářství Rakousko-Uherské a narodilo se několik nových států, mezi nimi i Československá republika. Byl to pro nás příslib nového života. Následovalo dvacet těch krásných a nadšených -dvacátých osmých říjnů- a potom přišel opět jeden první svého druhu. Bylo to v 39. roce. Oblékla jsem svého čtyřletého syna Gustíka, na klopu jeho dlouhého kabátku jsem mu připíchla trikolóru a šli jsme na Václavské náměstí. Bydlela jsem tenkrát na Bělehradské ulici, kousek nad muzeem a chtěla jsem, aby uviděl co pro nás tento den znamená. Na rohu ulice mě zastavil mladý vyděšený muž, který pospíchal směrem od náměstí. "Paní, sundejte tu trikolóru chlapci z kabátu a jděte domů, než ho někdo zmlátí, anebo zabije." "Co se stalo ?", ptala jsem se polekaně. "Na Václavském náměstí Němci bijou a zatýkají naše studenty", řekl muž a slzy se mu vyhrnuly z očí. Bylo mnoho divokých zpráv o zatýkání, bití i střílení po studentech, ale nikdo neznal pravý stav situace. Až když jeden student medicíny, Jan Opletal, podlehl svému zranění a zemřel, jeho smrt pobouřila všechny. Studenti se odhodlaně sešli v den jeho pohřbu, aby demonstrovali proti nespravedlivému napadení. Byl to vždycky úděl studentů postavit se proti bezpráví, ale toto byl nerovný boj. Nikdo s nimi nevyjednával. Jako zločinci byli pozatýkáni, devět jejich vůdců bylo bez soudu popraveno a asi 1 200 odvezeno do koncentračních táborů. Vysoké školy byly zavřeny a tím byl ukončen pokus o vymáhání práv. To byl začátek války a nikdo nebyl na pochybách, že každý viditelný odpor bude krůtě potlačen. Božena Šamánková ♦ Eva Sitteová uvádí Hrabala. V neděli 8.listopadu v 17 hodin uvedlo Minitheatre Evy Sitteové literární pásmo pod názvem "Úsměvné meditace s Bohumilem Hrabalem." Bohumil Hrabal se narodil v Bmč-Židenicích, 1914. Od roku 1920 bydlel v Nymburce, kde maturoval v roce 1934 a pak studoval právnickou fakultu Karlovy university v Praze, doktorát obojího práva dokončil v roce 1946. Za protektorátu pracoval nejdříve v notářství v Nymburce, pak byl skladníkem konzumního družstva a od roku 1942 vstoupil do služeb u státních drah, postupně podbíjel kolejnice, byl v kanceláři návěštního mistra, pak byl telegrafistou a potom až do roku 1946 výpravčím v Kostomlatech. Po dostudování práv byl akvizičním úředníkem Živnostenského fondu v Praze, potom obchodním cestujícím firmy s drogistickou galantérií K.H. Klofanda v Praze. Po roce 1948 likvidoval firmu, kterou zastupoval a v roce 1950 se přihlásil na Kladno, kde pracoval na Poldinč huti až do roku 1954, kdy utrpěl úraz. Vrátil se do Prahy a byl do roku 1958 zaměstnán ve Sběrných surovinách ve Spálené ulici. Pak se stal kulisákem v libeňském divadle [pageend2]S.K. Neumanna až do roku 1962. Od té doby se venoval literatuře. Zemřel v roce 1997. Hrabal. Opomíjený a zavrhovaný autor žijící a tvořící v jakési pololegalitě, zaznamená náhlý úspech a vzestup až téměř padesátiletý - t.j. v polovine šedesátých let. Jeho díla se začínají vydávat v rekordním počtu, překládají se téměř do všech evropských jazyků, stejně oblíbená ve švédštině jako v turečtině, čtou se po celém světě. Píší se životopisy, pořádají se interviewy, o překot se filmuje ... "Jsem dědic Jaroslava Haška. Ovšem současně se považuji za žáka Franze Kafky, který mne ohromuje svým vzděláním a svojí existenciálni úzkostí a svým směřováním k transcedentnu. Myslím, že styl mého psaní je rytmizace těchto dvou světů, které tvoří základ pražské ironie." Tolik Hrabal sám o sobě, ale nesmíme to brát tak doslova, byl ovlivněn desítkami jiných autorů např. Bretonem, ale také Apolinairem stejně jako Vladimírem Holanem nebo Richardem Weinerem. Inspiruje ho I .S. Eliot. Vrací se k Nerudovi. Setkává se s Dostojevským a samozřejmě - studuje Schopenhauera. Rozhodující vliv na Hrabalovu tvorbu má však syrová realita; zoufalství okupace, únorový puč, úpadek politických a mravních hodnot, následovaný kulturní senilitou. Řada zaměstnání kterými autor prošel. To byly jeho univerzity. Důležitým zdrojem inspirace byla hospoda. To, že se hlásí k antagonistické dvojici Hašek - Kafka, poukazuje na důležitý aspekt básníkovy tvorby, totiž věčný konflikt protipólů, zčásti také arzenál surrealismu jako krása proti ošklivosti, život proti smrti a - u Hrabala zvláště nápadné - vulgárnost proti kultivovanosti. Mnozí vidí v Hrabalovi prozaika Haškovského ražení. Jeho začátky jsou však dlážděny poezií ve "Ztracené uličce", která pro nepochopení uvízla na surrealistické periferii. Knižné vyšla až r. 1991. Hrabal, až na několik málo výjimek, v "básnění" nepokračoval a sám své začátky "lokálního básníka" zlehčuje, ale poesie zůstane navždy spjata s jeho tvorbou. Zde se také už projevuje jeho vizuální talent; některé verše jsou vlastně obrazy ve slovech (Rusalčin pokojík). Během svého života se ovšem stýká s výtvarníky a hrdina "Něžného barbara" grafik Vladimír Boudník je jeho nejlepší přítel. Také se surrealismem se zcela nerozešel, sám přiznává Bretonův vliv ve svém pozdějším vývoji (Jarmilka). Hrabal však jde dál. Kromě poetiky konfrontací a kontrastů rozvíjí teorii t.zv. "umělého osudu", sounáležitosti s životem ostatních : "... na Kladně i jinde jsem zkoumal, jak na člověka, který vyrůstal v příznivých podmínkách, působí nikoliv příznivé prostředí." Tím,že jeho dílo bylo soustavně odmítáno, však nijak nezahořkl, naopak : "... Čapek kdysi napsal, že prozaik začíná být spisovatelem až tak kolem 40 let. Má pravdu. Do té doby má ten, kdo se zajímá nejen o životní styl, ale i o psaní, sám sebe stavět do situací, ve kterých je nerad, které jsou mu proti srsti, které jsou nad jeho síly. Sám sebe jsem vždycky snažil umístit v takovém zaměstnání, které mě uvádělo v zoufalství..." Svou první zkušenost u Martinské pece na Kladně komentuje coby " ohromující surrealistický zážitek". Tam také vzniká styl, který pod vlivem svého přítele, básníka a filosofa Egona Bondyho nazve "totálním realismem". Chvatné sřídání popisu s přímou řečí "hnízdování" příběhů a "momentky" hrdinů. Zpracování autentických epizod syrové reality je téměř totožné s metodou natáčení a střihu u filmu, což spolu s častým dialogem vysvětluje oblibu, s jakou byla jeho díla filmována. Skutečnost se však odehrává na různých úrovních jak po dramatické tak po intelektuální stránce. Napínavou událost vystřídá "banalita" všedního dne, filosofické úvahy zamění vulgárnost přímé řeči. A ačkoliv se Hrabal netají na čí straně stojí, krmení čtenáře po lopatě, stejně jako propagační akce sociál-realismu jsou mu naprosto cizí, takže jeho příběhy působí dojmem určité nedokončenosti, fragmentovosti. Je na čtenáři, aby si udělal vlastní dialektický rozbor, aby si sám vyleštil perly, které tam autor jakoby mimochodem naházel. A jejich tam hodně. Hrabal - zvrácený Prométheus nosí na Olymp oheň železáren, který spaluje fosilní bohy. Hrabal - rošťák rozbíjí okna Zámku, aby ovavříněným kanárkům předepsané kultury zařval do uší píseň skutečného života. Hrabal - pábitel, proměňující prach cementáren v pyl poezie, který pak roztrušuje do ulic a hospod i příbytků hadrářek, aby rozjasnil šedivou únavnost údělu obyčejných lidí. Aby jim přinesl trochu srandy, když už nemohou dál. Aby chudákům, které režim v rámci likvidace chudoby odstranil ze zorného pole společnosti, připomněl důležitost a důstojnost jejich existence. Hrabal nikdy nezapadl do hlavního proudu jakéhokoli -ismu, nikdy nehulákal v průvodech Gleichschaltu. Právo prožívat vlastní život, jeho jedinečnost, mu byly posvátné. Takže zůstává aktuální i dnes, v době globální Coca-colové " demokracie". 3 [pageend3]Pro inscenaci Hrabalova odpoledne rozbilo Minitheatre svůj Stánek v pravém křídle Prince Albert Hotelu, tedy v hospodě, v místě, které víceméně úspěšně představovalo autorův habitat, jež bylo vlastně jeho pracovnou. Volné zdi byly vyzdobeny Hrabalovými fotopertréty. V čele dvou řad stolů se skríženými nohami, opatřených lavicemi bylo "jeviště" - totiž stůl u něhož se většina rozhovorů měla odehrávat. Tam také seděla Marylka Háberová vyhrávajíc na harmoniku známé, nejen hospodské písničky, které Ivo Pšeničný doprovázel zpěvem, strhávaje svým příkladem ostatní. Každý návštěvník obdržel od Vladimíra Sitty, který vybíral vstupné, poukázku na sklenici piva či jiného nápoje. Ve vstupném byly též zahrnuty obrovské buřty, které Lenka Muchová upravovala na "utopence" a podávala s výborným (jako českým) chlebem. Atmosféra byla dokonalá. Dokreslovaly ji i dvě žalostné malůvky představující cosi jako eukalypty, které klidné mohly být rekvizitou "Pohostinství" IV. cenové skupiny, někde v nezmapovaném prostoru mezi Libní a Vysočany. Po páté hodině byl "lokál" tak nabitý, že by v něm půllitr nepropadl. Návštěva byla nad očekávání vysoká; fandové Evy Sitteové se sjeli nejen ze všech koutů Sydney, ale i ze vzdálenějších končin NSW. V každém případě počet hostů převyšoval počet zamluvených míst a tak bylo nutno usadit některé diváky za "scénu" i mezi účinkující. Improvizovaným zasedacím pořádkem ovšem pořad nijak neutrpěl. Útulnost a neformálnost je nej lepším lékem proti trémě. Hrabal samotného představoval Bořek Šindler, Vladimíra Boudníka Hrál Jarda Řezníček a Egona Bondyho ztělesňoval Ivo Pšeničný. Eva Sitteová obsadila role autorovy lamentující choti Elišky, nezapomenutelné hadrařky Šulcové a do třetice - což si zřejmě málokdo uvědomil - hrála "bezděčně" servírku a uklízela se stolů, jakoby patřila k zaměstnancům hospody. Kromě toho napsala či sestavila skript, za jehož předlohu složil "Něžný barbar" a Proluky". Ona také nacvičila celý pořad s amatéry, což byl vzhledem ke značné délce programu výkon vyžadující nadšení, řadu obětovaných nedělí a vytrvalé úsilí na obou stranaách. Všichni účinkující zahráli své role přesvědčivě a s patřičným fortelem. Šindler nám připomněl, že u Hrabala bylo všechno jaksi samozřejmé. Trochu dekadentní, mondénni Pšeničný - Bondy měl poměrně dobrou náladu, ale vycítili jsme, že dokáže být pěkně vzteklý. Řezníček - Boudník nás přesvědčil, že dovede zachránit prekérní situaci. A ten hlas ! Krásný zážitek neformálního představení byl korunován zaslouženým potleskem. Stanislav Volek ♦ Josef "Joe" Buršík ( 1912 - 1998 ) Dne 20. října 1998 skonal po srdečním záchvatu v sydneyském předměstí West Pymble jeden z nejstarších členů bývalých Baťových zaměstnanců, usazených v Austrálii, pan Josef Buršík. Bude postrádán nejen pozůstalou manželkou paní Zdenou, ale i širokým okruhem přátel a kolegů po celém světě a krajanskou obcí v Sydney. Nechyběl téměř při žádné mši sv., sokolských pořadech, kulturních programech a přednáškách Česko-australského Artspectra a pořadech Česko-australské kulturní alliance. J.Buršík začal pracovat u Baťů hned po ukončení studia na obchodní akademii. Od píky. Pracoval nejprve jako čistič obuvi u tovární brány. Za krátkou dobu, aby dokázal ochotu přijmout jakékoli úkoly, se stal prodavačem a již zajeden a půl roku byl poslán do Indie, kde prošel celou řadou více i méně důležitých funkcí. Po skončení II. světové války byl povolán do Londýna, do nově utvořené Vývojové kanceláře firmy Baťa, ve funkci technického poradce pro Baťovy podniky v mnoha zemích. Nakonec se stal oblastním koordinátorem pro Dálný východ. Z podnětu "Šéfa" Tomáše Bati zaznamenalo své vzpomínky v angličtině několik penzionovaných vedoucích Baťových zaměstnanců. Přeložila je a do tisku připravila paní Jindřiška Cekotová s pomocí manžela Antonína Cekoty. Byly zveřejněny na pokračování v Amerických listech v New Yorku v r. 1993. Mezi nimi je i dlouhé vyprávění Josefa Buršíka, muže neobyčejně vynalézavého, vytrvalého, překypujícího nevyčerpatelnou energií, který každou překážku zdolával přímým útokem, těžkou prací a potem. Slovo korupce bylo v Baťových továrnách přísné zakázáno. Sebemenší přestupek znamenal automaticky konec kariéry. Seriál "Baťováci 4 [pageend4]vzpomínají" (ze kterého jsem použil některé informace) by měl být povinnou četbou všech rádobypodnikatelů. Josef Buršík byl do posledního dne plný elánu, humoru, optimismu, duševní a tělesné svěžesti. Kdo se s ním setkal - setkal se s opravdovou osobností. Budiž mu australská země lehkou ! Stanislav Berton "domov se hlučně nejmenuje ten se jen tiše oslovuje domov se zná a nenaučí domov té má a svět si půjčí" (Horská louka - Eduard Dvořák) J.R. ♦ Acquisitive Art Exhibition, kterou pořádal Blacktown City Council a jeho Arts Resource Group, probíhala od 19.11.98 do 23.11.98 Výstava měla osm sekcí. Kurátory byli : Joe Holder - Director National Trust Colin Parker - President Royal Art Society of NSW Členka Artspectra malířka Marie Jeníkova pracuje pro Arts Resource Group v Blacktown již celé čtyři roky. Na této Exhibici Marie Jeníková vystavovala 3 obrazy - Hibiscus a 2 velké portréty. J.R. Další výstava Ljubov Seidlové 13. listopadu tr. se konala v Mura Clay Gallery v sydneyském předměstí Newtown vernisáž porcelánové keramiky naší členky L. Seidlové. Ti, kdo po léta pozorují její umělecký růst, jsou neustále udivováni nejen její tvůrčí fantazií, ale i zdokonalováním výrobní techniky. O mezinárodním ocenění díla L.Seidlové jsme referovali v č. 16 Spectra. Umělkyni zajisté potěšilo, že již během vernisáže prodala několik mís a váz. Tvoří tudíž nejen pro potěšení své, ale též pro milovníky obdivuhodných stvořenin. Do další tvůrčí činnosti přejeme Ljubov Seidlové hodně inspirace a zdaru. Stanislav Berton ♦ Vážení přátelé, se zájmem jsem si přečetla "Psí život" od Stelly M. Davis, který volně přebásnil Stan Berton. Uděláno je to pěkně, jsem však na rozpacích co se týče poslání dílka. Zaráží mě, proč si překladatel zvolil právě tuto báseň. Že by snad také sdílel názor Stelly M. Davis vyjádřený veršem Milovníci zvířat, proč se tolik šidí ? Mají rádi psy a nenávidí lidi !" Na rozdíl od autorky a možná i překladatele se domnívám, že právě opak je pravdou - jen ten, kdo dovede mít rád zvířata, může mít rád také lidi. Osobné patřím k milovníkům zvířectva a nemám pocit, že bych se tím šidila o lásku k Homo sapiens. Ovšem vybírám si. Nedokážu se například přesvědčit abych milovala soudruhy, vrahouny, lumpy a teroristy. Až tyhle bradavice na tváři Země konečně vezme čert, radostně si oddechnu. Nepokládám také za svoji povinnost plýtvat láskou k lidem, vlastním přičiněním postiženým AIDS či k uživačům drog. Mají to, oč si koledovali, žádná lítost. Dokonce ani nemám pocit, že se šidím, když neslzím 5 [pageend5]nad osudem ubohých černoušků, kteří hladověli, hladoví a budou hladovět, protože se množí, aniž by se aspoň trochu starali jak své děti uživí. Každý klokan je rozumnější. Hoďte po mně kamenem. Aurorka i překladatel hlásají bludy, líčí-li radostné hopsání pejsků celého světa. Je jen málo zemí, kde si váš čtyřnohý přítel může užít plné misky a trochu lidského přátelství. Většinou po světě bloudí bezprizorní, hladoví a prašiví. Stačí podívat se do zemí Asie, Indie či do střední Ameriky - všude stejně žalostný obrázek. I v civilizovaných zemích se dobrodinci lidstva postarali, aby pes nesměl na pláž na procházku, natož teprv někam do lesa, do přírody. Ó, dej mi sílu , Pane, abych dokázala milovat tu lidskou čeládku ! Přesvědčte mne, prosím, že se šidím, souhlasím-li plně s pravdou, dávno už vyslovenou jinými, povolanějšími : "Čím víc poznávám lidi, tím víc miluji zvířata." Máte snad jiný názor ? Marcela Čechová o Reportér - Západ - Polygon Exilový časopis Polygon, který vychází ve Švýcarsku a je pokračováním Reportéra, vydávaného kdysi v Curychu Vladimírem Škutinou a časopisu Západ, který vycházel v Kanadě, je jedním z nej prestižnějších exilových časopisů. Zprávy o politické i ekonomické situaci v České republice, zprávy ze Slovenské republiky i jiné neméně zajímavé články jsou objektivní, střízlivé a zasvěcené. Popularitu časopisu jistě podporuje následující údaj : Polygon je zasílán do 48 zemí světa, počínaje Alžírem a konče Venezuelou. Vychází 8krát ročně v časových úsecích 6-8 týdnů. Roční předplatné letecky je - CHF 55.- Zastoupení pro Austrálii a Nový Zéland má paní Marcela Čechová a tak můžete poslat na její adresu i osobní šek přepočtený na australské dolary. Adresa : Mrs. M. Cech, 65 Kiama Ave., Yeppoon 4703 QLD. J.R. Výstava ” Za zdmi terezínského ghetta 1941-1945 ” v sydneyském Židovském muzeu Od 14.prosince 1998 do května 1999 Šedesát let po německé okupaci Česloslovenska tato výstava ukazuje historii terezínského ghetta a dává příležitost nahlédnout do života těch, kteří tam byli vězněni.Tehdejší život je rekonstruován prostřednictvím mnoha předmětů přivezených do Austrálie těmi, kteří uvěznění přežili a jsou dnes členy zdejší komunity. Výstava probíhá záměrné skoro současně s výstavou pokladů z Židovského muzea v Praze, k níž má blízký vztah - v sydneyském Powerhouse muzeu. : "Precious Legacy" "Vzácný odkaz" (24.11.98 - 28.2.1999). Některá unikátní umělecká díla se veřejné ukazují po prvé; některá jsou svědectvím historických událostí, jiná ukazují vrtošivý humor, nebo poskytují nahlédnutí do morálního a duševního světa uvčznčnených. Sbírka cenných memorabilií, deníků, fotografií, obyčejných předmětů denní potřeby, originálníh dokumentů a video filmů, bude budit zájem široké veřejnosti. 6 [pageend6]Zvláště pro tuto výstavu připravený krátký dokumentární film by měl být středem pozornosti. Je založen na vzpomínkách inženýra Františka Weisse o tajném vyučování uvězněných dětí, jež bylo umožněno pomocí promítačky diapositivů, kterou sám v ghettu vyrobil, což považuje za svůj vrcholný technický výkon. Franta žije v Sydney a podílí se na rekonstrukci této mimořádné epizody. Petr Roessler Mnozí z průvodců na této výstavě budou právě ti, kteří věznění v terezínském ghettu přežili, z nichž někteří jsou naši krajané. J.R. ♦ Prodaná nevěsta v Londýně Smetanova opera "Prodaná nevěsta" bude provedena v Covent Garden 10.prosince t. roku. Bude zpívána v původním Sabinově libretu - v češtině. Byla jsem požádána, abych nastudovala s Heather Begg roli Ludmily. Soprano Heather Begg OBE je členka Australské Opery a byla vybrána pro tuto úlohu. S radostí jsem přijala tuto práci. Není snadné pro australskou zpěvačku zpívat v češtině. Pracujeme velmi pilně a svědomitě s dirigentem A.O. Brian Castles Union. Mohu říci, že Ludmila bude zpívána krásnou češtinou. Zkoušky v Londýně začaly 1.listopadu. Po premieře "Prodané nevěsty" 10. prosince bude následovat 11 repris pod taktovkou dirigenta Bernarda Haitinga. Smetanova "Prodaná nevěsta" je jedna z posledních oper na jevišti Covent Garden v Londýně. Royal Opera zde končí svou působnost. Covent Garden bude uzavřena na celý rok 1999. Znovuotevření je plánováno na rok 2000. Nakonec chci říci, že naučit zpívat Ludmilu v českém jazyce není pro mne těžký úkol, naopak, je to pro mne potěšení a milá práce. Ludmila byla má první role v Jihočeské opeře v Českých Budějovicích a v Táboře a poslední role s A.O. v O.H. v Sydney a v Her Majesty's Theatre v Brisbane. Miluška Šimková Když zemřít, tak čestně ( Čs. armáda v září 1938 ) Pod tímto titulem vydala Společnost přátel čs. opevnění knihu zpracovanou kolektivem vojenských historiků v čele s Pavlem Šrámkem. 23. září 1938 ve večerních hodinách vyhlásilo Československo všeobecnou mobilizaci branné moci. Pamětníci nikdy nezapomenou na nadšení, s jakým otcové a synové odcházeli na určené pozice hájit se zbraní v ruce hranice a nezávislost země. Během několika dní narukovalo přes milion mužů ! Vše ale nakonec dopadlo jinak, než si to vrchní velení armády a vojáci představovali. Publikace "Když zemřít, tak čestně" (těmito slovy zakončil arm. generál Ludvík Krejčí, náčelník Hlavního štábu, Memorandum tehdejší čs. vládě ) nabízí ucelený pohled na čs. armádu a na vše, co s ní bezprostředně souvisí. Podrobně je popsán vývoj událostí zářijových dní, od vyhlášení mobilizace do mnichovského diktátu čtyř velmocí. Nechybí ani informace o síle německé armády, ani o event. pomoci ze strany spojeneckých mocností Francie a Sovětského svazu. Všechny malodohodové a velkodohodové smlouvy se ukázaly pouhými kusy papíru. Velení čs. armády stálo jako jeden muž proti mnichovské kapitulaci. Kniha "Když zemřít, tak čestně" seznamuje čtenáře s mírným pokusem některých politiků (nejradikálnější z nich byl dr. Hubert Ripka, který na Pražské radnici volal po Benešově fyzické likvidaci !) odstranit prezidenta Beneše a bojovat za všech 7 [pageend7]okolností. Také armádní generálové Krejčí a Lev Prchala pomýšleli na vojenskou diktatúru, ale nakonec přijali rozhodnutí demokraticky zvolené vlády. Přehledné tabulky zachycují početní stav, organizaci, výzbroj armády a životopisy nej vyšších státních a vojenských představitelů. To vše na 134 stranách formátu A4, s bohatou fotografickou přílohou, včetně bohatých pramenů, jmenného rejstříku a anglického a německého resumé. Zájemci se mohou orátit na : Mgr. Pavel Šrámek, Kpt. Bartoše 410, 530 09 Pardubice, Česká republika. Stanislav Berton Knihy, knihy.... Nebývalo to s knihami jaksi jednodušší? To co za něco stálo z vydávaných knih v socialistické republice, nám příbuzní rádi poslali za poměrně levné poštovné a měli jsme opravdu bohatý výběr z exilových nakladatelství a knihkupectví. Ne, v žádném případě nevzpomínám dobrých zašlých časů, poštovné je konečně mnohem dražší zdá se po celém světě, ale nevím jak vy, já sama nemám příliš informací a ani dost možností získat tyto informace a knihy, které by mne zajímaly. V české republice je jistě víc než dost nakladatelství a knihkupectví, ale dobrá rada jak známo je nad zlato a tak na příklad jména a lokalita některých pražských knihkupectví, kde se lze doptat a případně je možné i získat knihy, o které máte zájem, která vypisuji z dopisu Prof. Oty Ulče, mohou vám i mně pomoci. Jedná se o prodejny v Praze : Akadémia, Kanzelsberger na Václavském náměstí, Fišer v Kaprově ulici nebo knihkupectví Knihy v Celetné ulici. Tam s největší pravděpodobností také najdete knihu Oty Ulče "Naši mezi protinožci", o které jste se dočetli v minulém Spektru. Tím také odpovídám na mnohé telefonické dotazy na tuto útlou, ale zajímavou knížku a mohu připojit informace o dalších knihách tohoto autora. V listopadu se objevila na trhu kniha, kterou vydalo nakladatelství Olympia "Vandrování Pacifikem" a ještě do Vánoc vydá nakladatelství Fauna třetí díl románové trilogie o Běženci - "Běženec v sametu" ( předcházející díly: Špatně časovaný běženec, Špatně navrácený běženec). J.R. O zapomenutém pražském cestovateli - přírodovědci V únoru 1810 se panu Helfrovi, rukavičkáři na Starém Městě Pražském, narodil syn Jan Vilém. Byl to bystrý chlapec - výborný student se širokým zájmem o přírodu. Tato láska, hlavně hluboký zájem o botaniku a entomologii, společně se skvělým jazykovým a hudebním nadáním určovala jeho životní osudy. Již jako gymnasista se spřátelil s přírodovědci, kurátory Českého musea v Praze, poznal zde též Františka Palackého. Jan Vilém Flelfer studoval lékařství v Praze a později v Pavii, kde získal doktorát lékařství. V Itálii se živil jako průvodce a tlumočník zámožných turistů. Takto poznal Maltu, Sicílii a severní Afriku. Všude sbíral přírodniny, hlavně své zamilované broučky. Cestou dostavníkem z Itálie domů se náš lékař sblížil se spolucestující, hezkou, mladou dívkou. Zjistil, že mají společné zájmy: cestovat,poznávat přírodu. Po příjezdu do Prahy byla z toho svatba. Dr. Helfer, podporován svou ženou, nyní intensivně připravoval uskutečnění svého snu: přírodovědeckou výzkumnou výpravu do málo známých končin Asie. Roku 1835 odcestoval přes Itálii a Řecko do Malé Asie. Zde se zdrželi ve Smyrně (Ismir). Během cholerové epidemie se tam stal vyhledávaným lékařem s velkou klientelou. Jakmile se materiálně zabezpečil, cestoval dále do dnešní Sýrie a Iráku. Působil zde jako lékař a přírodovědec vládní výpravy, připravující zplavnění Eufratu. Pracoval zejména na přírodovědeckém výzkumu slaných jezer v povodí horního Eufratu. Jejich loď ale ztroskotala. Přišel tak o většinu zápisků a sbírek. Navíc jej podvodníci připravili o peníze. Neotřesen podnikal další výzkumy v Mezopotámii (dnešní Irák). 8 [pageend8]V červnu 1836 Helfrovi vypluli z Basry v Perském zálivu do Indie. V Kalkutě byli zprvu zcela osamoceni. Dr. Helfer však brz na sebe upozornil přírodovědeckými přednáškami a vynikající hrou na klavír. Indická vláda přijala jeho nabídku prozkoumat tehdy málo známou jihovýchodní část Burmy. Byl přijat do státní služby, což bylo pro neangličana velkým úspěchem. V únoru 1837 Helfrovi připluli do burmského přístavu Moulmein. Již v Indii Helfrovi podnikli z Kalkuty několik výprav. Shromážděný materiál posílal do Prahy Českému museu, kustodu Augustinu Cordovi, s nímž byl trvale v písemném styku. Vnitrozemí Burmy bylo tehdy z velké části neznámé. Helfrovy výpravy, na kterých jej vždy doprovázela jeho paní, postupovaly obvykle podél řek, někdy též sloními stezkami, často temnou džunglí s bažinami. Mimo komáry je trvale pronásledovaly masy pijavek. Podnikli čtyři velké expedice. Nejrozsáhlejší a nejobtížnější pronikla po řece Salween napříč celou východní Burmou na sever až k hranicím Číny. Druhá výprava postupovala na východ do dnešního Thajska. Třetí byla věnována detailnímu průzkumu jižní Burmy (provincie Tenasserim). Všude se intensivně sbíralo, Helfer psal o svých těžkostech : Hmyz sebraný do pytlů trpěl od mnoha mravenců a pavouků společně s ním střepaných ze stromů Tito dravci působili mezi ostatními hroznou spoušť. Když jsem neměl čas hmyz ihned vybrat, prokousali termiti nebo krysy přes noc díry do pytlů a moji vzácní zajatci uprchli. Mimo zoologický a botanický výzkum, Helfer studoval nerostné bohatství, mapoval rozsah teakových lesů a pečlivě zaznamenával meteorologická data. Toto vše byla obtížná pionýrská práce. Na čtvrté výpravě na jihovýchod, objevil poblíž přístavu Mergui rozsáhlá ložiska uhlí. Tehdy psal přátelům do Prahy : Kdo nikdy nebyl v tropech, těžko si udělá představu o vlhkosti za letního monsunu od května do října. Vše, co není hermeticky uzavřeno, zplesniví. Provádět zoologické sbírky je velmi těžké, botanické napolo nemožné, protože všechny rostliny hnijí, ačkoli papír v herbáři denně měním a rostliny suším u ohně. S hmyzem je to lepší, mohu jej ukládati do lihu, ale ztrácí přirozenou barvu mnohem rychleji než u nás. Koncem r. 1838 podnikl rozsáhlou pětiměsíční expedici lodí do Merguiského souostroví. Po návratu studoval pěstování různých plodin, zakládal plantáže kokosových palem a připravoval další velkou výpravu, průzkum Andamanských ostrovů. Jde o skupinu dvouset ostrovů a ostrůvků v Bengálském zálivu. Jejich vnitrozemí bylo tehdy zcela neznámé. I nyní řada z nich je známa jen povrchně. Tamější domorodci byli pokládáni za kanibaly a byli po staletí pověstní svou bojovností a krutostí. Všechny cizince, šlo většinou o ztroskotané námořníky, vždy bez vyjímky pobili. Ostrovy proto nebyly navštěvovány, nejméně již přírodovědci. To Helfřa více lákalo než zrazovalo. V lednu 1840 připlul k prvému z Andamanských ostrovů. Po přistání se Helfrovi podařilo navázat s domorodci přátelský styk. Jeden z nich měl zájem o džbán s vodou. Když mu byl podán, vyklouzl domorodci z rukou a rozbil se. To domorodce vyděsilo, všichni uprchli, ale nechali Helfra nerušeně sbírat, nijak jej a jeho druhy neohrožovali. Zapsal si tehdy do deníku : ...Tak to jsou ti hrozní divoši! Jsou to jen bojácné děti přírody, veselí a spokojení, když jim nikdo neubližuje. S těmito lidmi je lehké, při trošce trpělivosti, uzavřít přátelství... Tyto řádky, které dokumentují Helfrův ušlechtilý charakter, byly však jeho poslední. Tragickou smrt svého muže popsala paní Helfrová takto : Třicátého ledna, nepředvídaje žádné nebezpečí, vystoupil opět s osmi druhy na břeh ostrova. Tím, že byli zcela neozbrojeni, chtěli zdůraznit své přátelské úmysly. Náhle se na ně vyřítil s ohromným křikem z křovin houf ostrovanů ozbrojených kopími a luky. Na obranu nebylo pomyšlení, byli přinuceni přesilou k rychlému útěku. Při náhlém nástupu se jejich člun převrátil a nezbývalo, než dosáhnout plaváním dosti vzdálené lodi. Divoši stříleli po nich šípy. Všichni unikli, jen Jan, protože byl výborný plavec a plaval vpředu, byl zasažen do hlavy. Potopil se a již se neobjevil na hladině. Všechna námaha nalézti mrtvolu byla marná. Rozsáhlé sbírky dostalo České museum v Praze, dle přání Dr. Helfra, darem. Již za jeho života došly do Prahy, přes Londýn, nejméně dvě velké zásilky přírodnin. Třetí, největší část, přivezla s sebou a předala museu paní Helfrová. Přestože sbírky, zvláště ptáci a ssavci, utrpěly ztráty dlouhou lodní dopravou, získalo České museum tehdy v Evropě největší přírodovědeckou sbírku z této části Asie. Ještě nyní, po více než stopadesáti letech, čítá Helfrová kolekce v Národním museu v Praze 250 tisíc exemplářů hmyzu, převážně brouků, několik tisíc kusů rostlin a větší množství vzácných ptáků. Mineralogická sbírka zůstala v Burmě. Většinu hmyzu a rostlin sbíral Helfer v Burmě prvý a některé též jako prvý popsal. Z písemností po Dr. Helfrovi se zachovalo v archivu Národního musea v Praze několik dopisů zaslaných přátelům (přírodovědcům musea Cordovi a Nickerlovi) a několik fragmentů zoologických poznámek z Indie a Burmy. Velká část deníku z cesty po Mezopotámii utonula ve vlnách Eufratu. Jiná část jeho přírodovědeckých zápisů z Indie zmizela i s lodí, která je dopravovala do Evropy. Badatelská činnost Helfrová v Mezopotámii je kladně ohodnocena v "Research in Assyria, Babylonia and Chaldea" (W.Ainsworth, 9 [pageend9]Londýn, 1838). Několik jeho obšírných zpráv o výpravách v Burmě vydala Vídeňská zeměpisná společnost (1860). Paní Helfřová při předávání sbírky v Pražském museu poznala řadu zajímavých osobností. Mezi nimi byl též hrabě Nostic, jeden z příznivců Českého musea. Hrabě se do mladé vdovy zamiloval. Svatba byla po dvou letech. Hraběnka Nosticová, na svého statečného muže, s kterým prožila pět let plných dobrodružství a nebezpečí, nikdy nezapomněla. V r. 1878 napsala a vydala zajímavé dvousvazkové vzpomínky společně s deníkem Dr. Jana Viléma Helfra. Helfrova sbírka zůstává mohutným torsem, stejně jako jím je celý jeho život. Je těžko domyslit, co by tento houževnatý, nadaný člověk dokázal, nebýt jeho předčasné smrti. Vždyť za necelá čtyři léta činnosti v Indii a Burmě sebral tolik přírodovědeckého materiálu, že by jiným na to nestačil celý dlouhý život. Dr. Josef Lovell Básníci mezi námi, byl název pořadu poesie, který připravili v 81 roce členové Společnosti pro vědy a umění. Byly v něm předneseny ukázky poesie z tvorby našich krajanů-básníků a básnířek. Některá jména nám již byla známá, jiná jsme slyšeli poprvé. Nicméně bylo těch jmen tehdy v programu uvedeno deset. Na stránkách Spectra jste se již také setkali s poesií našich členů - tedy básnířek a básníků žijících mezi námi. Doufejme, že jich bude přibývat. V tomto čísle vám představíme verše paní Vlasty Tesaříkové - Šumberové. J.R. Ztracený domov Ztracený domov Ti prohloubí vrásky, tarn's nechal vzpomínku na první lásky, tam zůstal veliký kus tvého srdce, ve snění vztahuješ k domovu ruce. K němu tě poutají vzpomínky z mládí, jsou ještě naživu dobří kamarádi ? Kus mládí naděje jsi zanechal tam, vzplanutí studentské, radost i klam, vonící lučiny, šumící les, procházky s milenkou, když voněl vřes. Tam je vše, co jsi tak miloval co osud ukrutný bez lítosti vzal : hodného otce, drahou krásnou máti, bratry a sestry nikdy nenavrátí daleká cizina. K životu je vhodnou, - nahradí opravdu pouta, zemi rodnou ? Tam chtěl bys jako pták navrátit se zpátky, alespoň jedenkrát, na čas třebas krátký. Ve vzpomínkách i ve snech častých, toužících stékají perličky slzí po lících. Lásce Kolikrát láska život zjasní, kolikrát zkříží osud náš ? Když jednou uvadne květ krásný, proč asi druhý nehledáš ? Jestliže láska pohasíná pro novou vůni, nový cit, vytušíš, že druhá, jiná, nemůže pravou láskou být. Jedenkrát prý jen láska kvete, v životě prý jen jedenkrát, znamení lásky mnoholeté : v nitru nám věčně bude plát. Za všechno, lásko, cos mně dala, za každý vzruch, jenž tebou vznik, i za to, cos mi odpírala, s úsměvem slastným máš můj dík ! Vlasta Tesaříková 10 [pageend10]♦ Jak ten Šimon Malý k ponožkám přišel Pan Lisczinskyj byl moc milý starý člověk. Býval gymnasiálním profesorem v tom ukrajinsko-polsko- židovském městě, jehož jméno mi bohužel už vypadlo z paměti. Učil jazyky a byl to kultivovaný intelektuál, jakým opovrhují šovinisté všech ráží. Zakládal si na tom, že nikdy nebyl vojákem, ale přiznával, že to bylo zásluhou okolností, ne jeho vlastní. Nezazlíval druhým, že bojovali a zabíjeli, často za ideje, s nimiž nesouhlasili, neboť neměli možnost se tomu vyhnout. Když Hitler a Stalin rozdělili Polsko, dal se jeho mladší bratr k boševikům a s nimi také ustupoval, když došlo k válce. Měl dokonce nějakou šarži u Sméršče, honil kolaboranty, Ukrajince, Poláky, Litevce a zběhlé Rusy a stavěl je ke zdi. Starší bratr provedl pravý opak: dal se k Štefanu Banderovi, skrýval se v lesích a bojoval za nezávislou Ukrajinu. K čemu by došlo, kdyby se tito dva bratři kdy setkali ? K nejméně jedné mrtvole ... Můj přítel profesor Lisczinskyj (neboť přítelem jsem jej po několika týdnech právem mohl zvát), se prý kdysi osobně setkal s Banderou, ale nedohodli se. Nebylo prý o čem se dohodnout, neboť Bandera se mohl shodnout jen s těmi, kteří se mu podřídili a bez námitek a vlastních názorů bez výhrady souhlasili s jeho taktikou. Jednou jsem se přítele profesora otázal, věří-li také v nějakou ideologii, za kterou by mohl bojovat. Zamyslil se, rozpovídal se: Tož bojovat ne, ale do úpadu pracovat ano. Já jsem se tím učitelem jazyků nestal jen proto, že jsem si jako většina jiných lidí musil nějak vydělávat na živobytí. Chtěl jsem tím vyřešit mnohé problémy zlepšit svět. Od útlého mládí jsem byl svědkem nenávisti mezi různými národnostmi a myslel jsem, že je tomu tak proto, že lidé mluví různými jazyky. Poláci nenáviděli Ukrajince a zavírali jim školy, aby je donutili učit se jenom polský, aby zapomněli ukrajinštinu. Podobně tomu bylo mezi Rusy a Bělorusy, Litevci a Poláky atd. atd. a jistě byste mohl uvést příklady i ze své vlasti. No tak já jsem si myslel, že by se každý ve smíšených územích mohl dobrovolně, se zájmem a s radostí učit dvěma nebo třem jazykům a to nejen těm "světovým", jako je němčina, franština a angličtina, ale i těm méně slavným. Učit se i gramatice, správné výslovnosti, literatuře atd. Místo řevnivosti by si lidé mohli vzájemně pomáhat, hlavně v konversaci. Tomu jsem zasvětil celý život, pracoval jsem na nových metodách výuky, jezdil jsem po Evropě na kongresy jazykovědců, vydával učebnice. Zkrachoval jsem, poněvadž šovinismus zatřásl světem a já tu teď dřepím jako podvyživený uprchlík v rozbombardovaném Berlíně. Často mne zachvátila lítost a zoufalství, ale pak jsem začal filosofovat nad tím, jak se děti učí chodit. Dítě udělá první krůček, chce udělat další, nohy se mu popletou a upadne. Udělalo chybu, ale zkusí to znova. Udělá dva krůčky a zase spadne a třeba se při tom natluče. A tak dále... Chybami se člověk učí. Kdyby dítě mělo vyvinutý rozum, mohlo by si říct: vyhnu se všem chybám a možnostem zkrachovat. Nepokoušelo by se o další krůček a nepadlo by. Ale také by se nikdy nenaučilo chodit. A tak je to s celou lidskou historií. My, kteří chceme dobro, jsme chybili a zkrachovali. Ale nelze se vzdát. Je třeba hledat něco lepšího a účinnějšího, jen tak se lidstvo dostane o kousíček dál. Jinak by bylo lépe všechno sbalit a čekat na atomovou bombu nejako na pohromu, ale jako na vysvobození... Rozumím-li vám správně, máte nějaký nový plán, jak zachránit lidstvo před hrůzami nacionalismu. To je právě to, pane Malý. Plány by byly, ale když já už jsem moc starý a nemám energii. Víte, co jsem proved ? Já jsem se totiž udělal hned po příchodu do Berlína o deset roků mladší. Nikdo mne nemůže z mé "pia fraus" usvědčit, ne proto, že záznamy o mém narození jsou v SSSR a tedy nedostupné, ale proto, že vůbec neexistují. Přes vesnici, kde jsem se narodil, přešla třikrát fronta a nezůstal tak kámen na kameni. Fara s matrikami neexistuje. Tak jsem využil své "mladosti" a přihlásil jsem se do Austrálie. Vzali mě.... Do Austrálie, vdychl jsem, to snad není ani možné .... Aleje pane Malý. A tu jsme vlastně u kořene věci. Já totiž pozítří odlétám do Frankfurtu nad Mohanem. Pak vlakem do Bremerhavenu na loď .... A tu jsem vás chtěl poprosit o pomoc. Letadlo startuje v šest ráno. Je dovoleno vzít krabici s třiceti kilogramy ... Mohl byste mi pomoct ji nést ? Já bych to sám nesvedl. Vyrazili bychom od Anhaltského nádraží ve tři v noci. Vytáhl jsem z trosek železnou tyč, asi od vodovodu, zavazadlo bychom dali doprostřed a drželi bychom ji každý na jednom konci. Slíbil jsem .... Zase o jednoho přítele méně. Od odjezdu Píďalky jsem byl nějak zasmušilý. Možná, že také skončím v té Austrálii. Pomohl jsem panu profesorovi pakovat krabici. Dal mi velký slovník Das Dcutsche Wort, vydaný v Berlíně- 11 [pageend11]Hermsdorfu 1.ledna 1933, tedy před uchvácením moci Hitlerem. Je psán švabachem a já mám rád ty cizí abecedy, (chá, chá, po válce jsem dokonce miloval azbuku, kterou všichni spolužáci nenáviděli.) Poněvadž toho bylo přes třicet kilo, dal mi ještě román Gerharta Hauptmanna Der Narr in Christo Emanuel Quint z roku 1910. Byl čtvrtek. Jasná noc, hvězdy zářily. Mrazík ... Sníh nám křupal pod podešvemi. Kráčeli jsme až na konec Stresemannovy ulice a odtamtud po Mehring Dámu. Funěli jsme a oblaka páry nám stoupala od nozder. Každou chvíli jsme důkladně odpočívali. Na každého připadlo patnáct kilo a to je moc pro vyzáblé postavy. Nakonec se přece objevila světla tempelhofského letiště. Pan profesor vytáhl z kapsy malý balíček. Nemám se vám čím odměnit, ale snad: pár ponožek. Nebojte se, jsou vyprané a zaštepované. Já jedu do teplé krajiny, jeden pár mi bude pro začátek stačit. Vy nemáte žádné .... Srdečné díky ! Moc se loučit nebudeme, poněvadž vy nakonec skončíte v Austrálii jako já, viďte .... Díval jsem se, jak si to profesor šine ke schůdkům do letadla. Zamával a zmizel uvnitř. Zahřměly motory a americký bombarďák odfrčel. • ••••••• Rozednívalo se a já jsem se zase už blížil Anhaltskému nádraží. Pochodovalo se mi mnohem snáze bez toho těžkého balíku. Vešel jsem do dvorany, totiž do jejích trosek. Ráno jsem obyčejně postával u její západní zdi, neboť tam svítilo z východu slince. V poledne jsem se přesunul k čelní zdi, aby na mne padaly paprsky z jihu. Odpoledne jsem zevloval u východní zdi, opíraje se o ni, neboť jsem byl už mocně unaven. Přijížděly vlaky s nenaolejovanými, příšerně skřípajícími ložisky kol a z vagonů se hrnuly spousty cestujících s nejrůznějšími typy zavazadel. Většinou ošumělí Berlíňáci, kteří jeli na venkov pro trochu šmeliny. Ti úspěšní, kteří proklouzli ruskou a východoněmeckou kontrolou, si přivezli pár brambůrků, nahnilou kapustu nebo dokonce jablíčko. Nebyli to "političtí", ale přesto měli strach. Očumoval jsem pasažéry doufaje, že někdy přijedou nějací Češi, kterým se podařil útěk z dělnického ráje a kteří přežili nebezpečnou cestu ruskou zonou a nelítostnou kontrolu v Zossenu, poslední to stanici před Západním Berlínem. Z drážďanského vlaku vypadly dvě zubožené postavy, nesměle mluvící česky. Přistoupil jsem k nim a představil se jako uprchlík. Byla to jediná příležitost se dovědět o vývoji v ČSR. Dychtivě se vyptávali, jsou-li opravdu už v bezpečí a kam se mají hlásit. Vyhledal jsem slunné místo a vysílení, hladoví ubožáci se rozpovídali, opírajíce se o provizorní bednění pokladny. Vylezlo z nich, že utekli z jáchymovského koncentráku. Čtyři byli zastřeleni na útěku, dva utonuli v močálech při přechodu hranice a tito dva šli podél železniční trati až do Drážďan, odtamtud na černo vlakem do Berlína. Třeba mi něco povíte o osudu mého otce. Také je v Jáchymově... Jak že se jmenuje ? Artur Malý. Uprchlíci se zarazili a pobledli. Ten už má po smrti. Upřímnou soustrast, krajane. Stáli jsme v ledové vodě, zachladil se, dostal zápal plic. Nevydržel.... Soudruzi ho mají na svědomí... Holubicí povahy... Podlomila se mi kolena. Upadl jsem na poplivané kachličky. Uprchlíci se mne snažili zdvihnout. Mamě... Byl jsem ochrnulý. Řekl jsem jim jen : Normálně bych s vámi jel na Kuno Fischer Strasse ukázat vám uprchlický úřad, a jak proklouznout kolem kontrolora lístků na stanici U Bahn... ale nemohu, nervy.... Tatínek mrtev... Ten statečný muž, který v roce dvaačtyřicátém pašoval Židy do Maďarska, když byl na obchodních cestách z Ostravy na jih. Vždyť na to byl trest smrti ! Jakmile přijde dopis od pana profesora z Austrálie, přihlásím se také k emigraci... Podíval se na mne kolemjdoucí muž a poznamenal : Kde ti lidé ještě dnes berou peníze na ten alkohol.... Vzdám to.... (Pokračování v příštím vydání Spectra.) Kajetán Halasa 12 [pageend12]Artspectrum společně se Sokolem pořádá letos opět tradiční předvánoční trh 12.12. 1998 v sobotu ve 2 hodiny odpoledne v Sokolském Národním Domě 16 Grattan Crescent, French's Forest Jako obvykle na Stáncích bude různá keramika, grafiky, obrázky, české knihy a nebude ovšem chybět vánoční pečivo paní Štorové. Večer jako obvykle bude v jídelně následovat "štědrovečerní večeře" , která jako vždy musí být včas zamluvená a to jedině u pana Jiřího Jelínka nejpozději do 7. prosince na telefonu - 952 98457. J.R. Díky panu Miloši Černému, můžeme otisknout vánoční poselství P. Františka Pěnčíka. Neměli jsme na něj spojení a tak prostřednictvím p. Černého jsme jej požádali o příspěvek do našeho oběžníku. Otče Pěnčíku, děkujeme, bez Vašeho dopisu by naše vánoční číslo bylo neúplné. Bůh je nám skrze Krista blízko Mnoho lidí ani neví, že největší křesťanské svátky nejsou Vánoce, ale Velikonoce. Narození Kristovo je tedy počátek velikého díla, díla, na němž závisí život každého z nás. Kdyby toto betlémské Dítě nevydalo život za nás za všechny, byli bychom ztraceni. A tak je třeba to evangelium o Kristově narození slyšet v tichosti srdce, zaposlouchat se do něho a přijmout ho do sebe. Vánoce, to není jenom "teplo domova". Důvodem Vánoc je to narozené Dítě a to není jenom roztomilý chlapeček. Skrze to Dítě se k nám přibližuje Bůh a stává se naším bratrem. Tedy uprostřed našeho pozemského života Bůh je nám skrze Krista blízko. A vlastně by nás to mělo úplně šokovat, kdybychom nebyli na ta slova tak příliš zvyklí, že už nedoceňujeme jejich dosah. Ano, Bůh je nám blízko skrze Krista, to znamená skrze své Slovo, skrze svá zaslíbení v bibli, skrze své stvořitelské Slovo v lidském těle. Proto hledejme tohoto Krista, toto zachraňující Boží Slovo, a zůstaneme mladí. A toto znamenají Vánoce i pro nás. Je to svátek vnitřního mládí. Blízkost boží je důvodem naděje. Ještě se všechno nestalo a všecko není za námi. Ještě něco přijde. Svatý Lukáš nemá v úmyslu říkat : Byly jednou Vánoce. Kristův příchod se děje stále, od toho dne, kdy se narodil na tento svět. I uprostřed zkoušek Kristus přichází a chce se rodit víc a víc v srdcích lidí. V Ježíšovi, který za nás zemřel a byl vzkříšen, je nám Bůh stále blízko. Můžeme žít při všem a za každé situace z jeho blízkosti. Přináší nám teď novou naději a posilu do našeho obyčejného života a jednou nám přinese celý a plný život u Boha. A proto : Radujme se, děkujme a odevzdejme se mu celou svou bytostí. Za Českou katolickou misii v Austrálii přeje všem krajanům požehnané svátky vánoční a šťastný nový rok P. František Pěnčík 13 [pageend13]♦ Mé nejhezčí vzpomínky - Malá vánoční Společně s paní Seganovou a její malou knížkou vzpomínek na místa, lidi, zážitky a pocity, či spíše v opačném poradí lidi, pocity, zážitky a místa, i já řadím pestrobarevné korálky vzpomínek na šňůru dní a let. Některé září jako drahokamy, některé jimi opravdu jsou, některé jsou temnější a pro pochopení jejich temné krásy i hloubky snad každý musí dozrát. Říkáte si, zatím téma nepříliš vánoční. Uvedu jej na pravou míru tím, že vyberu z té řady korálků jeden zářivější. Před lety vánoce v Sydney. I ony patří k mým nejhezčím vzpomínkám. Rozhodně to nebyly vánoce, které znám z domova a které občas jiskří u nás na horách sněhem, slunečním svitem a v noci tisícem hvězd, kdy dlouhá procházka mrazivou nocí pod hvězdami znamená pro vás více, než kterákoliv půlnoční. Tyhle vánoce byly horké, Štědrý den poněkud uspěchaný s malými smrčky a jedličkami ve velkých květináčích v rozpálených ulicích, s poněkud komicky vyhlížející vánoční výzdobou výloh obchodů se zachumlaným Santa Clausem. Ale to nejdůležitější je hlouběji - Štědrý večer a vánoční svátky strávené s milými přáteli - báječnými lidmi, kteří mi tehdy dokázali bohatě nahradit kouzlo svátků vzdáleného domova i mých nejbližších. A já dobře vím, že to nedokáže každý a že jsem měla štěští. A že vánoce v Sydney byly šťastné a veselé tak, jak mají být. A tak dnes vám všem - z poněkud uplakaných a pošmourných listopadových Čech přeji i já šťastné a veselé ! Ing. Jana Trejtnarová Místostarostka města Kunvaldu v Orlických horách ♦ Milí přátelé, další číslo Spectra vyjde až v nastávajícím roce 1999, začátkem února. Přinese informace o výroční schůzi i o tom, co se pravděpodobně bude dít v Artspectru během roku. V 99 roce vzpomeneme několika významných výročí, mezi nimi pět let od úmrtí básníka a písničkáře Karla Kryla, 30 let od oběti Jana Palacha a 60 let od uložení ostatků Karla Hynka Máchy na vyšehradském Slavíně. Pro tento rok chceme srdečně poděkovat všem, kdož nás v naší činnosti podporovali, všem kdo navštívili naše programy. Vám všem a především našim členům přejeme, aby poslední rok tohoto tisíciletí přinesl uklidnění, rovnováhu a uspokojení, abychom i my v takovém světě mohli žít vyrovnaně a šťastně. Před přáním do nového roku ovšem nejdříve přání vánoční - Šťastné a veselé, spokojené a radostné svátky vánoční! J.R. 14 [pageend14]Verši se s vámi pro tento rok rozloučí jednatelka Artspectra Dr. Jarmila Slánská Modlitba pro Nový Rok Vzpomínky se kvapem množí Utíkají, plynou v moři dnů, jež v slunci, dešti ronu končí v každém roku skonu Požehnej nám, Bože, v roce novém láskou oživ lásku v lidu dobrém rozžni lásku novou v srdcích v nichž je vyhořelá sešli nám za strážce svého Archanděla Ten či onen moh' být lepší spokojen je člověk stěží ale moh' též utonout nám v hoři nedej Pán Bůh, dopuštění Boží ! Dej nám, Bože, sílu unést život v radosti i bolu dej nám touhu spokojeně prožít spolu a pečovat o zemi, kterou dal's nám darem vždyť Ty nejsi jenom naším otcem ale také králem ! Dr. J. Slánská V únoru příštího roku navštíví krajany v Austrálii zpěvák, herec a kabaretiér Karel Štědrý V programu nazvaném Písničky přes rampu bez tance s doprovodem klavíristy Miroslava Chytila uslyšíte : směs písní pro pamětníky ( Černá vrána, Zaječí pacička ..) směs Jar. Ježka ( Šaty dělaj člověka, nebe na zemi...) písničky ze Semaforu (Zuzana, Po babičce klokočí...) směs písní Karla Hašlera ( Císařská louka, Písnička česká....) směs písní natočených s orch. Karla Vlacha a povídání o tom jak točil a netočil i příběhy ze života Vystoupení v Sydney : Sokol Sydney - 6.2.1999 Country Club - 7.2.1999 15 [pageend15]♦ Prosím Nepřehlédněte ! V příloze tohoto čísla najdete důležitou zprávu Českého olympijslého výboru. Pokud máte zájem, vyplněný dotazník zašlete na příslušnou adresu co nejdříve. Dále je přiložena pozvánka na jedinečného "Silvestra", který pořádá naše členka Jarka Ingrová. Kromě orchestru, který je již na pozvánce oznámen, budou hrát naši výborní muzikanti Mirek Koucký a Václav Pečenka. Pro mimořádný zájem, je potřeba zamluvit si místa opravdu včas. ♦ 'DeLCBake/ I & M Merenda Nabízejí své služby všem, kdo mají rádi české pečivo a také knedlíky - makové a tvarohové koláče - ořechové rohlíčky - vánočky - bílkové ovocné chlebíčky - kynuté houskové knedlíky si můžete objednat na tel. 9484 2692 a vyzvednout na adrese 34 Keighran Plače, Cherrybrook. V případě větší objednávky je možné zajistit i odvoz. Za vý bor Artspectra Prosinec 1998 Jana Anna Rich Spectrum - Published by the Czech-Australian Artspectrum Association Inc., 31 Blackbutt Rd., Frenchs Forest, NSW 2086 - Redakce telefon (02) 4367-0265, fax (02) 4367-2306, jazyková korektura S. Volek. 16 [pageend16]