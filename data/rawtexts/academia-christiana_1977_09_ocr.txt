ACADEMIA CHRISTIANA Buletin Křesťanské akademie, studijního a vydavatelského ústavu Cyrilometodějské ligy. Číslo 9. Únor 1977. Via Concordia 1 I-OO195 ROMA. OBSAH : I. Činnost organizační. II. Vydavatelská činnost. III. Symposium r.1976 a r.1977. [pageend1]Výroční buletin Křestanské akademie chce být pojítkem mezi jejími členy a spolupracovníky. Rozhodli jsme se jej vydat i letos na přelomu roku 1976 a 1977, i když loni naší činnosti bylo méně než jiná léta. I. Po stránce organizační třeba se zmínit o schůzce členů a spolupracovníků v rámci symposia, konaného v Brixenu. Ti, kdo jsou členy Českého náboženského střediska Velehrad, jehož je KA součástí a které jí poskytuje prostředky, zvi. finanční, radili se o činnosti KA také na zasedání tohoto střediska. Další řádky jsou jakoby shrnutí toho, o čem se mluvilo jak v Brixenu, tak i ve Sv.Martinu. II. Vydavatelská činnost: 1. Také loni vycházel pravidelně měsíčník Nový život, dík jak spolupracovníkům v Římě i mimo Řím, tak i administraci, kterou vede stře disko Velehrad. NŽ vstoupí příští rok do svého JO. roku života; vděč- _ná vzpomínka tu platí všem, kdo časopis začínali r.1949 v Londýně, kněžím i laikům, uprchlíkům po Únoru 1948; může je těšit vědomí, že zaseté sémě se ujalo a našlo pochopení i u těch, kdo opustili vlast po Srpnu 1968. Dík také patří všem, kdo si NŽ pravidelně předpláceli a předplácejí (a kněžím a laikům, kteří v tom jsou v jednotlivých zemích administraci nápomocni); zásluhou jejich obětavosti se časopis po stránce finanční udržuje u hladiny. 2. Z revue Studie po antologii z děl českých spisovatelů-politic- kých vězňů stalinské éry "Básníci ve stínu šibenice", jak ji sestavil dr. Antonín Kratochvil, vyšlo v uplynulém roce č.45 s čtyřmi články věnovaným různým aktuálním otázkám. V těchto' dnech jsou rozesílány dva další svazky, dokončující minulý správní rok: dvojčíslo 46-47, které je antologií ze statí katolického filosofa Jacques Maritaina, a č. 48, věnované otázkám křestansko-demokratické politiky. Tímto číslem revue Studie rozšiřuje svůj obzor nové problematice; už delší dobu bylo voláno po takové tribuně a tyto hlasy vykrystalizovaly loni v Brixenu na zasedání spolupracovníků KA. Spolu s tímto rozšířením tématiky dochází také k přeorganizování Studií na časopis, který by vycházel šestkrát za rok; tři čísla by si ponechala dosavadní tématiku filosoficko-teologickou, kdežto zbývající tři by měla nový ráz; uveřejňovala by analýzy a komentáře k současnému dění ve světě; [pageend2]- 5 - problémy týkající se křesťanské demokracie a jejího vlivu na současnou světovou politiku; dokumentace o náboženské pérsekuci, o nesouhlasu : s nesvobodou a útlakem a poznámky k událostem dne. Redakce i administrace Studií se obrací ke všem členům a spolupracovníkům KA, aby si Studie předplatili a je šířili, tak aby se tento nový podnik zdařil a udržel. .... -3. Knižní vydavatelská činnost jak v edici Vigilie, tak Studium poslední rok vázla, především z důvodů finančních. Nebyl splněn ediční program z r.1973; "bylo rozhodnuto v něm pokračovat, nakolik stačí fondy a pak teprve dělat program nový. Tak v edici Vigílie po Čepově zlomku autobiografického eseje "Sestra Úzkost", byla loni vydána "Křížová cesta" od Klementa Bochořáka - též k jeho sedmdesátinám - jsou to meditace sestavené podle staročeských lidových tradic jako vyprávění "naší. Františky"; ilustrace připravil náš krajan Ludvík Kolek. K tisku jsou připraveny: obrázky Věry Stárkové "Kniha o lidech" ; román Bedřicha Svatoše "Tváří do světa" a novely "Na okraji dne: Listy z rodinné kroniky" od Miroslava a Miloše Šeborových. .... . V řadě Studium vyšly: "Reč -dar Boží" - filosoficko-teologické reflexe Felixe Mikuly; "Apokalyptický deník" od Vladimíra Neuwirtha - myšlenky a poznámky při četbě poslední knihy Nového zákona, Zjevení sv.Jana; a "Písně českého státu" od Karla Schwarzenberga - výběr z lidových písní a skladeb, dokazující, že Čechové* si byli vědomi své státnosti po celých deset staletí svých dějin.-Tento rok chceme vydat ve spolupráci s CCC-Books z Haarlemu "Žaluji lil", závěrečný díl dokumentace o persekuci v letech padesátých a šedesátých v ČSR; tento díl je nadepsán "Cesta k Siónu", autorem je zase dr.Ant. Kratochvil a dokumentuje persekuci katolických spisovatelů a pracovníků, a proto KA to považuje za svou povinnost nedopustit, aby se na tyto naše křesťanské hrdiny nezapomnělo. V edici náboženských knih vyšel dlouho očekávaný II. díl "Perly a chléb" od ThDr. Josefa Hrbatý - je to pomůcka k četbě evangelií a k modlitbě nad nimi; 3. vydání překladu Nového zákona od zemřelého dr.Ondřeje M.Petrů s nepatrnými úpravami v úvodě, jak to bylo žádáno na symposiu KA r.1975; další svazek dokumentů II.vatikánskeho sněmu - dekret O misijní práci církve a Prohlášení o mimokřesťanských náboženstvích. Konečně byla zahájena serie českých překladů oficiálních církevních dokumentů; byla nazvána "Skála" a vyšel list "Radujte se", 0 dialogu s nevěřícími a Prohlášení o sexuální otázce. - Do budoucna se chystá životopis Jana Nep.Neumanna k jeho svatořečení, životopis sv.Jana Boská k 50. výročí příchodu jeho duchovních synů, salesiánů do našich zemí, a konečně"Rozmluvy nad evangelii". [pageend3]- 4 III. KA uspořádala loni ve dnech 22.-26. srpna své druhé symposium. Podle přábí, projeveného především na zasedání střediska Velehrad r.1975, byla na něm probrána některá teologická a filosofická témata, o nichž se dnes v církvi více diskutuje.Tak byla řeč mj. o "politické teologii", vzniklé či vyrovnávající se s problémy nadhozenými marxismem a problémem rozvoje, o osobě Krista Pána, svátosti křtu, přístupu k Písmu svatému. Třeba přiznat, že nejedno z témat bylo náročné i pro zběhlé v teologii, přece jen diskuse po přednáškách ukázaly, že zájem o tyto otázky byl i u nekněží, takže se účastníci rozjížděli spokojeni a skoro jednomyslně si přáli, aby se symposium konalo už tento rok zase. Přednášky vyjdou jako samostatné číslo Studií. Po jistém váhání bylo rozhodnuto onomu vyslovenému přání vyhovět. Symposium se bude konat od 28.srpna večer do 1. září ráno, a to zase v Brixenu, ale v budově kněžského semináře. A téma:"Česká křestanská literatura po druhé světové válce, doma." K volbě této tematiky nás vedly mj. tyto důvody; tato literture existuje, doma se o ní mlčí, nebo se odbývá odmítavě, jako "reakční a idealistická nadstavba, a také exil ji zná jen povrchně a neúplně. Máme v úmyslu věnovat první přednášku pojmu křestanské literatury, pak pojednat o situaci,která předcházela, a konečně podat byt kusý obraz o naší české křestanské literatuře a konečně, zvláště v odpoledních zasedáních si všimnout buá některých autorů, nebo prohloubit některé základní motivy této naší literatury. Už jsme se obrátili na některé naše spolupracovníky, kteří přislíbili svou účast a spolupráci..Kdo by měl zájem se symposia zúčastnit, může se nezávazně přihlásit už nyní; definitivní přihlášku a hrubý program zašleme kolem velikonoc. Jeden večer bude zas věnován poradám o naší práci, minulé i budoucí. ZÁVĚREM ústředí Křestanské akademie zase děkuje všem svým členům, spolupracovníkům a příznivcům za -jejich spolupráci, takže i v mezích svých možnosti pokračovala další rok ve své práci. O tuto pomoc prosí i do budoucna. Za sekretariát: Dr.Karel Vrána P.Petr Ovečka [pageend4]