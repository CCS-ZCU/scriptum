český zahraniční časopis POLYGON 3 13. května 1996 JAN KRISTOFORI komentáře • názory • informace [pageend1]ČESKÝ ZAHRANIČNÍ ČASOPIS ZEITSCHRIFT IN TSCHECHISCHER SPRACHE - MAGAZINE IN CZECH POLYGON VYDAVATEL - HERAUSGEBER - PUBLISHER: POLYGON-VERLAG, Postfach 1737, CH-8048 ZÜRICH-ALTSTETTEN Nezisková organizace Gemeinnützige Organisation - Non-profit organization Vychází 8x za rok - Erscheint jährlich 8x - Published 8 times a year POLYGON je pokračovatelem dřívějších dvouměsíčníků REPORTÉR (vycházel ve Švýcarsku) a ZÁPAD (vycházel v Kanadě) OBSAZENÍ REDAKCÍ: Ve Švýcarsku: Lad. J. Beran, tel./fax: +41-52-316 HM"1 V Německu: Rudolf STRÖBINGER, tel. +49+1931-7525, fax +49-4931-74680 Adresa: Dr. R. Ströbinger, Ansgaristr. 29, D-26524 Hage V Kanadě: Miloš ŠUCHMA, tel. +1-613-824-7439, fax +1-613-834 8757 Adresa: POLYGON, Box 9021 Terminal P.O., Ottawa, Ont, KIG 3T8 Sekretariát redakce/administrace ve Švýcarsku: Jaroslav LAMBERT, tel. +41-1-372 0930 Zastoupení pro ČR: Arnošt WAGNER, tel. +42-5-4621 3934 (po 18.hod.) Adresa: Arnošt Wagner. Teyschlova 11,63500 Brno Zastoupení pro Austrálii a Nový Zéland: Mrs. Marcela CECH, 65 Kiama Av„ YEPPOON 4703 QLD tel. +61-79-397 624, fax +61-79-397 552 VYDAVATELSTVÍ, ADMINISTRACE A INZERCE: Ludvík FRIEDE, tel. +41-1+132 1768, fax +41-1-433 0620 Adresa viz POLYGON-VERLAG TISK-DRUCKEREI: Milan CIMBUREK, Badenerstrasse 698, 8018 Zürich tel. +41-1-431 6878, fax. +41-1-432 9592 DOPISOVATELÉ: Jan BENEŠ (USA/ČR), Jaroslav BOHANES (ČR), Vladimír CÍCHA (Kanada), Milan HULÍK (ČR), Václav JAKOUBEK (USA), Josef KOLÁČEK (Vatikán). Jan KRISTOFORI (N/CH/ČR), Tomáš KRYSTLÍK (D), Radek KUČERA (NL), Robert F. LAMBERG (Argentina), Zdeněk F. LEINER (F), Jiří LOEWY (D), Jára MECÚ (ČR), Dušan NOVÁK (ČR). Vlastimil RADKOVICKÝ (D), Ota RAMBOUSEK (USA), Jindřich STIKAROVSKÝ (ČR), Michaela SWINKELS-NOVÁKOVÁ (NL), Pavel ŠTILLER (D), Jaroslav TEPLÝ (NL), Vladimír VALENTA (Kanada), Otakar ZOUFALÝ (D) OBSAH ČLÁNKŮ nemusí vyjadřovat souhlasný názor všech spolupracovníků Polygonu. Přetisk článků a kreseb je dovolen pouze s poznámkou „Převzato z časopisu POLYGON, Curych“ PŘEDPLATNÉ NA ROK 1996: SFr.50.00 norm, poštou, SFr.55.00 letecky (nebo ekvivalent jiné měny) Sponzorované předplatné pro ČR: Kč 120,- + 80,- poštovné = Kč 200,- Pozn.: poštovné 80,-Kč je stejné při zásilce 1 až 5 exemplářů na tutéž adresu. DOSAVADNÍ ODBĚR časopisu končí až po jeho písemné nebo telefonické výpovědi. BANKOVNÍ SPOJENÍ: Ve Švýcarsku: Postcheckamt Zíirich, Polygon-Verlag, č. konta 80-60451-5. Credit Suisse Zíirich, č. konta 4860-637650-01 Polygon-Verlag. V Německu: Volksbank Waldshut, BLZ 684 922 00, č. konta 2175380. Ve Švédsku: Postgirot Sverige, č. k. 5 95 37 - 1, POLYGON. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 - Polygon. Z OBSAHU ČÍSLA 3/96 JAROSLAV BOHANES, DUŠAN NOVÁK Život v našich republikách (str.1) MILAN HULÍK Jen pro ten dnešní den .. . (str. 6) Kapitoly z dějin česko-německého soužití (str. 30) VLADIMIR VALENTA Sliby a skutky (str. 9) JOSEF FOUSEK Vzpomínka na Karla Kryla (str. 12) JOSEF KOLÁČEK Od Bílých Karpat... (str. 14) OTAKAR ZOUFALÝ „LISTY“ (str. 15) Dobrá zpráva o smíření je střežena... (str.32) ROBERT F. LAMBERG Rozchod (str. 16) JIŘÍ HELLER Otevřený dopis Vlad. Valentovi a nejen jemu (str. 19) ZDENĚK F. LEINER Jelcinûv kůň dopovaný Západem (str. 20) VLASTIMIL RADKOVICKÝ Stačí nám porozumění? (str. 22) MARCELA ČECHOVÁ Poznáváme svět: Jižní Korea (str. 24) Odpověď na dotaz mladé dvojice z Náchoda (str. 27) JAROSLAV TEPLÝ Keiretsu po našem (str. 26) PAVEL VERNER Daňová humoreska (str. 28) VĚRA PAVLÍKOVÁ Morálka a tlustá čára (str. 29) JIŘÍ LOEWY Nadějný ekonomický tygr, ale... (str. 29) JÁRA MECŮ Umělci a nebožtíci (str. 31) Příští číslo vyjde 26. června 1996. Redakční uzávěrka: 12. června 1996 SEZNAM ZEMÍ, V NICHŽ MÁ POLYGON SVÉ ČTENÁŘE: ALŽÍR, ARGENTINA, AUSTRÁLIE, BELGIE, BOLIVIE, BOTSWANA, BRAZÍLIE, ČR, COSTA RICA, CYPR, CHILE, DÁNSKO, ECUADOR, FILIPÍNY, FRANCIE, GUATEMALA, HOLANDSKO, HONGKONG, IRSKO, ISRAEL, ITÁLIE, JAPONSKO, JIŽNÍ AFRIKA, KANADA, KOLUMBIE, LIECHTENSTEIN, LUXEMBOURG, MAĎARSKO, MALTA, MAROKO, MEXIKO, NĚMECKO, NICARAGUA, NORSKO, NOVÝ ZÉLAND, PERU, POLSKO, PORTUGALSKO, RAKOUSKO, ŘECKO, SAUDSKÁ ARABIE, SINGAPUR, SLOVENSKO, ŠPANĚLSKO, ŠVÉDSKO, ŠVÝCARSKO, THAISKO, URUGUAY, USA, VELKÁ BRITÁNIE, VENEZUELA POLYGON reportér Západ (13. ročník) (17. ročník) [pageend2]Život v našich republikách Politický přehled (17.3.- 27.4.1996) JAROSLAV BOHANES ČESKO-SLOVENSKÉ VZTAHY Styky na oficiálni úrovni Ani v únoru a v březnu se ve vzájemných vztazích nedělo nic zvláštního. Oficiální styky byly omezeny na nejmenší míru a jednání mezi diplomatickými nebo politickými představiteli se týkala jen zcela „nevinných“ otázek. Takový ráz měla návštěva českého ministra zahraničí J. Zielence 8. března v Bratislavě. Při ní si vyměnil názory se svým slovenským kolegou Jurajem Schenkern a podepsal s ním mezivládní dohodu o spolupráci při dozoru nad bezpečností jaderných zařízení. Český ministr byl potom přijat předsedou parlamentu I. Gašpara vičem, s nímž hovořil o vzájemné podpoře při snahách o integraci do evropských institucí, o případné české podpoře slovenského kandidáta na místo generálního tajemníka Organizace pro bezpečnost a spolupráci v Evropě, o Benešových dekretech a také o Gasparovičově iniciativě k vytvoření „Bílé knihy“ evropských standardů menšinových práv. Zielencova návštěva byla ukončena krátkými setkáními se slovenským premiérem a s prezidentem. Obě byla přátelská a čistě formální. Na tiskové konferenci před návratem domů uvedl český ministr, že se připravují další smlouvy, např. o zdravotní péči, o problému slovenských dětí v českých dětských domovech apod. Český ministr potom pozval slovenského kolegu k návštěvě Prahy. V první polovině dubna došlo také k setkání delegací obou parlamentů v Bratislavě. Během jednání oznámili slovenští poslanci nové požadavky v oblasti kulturních památek, které hodlají předložit české straně v blízké budoucnosti. Stranou však zůstaly všechny ožehavé otázky, které v minulosti jitřily mysl na obou stranách. Ty jsou stále neřešeny a budou zřejmě předmětem vzájemných jednání až po letošních parlamentních volbách v České republice. V tom smyslu se v průběhu března a dubna vyjádřili někteří slovenští činitelé, mezi nimi i premiér Mečiar. Jak víme, tyto otázky mohou znovu rozčeřit hladinu vzájemných vztahů. Hospodářská spolupráce Zdá se, že se začínají konečně prosazovat hospodářské zájmy. Zvláště některé velké české podniky zintenzivňují svoji tradiční spolupráci se Slovenskem. Patří k nim ČKD Praha, ČKD Tatra a Škoda Plzeň, které se budou podle uzavřených smluv podílet na různých velkých akcích na Slovensku, např. výstavby jaderné elektrárny v Mochovcích. Rýsují se i možnosti zvýšených kontaktů v letectví. Uvažuje se o mnohonárodní letecké společnosti, jejíž první podobou by podle slovenského ministra A. Rezka mělo být spojení Českých aerolinií se slovenskou leteckou společností FATRA. Československá hranice V posledních dubnových dnech se, díky postupu opozice v parlamentě, vynořila znovu otázka česko-slovenská. Opoziční strany v českém parlamentě zabránily schválení česko-slovenské smlouvy o konečné podobě společné hranice, kterou po dlouhých jednáních podepsali ministři vnitra obou zemí. Zatímco slovenský parlament tuto dohodu již ratifikoval, v českém neprošla. Nově zvolený parlament a nová česká vláda po volbách 31.5. a 1.6.96 budou musit tuto nedobrou skutečnost napravit. V tomto případě prokázala opozice nečekaně nízké vědomí politické odpovědnosti a citlivosti nejen obecně vůči zahraničí, ale zvláště vůči našemu stále nejbližšímu sousedu. Slovenské a české spolky v menšinovém rouchu V Karlových Varech se počátkem března sešel III. sněm Obce Slováků v České republice. Členy tohoto nepolitického sdružení jsou lidé od levice až po pravici. Jejich snahou je udržet kontakty se Slovenskem, čelit rostoucímu „informačnímu deficitu“ mezi oběma sousedními státy, rozšiřovat slovenský tisk, zájem o slovenskou televizi a rozhlas a o slovenské knihy a umění vůbec. Počet Slováků v České republice je podle odhadu tohoto sdružení dnes téměř 500.000. Přes 90% z nich má české občanství, nechce se však národně asimilovat. Svým vstřícným občanským postojem představují veliký potenciál pro zachování a rozvíjení čes- ko-slovenské vzájemnosti, který by neměl být promarněn. Český spolek na Slovensku a Klub občanů České republiky předložil předsedovi českého parlamentu Uhdemu v Praze koncem února svoje problémy a požadavky. Jde o dvojí občanství i jiné otázky. Českou menšinu na Slovensku však zajímá především problém „dvojího občanství“, který se zvláště tvrdě dotýká smíšených rodin a části romské populace. Česká strana nehodlá ustoupit, připravuje však novelu zákona, která zmírní přísná měřítka pro získání českého občanství pro občany Slovenska. Kromě toho předseda Uhde upozornil, že je vždy možno z humánních důvodů dosáhnout výjimku a získat potřebné povolení. Jiným požadavkem bylo vysílání české televize prostřednictvím satelitu a zesilnění rozhlasového signálu, aby pokryl celé úženu Slovenska. Jak je zřejmé, obě menšiny v zemi souseda mají své problémy, které chtějí řešit. Obě při tom mohou být zdrojem dobrých vzájemných vztahů mezi našimi národy, obě si proto zasluhují pečlivou a trvalou pozornost odpovědných činitelů z obou stran. ČESKÁ REPUBLIKA Předvolební kampaň se rozjíždí Všechny politické strany již absolvovaly svoje celostátní sjezdy nebo konference, na kterých projednaly a schválily svoje volební programy. Ty jsou v řadě případů již uveřejněny a tvoří hlavní náplň rozjíždějících se předvolebních akcí jednotlivých stran. Byla ustavena ústřední volební komise a také všechny krajské volební komise, které již zahájily přípravné předvolební činnosti. V rámci nastávajícího boje o hlasy dochází pochopitelně ke střetům mezi stranami bez ohledu na koaliční nebo opoziční příslušnost. Uvnitř vládní koalice se zvláště mezi Občanskou demokratickou stranou a Občanskou demokratickou aliancí zostřily rozdíly v názorech na některé „velké“ problémy současného politického života. Přístupy a návrhy na řešení současných otázek jsou předmětem sporů především mezi vládními a opozičními stranami. Sporů, argumentací, vzájemných invektív seriózních i těch druhých, je přirozeně mnoho a je zbytečné je všechny registrovat, tím méně komentovat. Zatím se pohybují v rámci přijatelných hranic demokratického politického boje. Jde o hlavní problémy, kolem nichž se v současném politickém životě polemizuje. Hlavní předvolební otázky I v jarních předvolebních měsících jsou ve středu pozornosti české veřejnosti proPOLYGON 3/1996 1 [pageend3]blémy, které jsou již delší dobu předmětem diskusí a polemiky mezi politickými stranami i mezi skupinami občanů. Patří k nim mimo jiné 1) otázka vyšších územně-správních celků, tedy administrativně-politického rozdělení státu; 2) zdravotnictví; 3) kriminality, bezpečnosti a trestu smrti; 4) sociální a důchodové politiky; 5) Česko-německého vyrovnání a 6) vstupu do evropských institucí (EU, NATO). U všech těchto otázek jde v podstatě o volební boj mezi vládní koalicí a opozicí tak, jak jej známe ve všech zemích se svobodou projevu, v nichž platí demokratická pravidla politického života. Členění státu Nejvíce adrenalinu v krvi vyvolává u vedoucích politiků spor při řešení politického členění státu. Vedoucí Klausova ODS považuje v současné době vznik vyšších celků za předčasný, protože ještě nedozrál. Současné okresy jsou podle ní dostatečně schopné správní jednotky nad obcemi. Proto je ostře proti všem návrhům na vznik krajů či zemí, ať je podávají příslušníci koalice nebo opozice. ODA naproti tomu považuje zřízení vyšších správních celků za zásadní požadavek demokratického režimu a obviňuje Klausovu stranu z centralistických snah a z touhy po soustředění moci. Spor v této otázce doplňují stanoviska dalších stran, z nichž např. ČMUS trvá na zemském uspořádání (Čechy, Moravskoslezská země a Praha), KDU-ČSL je pro 8 až 9 „regionů“, ČSSD by přijala i více oblastí. Názory ostatních stran se přiklánějí k některému z uvedených řešení. Parlament se na svém posledním předvolebním zasedání koncem dubna nedokázal rozhodnout. ODS zabránila přijetí zákona k tomuto bodu a otázka vyšších správních celků zůstává k řešení pro nově zvolený parlament, to znamená, že se stala jedním z volebních témat nadcházejících květno- červnových parlamentních voleb. Zdravotnictví České zdravotnictví je opravdu v krizi. Také na tomto poli se ostře polemizuje. Opoziční strany viní samozřejmě především ODS (která od posledních voleb obsadila tento obor svým ministrem), že svou politikou způsobila současnou situaci. ODS na tato obvinění odpovídá nikoli polemikou, ale intenzivním úsilím současného (třetího) ministra Stráského o řešení. Jeho postup pozvolna získává uznání a ostře kritické hlasy ztrácejí původní širokou přízeň veřejnosti. Zdravotnictví ovšem zůstává vděčným tématem pro opoziční předvolební boj. Bezpečnostní situace Kriminalita, bezpečnost a požadavek zno- vuzavedení trestu smrti, to jsou další vděčné oblasti pro kritiku současné vládní koalice. Nesporně málo utěšený stav poskytuje bohatou látku kritice. Ministerstvo vnitra i ministerstvo spravedlnosti jsou v rukou Klausovy strany a ta je proto terčem někdy oprávněné, jindy neoprávněné, vždycky však sžíravé kritiky především z řad opozice. Sociální a důchodová politika Také další oblast - sociální a důchodová politika - je v této vládě svěřena ministru za Klausovu ODS. Je mnoho otevřených a bolavých otázek, značný počet občanů hodnotí svou hospodářskou a sociální pozici jako zhoršenou oproti dřívějším letům. Bývalé jistoty „malého“ člověka zmizely. Nespokojenost méně hospodářsky zdatných a sociálně slabších občanů a především důchodců, se obrací logicky proti ODS a je v tomto smyslu účinně využívána všemi opozičními silami, zvláště levicovými. Sociální politika a důchody jsou v současné době obtížně řešitelným úkolem i ve všech vyspělých zemích a ve všech je levice využívá ke kritice vlády. Kde je sama ve vládě, nenalézá řešení. . Česko-německé vztahy Česko-německá otázka, která byla v posledním roce nepříjemně rozvířena stále otevřeněji formulovanými požadavky bývalých občanů Československa německé národnosti, představuje snad jedinou oblast, kde česká politická veřejnost vystupuje společně a téměř jednotně bez ohledu na koaliční nebo opoziční příslušnost. Česká veřejnost plně podporuje současnou českou zahraniční politiku, která trvá na výsledcích druhé světové války, přeje si usmíření s německou stranou, ale bez jakýchkoliv ústupků vůči požadavkům tzv. sudetských Němců. Nepodstatné rozdíly se týkají jen způsobu (tvrdého či tolerantního), jaký od české zahraniční politiky požadují jednotlivé strany. Evropská integrace Odlišný, rozmanitější obraz poskytuje pohled na otázku tzv. integrace České republiky do Evropy, tedy do EU a NATO. Zatímco jsou všechny koaliční strany jednoznačně pro vstup do uvedených evropských institucí, jsou stanoviska opozičních stran různá - od kladného (např. ČSSD, také SD- LSNS) přes kladné s výhradami (např. ČMUS, Levý blok) až k jednoznačně zápornému (např. KSČM, SPR-RSČ). Téma „Evropské integrace“ patří k nejdiskutovanějším. Přispívá k výraznému rozdělování české veřejnosti, přesněji vyjádřeno: k markantnímu oddělování „hurávlaste- necké“ menšiny na obou okrajích společnosti, která integraci jednoznačně a bezpodmínečně odmítá, od veliké většiny, jejíž stanoviska jsou zásadně pozitivní, i když se v různých aspektech liší. ODS je pro opatrné zvažování všech okolností, odmítá „maastrichtský“ typ evropské integrace a ztotožňuje se víceméně s anglickým přístupem. Ostatní strany jsou více vstřícnější. Vcelku vzato, neprobíhá dělící čára mezi koalicí a opozicí, ale rozděluje jen opozici na příznivce a odpůrce. Závěr Tento stručný přehled samozřejmě nevy- čerpává celou škálu otázek současné předvolební situace v České republice. Zvláště mnoho dílčích problémů obsahuje sociální a bezpečnostní oblast a důvody k nespokojenosti poskytuje i kriminalita a bezpečnostní situace. Není tu místo na jejich bližší rozbor. Přesto však je zřejmé, že český občan bude mít z čeho vybírat, až se bude rozhodovat o kandidátních listinách před jejich vhozením do volební umy, pokud se ovšem aspoň minimálně zajímá o veřejné otázky a o přístupy jednotlivých politických stran k jejich řešení. Jak se rozhodne, o tom je ještě předčasné uvažovat. Během zbývajících týdnů se může přihodit mnohé, co ovlivní jeho konečnou volbu. Stav veřejného mínění k dnešnímu dni je stále blíže občanským stranám než levici. ODS jasně vede, ale levicová propaganda, především ČSSD, není bez odezvy. Počty odhadovaných příznivců těchto dvou největších stran - ODS a ČSSD - se podle posledních průzkumů navzájem přibližují. Za tohoto vývoje roste význam dalších menších dosud koaličních stran, jejichž hlasy mohou potvrdit a posílit občanský charakter nové vlády pro příští volby. Jedno je však nesporné: tentokrát může mít český volič poměrně velmi dobrý přehled o tom, co a koho chce volit, komu a jakému programu chce svěřit rozhodování o své budoucnosti. Nebude se moci vymlouvat na nikoho, jestliže zvolí špatně. SLOVENSKÁ REPUBLIKA Slovensko nestojí v těchto dnech před zásadním rozhodnutím, jakým jsou parlamentní volby v České republice. Volilo v minulém roce a dnes žije tak, jak zvolilo. Vnitropolitický vývoj Vnitropolitický vývoj prochází obdobím usilovné snahy slovenské vlády o stabilizaci současného vztahu politických sil v zemi. K tomu přispívá, že se hospodářský život ubírá vcelku úspěšným směrem. Národní banka vykazuje dobré výsledky. Inflace zůstává na velmi slušné úrovni. Parlament přijal sérii sociálních zákonů, zvýšila se minimální mzda, důchody se od 1. června zvyšují o 12%. Parlament přijal také zákon o Státním fondu pro rozvoj bývání, na jehož základě budou moci občané získat úvěr do výše 300.000 Sk. Další přijaté zákony mají podpořit hospodářský vývoj. V politické oblasti byl přijat nový trestní zákon. Parlament znovu odhlasoval zákon o protiprávnosti komunistického režimu a po osobním premiérově zásahu „na místě“, tj. osobně v parlamentní budově, přijali poslanci i zákon o územně-správním členění Slovenska, podle kterého bude mít Slovensko 8 krajů a 79 okresů. Tento zákon původně odmítala Slovenská národná strana. Vládní snaha o konzolidaci však stále naráží na odpor opozice, která se brání proti některým vládním krokům a novelám zákonů, jež označuje za nedemokratické a proto nepřijatelné. Zvláště novelu trestního zákona tvrdě odmítala, nakonec ovšem marně. V případě tohoto nového znění zákona se k opozici připojili i další činitelé. Z řady 2 POLYGON 3/1996 [pageend4]protestů, které tato novela vyvolala, stojí za uvedení alespoň dva. Katoličtí biskupové Slovenska vyslovili svoje „Velké znepokojení“ ve zvláštní adrese slovenské vládě, poslancům parlamentu a celému národu. Zvláště kritizují paragrafy, v nichž se hovoří o „úmysle rozvrátiť ústavné zriadenie“. Ptají se, jak lze dokázat úmysl? „Azda vynútením?“ Biskupové uvádějí se vším důrazem, že přijetím tohoto zákona berou poslanci na sebe odpovědnost před Bohem, národem a dějinami za všechny zločiny, „ktoré se na jeho základe možu v budúcnosti páchať*. Protestovalo i Združenia sudcov Slovenska. Podle něho je novela Trestného zákona „nevyhovujúca aj z odborného hľadiska“. Podle prezidenta tohoto Združenia, JUDr Ľ. Bradáče, nesplňuje tato novela požadavek kvality práva, jak ji už několikrát definoval štrasburský soud pro lidská práva. Zákon neumožňuje předvídat to, co je trestné, skutkové podstaty jsou formulované nejasně a nadto mohou připustit zásah do svobody projevu. Spor Mečiar - Kováč Opozice má ve svém odporu proti vládním praktikám trvale vydatnou pomoc ze strany prezidenta Kováče, jehož boj s premiérem, s vládou a s provládní většinou v parlamentě pokračuje a postupně se stále zostřuje. V březnu vrátil poslancům návrh trestního zákona i návrh zákona o daních. Podle prezidenta obsahuje trestní zákon ustanovení, která byla dříve obsažena v komunistickém zákoně a jsou nebezpečná pro demokratický vývoj země. Daňový zákon podle M. Kováče neposkytuje stejnou ochranu všem vlastníkům, z nichž některé zvýhodňuje. Oba zákony byly sice nakonec Mečiarovou parlamentní většinou znovu schváleny a vstoupily tedy v platnost, spor s prezidentem se tím však potvrdil a přitvrdil. Živým a bolestivým problémem zůstává únos prezidentova syna do Rakouska. Ačkoli se celý případ již téměř rok bezvýsledně vyšetřuje, není objasněn a koalice odmítla jeho projednání v plenu parlamentu. Další vyhrocení vztahu mezi prezidentem a premiérem znamenalo prezidentovo odmítnutí jmenovat O. Keltošovou zástupkyní Slovenska v OSN. Následovalo ostré vyhlášení slovenské vlády, které prezidenta znovu obvinilo z poškozování Slovenska. Akademie k 57. výročí vzniku Slovenského státu O myšlenkovém zaměření a vztahu části slovenské veřejnosti k demokratickým idejím a k demokratické praktické politice svědčí nejen uskutečnění uvedené akademie, ale zvláště i to, kdo, jaké instituce, tuto akademii uspořádal. Konfederácia politických väzňov, Asociácia slovenských vojakov, Spoločnosť A. Hlinku, Slovenská spoločnosť na ochranu práv ľudských a národných a Matica slovenská byly pořadateli této akademie dne 16. března v Bratislavě k 57. výročí vzniku Tisová Slovenska. Historikové F. Vnuk, A. Magdolenová a P. Šimunič hovořili o naplnění práv Slováků na sebeurčení v meziválečném období a na vznik státu pod nátlakem Německa jako záchrany před agresí hor- thyovského Maďarska. Vzpomněli také na boj s maďarskými vojáky v březnu 1939 a hovořili o ovládnutí „pokořeného“ Slovenska Prahou v poválečných letech za pomoci slovenských komunistů. Mezinárodní postavení Slovenska Otevřené nepřátelství mezi oběma nej- vyššími představiteli Slovenska je nesporně závažným nedostatkem, který poškozuje pověst mladého státu více, než si jeho představitelé uvědomují. Prezident se vyjádřil, že „nie je tu spolupráca, vecný dialog, ale konfrontácia, dokonca nevraživosť až ne- priatelstvo. Očakával som, že bude vzrastať občianske sebavedomie, pocit slobody a nezávislosti. A zisťujem pravý opak. Narastá strach medzi ľuďmi, servilnosť. Ľudia sú donútení vzdávať sa vlastného nezávislého myslenia a správania, vlastnej tváre a identity“. To jsou z úst hlavy státu nesmírně závažná a ostrá slova o vnitřních poměrech v jeho vlastní zemi. Je pochopitelné, že při tak velkých rozporech hovoří jedna strana v čele s premiérem o poškozování zájmů Slovenska ze strany prezidenta. O tom, kdo skutečně poškozuje slovenské zájmy, však rozhoduje, zda jsou prezidentova slova pravdivá nebo ne. Poškození obrazu země je o to větší a závažnější, že nejde o jediný „nedostatek“. Zpravodajcové parlamentního shromáždění Rady Evropy, A. Durant, W. Schwimmer a J. Cummings, navštívili v březnu tr. Slovensko, aby ověřili plnění závazků, učiněných Slovenskem při jeho vstupu do RE. Zajímali se mimo jiné o uplatňování jazykového zákona, o zavádění alternativního školství a úze mně-správní členění. Společné zasedání parlamentních výborů v jejich přítomnosti mělo nedůstojný průběh. Došlo k nepěkným hádkám i mezi zástupci vládního HZDS a k jiným nevhodným projevům, takže výsledkem bylo další očividné vážné poškození zájmů Slovenska. Toto negativní vidění Slovenska očima demokratického západního světa bylo znovu potvrzeno stanoviskem amerického Kongresu z nedávné doby, v němž se pro nej- bližší období neuvažuje o přijetí Slovenska do NATO a EU z důvodu vnitropolitického vývoje, přesněji proto, že v zemi probíhá spíše boj o upevnění politické moci současné vládnoucí garnitury než pokračování v demokracii. Uvědomíme-li si, že Slovensko zažilo v poslední době již několik intervencí ze západních zenu, jejichž smyslem bylo vždy varovat před nedemokratickým vnitřním vývojem, jsou poslední kritické hlasy, resp. nepříznivé zprávy v této souvislosti důvodem k opravdovému znepokojení. Jde sice jen o hodnocení a postoje jednotlivých činitelů nebo institucí, jejichž hlas má jen omezený, nikoli rozhodující váhu. Je to však naléhavé varování, které získává tím vážnější a hlubší charakter, čím je četnější a čím více autorů takové varování vyslovuje. Naše obavy Všichni demokraté především na Slovensku, ale i v České republice, musí mít obavy z dalšího vývoje slovenské politiky nejen vnitřní, ale i zahraniční. Je-li pravda, že zahraniční politika je jen vyjádřením a důsledkem politiky vnitrostátní, a jsem o tom přesvědčen, mohlo by pokračování vývoje k autoritářskému režimu vést Slovensko v mezinárodních vztazích pryč od západoevropského společenství. Nikoli ústní prohlášení vedoucích státních představitelů, ale konkrétní politické kroky a rozhodnutí na domácí scéně spoluurčují směřování státu v mezinárodních vztazích. Je v zájmu nejen samotného Slovenska, ale také sousedních zemí a především České republiky, aby Slovensko, jak to řekl nedávno ministr zahraničí J. Zieleniec, patřilo k témuž mezinárodnímu kulturnímu a politickému společenství s námi. Brno, 29. dubna 1996 B Omluva čtenářům V předchozím čísle Polygonu se nám podařil „husarský kousek“. Do tisku se dostal článek „SLOUPKY Jana Beneše“, jehož sazba nebyla nedopatřením podrobena naší kontrole a chyby v ní nebyly opraveny. Ba dokonce se dostaly do textu i interní poznámky sazeče, určené pro korektora, které měly být samozřejmě z computru vymazány. Čtenáři se tomu jistě divili, a ještě více asi sám autor Jan Beneš. Též nad značným počtem chyb v textu asi kroutili hlavou, protože v Polygonu na to nejsou zvyklí. Prosíme autora i čtenáře, aby nám toto faux pas prominuli. POLYGON 3/1996 3 [pageend5]Hospodářský přehled DUŠAN NOVÁK ČESKÁ EKONOMIKA Mírná inflace V březnu se zvýšily spotřebitelské ceny o 0,6% a při srovnání se stejným měsícem minulého roku činí nárůst 8,9%. Největší podíl na zvýšení měly ceny potravin, nápojů a tabáku. Analytici vyslovují naději, že celoroční letošní inflace se sníží na předpokládaných 8%. Mnoho záleží na politice České národní banky, zda se podaří utlumit příliv krátkodobého spekulativního kapitálu a také zda podniky nenaruší příliš mzdovou kázeň. Během měsíce března se počet nezaměstnaných snížil na 159 tisíc, míra činí 3% (konec února 3,1%). V Praze prakticky žádná nezaměstnanost neexistuje (0,3%), nej- vyšších hodnot dosáhla v okresích Most, Louny a Jeseník (překročila 7%). Málo dětí, mnoho cizinců Podle Českého statistického úřadu se v ČR v minulém roce narodilo nejméně dětí za posledních dvě stě let, pouze 96 tisíc (1994: 107 tisíc). Počet zemřelých je vyšší o 22 tisíc. Poslanci některých stran se domnívají, že příčinou je neutěšená bytová situace (KDU-ČSL, ČSSD). Ministr sociálních věcí Vodička předpokládá, že se změnilo chování mladé generace, která dává přednost kariéře. Kromě toho demografické vlny mají víceletou periodicitu, kolem 22 roků, proto ze dvou let nemůžeme usuzovat, že dochází k trvalé a zásadní změně. Vláda projednávala zprávu ministra vnitra Rumia a konstatovala, že počet cizinců v ČR je poměrně veliký a stále narůstá. Koncem roku 1994 evidovaly úřady ČR 104 tisíc cizinců s povoleným pobytem, v závěru loňského roku jejich počet vzrostl na 160 tisíc. Nejvíce jich pochází ze Slovenska (40.000), Ukrajiny (28.000), Polska (23.000), Vietnamu (15.000). Rychle roste počet občanů z jihovýchodní Asie, dnes jich v ČR žije již 20 tisíc. V loňském roce bylo při pokusu o nedovolený přechod státní hranice zadrženo 19 tisíc osob, osm tisíc postihl zákaz pobytu v ČR. Podle některých členů bezpečnostního výboru parlamentu je u nás cizinců příliš mnoho a z nedostatku pracovních příležitostí páchají často trestnou činnost. Zástupci bank sněmovali Na pražském setkání finančních odborníků zdůraznil premiér Klaus, že podniky si nestěžují na neochotu bank poskytovat úvěry, ale především na nedostatek pracovních sil. Odmítl tvrzení, že by nízká nezaměstnanost byla důsledkem pomalé restrukturalizace. Například Třinecké železárny během pěti let snížily počet zaměstnanců z dvaceti na dvanáct tisíc. Proto českou ekonomiku růst nezaměstnanosti nečeká. Ředitel českého týmu EBRD Huebner však prohlásil, že řada firem potřebuje restrukturalizovat, neboťjejich strojní zařízení je značně zastaralé a zajišťuje pouze velmi nízkou produktivitu. Dále není výhodné, když firmy svůj investiční rozvoj financují výhradně z úvěrů. Společnosti by měly získávat kapitál také emisemi akcií. Akcionáři však chápou majetkové podíly jako nástroj k uplatňování vlivu a nikoliv jako prostředek k získání moderních investic. Podle analýzy EBRD vykazuje řada českých podniků nadstav pracovníků a nižší produktivitu než společnosti západní Evropy. Mnohé firmy udržují přebytek pracovníků v administrativě, ale do výroby přijímají pracovníky z Polska, Slovenska a Ukrajiny, kteří jsou dražší než zaměstnanci tuzemští. Burza Březnový index PX 50 zahájil se 473,8 bodu a do poloviny dubna se zvýšil na 510 bodů. Vzestup kurzů i obchodů připisují makléři účasti zahraničních investorů. Podle zprávy České národní banky za rok 1995 dosáhl čistý příliv portfoliových investic 36 mid. Kč, oil mid. více než v roce 1994. Zahraniční investoři uplatnili celou částku na tuzemském kapitálovém trhu a ke konci roku 1995 vlastnili cenné papíry asi za 70 miliard Kč. Premiér Klaus ve sněmovně odhadl celkové zahraniční investice v ČR na 150 miliard Kč, ale zdůraznil, že výše kapitálu na území státu se pohybuje v řádu mnoha tisíc miliard korun. Proto nepovažuje výši cizích účastí za jakékoliv ohrožení dalšího vývoje české ekonomiky. Burzovní komora rozhodla, že jejím novým předsedou se stane Tomáš Ježek, předseda rozpočtového výboru parlamentu. Ježek považuje za hlavní cíl své práce zvýšit důvěryhodnost českého kapitálového trhu. Chtěl by rovněž přesvědčit velké firmy, aby kapitál nezískávaly pouze půjčkami, ale úpisem obligací nebo nových akcií. Nový předseda podnítil v loňském roce vznik novel zákonů, které upravují kapitálový trh. Rozpočtový výbor již potřebná jednání uzavřel a parlament by měl zákony projednat na své dubnové schůzi. Některé fondy, např. Harvardský investiční dividendový, se přeměňují na holding, což jim umožňuje získávat majoritu v podnicích. Fond smí vlastnit v jednom podniku maximálně 20% akcií, proto majitelé se v mnoha případech při důležitých rozhodnutích nedohodli. V kupónové privatizaci získaly fondy akcie mnoha podniků, ale nemohly jejich řízení svými mnohdy malými podíly ovlivnit. Proto se snaží složení svého portfolia omezit jen na několik důležitých podniků, aby se přímo zúčastnily jejich řízení. Holding ale unikne z kontroly ministerstva financí, které dohlíží, zda správce podílníky nepoškozuje nevýhodnými obchody. ' ‘ Zdravotníci stávkovali Lékařský odborový klub (LOK) žádal vyšší mzdy již od dubna, ale ministerstvo zdravotnictví (MZ) tvrdí, že peníze nejsou ani v systému pojištění ani v rozpočtu. LOK požaduje 9000 Kč měsíčně pro absolventy a 28.000 Kč pro nejkvalifikovanější lékaře. MZ údajně může nabídnout pouze smluvní platy místo tarifních, ale odboráři toto řešení odmítají. Podle LOK budou lékaři od 1. dubna sloužit jen 150 přesčasových hodin ročně, jak nařizuje zákoník práce. Ředitelé nemocnic však upozorňují, že tím si podstatně sníží svoje příjmy a lepší organizace určité přesčasy popř. i pracovníky ušetří. Úřady práce již několika nemocnicím povolily počet přesčasových hodin zvýšit. Všeobecná zdravotní pojišťovna (VZP) oznámila, že od dubna zvýší hodnotu bodu v průměru o 8 haléřů, tj. 15%. Až dosud dostávali všichni lékaři 53 haléřů, od dubna bude VZP platit ambulancím 59, lázním 60, lůžkovým zařízením 62 a zubařům 63 hal. Stát poskytne VZP dvě miliardy korun půjčku a zaplatí více za státní pojištěnce. VZP bude vkládat do uzavíraných smluv s poskytovateli péče regulační opatření: omezení vykazovaných bodů, hranice pro náklady na léky, nákupy drahých přístrojů bude povolovat MZ. Ve dnech 25. a 26. března proběhla stávka. První den (v pondělí) manifestovalo v Praze na Můstku asi 16 tisíc zdravotníků, připojila se většina z dvou set nemocnic, které omezily provoz na víkendový rozsah. Druhý den se účast na stávce snížila. LOK rozhodl, že od další stávky 15. května odstoupí pouze v případě, že se mzdy zvýší o 40%. Doporučil členům, aby premiéru Klausovi posílali „dárky“, které by připomenuly, že zdravotnictví má problémy. Klaus prohlásil, že reforma zdravotnictví bude těžká a není řešitelná žádnými stávkami. Kritici tvrdí, že do zdravotnictví proudí velmi mnoho peněz, pro rok 1996 110 miliard korun, ale chybí kontrola jejich použití. Lékaři v honbě za body provádějí zbytečná vyšetření, aby získali pacienty, vypisují velmi ochotně neschopenky. Předepisují drahé léky a mnoho času tráví ve službách. Pojišťovny používají velké částky peněz na platy svých zaměstnanců i na věcné náklady, např. budovy a jejich zařízení. Podnikání, mzdy a důchody Celkový počet podnikatelů v ČR dosáhl koncem roku 1995 1,2 milionu, z toho je 37 tisíc cizinců (15 tisíc Vietnamců, 7 tisíc Slováků a 2 tisíce Ukrajinců). Od roku 1992 se počet podnikatelů zdvojnásobil. Podle hlavního zaměstnání se snížil počet zaměstnan- 4 POLYGON 3/1996 [pageend6]cû na 5,1 milionu a zvýšil počet pracujících podnikatelů a jejich rodinných příslušníků na 600 tisíc. Nejvíce jich pracuje v obchodu a v opravnách motorových vozidel i spotřebního zboží. Podniky trpí stálým nedostatkem kvalifikovaných, tj. vyučených dělníků. Podle přehledu ministerstva hospodářství v září nastoupí do učilišť asi 2100 až 2500 žáků, tj. dvacetkrát méně než v předešlých letech. Střední odborná učiliště pociťují nezájem o vyučení a žáci dávají přednost víceletým gymnáziím. Navíc ještě od září platí devítiletá školní docházka, takže letošní osmá třída nekončí docházku, ale zůstává ve škole ještě jeden rok. Částečnou náhradou za chybějící žáky by měli být zájemci o rekvalifikační kurzy a nástavbové studium. Vláda zvýšila od 1. dubna starobní důchody v průměru o 488 korun měsíčně. Dosavadní průměrný měsíční důchod dosahoval 3782 Kč, nyní vzroste na 4300 Kč. Reálná hodnota stoupne asi o 5% ve srovnání s červencem minulého roku, kdy dostali důchodci naposledy přidáno. Nová úprava zatíží státní rozpočet měsíčně výdajem 1,3 miliardy korun. Organizace důchodců však nejsou spokojeny: požadovaly, aby vláda zvýšila důchody již od února. Měnový vývoj Podle zprávy České národní banky (ČNB) po rozšíření fluktuačního pásma měnového kurzu odplynulo z republiky 660 milionů USD zahraničního kapitálu. Ve srovnání s vysokými devizovými rezervami, které dosahují 13,3 mid. USD, bylo snížení poměrně malé a kurz se držel kolem středu. ČNB zvýšila mírně mezibankovní sazbu PRÍBOR na 11,2%, aby stáhla likvidní kapitál. Ale toto opatření spolu s klidem na českém devizovém trhu přilákalo do ČR za první dubnový týden 120 mil. USD (3 miliardy Kč) spekulativního kapitálu. Podle guvernéra však musí zahraniční investoři počítat s tím, že ČNB bude využívat celé fluktuační pásmo a kurz koruny se bude měnit. Příliv kapitálu se vyrovnává s odlivem, způsobeným vyšším dovozem, než dosahuje vývoz. Domácí inflace přesahuje zahraniční, proto bude podle analytiků Patria finance a. s. docházet k reálnému zhodnocování koruny o jedno až tři procenta ročně, ale nominální kurz se každoročně sníží o dvě až čtyři procenta. Až se koncem desítiletí inflační rozdíl zmenší, ustálí se koruna přibližně o deset procent pod svou současnou úrovní. Stíny privatizace Podle posledních zpráv Fondu národního majetku (FNM) jeho největší neplatič Vratislav Čekan (celkový dluh téměř 400 mil. Kč) nepodepsal svého času protokol o předání majetku, poněvadž údajně nebyla dořešena delimitace na Slovensku. Proto požadoval slevu ve výši 219 mil. Kč a nezaplatil nic. Dnes prohlašuje, že vlastně působil nikoliv jako vlastník, ale správce, a bankovní úvěry 370 mil. Kč použil na provoz podniku. FNM podal návrh na trestní stíhání, který však vyšetřovatel odložil jako neodůvodněný. Údajně Čekan pouze využil nedokonalosti smlouvy s FNM. Několik trestních oznámení dostala policie také na Alexandra Komanického, který dluží zkrachované České bance (ČB) 1,3 mid. Kč a FNM téměř sto milionů Kč za privatizaci podniku Stavoservis Praha a Grafické tiskárny Velký Šenov. Komanic- ký založil firmu Hexagon, která vlastnila 30% akcií ČB a v jejímž představenstvu byla jeho manželka. Hexagon si vypůjčila celkem 635 mil. Kč, ale dluhy nesplácí, neboť se přejmenovala na akciovou společnost K. A. R., která se rozdělila ještě na další společnosti. Právní zástupce ČB podal na Komanického trestní oznámení pro podvod, ale vyšetřovatel údajně nezískal zatím dostatek podkladů pro stíhání. Komanický se vrátil po ročním pobytu v cizině zpět do ČR. Od začátku roku je středem pozornosti sdělovacích prostředků Vladimír Stehlík, generální ředitel hutního gigantu Poldi. V dubnu se výroba v Poldi téměř zastavila, zaměstnanci provádějí náhradní práce, ale pobírají plnou mzdu. Údajně má podnik vysoké zásoby polotovarů a soustředí se na dokončovací výrobu. Poldi omezila odběr energie mírně nad technologické minimum, podle Energetického centra Kladno (ECK) však větší dokončovací výroba není možná. Nové odběrové smlouvy na energii zpřísňují pro ocelárny platební podmínky. Podle analytiků ztrácí Poldi na domácím trhu svoje pozice, neboť nedodává podle přání svých zákazníků a zakázky přebírají Třinecké železárny a nebo Hrádek. Státní zástupce konečně podal žalobu na úředníka ministerstva průmyslu Rulfa a likvidátora Nechvátala, kteří snížili cenu obchodního domu Breda v Opavě. Sponzor ODA Kamil Kolek (věnoval straně 2,7 mil. Kč) pak získal dům o 50 mil. Kč levněji, než byla jeho původní hodnota. Ministerstvo však hájí svého úředníka. Nejvyšší kontrolní úřad upozorňuje, že ministr Dlouhý odvolal předchůdkyni likvidátora Nechvátala, která se slevou nesouhlasila. Reforma Českých drah Ministr dopravy Budinský v obsáhlém článku (HN 16.4.) předložil návrh na zastavení poklesu ekonomické výkonnosti Českých drali (ČD). Republika má 9500 kilometrů železničních tratí a na svoji rozlohu i počet obyvatel má nejhustší železniční síť na světě. Celostátní síť tvoří 6200 tratí, místní tratě měří 3300 kilometrů. Ministr dělí tratě na ziskové, ztrátové a velmi ztrátové. Do poloviny roku chtějí ČD zjistit u každé regionální trati výnosy i náklady. Pokud se přihlásí zájemce, ČD trať zprivatizují včetně pozemků a nemovitostí. Pesinústé si však kladou otázku, jak soukromý podnikatel sníží ztráty z nadměrného převisu nabídky nad poptávkou. Když nebude mít nikdo o trať zájem, ČD zařídí autobusovou přepravu a trať zruší. Nákladní doprava je základním zdrojem příjmů ČD, neboť poskytuje 85% tržeb, v roce 1995 téměř 18 mid. Kč. Poněvadž HDP bude růst, získá také ČD větší podíl na trhu. Ceny za nákladní přepravu se budou zvyšovat úměrně inflaci, do roku 2000 očekává ČD přírůstek tržeb o 40%. Pro zvýšení tržeb však ČD musí obměnit vozový park nákladních vozů a lokomotiv. Vzrostou typy přeprav podle poptávky: přeprava kontejnerů, výměnných nástaveb, z domu do domu a just in time. ČD vlastní majetek za 80 mid. Kč, z prodeje zbytných částí by mohla získat 10 mid. Kč. V současnosti zaměstnávají více než sto tisíc lidí, ale v průběhu pěti až šesti let tento počet podstatně sníží. Odcházet budou převážně starší pracovníci - do důchodu. ČD však potřebuje určité kategorie pracovníků nahradit mladšími, neboťjsou v provozu nezbytní, např. strojvůdci. Překážkou této obměny je poměrně nízký nárůst mezd, takže ČD získávají jen obtížně středoškolsky a vysokoškolsky vzdělané pracovníky. Transformační projekt však předpokládá růst produktivity práce a tím i mezd. V příštím roce by měla produktivita vzrůst na 115% a mzda na 146% roku 1996. Do roku 2000 by měly mzdy vzrůst na 217%. SLOVENSKÁ EKONOMIKA Příznivé ukazatele Některé makroekonomické hodnoty SR jsou příznivější než v ČR. Např. meziroční inflace v únoru dále klesla z lednových 6,4% na 6,2% (ČR vykazuje v březnu 8,9%). V únoru se spotřebitelské ceny zvýšily jen o 0,3%, po lednovém nárůstu 0,7%. Ceny potravin o něco málo klesly, zvedly se ceny nepotravinářského zboží. V ČR vzrostl hrubý domácí produkt (HDP) ve stálých cenách za rok 1995 o 4,8%, v SR o 7,8%. Míra nezaměstnanosti je však v SR stále podstatně vyšší, pohybuje se kolem 14%, kdežto v ČR kolem 3%. Rovněž příznivé jsou výsledky SR ve vývozu zboží. V loňském roce přesáhl celkový obrat 500 mid. Sk, aktivní bilance činila 1,8 mid. Sk, i leden skončil přebytkem 311 mil. Sk. Rada pro přidružení EU však při posledním jednání upozornila Slovensko, že růst exportu je důsledkem desetiprocentní dovozní přirážky z března 1994. EU proto žádá, aby SR tuto přirážku zrušila do 30.6. tr., neboť takové opatření je přípustné pouze v případě, kdy má některá země potíže. Kritici slovenské vlády připomínají, že i růst HDP je výsledkem zvýšení exportu, uměle vyvolaným ochranou domácích výrobců. Ekonomická spolupráce Výrobce automobilových podvozků Tatra Kopřivnice objednal ve Východoslovenských strojírnách Košice 430 cisteren v hodnotě 500 nul. Sk. Český podnik získal objednávku armády Spojených arabských emirátů. Ocelové cisterny bude montovat na speciální vojenské automobily T815 G3 LIWA, které budou přepravovat POLYGON 3/1996 5 [pageend7]pitnou vodu a pohonné látky. Cisternová vozidla Tatry se již osvědčila během války roku 1991 v Perském zálivu. Do konce roku dodá Tatra 28 vozidel a v příštím roce dalších 67. Společnost Matador PúChov vyhrála konkurz na dodávku pneumatik pro osobní automobily Škoda Mladá Boleslav, slovenský výrobce bude dodávat ročně 550 tisíc pneumatik. Matador se odloučil od českého Barumu a podle slovenských odhadů se zařadil mezi nej významnější výrobce pneumatik ve střední Evropě. Jeho obrat překročil v minulém roce 9 mid. Sk, kolem 80% své produkce vyváží. Rozšiřuje svou činnost zakládáním zahraničních účastí, např. v Omsku otevřel společný podnik Matador-Omškina, ve kterém vlastní většinový podíl. V Bratislavě podepsali 16. dubna dodavatelské firmy dohodu o dostavbě jaderné elektrárny Mochovce. Celkové investiční náklady na první dva bloky dosáhnou 26 mid. Sk. Podpisu se účastnil premiér Mečiar a velvyslanci dodavatelských zemí. Půjčky poskytne slovenská Všeobecná úvěrová banka. Komerční banka. Česká spořitelna a některé další ruské, francouzské a německé banky. Slovenská vláda poskytne potřebné záruky. Po uvedení bloků tři a čtyři do provozu již Slovensko skončí jaderný program. Podíl Škody Praha dosahuje 600 mil. DEM. Volkswagen získal již v roce 1992 majoritní podíl na Bratislavských automobilových závodech (BAZ), které přebudoval na montážní podnik osobních automobilů ze součástí dovezených z Německa. Nyní má bratislavský závod kapacitu 30 tisíc vozů ročně a téměř celou produkci vyváží, hlavně do západní Evropy. Přímé zahraniční investice na Slovensku od roku 1989 dosáhly pouze 732 mil. USD, v ČR však 5,8 mid. USD. VW otevře na Slovensku ještě druhý závod v Nitře, na výrobu elektrické instalace pro automobily. Slovenské sdružení investičních fondů blízkých Východoslovenským železárnám Košice (VSŽ) se stalo majoritním vlastníkem a. s. Sfinx České Budějovice, která patří mezi největší výrobce smaltovaného nádobí. Sfinx odebírá plechy pro výrobu téměř výlučně z VSŽ a od nových vlastníků si slibuje, že získá nové zákazníky na Slovensku i v bývalých sovětských republikách. Loňský rok Sfinx ukončil při obratu 400 mil. Kč ztrátou asi 10 mil. Kč. Příčinou nepříznivého výsledku jsou klesající výnosy exportu a podnik chce proto věnovat větší pozornost domácímu trhu. Brno, 22. dubna 1996 ■ Jen pro ten dnešní den... MILAN HULÍK Poválečný anglický ministerský předseda Clement R. Attlee přirovnal jednou volby v komunistických zemích k dostihům, jichž se účastní jeden kůň. Přesto, že se letos do našich voleb přihlásilo 20 koní a po nezaplacených volebních kaucích někteří ani nevyběhnou, nejde mi toto přirovnání z mysli, jako v té slavné básni o dívce Lorelei, lákající svým zpěvem plavce na útesy. POSTKOMUNISMUS Teprve třetí svobodné volby, volby, o kterých jsme snili celá desetiletí, přinesou zřejmě rekordní neúčast voličů. Zatímco v roce 1990 jsme zvolili demokracii před totalitou, tak o dva roky později jsme mohli volit již opravdové politické strany. Zvolili jsme v Evropě osvědčený parlamentní systém, založený na pluralitě politických stran, namísto systému „nepolitické politiky“, reprezentované duchovními a morálními vůdci z řad disentu. Oboje volby, včetně osobní volby všech voličů, byly však provedeny sice v již demokratické zemi, ale zatížené nevypořádaným komunistickým dědictvím. To se postaralo o to, aby všechny strany připodobnilo k obrazu svému, u levicových stran to nepřekvapuje, u pravicových to bolí. Postkomunismus, o kterém jsme netušili, že bude provázet přechod komunismu k demokracii, se v sousedních zemích transformoval zevně tím, že se ve volbách dostaly k moci bývalé komunistické strany. Naší chloubou, jak často zdůrazňuje pan premiér, je, že se tomu u nás tak nestalo. Stalo se však něco jiného, postkomunismus se obrátil dovnitř a jako zlý duch vstoupil i do našich pravicových stran. Nikoliv jen personálně osobami bývalých komunistů, ale především svým know-how. Nejvýrazněji je to vidět u ODS. Míru arogance a pýchy z moci, kterou tato strana a její vůdce .předvádí, je možno srovnat jen s KSČ. Není divu, vždyť někteří z jejích prominentních členů si to opakují podruhé. Dnes již zcela zřejmá snaha o konzervaci demokraticky získané moci se projevuje jak averzí k senátu, tak také odmítnutím územní decentralizace a odporem k instituci ombudsmana. To vše korunuje Václav Klaus, který je jistě nejarogantnějším a nejnamyšlenějším politikem na světě. Mnozí zacházejí ve své kritice ještě dále. Ale, a to je paradox naší postkomunistické éry, zdá se, že ODS je zatím nenahraditelná, protože představa volebního vítězství jejího největšího rivala - ČSSD - je pro většinu pravicově orientovaných občanů strašidelná. A to je i důvod, proč mnozí budou ODS volit se skřípajícími zuby. Buďme však spravedliví, díky ODS nemáme vládu exkomunistů ! STRANY A „ALTERNATIVY“ Do letošních voleb nastupuje o polovinu méně subjektů než v roce 1992. Ústřední volební komise jim přidělila tato čísla: 1) Svobodní demokraté - Liberální strana národně sociální 2) Česká strana sociálně demokratická 3) Občanská demokratická strana 4) Pravý blok 5) Nezávislí 6) Moravská národní strana - Hnutí slezskomoravského sjednocení 7) Demokratická unie 8) Občanská demokratická aliance 9) Str. československých komunistů 10) Křesťanská a demokratická unie - Československá strana lidová 11) Důchodci za životní jistoty 12) Strana demokratické levice 13) Českomoravská unie středu 14) Česká pravice 15) Komunistická str. Čech a Moravy 16) Strana zelených 17) Sdružení pro republiku - Republikánská strana Československa 18) Levý blok 19) Hnutí samosprávné Moravy a Slezska - Moravské národní sjednocení 20) Celostátní aktiv občanů Svobodné volby a pluralita politických stran jsou základem demokratického politického systému, v němž • rozhoduje vůle většiny, • menšina má možnost stát se většinou, • moc většiny se obnovuje v pravidelných volbách. Tyto atributy jsou dokladem síly demokracie a zároveň i její slabosti. Kromě inteligence voličů a jejich prozíravosti totiž nemůže nic zabránit tomu, aby se k moci dostala strana vyznávající totalitní ideologii. Bylo tomu tak v ČSR v roce 1946 a něco podobného prožívá nyní Slovensko. Totalitní alternativu v nadcházejících volbách představují komunistické strany včetně oněch dvou, které slovo „komunismus“ v názvu nemají (Levý blok a Strana demokratické levice). Návrat k totalitě z vůle voličů nyní rozhodně nehrozí. Strach z ní však většině demokratických voličů, byť sociálně zaměřených, nedovoluje volit ČSSD. Hlavně proto, že tato strana se stala politickým útočištěm „polepšených“ komunistů, jejichž vliv je ve straně převládající. Rozpor mezi pravicovým přesvědčením, získaným byťjen díky letům prožitým v komunismu nebo skutečným demokratickým 6 POLYGON 3/1996 [pageend8]vyznáním a projevy postkomunismu v pravicových stranách, vyvolává s blížícím se termínem voleb politickou neurózu u mnoha voličů. Není divu, stačí si přečíst volební program ODS z roku 1992. SLIBY JSOU CHYBY Mnohé pasáže totiž připomínají název humoristického plátku „PRavá DEmokratická Legrace“, vydávaného velkým příznivcem ODS, za totality recidivistou a po převratu velkokapitalistou Fidelisem Schlee. Nebuďme škodolibí a necitujme pasáže, ve kterých ODS kritizuje OH za nedůsledný rozchod s minulostí a slibuje provedení všestranné očisty veřejného života od těch, kdo se podíleli na nastolení, budování a fungování komunistického režimu a jeho represivních složek v období totality. Ostatně dejme slovo samotnému Václavu Klausovi. V článku „Čtyřletá bilance ODS“, zveřejněném 15.4.1996 v LN, je otištěna „sebekritická“ část jeho projevu, který přednesl na předvolební konferenci ODS: „Cteme-li dnes pozorně náš volební program z roku 1992, a já to každému doporučuji (vždyť program je už těžko k sehnání, pozn. autora), vidíme nejen to, že se naše výchozí ideové pohledy na svět nemění, ale i to, že se nám mnoho věcí zdařilo. Současně si musíme přiznat, že dnes už vidíme některé věci trochu jinak, nebo že se některé věci vyvinuly jinak, než jsme tehdy předvídali. Trochu jinak dnes vidíme např. přenášení státní správy na samostatné profesní korporace, netěší nás, že nedošlo k privatizaci lesů, příliš jsme tehdy nespecifikovali náš názor na bytovou politiku, v našem programu nebylo vysloveno varování, že byl ve zdravotnictví založen nesmírně nákladný, extensivní systém bez dostatečných vnitřních regulátorů... ale teď musím trvat na lom, že na ostatní věci nemusíme měnit názor ani dnes a naše tehdejší záměry byly v drtivé většině splněny. “ Tak se tedy podívejme, jak to ODS viděla v roce 1992 „trochu jinak“ a co v drtivé většině splnila: -Právní stát ... mezi lidmi, kteří se dnes podílejí na přípravě zákonů, jsou bývalí komunističtí reformátoři z roku 1968, jiní se zase aktivně uplatňovali v minulém dvacetiletí. Navrhované právní úpravy jsou proto často poplatné uplynulému období nebo se do nich promítá jiné pojetí společenských změn, kterými nyní procházíme, totiž hledání „ třetí cesty“ mezi demokracií a autoritativním byrokratickým systémem. ODS zůstává i v oblasti práva stoupencem radikální reformy... ... nedobré následky působení socialistického právního řádu v této oblasti chceme odstranit zdůrazněním morálních a etických principů, všeobecnou vzdělaností i zvýšením politické kultury... ... zasadíme se o depolitizaci státní správy, o uzákonění neslučitelnosti určitých politických a ekonomických funkcí (tzv. konfliktu zájmů), aby nikdo nemohl zneužít svou politickou pozici k vlastnímu obohacení... ... v řadě oborů chceme část státní správy přenést na samosprávné profesní korporace, komory, zřízené státem jako veřejnoprávní subjekt. Státu v takových případech zůstane pouze dohlédacífunkce... -Státoprávní uspořádání ... při budování stabilní a efektivní státní správy budeme hájit požadavek morální a společenské bezúhonnosti... ... jsme přesvědčeni, že naši občané dovedou o svých věcech rozhodovat odpovědně, proto budeme podporovat přenesení rozsáhlých částí státní správy na samosprávné orgány... ... chceme posílit všeobecné vědomí o tom, že stát má občanům sloužit... -Privatizace ... budeme podporovat důslednou privatizaci všech státních podniků a institucí s výjimkou těch, které zajišťují veřejné statky (např. školy, nemocnice, městská hromadná doprava, historické a kulturní památky aj.)... ... význam kupónové privatizace spatřujeme nejen v urychlení celého procesu, ale také v tom, že umožní předat podstatnou část národního majetku do rukou občanů. Avšak na rozdíl od bolševického předávání majetku „ lidu “ vytváří kupónová privatizace konkrétní adresné, individuální vlastnictví člověka s možností podílet se na zisku podniku a prodávat nebo kupovat akcie... -Podpora podnikání ... drobný a střední podnikatelský stav má velký význam v našem národním hospodářství. O našem ekonomickém úspěchu nebudou však rozhodovat pouze malí, nýbrž také velcí podnikatelé. Přesto budeme malé a střední podnikatele významně podporovat. S velkou obezřetností budeme čelit útokům závistivců a farizejů proti úspěšným podnikatelům, ať už by se tyto útoky skrývaly za sebelíbivější hesla... -Zahraniční politika ... naše dnešní zahraničně politická orientace je tedy postavena na nerealistických plánech a předpokladech a spěje k závěrům, které mohou být pro další osud naší země nebezpečné. Především však zanedbává aktivity vedoucí přímo a jednoznačně k politické, obranné, vojenské a hospodářské integraci se západní Evropou... ... my jsme se na proces sjednocení Německa dívali zpovzdálí a nyní jsme pode- psali s Německem smlouvu, která ponechává otevřené nejnebezpečnější problémy, problémy majetku sudetských Němců. Místo abychom tuto záležitost za mezinárodní účasti jednou provždy uzavřeli při příležitosti sjednocování Německa, přesunuli jsme její řešení do budoucnosti. Přitom je vyloučeno, že bychom v budoucnu mohli mít pro řešení tohoto problému lepší vyjednávači pozici... ... náš vztah k NATO se vyznačuje podobnou obojakostí a nekonzistencí jako celá naše politika vůči západní Evropě. Bouře, která se zvedá na východě, kde se rozpadá staleté ruské koloniální impérium, velí usilovat o co nejrychlejší a co nejtěsnější propojení se Severoatlantickou aliancí... -Zemědělská politika ... základním předpokladem pro vznik prosperujícího tržního hospodářství je náprava křivd a obnova vlastnických vztahů k půdě a ostatnímu zemědělskému majetku, dvě nutné podmínky pro to, aby se opětovně nastolila závislost lidí na výsledcích jejich práce... ... nepřipustíme však, aby se transformovaná družstva dostala do područí staronové družstevní byrokracie nebo aby se ustavila v lokální monopolní držitele půdy... ... velmi důležitým nástrojem při provádění radikální hospodářské reformy v zemědělství je úvěrová politika a politika specifických dotací. Budeme prosazovat programy na podporu soukromého podnikání, programy výrazně zlepšující kvalitu zemědělské výroby, ekologii venkova a snížení energetické náročnosti... -Sociální politika ... budiž mi prominuto, ale POLYGON nemá tolik místa, abychom mohli popsat sliby ODS v oblasti rodiny, mládeže, žen, zdravotně postižených, sociálně problematických, nezaměstnaných, bytové politiky... Tato kapitola je totiž nejsmutnější. Protože sociálně nejslabší se mohou nejméně bránit... -Zdravotnictví ... zde se již dostáváme do sféry komediální. Ocitujme jenom dvě věty: Stěžejní zásadou zdravotnického programu ODS je nepřipustit během transformace zdravotnického systému, aby se snížila úroveň zdravotní péče. Po uplynutí příštího volebního období by nejen systém zdravotní péče, ale i úkony, které budou nemocným poskytovány, měly být srovnatelné s tím, co poskytuje zdravotní péče nemocným ve vyspělých evropských zemích... Že budeme mít efektivní pojišťovnictví a zlepší se hmotná situace zdravotníků, se rozumí samo sebou. Jistě, jde o odstavce vytržené z kontextu (na štěstí pro ODS) - v souvislosti s kontextem je jejich vyznění ještě mnohem horší (také pro ODS). Každá politická strana na světě slibuje - aby vyhrála. Proč by ODS měla být výjimkou? A přece jí je! Při vší úctě k dosaženému (ale nejen zásluhou ODS) překročily její sliby v konfrontaci s uskutečněnými cíli únosnou hranici. Shora uvedené tvrzení pana premiéra totiž, slušně řečeno, patří do říše bajek. Nesplněné sliby by se nestaly takovou tragedií, pokud by byly splněny jiné. 1 to se stalo. Tragikomédií však je samochvála pana premiéra, který opakuje, že za POLYGON 3/1996 7 [pageend9]neúspěchy transformace mohou koaliční partneři, zatímco úspěchy jdou na účet ODS. Tak i letos bude země polepena plakáty s obrazy politiků s rukou v gestu nebo mířící na voliče. Jen pro ten dnešní den... zpíval Oldřich Nový, jen pro ten dnešní den, nám svůj hlas dej (a o víc se nestarej), volají unisono všechny politické strany. LEVICE JE NA KONI Spíš tragické než komické je však postavení řadového pravicového voliče. Vždyť ideově nemůže než volit pravici, protože nevolí jen „pravou víru“, ale i demokracii. O tu by totiž volbou levice mohl snadno přijít. A to nejen díky čtyřem komunistickým stranám, ale i díky straně se slavnou minulostí, která se prezentuje jako kolegyně západoevropských sociálně-demokratic- kých stran - ČSSD. Ve skutečnosti se však od nich hodně liší - nejvíce tím, že má velmi málo skutečných sociálních demokratů, většinu tvoří bývalí členové KSČ. Nejhůře jsou na tom ti pravicově naladění voliči, jejichž morální kodex nemůže strávit pragmatickou amoralitu koaličních pravicových stran. Sametová revoluce, tlustá čára za minulostí, nepřístupné archivy StB, akceptace špinavých peněz, bagatelizace konfliktu zájmů a osobní „příklady“ (Kovář, Macek, Čermák včetně paní premiérové sedící v pěti správních radách) udělaly v postkomunistické zemi své. Dopadlo to tak, jak muselo. Levice je na koni a počítá aféry pravice. Není jich málo, ta poslední se sponzory ODS vypukla v době psaní této úvahy. PAST NA VOLIČE První republika, ke které vzhlížíme jako k vzoru demokratického a právního státu, se také postarala o vznik komunistické opozice. Tehdejší kapitalismus bez sociální formy, světová hospodářská krize a nevyvinuté pracovní zákonodárství spolu s překotným vytvářením podnikatelské vrstvy se podílely i na nespravedlivých sociálních rozdílech. Tyto „přirozené“ důsledky tehdejšího vývoje a stavu společnosti (v kontextu s evropskou) byly umocňovány, dnes bychom řekli zviditelňovány, aférami, jejichž příčiny byly stejné - zneužívání moci, vlivu a bohatství. První republika nedostala šanci vývoje a korekce, smetl ji nacistický totalitní režim a její obnovenou formu v podobě „třetí“ republiky zlikvidoval totalitní bastard - KSČ, zrozený právě z onoho morganatického vztahu demokracie a jejích stínů. A protože se popřevratové politické garnitury, jak OH tak i ODS, rozhodly žít opět v mesalianci s pragmatickou amoralitou, ocitl se dnes nejen pravicový, ale i demokratický volič na křižovatce, která se stala pastí. Není z ní totiž východiska. Jakou alternativu nabízí pravicová ODA? Strana statečných disidentů Kroupy, Bratin- ky a přijatelného Kalvody, ale také ministra Dlouhého, který je přímo symbolem normalizačního čecháčkovství a postkomunistického arivismu. Tato strana nese odpovědnost za privatizaci, o které český ekonom František Nepil, žijící ve Velké Britanii, napsal: „... V privatizaci byl v České republice kapitál zčásti nespravedlivě rozdán na základě privatizačních projektů lidí disponujících důvěrnými informacemi, zčásti prodán pod cenou mimo skutečný trh, zčásti zdarma nespravedlivě rozdán v kupónové privatizaci a poté nucené vyprodán za zlomek hodnoty na znetvořeném trhu. Vše z rozhodnutí úzké skupiny vládních a státních úředníků, mimo trh a ještě dnes v tajnosti. “ Z „volitelných" stran zbývá KDS-ČSL. Proč tedy nevolit tuto křesťanskou stranu? Protože se mnozí nemohou vyrovnat s ora- ništěm, které za touto stranou zůstává v zemědělství, s venkovem ovládaným družstvy, transformovanými komunistickým managementem. Autor tohoto článku se těžko může smířit s rozhodnutím velkého bojovníka za spravedlivé restituce, ministra Luxe, který poté, co stovky restituentů uplatnily úspěšně své restituční nároky na základě splnění podmínky trvalého pobytu (v době její platnosti) přihlášením se k trvalému pobytu v rozhodné Ihůtě v roce 1991 a 1992 na základě zákona č. 229/1991 „O půdě“, zanútl restituci K. F. Walderode- ho s odůvodněním, že jeho trvalý pobyt na území republiky nebyl od roku 1948 do doby Ihůty uplatnění nároku nepřetržitý. Vždyť Walderode je šlechtic, cizák a veřejnost mu (včetně médií) nepřeje. A také většina voličů. A to už nějaké hlasy vydá! PEKLO A OČISTEC Co nám zbývá? Povědět si o zajímavém fenoménu, který našel svoji reflexi v politických stranách. Pochází přímo z lůna národa, který již před nacistickou a komunistickou totalitou formoval svoji poddanskou duši v rakouském područí. Máme přece stranu „středu“. Svobodné demokraty (dříve OH), dnes spojené v bizarní „soustranictví“ SD-LSNS. Ty poslední čtyři písmena představují bývalou kolaborantskou Socialistickou stranu, která se několika mutacemi proměnila v Liberální stranu národně sociální. Politický sňatek bohaté a chudé strany se dvěma předsedy a volebním sloganem „Říkáme, co si myslíme“ se již před volbami změnil v pitoreskní grotesku. Nejen politickou, ale i lidskou tragedii představuje osud těch představitelů SD, kteří jako stateční disidenti zachránili v letech normalizace duši národa před peklem. Popřevratovým sametem a naivní vírou v rovný demokratický start pro všechny mu však připravili očistec, jehož zatímní etapou jsou parlamentní volby 1996. Slušnost pardonující neslušnost však nebyla jen jejich soukromou vírou, stala se „pravou“ vírou největší části národa, jehož pravicovost má „na svědomí“ hlavně komunistický režim a jehož svědomí bylo zatíženo právě oním dědictvím neslušnosti či spíše loyální kolaborace. Ta došla svého naplnění, když znormalizovaná část národa neunesla konfrontaci svého svědomí s proti- totalitní resistencí disentu, aby jej „překonala“ příklonem k „autentické pravici - ODS“. Jejími představiteli jsou hlavně oni ambiciózní mladí muži, jejichž přerušenou kariéru v SSM završuje vyznání pravicového konzervatismu ODS. ZÍTŘEK HORŠÍ NEŽ DNEŠEK? Takže DEU? Strana práva a morálky, strana nejpostiženějších z padesátých a šedesátých let a pravých antikomunistů, která nemá ve svých řadách bývalé komunisty a kolaboranty? Její dosavadní předvolební preference ukazují, že jí nasazená laťka politické morálky spolu s požadavkem radikální očisty a vypořádáním se s minulostí jsou nepřijatelné již z důvodů vlastní minulosti pro většinu národa a tím i voličů. Mnohé odradil i misionářský zápal a malá ochota k dialogu její nekompromisní vůdkyně Aleny Hromádkové. Pozorný čtenář již jistě pochopil, proč autor v úvodu vzpomněl výroku anglického premiéra. Letošní volby, byť demokratické a pluralitní, připomínají totiž také dostih s jednou - tentokráte unavenou postkomunistickou herkou. Ostatní strany z výše uvedeného přehledu, s výjimkou „Nezávislých“, kteří by se spíše měli jmenovat „Kamikadze“, jsou strany rázu minuciózního nebo operetního. Pesimismus je tedy na místě. Avšak - i v něm je kus optimismu. Vždyť zítra se může stát to nejhorší stejně jako včera. Byli jsme na tom přece již hůře! Koho tedy volit? Proboha jenom ne levici! Pak totiž bude zítřek určitě horší než dnešek. Praha, 27. dubna 1996 H JAN KRISTOFORI 8 POLYGON 3/1996 [pageend10]Sliby a skutky VLADIMÍR VALENTA Za prvé, v ekonomice dnes vládne extrémně silná vrstva manažérů. Její část vzešla mentálně a někdy i fyzicky z mírně obskurní „podnikové sféry", tedy vrstvy někdejších ředitelů a náměstků státních podniků. Nejde o obvyklé skuhrání nad starými strukturami, které si dobře žijí. Jde o něco jiného: ti, kdo by měli kontrolovat - tedy vlastníci, zůstávají proti nim naopak slabí. Mnohé české privatizované finny dnes de facto vlastní manažéři, aniž by za ně nesli vlastnickou odpovědnost. Vlastníky jsou rozptýlení akcionáři nebo investiční fondy, založené mnohdy velkými bankami. Ani tyto velké banky však nemají konkrétní vlastníky: zčásti se vlastní navzájem prostřednictvím svých investičních fondů, zčásti je vlastní stát. Vzniká tak hospodářský systém bez konkurence a motivace, v němž všechno bude patřit všem a nikomu nic. Právě proto mluvíme o nebezpečí vzniku bankovního nebo manažérského socialismu. Toto nebezpečí je systémový problém, takový, jenž dnešní trh sám nevyřeší - a to právě proto, že jeho základy jsou netržní, nekonkurenční. Za druhé, ostatní společnost se stále ještě podobá někdejší mase pracujících nejen tím, že jde vesměs o společnost chudou, nýbrž především tím, že perspektivy na realizaci individuálního úspěchu jsou pramalé, neboť aktivity, jež by k tomuto cíli vedly, dusí vedle všeovládajících bank také neúměrně vysoké daně. Díky tomu u nás stále nevzniká silná střední vrstva, přestože jde o jednu ze zcela typických součástí společnosti stabilních demokracií. Od roku 1993 se daňový systém vyvíjel tak, že to vyhovovalo převážně velkým finančním a průmyslovým korporacím, a vysoké zdanění nejtíživěji dopadá právě na střední příjmové kategorie. Za třetí, někdejší struktura totalitního státu a jeho byrokracie je zcela kopírována v centralismu státní správy a nedostatku vůle pro rozvoj samosprávy. Neexistují zde plnoprávné regionální politické struktury, které zastupují zájmy určitého území, zvyšují vazbu a tedy i loajalitu občanů vůči demokratickému systému a které koneckonců zajišťují přirozenou obnovu politické reprezentace. Takové struktury samy od sebe nevzniknou, protože neexistuje žádné odpovídající forum. Na rozdíl od všech zemí na západ od nás nemá Česká republika orgány - přímo volené občany - vykonávající samosprávu nad územím větším než obec a menším než stát... Z tohoto modelu čiší byzantské a jiné výchozí modely tzv. řízení společnosti a s evropskou civilizací to má máloco společného... Česká společnost prostě ještě zdaleka není ve stavu, kdy by bylo zaručeno, že se stane rozmanitou a strukturovanou společností svobodných občanů. Naopak bez dalších výrazných kroků může vzniknout propast mezi masou občanů na straně jedné a vládnoucími skupinami na straně druhé - elitou centralistického státu propojenou s managementy velkých finančních a průmyslových korporací. Tím se vytváří podmínky pro vznik systému, v němž stát bude chtít řídit všechno, což se vždy děje na úkor práv a svobod jeho jednotlivých obyvatel. Proto nám nezbývá než v reformách pokračovat privatizací velkých podniků a bank s upřednostněním konkrétních vlastníků, odvážnějším snížením daní tak, aby se dotklo i středních vrstev, decentralizující státní správy a ustavením územní samosprávy, rychlejší deregulací cen a uvolněním prostoru pro financování neziskové sféry. Jan Kalvoda: „Ne oslavné zpěvy, ale další reformy“. Lidové noviny 22.3.1996 Předseda lidovců Josef Lux řekl, že program vychází z křesťanských hodnot a tradic strany a nesnaží se do nich roubovat cizí, např. britské konzervativní principy: „Odpovídá na nejpalčivější problémy obyčejných lidí, kteří před více než šesti roky odmítli komunismus a jsou proti současné relativizaci hodnot. “ Program je založen na čtyřech pilířích: tržním hospodářství jako jediném zdroji hodnot, individuální odpovědnosti občana, nedotknutelnosti soukromého vlastnictví a omezování vlivu státu. Významná část programu se snaží řešit problémy českého venkova. Pokles životní úrovně na venkově a jeho vysídlování chce strana řešit zpřístupněním kapitálu. Stát by se tak mělo cestou dotací úroků pro drobné podnikatele na venkově. Důraz kladou lidovci i na zamezení poklesu důchodů ve vztahu k průměrné mzdě, dostupnost bytů a bezpečnost. Lidové noviny 25.3.1996 Minulý měsíc byla v USA oceněna Puli- tzerovou cenou reportážní kniha Tiny Ro- senbergové „The Haunted Land", pojednávající o debolševizaci ve východním Německu a v České republice. Autorka si záměrně vybrala země, které jsou kulturně nejblíže k Západu a měly by tedy mít pro Západ ta morálně nejsrozumitelnější opatření. Jak se však dalo očekávat, autorka v následujícím televizním interview nekritizovala důsledky pomalé debolševizace, ale především se „obula“ do českých lustrací argumenty, které už známe od českých levicových oponentů. Autorce jen stačilo si dojet pro jejich rozumy do Prahy. Jedním z hlavních kritických bodů byl fakt, že lustrace neposkytují obviněným presumpci neviny. To se mi zdá velmi podivné a těžko pochopitelné: pokud vím, nikdo nebyl pro uvedení na seznamu agentů StB odsouzen, ba ani souzen. Naopak ti, kteří byli positivně lustrováni, žalovali ministerstvo vnitra. Někteří si dokonce vysoudili žádoucí rozsudek ve svůj prospěch. Jeden z nich je dnes ve stínovém kabinetu sociální demokracie společně s bývalým členem komise, která jej za agenta prohlásila. Lustrační zákon i nedávné prodloužení jeho platnosti je jedním z produktů svorné práce poslanců dnes volebně rozhašteřené vládní koalice. Každý stát má instituce, které posuzují uchazeče na důležitá místa ve státní administrativě na základě informací, které si opatřují soudy nekontrolovaní vyšetřovatelé. Jestliže je někdo z uchazečů odmítnut, těžko se může dopátrat, jaké jsou toho příčiny. Je to proto, že ne všechno lze soudně prokázat. Jakkoli to je pravda. Pro příklad nemusí chodit daleko ani autorka knihy. Americká FBI mimo jiné má i seznam lidí, kteří kouřili marihuanu a dnes slouží v administrativě presidenta Clintona. Tento seznam je k disposici senátorům obou politických stran a je jisté, že nikdo z těchto kuřáků marihuany ze seznamu FBI se nedostane ani na jedno z asi tří tisíc klíčových postavení v USA, na něž musí být jmenování schváleno Kongresem. A postižení se většinou ani nedoví, že na seznamu jsou. Uvážíme-li, že udavačství v Čechách bylo po desítky let tak časté jako kouření marihuány v USA, lustrace nemá nám nikdo z Ameriky co vyčítat. Konečně smyslem lustrací také není trestní postih, ale snaha zabránit tomu, aby lidé, kteří byli kompromitováni a u nichž je možnost, že by se mohli stát obětmi vydírání ze strany státu nepřátelských živlů a jim podobných. Věřím, že ten, kdo oživuje ty ostudy, které už jsou dnes téměř zapomenuty, protože vlastně šlo jen o morální facky, ne o vpálený cejch, dělá především špatnou službu těm, kterých se lustrace týkaly. Nepochybně šlo většinou o slabochy, jejichž krizí komunistický aparát zneužil. A v české veřejnosti se sotva najde někdo, kdo by jim to chtěl znovu připomínat. Ať je kdokoliv inspirátorem Tiny Rosen- bergové ve snaze zostudit českou demokracii, ani v nadcházejících volbách to zřejmě nezažehne nové plameny. I když se nedá tvrdit, že snaha o očistu veřejného života se plně podařila. Nedávno si >Lidové noviny< v úvodníku libovaly, že současný předvolební boj probíhá ve smířlivém duchu, že politické rozdíly nejsou hnány do nesmiřitelných světonázorových konfliktů, jako to bylo ve volbách předchozích. POLYGON 3/1996 9 [pageend11]President republiky měl svůj tradiční projev v parlamentě a pokoušel se poslance přesvědčit o svém demokratickém světonázoru a prosadit demokracii jako ideu českého státu. A zatímco snad všichni poslanci, kterých se noviny tázaly, co že říkají presidentovu projevu, odpovídali jednoznačně charakteristickým: „... jo, dobrý...“, teprve po několika dnech se někteří komentátoři ošívali s nesmělými námitkami, že demokracie je způsob politického soužití, ne idea či světový názor. Politické strany už do volebního boje vyrukovaly se svými politickými programy, kde se jim literárně daří vykličkovat z morálních poklesků, které potřísnily jejich štít. Pokud se stran levice týče, nejsou moc vynalézavé a komunistická nostalgie asi nebude tak silnou jako je v Rusku. Přesto si myslím, že opatrnosti nikdy nezbývá a lze litovat, že se našlo tolik kandidátek pravicových stran, které nemají žádnou naději na získání pěti procent hlasů voličů a tudíž zbytečně oslabí pravicové strany dnešní vládní koalice, ale nedosáhnou žádný ze svých cílů. Ovšem lze pochopit nespokojenost těch, které trápí dnešní morální výsledky politických reforem, skutečnost, že rozhodující posice v politice a hospodářství jsou často v rukou lidí, kteří mají daleko k našim představám, jací lidé by měli stát na čelných místech. Dnes nám nestačí, že šikovní mechanici spravili vyježděný motor, natřeli karoserii a že to jede, když vidíme, kdo se veze. Nezbytně se nám vynořuje myšlenka na podobné situace v historii: Po pěti letech likvidace klášterů skončila, královské pokladně přinesla jenom nevalný užitek, ale obohatila ty, kterým je král dal darem, nebo ty, kteří je koupili za směšnou cenu. Politický důsledek těchto opatření se podobal důsledkům prodeje národního bohatství ve Francii po revoluci 1789. Nabyvatelé se stali spoluviníky. Strach z toho, že by měli jednoho dne vrátit svoje statky bývalým vlastníkům, zajistil novému náboženskému režimu podporu bohaté a mocné třídy. Proti návratu římského katolictví se od tohoto okamžiku spojil hmotný zájem s doktrínou. André Maurois: Dějiny Anglie A protože je jasné, že se dějinné příklady opakují, neubráníme se souhlasu se současným výrokem: ... každé velké bohatství mělo většinou původ ve velkorysé zlodějně. Jiří Menzel, filmový režisér. Lidové noviny 9.4.1996 Česká republika potřebuje ještě minimálně jedno volební období, aby se dostala do evropského normálu hospodářsky i politicky. Aby prolomila stále spuštěné závory na cestě do NATO a do Evropské unie. K tomu je zapotřebí hlasů v parlamentě. Potřebuje pročistit právní řád a snad i pozměnit, nebo spíše doplnit, ústavu. K tomu je zapotřebí více než nadpoloviční většina v parlamentě. V tom směru se chovají strany vládní koalice tak, jako by jejich hlavním cílem ve volbách bylo oslabení nejsilnějšího partnera v koalici a nikoli snaha udržet proti levici posice dnešní vládní koalice. Jako by nevěděly, co se stalo nedávno ve volbách v Polsku nebo předtím v Maďarsku. Proto si myslím, že není čas na výčitky tím spíše, že každý z koaličních partnerů má se co zodpovídat za to, jak jejich ministři vedli svoje resorty. Ať jde o privatizace nebo o zemědělství, ministerstva hospodářství nebo národní obrany. Nikdy jsem dobře nechápal, proč předseda vlády Klaus svěřil do rukou svých koaličních partnerů celé bloky vládní moci, aniž jeho strana mohla zasahovat do těchto oborů, ale nyní chápu, že to bylo dobré alespoň proto, že dnes je jasné, kdo za co nese odpovědnost. Podle skutků v minulosti můžeme posoudit i hodnotu slibů do budoucnosti. A to ovšem platí i o Klausově ODS, která nese největší odpovědnost za vládu posledních čtyř let. Snad si toto voliči koncem května uvědomí a budou volit podle toho - a ne jen podle hezkých slov politických programů. CHLAPCI Z ORDYNAČKY Pan Kwasniewski získal pana Cimosze- wicze jako předsedu vlády a vybral si pana Rosatiho jako ministra zahraničí. Všichni tři jsou známi jako „chlapci z Ordynačky“, což znamená varšavskou ulici, kde měla sídlo komunistická asociace polských studentů. Bylo to uskupení - podle časopisu Polityka - těch, „kteří nevěřili v socialismus, ale také nevěřili v jeho zhroucení. “ Nyní, když jsou u moci, „chlapci“ z komunistického studentského klubu dostávají smíšené komentáře o své ekonomické politice. „Hodně se mluví o politických reformách, ale je málo faktů, “ řekl Leszek Balcerowicz, architekt polské „šokové terapie“ v roce 1990 a nyní vůdce hlavní oposiční strany Unie svobody. Ti tři muži přiznávají, že nejsou na Západě automaticky přijímáni jako sociální demokrati, jak to o sobě tvrdí. S Aliancí demokratické levice, stranou, kterou pan Kwasniewski vybudoval na troskách staré Komunistické strany, kontrolují presidentský úřad, parlament a předsednictvo vlády. Tito tři muži musí zmírnit strach z vlády jediné strany nad Polskem. Navzdory svému zá- padnickému chování pan Kwasniewski nemůže, nebo není schopen, si odvyknout své řečnické zvyky naučené za svého ministrování v komunistické vládě v osmdesátých létech. V rozboru jeho prohlášení v pivních 100 dnech presidentování deník >Rzeczpos- polita< objevil staré vazby, jako: „kompetentní orgány musí rozhodnout o sankcích proti viníkům podle práva. “ Pan Kwasniewski tím mínil: rozhoduje zákon. Jane Perlez, The New York Times 6.4.1996 Případ Oleksy pokračuje. Vyšetřování bývalého polského premiéra J. Oleksyho bude pokračovat, tentokrát však proti původcům obvinění. Oznámil to polský premiér Wlo- dzimierz Cimoszewicz Lidové noviny 24.4.1996 Jestliže chceme raději zapomenout, ti, kteří mají komunistickou minulost, seji stále snaží (aspoň zatím u nás) se sebe setřást. I lidé, kteří dávno byli s režimem na kordy a mohli by celkem klidně spát. Mohu tak alespoň usuzovat z projevu profesora Gold- stůckera na březnové konferenci PEN-klubu v Praze. Stěžoval si, že Konfederace bývalých politických vězňů jej odmítá přijmout za člena a vyzýval spisovatelský PEN, ovšem marně, aby veřejně vystoupil proti zásadě bývalých politických vězňů nepřijímat mezi sebe bývalé spoluvězně-komunis- ty- Asi se to mnohým zdá zbytečné se zabývat takovými stanovisky, když třeba v zájmu dobrých mezinárodních vztahů ani president republiky neváhá utužovat přátelské vztahy s komunistickými, nyní „sociálně demokratickými“, presidenty sousedních zenu, které se dobrovolně vracejí k nadvládě marxistické ideologie v pošetilé naději, že to mohou stále křížit s NATO a Evropskou unií. Známý polský novinář Adam Michnik přijel do Prahy a prohlásil, že sice volil Walesu, ale že Kwasniewski je dnes jeho presidentem. Zdá se mi to velmi nevkusné, i když považuji dobré vztahy s Polskem za žádoucí. Ale přátelské vztahy s presidentem, dříve členem vlády, jejíž předseda stojí dnes před soudem pro zločiny komunismu!? S presidentem, který hned po své volbě dokázal uklidit do předsednické funkce své „socdem“ strany jiného svého soudruha, donedávna předsedu vlády, který pracoval pro sovětskou špionáž!? Jsem rád, že „náš president“ takovou zátěž nenese, ale nejsem nadšen, když si pozve takového polského presidenta. (Aspoň že to nebylo na Hrad, ale jenom do Nácho- da.) A nejsem rád, když se hraje naše hymna a sklání se náš prapor před lidmi, kteří si to nezaslouží, i když si je vybraly jiné národy. Jde totiž o symboly, které byly zbroceny lidskou krví a pro něž obětovali mnozí své životy. A jakkoli považuji politiky za osoby, které si musí podávat ruce s lidmi, jimž bychom my sami ruce nepodali, byl bych jen rád, kdyby president to omezil jen na tu nejnutnější míru a ostatní nechal ministrům a velvyslancům. Jestliže dnes opět vybíráme mezi politiky, které si zvolíme, věnujme pozornost také charakteru. Ten se u politika neposuzuje jen podle toho, jestli vede spořádaný život, nepije a nekouří, je veselá kopa, chodí do kostela, neulil se z vojny, neužívá drogy a nekrade. Posuzuje se také podle toho, jak politici svoje mravní zásady promítají do svých politických programů. Ti, kteří mají plnou pusu morálky, ale zdráhají se ji ote10 POLYGON 3/1996 [pageend12]vřeně uplatnit ve svém politickém jednání, do politiky nepatří. Ani ti, kteří slibují, co jim napovídá výzkum veřejného mínění, a nedělají to, co by měli, protože výzkum jim to nedoporučuje. Mezinárodní politika je asi největší doménou nemorálního jednání. Babylon podvodných machinací a lží údajně v zájmu států, na jejichž úsudek, co je morální a co ne, máme pramalý vliv. Ale je pošetilé se domnívat, že politikům je zde všechno dovoleno. Že ve světě, na kterém nám musí záležet a kde ani o České republice nemají dosud pevný názor o tom, co to je zač a co není, se nedělají závěry z toho, s kým si naši politici padají do náruče. Myslím, že si můžeme vzít poučení z příkladu, koho bere náš president do presidentského klubu a koho neberou mezi sebe bývalí političtí vězni do své Konfederace. Ač je to politicky nesouměřitelné, mravní souvislost to má. ZÁPADNÍ PANIKA? Pokud se NATO rozšíří na východ a umístí v Cechách své jaderné rakety, jednoduše je zničíme, prohlásil na tiskové konferenci opilý ministr jaderné energetiky Ruské federace Viktor Michajlov. Respekt 3.3.1996 Návrat k socialistické ekonomii není Zju- ganovovým cílem, ale je to přirozený historický proces. 21. století je stoletím socializace světové ekonomie. Igor Bratiščev, vedoucí plánovacího ekonomického oddělení Komunistické strany Ruska, New York Times 22.3.1996 Západní panika, kdo z komunistů nebo nekomunistň bude zyolen presidentem, je bláhová, protože všichni kandidáti, kteří mají reálnou naději na zvolení, jsou svého druhu komunisti. Bud’ jsou „bývalí komunisti“, kteří toliko předstírají, že jsou antikomunisti, nebo skuteční antikomunisti, kteří, aby byli zvoleni, předstírají, že jsou komunisti. Jevgenij Jevtušenko, Los Angeles Times 31.3.1996 Stará žena vleče z obchodu velikou nákupní tašku s mýdlem, konservami a zeleninovými semínky: „Co to vlečete, paní?“, ptá se sousedka. „Proč to všechno nakupujete?“ „Komunisti se vrací! Copak jste to neslyšela?“ Sousedka vrtí hlavou. Přece nemusí komunisty volit, když si myslí, že to bude zase znamenat novou éru nedostatku. Ale stará Žena namítá: „Nojo, ale já chci laciný chleba a lepší pensi. “ Vtip, který dokonale obráží současné ruské obavy a strach. „Nestačíme zvládal všechny telefony od lidí, kteří opustili stranu a teď se chtějí vrátit,“ říká Viktor Sochilin, komunistický referent pro členskou základnu v novgorodském kraji severozápadně od Moskvy. „Každý najednou chce být členem. Chce být aktivní a pomáhat nám. Bereme je v úvahu, ale jsme velmi opatrní s vydáváním stranických legitimací. “ Michael Specter: „Mnoho Rusů se chystá na útěk ze strachu z komunistů“, New York Times 15.4.1996 Volební horečka v Praze asi nevystoupí v květnu do vysokých teplot, ale přesto nám může být horko, až se dovíme, jak dopadly červnové volby v Rusku. A nejen v Praze, ale také ve Washingtonu začne být horko, jestli se nepodaří Jelcinovi porazit v druhém kole presidentských voleb komunistu Zju- ganova. (Moje zbožné přání: Kéž by outsider demokrat Jablonskij všechny překvapil a dostal se v prvním kole voleb aspoň na druhé místo! Jistě by měl větší naději na zvolení než Jelcin.) Takový debakl se totiž projeví i na volebních šancích presidenta Clintona v listopadu. Až dosud se volební kampaň v USA vyžívá na domácích tématech a o zahraniční politice stále není nic slyšet. Ani expresní dubnová cesta presidenta Clintona kolem světa nepřinesla změnu. Není divu. Jeho iniciativa v Koreji -kde si severokorejští vojáci dělají legraci z demilitarizovaného pásma, provokují a volně se tam špacírují, kdy se jim zachce - aby Čína se Severní Koreou přisedla k mírovému stolu s USA a Jižní Koreou, je pošetilá. V Pekingu je jasno, že Clinton se pokouší o čínské obklíčení snad jen proto, aby ukázal, že nemusí pokračovat v Bushově pro- čínské politice, a tak nebudou přihrávat na Clintonovo znovuzvolení. Co Clinton vyjednal v Tokiu asi málokdo ví, protože toho bylo málo. A v Moskvě byl president jen proto, aby vyhověl ruskému komplexu méněcennosti. Jeho slet s hlavami států z Evropy a Kanady měl jediný účel: pozvednout před volbami v očích ruského lidu prestiž moskevského cara Jelcina. Což vzhledem ke stále probíhajícím jatkám v Čečensku je asi nad lidské síly. Clintonův obraz světového státníka ještě více pohasl, když nové násilí propuklo v Israeli a v Libanonu a státní sekretář Christopher musel z Moskvy nakvap odletět hasit do Jerusalému a Damašku, kde se dočkal neuctivého jednání od syrského presidenta Asada. Jak to zatím dopadlo, je známo, ale jestli to v israelských volbách zachrání Perezovu vládu a tím i celou mírovou iniciativu na Středním východě, je otazník. A tak se president po návratu do Washingtonu vrátil zase ke své počínající volební kampani a šel na brigádu uklízet v parku. To ____ dělá lidem dobře, když vidí, jak politici dělají rukama. A Bili Clinton to s lidmi umí. Proto také podepsal se sedmiměsíčním zpožděním rozpočet a prohlásil to za svoje vítězství, i když to formálně splňuje všechny podmínky, které měli republikáni. Kdo sleduje všechny ty šarvátky mezi Clintonem a republikány, nestačí se divit, co lze překroutit. Zatím v rámci této volební předehry protikandidát Dole je na tom uboze a podle výzkumů jeho naděje stále více klesají. Ale teprve až v listopadu bude na místě spekulovat, jak to bude se světem dále dopadat. Nás ovšem nejvíce zajímá Rusko a jeho vliv na další průběh integrace Evropy. I když je možné, že USA s ruským dovolením, aby se NATO o pár států rozšířilo, Clintonova politika nikdy nebude znamenat pro střední Evropu klid na východní frontě. To, zdá se, pochopil i president Havel, když ve svém projevu v Litvě mluvil o tom, jak váhání s rozšířením NATO vzbudilo v Rusku myšlenku na to, že vlastně mají taky do toho co mluvit. A také toho plně využívají. Škoda, že to president neřekl dříve, třeba když byli v Praze s Clintonem a Hrabalem u Tygra na pivu. Jistě by si toho byl svět více povšiml než dnes, kdy to opravdu vypadá jako pláč do piva. Je zneklidňující pozorovat, jak se evropská problematika dostává stále více na periferii zájmů světových sil. Jak minula příležitost. Nevíme, jestli nakonec se octneme v NATO a v Evropské unii. Snad ano, ale co to nakonec bude znamenat? Pokud to bude odviset na výsledcích letošních amerických voleb, nezdá se, že by si kdokoli z toho v USA dělal těžkou hlavu. 30. dubna 1996 ■ RADEK KUČERA POLYGON 3/1996 11 [pageend13]Vzpomínka na Karla Kryla JOSEF FOUSEK Dvacátý první srpen 1968. Bratříček přišel do naší země v noci po zuby ozbrojen. Na Václavském náměstí zmrtvěly otisky pásů tanků. Nastalo období okupace, které bylo mocnými nazýváno konzolidací. Vzpomínka na Jana Palacha pálila v srdci. Zelené uniformy se zabydlely v lesích. Dočasně na dobu neurčitou. Prší a venku setmělo Beránka vlku se zachtělo Bratříčku, zavírej vrátka Ubíhaly měsíce a píseň Karla Kryla se pomalu začala ztrácet s postupující normalizací do normální poroby. Soudružka Cenzura hlídala své stádo. Karel Kryl opustil pódia československých měst a spolu s tisíci těch, kteří nechtěli sloužit a poslouchat atamana v rubášce a jeho nohsledy, odešel za hranice. Jeho hlas se k nám vracel ze stanice Rádio Svobodná Evropa. Za doprovodu ruši- ček jsme chytali naději. Umlkl zpěv Marty Kubišové, vytrácela se píseň Jdi domů, Ivane, trampové zpívali v hospodách a u ohňů o dalekém Západě a iluze se rozbíjely o dráty na hranici. Ze „socialismu s lidskou tváří" zůstaly anekdoty a Grečkova „freska“ kulometných jizev na Národním muzeu. A z dálky zněla Krylogie - vyprávění a básně, molová kytara. Ač je to jenom dvě stě kilometrů, nebo ještě blíže, a zbývá už jen duše k proclení, na politickém barometru setrvalá níže a dokud trvá, svět se nezmění. (K. K., Martina) 17. listopad 1989 - Statisíce zářících očí, trikolóry. Naděje se proměnila ve skutek. Začali jsme ochutnávat svobodu zbavenou strachu. Rebel Karel Kryl se vracel domů. Zpíval a stále říkal: Jsem Čechoslovák a zpívám v Československu. Rozhlížel se a v jeho tvorbě se objevoval prvek nové kritiky. Demokracie rozkvétá byť s kosmetickou vadou Ti, kteří kradli po léta, dnes dvojnásobně kradou, ti, kdo nás léta týrali, nás vyhazují z práce - - a z těch, kdo pravdu zpívali, dnes nadělali zrádce. (K. K., Demokracie) Mnozí, kteří se v zrcadle poznávali, začali v novinách ostouzet a volat: „Sbal si kytaru a táhni zpátky za hranice.“ Karel Kryl: ,Jazykem lze zabít mnohem spolehlivěji než čímkoli jiným - ale musí se to umět. Takoví lidé se buď likvidují, nebo přeplácejí. Hus i Havlíček, oba doplatili na schopnost přesně pojmenovat myšlenky.“ Teprve po Krylově návratu z exilu jsem začal více vnímat jeho duši a to, co mně dříve unikalo, mi začalo být niterně blízké. 21. listopadu 1993 v Českém rozhlasu říkal Zděnek Vrba posluchačům „Nočního proudu“: „Před týdnem tady v tom křesle, kde sedíš ty, Josefe, seděl Karel Kryl a říkal: Nedá se nic dělat, kontrola je nutná!“-Zděnek pustil na mé přání Krylovu píseň „Maškary“, bylo po půlnoci, ve studiu vládlo zvláštní ticho. Nevěděli jsme, že budeme za tři měsíce se Zdeňkem Vrbou opět sedět v tomtéž čase a vzpomínat na básníka, kterého si Velký šéf zavolal k sobě. **************** Ve švýcarském Wettingenu u Zůrichu jsem se poprvé setkal s Karlem Krylem na koncertu pro krajany, kam jsem byl pozván společně s Bohdanem Mikoláškem, Jarkem Nohavicou, Josefem Streichelem a Karlem Krylem. Stáli jsme venku v tiché ulici. Karel měl na zídce postavené pivo a já upíjel povoleného panáka Williamse, neboli hruško vice. Z dálky jsme slyšeli Bohdana Miko- láška. Zpíval svou písničku „Dům, kde bydlí láska“. Moje žena Jarmila se dívala vzhůru na oblohu plnou hvězd. „Jsou tu hvězdy stejný jako u nás,“ řekl jsem tiše. Karel natáhl kouř z dlouhé špičky a s úsměvem se obrátil na Jarmilu: „Jó jsou! Jenom nebe je jiný!" Odjížděli jsme po půlnoci s Natálií Čechovou na Zurich. Myslel jsem na Krylova slova při loučení. „Tak se měj, Fousku, a na ten infarkt nemysli. To nic není.“ Nevěděl jsem, že jej vidím naposledy 12 POLYGON 3/1996 [pageend14]a on nevěděl, že právě infarkt, který mne v roce 1987 téměř skolil v Kroměříži, kde se on narodil, bude jeho osudem. Třetího března 1994 se Krylovo srdce zastavilo. V noci ve vysílání českého rozhlasu Radiožumál Praha v pořadu „Noční proud“ zazněla píseň Andělé, kterou jsme udělali s Petrem Spáleným. Zděnek Vrba ji zahrál jako vzpomínku na zesnulého půlkacíře Kryla. Jsou křehká srdce básníků Auta třpytí se deštěm Vítr se courá ulicí Pán Bůh se na nás hněvá Zemřel Karel Kryl Půlkacíř rebel vyhnanec Zklamání bolí A venku řádí běsi Návrat domů a zavřený dům Bratříčku zavírej vrátka Ztráta je štemplem potvrzena Je třetí březen 1994 V Čechách prší lhostejnost S kytarou do ráje andělů (Josef Fousek, Radiožumál Praha, duben 1994) V den Krylova pohřbu, 11. dubna 1994, den před mými pětapadesátými narozeninami, jsem šel do OUNZu, kde „přeměřili“ lékaři mé srdce, pod jazykem nitroglycerin a u svaté Markéty plakaly zvony. Jet do Prahy na pohřeb jsem nenašel sílu. Na tom pohřbu bylo i mnoho těch, pro které Kryl nikdy nezpíval. Napadlo mne, že se utrápil. Čekal, že to bude jiné a ono to zůstalo stejné. 20. srpna 1994, v předvečer výročí vpádu internacionální pomoci do naší vlasti, jsem stál na pódiu maličkého sálu v Torontu v Masaryktownu, kde Kryl mnohokrát koncertoval. Věnoval jsem svůj večer jeho památce. Při každém setkání s krajany, v Kanadě, v USA, Evropě, Austrálii, jsem se setkával s těmi, pro které byl Karel Kryl kamarád a přítel. V Montréalu u Ládi Křivánka, v Kitcheneru u Jirky Formandla, v Chicagu u Édy Vedrala, na faře v Ciceru Karel Kryl spával při svých návštěvách v USA. V Sidney, v Kingstonu, v Melbourne, V Peterbo- roughu, všude zůstaly vzpomínky na člověka, který měl dobré srdce a moudrou hlavu. John Šrámek z Detroitu mně daroval Slovíčka, útlou, ale krásnou knížečku. Vydali ji Krylovi přátelé v exilu. „Tady jsme si povídali s Karlem, pili pivo z plechovek,“ vzpomínal Éda Vedral, šerif osady Dálava, „teď tu stojíme zase, Pepíku, na tom samým místě. Tenhle flek má čarodějnou moc, je jedinej v Chicagu.“ Poslouchám Martinu z kazety, kterou mně daroval v Austrálii můj kamarád Jirka Šimák, který ve svém studiu natočil mnohé Krylovy písně. Šimák byl i producentem Krylových koncertů u protinožců. „Minulý rok zklamání a smutek nad poměry nám vzal kamaráda. Bohem obdarovaného básníka a člověka Karla Kryla. Psal mi krátce před svou smrtí a nestačila jsem mu vyhubovat, vytrhnout ho z deprese. Udolali ho. Pane Fousku, šetřte se, básníků je třeba každému národu... Přijeďte do >Klokánie<. Básníkům vždy dveře otevřeny. Vaše Marcela Čechová - Queensland - Austrálie.“ Beru do rukou posvátně kopii dopisu s podpisem Karel Kryl, na konci s kvítkem u posledního písmene. Kopii dopisu mně daroval v Montréalu můj přítel Láďa Křivánek. „Chystám totiž zálet do USA a Kanady. Víza už mám. Máš dojem, že se někdo přijde podívat na staříka Kryla? ... Ostatně je mi 12. dubna padesát ... dnes už se zase oni smějí, já už v ČS ne, neboť kritizujú - a to nejde. - Kdo nejde s námi, jde proti nám ... bolševik převlékl kabát a močálem černým podél skal... Takže jsem teď podle >novin< klérofašistický židobolševik. Morami stavějí před sídlem českých králů Santa Klaus mrazivý zbyl ze sibiřských dědků, na schodech v závěji mrtvolky ideálů... My - živí neživí — chcem něco k snědku PF 1994 a veselé Velikonoce Křivánkům přeje Karel Kryl“ **************** Své střípky dojmů a vzpomínek zakončím veršem Karla Kryla z knížky „Slovíčka“, která vyšla v exilu v roce 1980. (Slovíčka, Karel Kryl - XIII.) Ne, nejsou návraty Vždyť všechny známé věci - od stromů před vraty až po kanára v kleci - jsou provždy ztraceny když jednou odešel jsi... S úctou k památce básníka Karla Kryla napsal Josef Fousek. Kladno, 11.2.1996. ■ Omluva Komentoval jsem v minulém Polygonu pražský televizní pořad, ve kterém dr. Felix Uhl konfrontoval Jiřího Pelikána. Zaujetí stanoviska se zdálo být jednoduché: jeden z politických vězňů versus jedna z hlásných trub totalitního systému téže nedobré epochy, pro mne a mou generaci také představitel toho, co nám doslova a bez náhrady ukradlo mládí. Neboť základním měřítkem našeho vztahu k světu musí být spravedlnost, považuji zde za nutné dodat následné: Felix Uhl se do vězení sám nepřivedl, touhou po svobodě lze vysvětlit vše, čemu tam podlehl a závazky, které tam tehdy přijal. Jen těžko omluvit oběti, a to i na životech, ke kterým dal svou službou totalitě možnost. Nevysvětlitelné a neomluvitelné je, že ve své nedobré službě pokračoval i potom, co byl ve svobodném světě. Pokud jde o konfrontaci s Jiřím Pelikánem, domnívám se, že „agent Bob“ překročil hranice vkusu a slušnosti tím, že vystupoval v televizi a mluvil o lidech bez svědomí... Jiří Pelikán se snažil po odchodu do ciziny svou nespornou vinu odčinit a totalitě způsobil mnohý bolehlav. Se službou totalitě se také rozešel. Pokud jde o můj komentář k předmětnému televiznímu pořadu, náleží mu moje omluva. Jan Beneš INZERÁT Na českém knižním trhu je nedostatek vhodné literatury, která varuje děti před drogami. Paní Paula Schultz z USA zajistila překlad vynikající knížky, vhodné pro ZDŠ. Má název „NENIČ SVÉ CHYTRÉ TĚLO“. Víme, co drogy dokáží a co se „řítí“ do České republiky. Proto se obracím na vás všechny, Čechy v celém světě i doma v republice: Staňte se sponzory budoucnosti českých dětí! Učitelé na ZDŠ jsou knihou nadšeni, ale knih je zatím žalostně málo. Pro práci se třídou je optimální počet 20 knížek, ale učitelé budou vděčni za každý výtisk. V USA je možno objednat knihu (US$3.00 vč. dodání na udanou ZDŠ) na adrese: Mrs. Paula Schultz, 2613 Willow Ave., Woodridge, IL, USA. Plaťte šekem nebo zašlete peníze v obálce. V České republice je cena 49,30 Kč/ks. Objednat můžete na adrese: Paní Daniela Sýkorová, SONUS PUBLISHING, Novodvorská 1097/126, 142 00 Praha 4. Tel. 02 6171 1233. Paní Sýkorová vám sdělí vhodnou formu dodání a zaplacení. POLYGON 3/1996 13 [pageend15]JOSEF KOLÁČEK Od Bílých Karpat na západ... I čeští novináři, jindy zoufale neinformovaní, povrchní až lhostejní k problémům katolické církve, zavětřili. Dosavadní vikář řeckokatolické církve v Praze, vladyka Ivan Ljavinec, tedy zástupce prešovského řeckokatolického biskupa Jána Hirky, byl 30. března vysvěcen na biskupa „pod podmínkou“. Tato nezvyklá, až soudnická formulace vykřesala jiskru zájmu. Tak byla příležitost připomenout podrobnosti z dob totalitního režimu, protože život biskupa Lja- vince je jimi hluboce poznamenán. Zažil nucené sloučení řeckokatolické církve s pravoslavnou církví - bohunelibé dílo KSČ -, několik let strávil ve vězení, po propuštění na svobodu působil v podzemní církvi, byl tajně vysvěcen na biskupa Felixem M. Davídkem. Protože ale „Normy pro řešení situace podzemní církve“, schválené r. 1992 Svatým Otcem a vydané Kongregací pro nauku víry (jejím prefektem je kardinál Ratzinger) pokládají tato biskupská svěcení za pochybně platná, bylo nutno kvůli naprosté jistotě o svěcení přistoupit ke zmíněnému „svěcení pod podmínkou“, a to v kostele sv. Klimenta v Římě, kde byl pochován svátý Cyril, jeden ze slovanských věrozvěstů. Již na podzim minulého roku si evropští novináři podávali „pochoutku“ - katolickou kněžku, dokonce generální vikář- ku biskupa podzemní církve Davidka, Ludmilu Javorovou. O živení této „pokrokové“ linie se občasnými prohlášeními a cestami do zahraničí stará pan Fridolín Zahradník, ženatý muž, kterému týž biskup Davídek udělil biskupské svěcení pro řeckokatolickou církev. Protože ale znalosti kanonického práva a církevních dějin nejsou silnou stránkou novinářů ani televizních redaktorů, má bujná fantazie pravé hody. Už zmíněný dokument, zaslaný v létě 1992 všem nunciaturám, hovoří o tzv. mexických fakultách, tj. o rozsáhlých pravomocích daných mexickým biskupům „pro tempore“ - to znamená na dobu krvavého pronásledování církve v Mexiku ve 20. a 30. létech tohoto století. Tyto pravomoci však neplatily natrvalo a obecně. Také za druhé světové války dal Pius XII. zvláštní pravomoci „ex tunc pro tunc“, což znamená jen pro ten čas, nunciům v zemích postižených válečným konfliktem, kde hrozilo, že bude zamezen styk se Svatým stolcem. V poválečné době některé „lidově-demokratické“ (pro mladé čtenáře: komunisty ovládané) země přerušily nejen diplomatické styky s Vatikánem, ale bránily jakémukoliv styku biskupů i kněží se Svatým stolcem, a proto zvláštní pravomoci dané za války některým nunciům byly za těchto poměrů útlaku a pronásledování vztaženy i na diecézni biskupy zmíněných zemí. Podle nich mohli tajně jmenovat dva kněze a vybavit je kompetencí, aby mohli postupně nahradit biskupa v případě, že by mu bylo zabráněno působit a že by nemohl být řádně, tj. svobodně a bez nátlaku politické moci zvolen kapitulní vikář. Tito kněží však neměli všechny pravomoci související s biskupským svěcením. Nepředvídalo se, že by jmenovali nové biskupy. A tyto pravomoci pak byly odvolány. I u nás se poměry nevyvíjely tak hrozivě, jak se zpočátku zdálo. Nedošlo ke krvavému pronásledování a církvi bylo umožněno žít „zkomírajícím způsobem“. Záměr byl: postupné vymření kněží a odumření katolíků. Rozhodujícím okamžikem a jakousi odpovědí na útlak v padesátých létech bylo rozhodnutí Pia XII. v roce 1954 pověřit provinciála jezuitů na Slovensku, aby po poradě s nějakou významnou osobností tamní církve vybral jednoho vhodného kněze a dal ho vysvětit na biskupa. A kdyby byl jeden ze dvou tehdejších biskupů na Slovensku zcela omezen ve své činnosti, měl být výše uvedeným způsobem vybrán další kněz a vysvěcen na biskupa. Tímto jasně definovaným způsobem se chtělo zajistit, aby byla stále otevřená možnost plného života církve, jehož ohniskem i hlavou je právě biskup. Když po roce 1989 církev opět mohla svobodně žít a rozvíjet se bez „státního dozoru“, byla v Římě otevřena „mezire- sortní“ komise, a ta zjistila, že instrukce z roku 1954 nebyly užity takovým způsobem a v takových mezích, v jakých byly dány. Pavel VI. se sice snažil zastavit lavinu svěcení tajného biskupa Davidka, ale mamě. Kardinál Vlk v nedávném interview uvádí čísla: V celé tehdejší republice bylo tajně vysvěceno asi 250 kněží, 28 biskupů, z nich čtyři jsou ženatí, sedm z nich už je „na pravdě Boží“. Celkem objektivně o této „podzemní církvi“ píší Petr Fiala a Jiří Hanuš v knize „Koinótés, Felix M. Davídek a skrytá církev“, která vyšla v roce 1994. V ní se novináři i každý, koho tyhle otázky zajímají, může dovědět, jak to tehdy bylo, včetně všelijakých stínů. Je to náramně zajímavá a poučná četba. Kam se podělo těch 250 tajně svěcených kněží? Těch asi 40 celibátních kněží se zařadilo do normální duchovní správy. Většina těch, kteří byli svěceni biskupem Davídkem, byla vysvěcena „pod podmínkou“, stejně jako nyní mons. Ljavinec. V Čechách se nezapojili do diecézni duchovní správy dva tajně svěcení kněží z Davídkova okruhu a na Moravě 16. Tato kapitola života katolické církve z časů diskriminace v době Husákovy normalizace zůstává ještě otevřená. na východ... Stále jasněji se rýsují postavy a zápletky velkého dramatu. Jde o zásadní věc: Bude Slovensko státem vybudovaným na právu a spravedlnosti, na morálních a etických základech, nebo se vrátí na úroveň totalitního státu, až příliš se podobaj ícího komunistické „zářivé budoucnosti lidstva“. Slovenští biskupové (ne všichni) vydali prohlášení k nešťastnému vládnímu návrhu zákona ze dne 8.3.1996. Obrací se svým naléháním ba zapřísaháním na vládu Slovenské republiky, na sněmovnu a celý národ. Mimo jiné píší: „S velkou starostí a znepokojením jsme přijali vládní návrh zákona NR SR ze dne 8.3.1996, kterým se mění a doplňuje trestní zákon. V tomto návrhu jsou §91 - §98 srovnatelné se zákonem č. 231 z roku 1948, na jehož základě byly statisíce nevinných lidí odsouzeny, vězněny a týrány i umučeny. Nejnebezpečnější jsou §92a a §92b, kde se praví: >Kdo v úmyslu rozvrátit ústavní zřízení... < Ptáme se: jak je možné dokázat úmysl? Snad vynucením? Toto se přece dělo při všech vykonstruovaných procesech v padesátých létech! V takto koncipovaném návrhu zákona vidíme zneužití tohoto zákona. To nás nesmírně znepokojuje, protože to může vést k nastolení totalitního režimu. “ „Vatikanisté“ (novináři velkých deníků, kteří píší na základě informací tiskového sálu Svatého stolce) ihned poukazovali na rozdělení ve slovenské biskupské konferenci. Prohlášení „odvážně“ pode- psali středo- a východoslovenští biskupové: košický arcibiskup Alois Tkáč i jeho pomocný biskup Bernard Bober, spišský biskup František Tondra i jeho pomocný biskup Andrej Imrich, banskobystrický biskup a hlavní terč tajné služby SIS František Tondra i jeho pomocný biskup Peter Dubovský, rožňavský biskup Eduard Kojnok, z Prešova jen pomocný biskup Milan Chautur. Sídelní řeckokatolický biskup Ján Hirka není 14 POLYGON 3/1996 [pageend16]mezi podepsanými. Není tam ani kardinál Ján Korec, i když později přišla zpráva, že dodatečně připojil svůj podpis. Není tam nikdo z Trnavy, ani arcibiskup Sokol ani jeho pomocní biskupové Hrušovský a Filo. Mezi pozorovateli převládá názor, že politická moc na Slovensku využije toto rozdělení mezi slovenskými biskupy podle osvědčené taktiky „chválit a odměňovat hodné, vlastenecké biskupy a rozpoutat tiskové i policejní kampaně proti neposlušným a zrádcům“. Vždyť se také odvážili apelovat na poslance s nehoráznou otevřeností: „ Odhlasováním tohoto návrhu zákona, jmenovitě §91 - §98, které jsou srovnatelné se zákonem č. 231 z roku 1948, na sebe berete odpovědnost před Bohem, národem i před celými dějinami za všechny zločiny, které se na základě tohoto zákona mohou v budoucnu páchat. " A nejen to! Vyzývají i policejní sbor, prokurátory a soudce: „Realizováním tohoto návrhu zákona by se policejní sbor, prokurátoři a soudcové zařadili do zástupu zločinců totality, kteří způsobili morální a fyzickou újmu statisícům nevinných lidí našeho národa. Musíme zde připomenout Norimberský proces. Tam se policisté, prokurátoři a soudcové odvolávali na platný říšský zákon, podle kterého soudili a vynášeli rozsudky. Norimberský soud tehdy jasně definoval: Nespravedlivý a krutý zákon nesmí výkonné složky státu realizovat ani tehdy, když by za to utrpěly těžkou tělesnou nebo finanční újmu, jinak jsou spoluvinné na spáchaných zločinech. Pro policejní sbor a soudnictví je nepřípustná ztráta nezávislosti. Tento stav trval u nás čtyřicet let, když policejní sbor a soudnictví byly nástrojem jedné politické strany a pod jejím nátlakem musely šlapat po svém vlastním svědomí. Zdá se, že nejsme schopni ani dnes se zbavit tohoto problému. “ I jejich apel na věřící bude hravě ohodnocen jako štvaní: „Vyzýváme vás, abyste se nedali zmýlit ani falešnými ideologiemi moci, ani falešnými proroky, ani ideologií liberalismu, materialismu, vidinou rychlého zbohatnutí, ani ideovými proudy, které tvrdí, že člověk může dělat všechno, co chce. Pro člověka je nejdůležitější dělat to, co je mravně dobré, spravedlivé a co slouží společnému dobru... Nejhlubší motivací naší služby je víra ve zmrtvýchvstalého Krista a víra ve věčný život. “ Je více důvodů k hrdé radosti nebo k úzkostným obavám při pohledu na poměry „Od Bílých Karpat na západ a na východ“? Řím 15. dubna 1996 I LISTY - dvouměsíčník pro politickou kulturu a občanský dialog - jsou nyní vydávány v Praze, mají však dlouholetou exilovou minulost. Je to periodikum levicových intelektuálů. Má-li se zde jednat také o občanský dialog, tak postrádáme něco, co by ten dialog umožňovalo: dopisy čtenářů. OTAKAR ZOUFALÝ Vydavatel „LISTŮ“ Jiří Pelikán uvádí v čísle 2/96 pod názvem „V co jsme věřili“ svou politickou zpověď. Dočkáme se asi i pokračování, po zpovědi bývá rozhřešení a pak následuje pokání. Pelikán vyrůstal v první Československé republice, sám udává její „hlavní hodnoty - parlamentní demokracii a svobodu“. Je možné uznávat tyto hodnoty a přitom zastávat politický směr, který je chce zničit? Proti demokracii a svobodě stojí diktatura, lhostejno jaká, v tomto případě rudá. Diktatura nikdy nemůže mít morální kredit, nemůže ho ani nabýt ani ztratit, protože základní lidské právo svou ideologií neguje. „Vítězný únor 1948“ je porážka demokracie, ale není to vítězství levice nad pravicí, pravice (a částečně demokracie) byla zlikvidována již při Benešově návratu z Moskvy. Líbivými hesly, svalnatými frázemi a demagogií je možné získat primitiva; myslící člověk při svém rozhodování vidí napřed minulost té které ideologie, než se pro ni rozhodne, protože bez minulosti není budoucnosti. Nevidět krvavý začátek této diktatury vyvražděním celé carské rodiny včetně dětí, nevidět likvidaci dvanácti milionů zemědělců a později dokonce čtyřiceti až šedesáti milionů lidí? To nebylo možné nevidět! Nesmíme zapomínat hrůzy holocaustu, likvidaci milionů v plynových komorách. Komunisté nebyli humánnější, když svoje oběti likvidovali hladem, klacky a na šibenicích. Akceptovat jakoukoli diktaturu je neslučitelné se smýšlením demokrata. V prvním odstavci svého článku píše Jiří Pelikán o zradě západních spojenců a o následující nacistické okupaci. Zapomíná (vědomě?) na stejnou zradu Sovětského svazu, který při mnichovské tragedii ani brvou nehnul, později dokonce s Hitlerem podepsal pakt a ještě později zavřel do koncentračních táborů ty Čechoslováky, kteří šli bojovat proti nacistům. Říkáním polopravd zamlčujeme a zamlžujeme něco, co je nám dobře známé, zkreslujeme historii. Každý spoluvytváří svůj osud: byla tragedie našeho státu a národa vždy zaviněna někým jiným? Mluvíme-li o zradě západních spojenců, pak musíme dodat, že jsme si tuto zradu sami objednali. Francouzský ministerský předseda Daladier by si nemohl dovolit prohlásit novinářům již před Mnichovem: „Mám právo prolévat francouzskou krev při hájení území, jichž sám Beneš je ochoten se vzdát?“ Nikdo asi nezpochybní věhlas Ferdinanda Peroutky, a ten uvádí v „Muži přítomnosti“ (str.129): „Beneš má těžkou posici pro Mnichov, jako by tu bylo nějaké tajemství, jako by se bál, že něco vyjde ven; to prý na něm leží jako můra; snad žádal Anglii a Francii o rázné ultimatum, aby to mohl doma prosadit.“ Tato okolnost je Jiřímu Pelikánovi známa stejně, jako vše kolem Nečasový mise z příkazu dr. Beneše. Čtenářům Rudého práva - a tím bez sebemenších pochyb Pelikán byl - byl znám článek V. Vrabce ze 16. září 1958 s nadpisem „Zrada se začala naplňovat“. Doslovné znění o této misi uveřejnil později Jona- than Zorách, materiál je uložen v Hoove- rově institutu. Při znalosti těchto materiálů můžeme sice dál psát o zradě západních spojenců, ale musíme dodat, že jsme si sami tu zradu objednali. Často zdůrazňované „svobodné poválečné volby“ byly skutečně svobodné? Polovina politických stran byla při nich zakázána, takže to byla značně zmrzačená svoboda. Parlament, který byl po válce nadekretován, neměl s kontinuitou Československa, na kterou se často odvoláváme, naprosto nic společného. Původní předválečný, skutečně demokraticky zvolený parlament se do svých sněmovních křesel nikdy nesměl vrátit. Uvádí-li se, že se v osvobozené republice věřilo „na pluralitní a demokratickou společnost“, musíme doplnit, že tato svoboda platila výhradně pro levici, representovanou tak zvanou Národní frontou. Právní řád demokratického státu by nemohl vyškolit a ilegálně vyzbrojit teroristické oddíly Lidových milicí ve službách jedné politické strany. Co se týče politických procesů, byly to nejdříve a především procesy s nekomunisty, které levice ráda zapomíná. Vzájemné likviPOLYGON 3/1996 15 [pageend17]dování komunistů bylo jen plněním sloganu „Sovětský svaz náš vzor“ a muselo být zakalkulováno s přijetím komunistické ideologie. Hrůzu „Parlamentních čistek v Moskvě“ líčí např. Werner Schan- dorf ve své knize právě s tímto titulkem. Komunističtí intelektuálové znali tyto čistky charakterizující diktaturu proletariátu od roku 1917. Jen do roku 1960 bylo popraveno devět sovětských ministrů vnitra. Proces s Kameněvem a Zino- věvem v roce 1936 končil popravou šestnácti soudruhů. Rok nato bylo pověšeno sedmnáct vedoucích partajních funkcionářů (Radek a spol.). Hned nato 18 pověšených, mezi nimi i předseda vlády Alexej Rybalkov a Bucharin. Znovu cituji Peroutku (Přítomnost ze 3. února 1937): „ ... dva předsedové třetí internacionály, kteří Rudému právu a celé naší komunistické straně přikazovali do všech podrobností, co mají dělat, byli nejhoršími zrádci a agenti fašismu, špioni a vrahové. Vy tedy, páni komunisté, jste u nás patnáct let proti naší vládě, proti našemu státu dělali tu politiku, kterou vám přikazovali tito agenti fašismu, tato odporná individua, tito banditi, jak sami pravíte.“ To jistě znal Jiří Pelikán a to už se mohl začít učit svou výpověď, kterou pak přednášel při svém procesu Rudolf Slánský i ostatní s ním tehdy souzení. Jak strašná krátkozrakost, jak smutná tragedie. Italský komunista Ignazio Silone, který se po těch procesech se stranou rozešel, uvádí: „To, čeho především potřebujeme, je jiný způsob, jak se dívat na život a na lidi. Stali bychom se, milí přátelé, sami fašisty - totiž rudými fašisty.“ Dlouholetému poslanci Evropského parlamentu za italskou socialistickou stranu, Jiřímu Pelikánovi, je Silone jistě znám. To vše komunistickým intelektuálům nestačilo, k jejich „procitnutí“ přispívá až rozchod s Jugoslávií, potlačení dělnických manifestací v Berlíně a utopení maďarské revoluce v krvi. To procitnutí přichází velmi pozdě, to už jsou u nás dávno přeplněné věznice a koncentrační tábory na Jáchymovsku, Příbramsku a všude jinde. Občas vidíme jen změnu taktiky a „Pražské jaro“ se stává jen mocenským bojem. Ztráta „morálního kreditu“ musela přijít stejně jako „bratrská pomoc“. Na pomoc jedněm komunistům proti druhým komunistům přišli třetí komunisté. „Zvrácená praxe“ (Pelikán) nevzniká až v posledních letech před rozpadem komunistických centrál, ta začíná už se zrodem leninsko-stalinistické ideologie. Ten, kdo se objevil na scéně, byl právě ten dobrý (dnešní „lídři“ komunistické levice Grebeníček, Zdeněk Mlynář, Štěpán) a ti včerejší, odcházející, byli více či méně darebáky, kteří zavinili všechno to svinstvo, hrůzu, bídu a krev. Dědictvím po levici byla morální i hospodářská devastace. Ani jeden z jejich dnešních representantů se nepostavil za odškodnění křivd spáchaných minulým režimem. Vrátit léta utrpení, rozvrácení a pronásledování celých rodin není proveditelné, u majetkových záležitostí ta možnost je, ale není znám jediný případ, kdy by přišel komunista a řekl, že se stal překupníkem kradeného, že se omlouvá a vrací majetek tomu, kdo byl nyní rehabilitován. Bylo mnoho „legálních“ způsobů krádeží - od znárodnění až po likvidaci majetku politických protivníků - a ti, kteří se tohoto majetku zmocnili, byli a jsou přesvědčeni, že je to nyní jejich „na věčné časy a nikdy jinak“. Bylo by neupřímné zakončit tuto úvahu a nezmínit se o něčem, s čím se jméno Jiřího Pelikána často spojuje. Mluví se o tom, že právě on se vysoce angažoval ve vyhazování jinak smýšlejících vysokoškoláků z universit po „vítězném únoru“ a o jeho ne právě chvályhodné roli při protistudentských demonstracích brněnských zbrojováků 6. února 1946. Nechci vznášet žádná obvinění, ale mělo by se zde vnésti jasno. Házet na někoho špínu je lehké a často jsou odsuzováni nevinní. A tak „audiatur et altera pars“. V dobách exilu Jiří Pelikán působil v tom smyslu, aby se do naší vlasti vrátily zásady demokracie a svobody. V různých táborech to bylo a je spojeno s různými představami. Ale to je právě demokracie. ■ Z dějin socialismu v Československu - část XIV. (dokončení) Rozchod aneb Kterak přímo blaženě zraditi tábor míru ROBERT F. LAMBERG Komu se u nás nelíbí, ten ať si jde! My ale postavíme na hranice stráž, aby se ti zrádci již nemohli vrátit! Antonín Zápotocký Nevěřil jsem svým očím: Za hlavním vchodem do budovy ministerstva financí, na černé tabuli v přízemí vlevo, hlásal lísteček: „Kdo se chce účastnit zájezdu do Vídně 9. až 12. března 1957, ať se přihlásí u s.....dveře č....“ Nepamatuji si už příslušné jméno; v paměti mi jen uvízlo, že se nejednalo o žádného kádrováka, nýbrž o normálního zaměstnance rozpočtového odboru, který zájezd do kapitalistické a eo ipso nepřátelské ciziny organizoval. Byl studený leden 1957 a já se okamžitě přihlásil a vepsal do listiny zájezdových zájemců i manželku. Již na druhý den mi řekli, že se zájezd koná bez rodinných příslušníků a že se o dalším doyím později. Ze manželku ze seznamu vyškrtli, mi bylo spíše lhostejné, jelikož jsem věděl předem, že i mne vyškrtnou. Chtěl jsem se jenom dovědět, kdo mne vyškrtne a jak vyškrtnutí zdůvodní. Proto také moje Věra nesouhlasila, že jsem přihlásil nejen sebe, ale i ji: „Zbytečně na nás upozorňuješ! Přece víš dobře, že nás nikdy nikam nepustí, leda snad tak do Pešti - a i to s potížemi.“ Měla samozřejmě pravdu, ale já jsem si nechtěl sám vyčítat pasivitu. Dohromady jsem nic neriskoval a psychicky jsem již neměl nic co ztratit: Byl jsem na konci; věděl jsem, že se můj život stal nesnesitelným a že musím najít nějaké východisko pro sebe i ženu. Krátce před plánovaným odjezdem mě vedoucí zájezdu zavolal. Neoznámil mi však očekávané vyškrtnutí ze seznamu, nýbrž jen sdělil, kolik třídenní autobusový zájezd na společný pas stojí a že se příslušný obnos musí zaplatit do dvou dnů... Až po zvednutí hraniční závory někde za Znojmem a vstupu rakouských celníků do obstarožního autobusu ČSAD jsem si uvědomil, že jsem poprvé po dlouhých letech na svobodě. Dvaasedmdesát hodin Vídně s neony, auty, elegantní Kärtner- strasse, v ČSR zakázanými knihami a jazzem uplynulo jako v horečném snu, 16 POLYGON 3/1996 [pageend18]o to tím spíše, že jsem vyhledal Petra Schmida, vídeňského kamaráda z nacistických let, strávených spolu v Piešťanech. Peter se mezitím stal úspěšným obchodníkem a měl dobré styky s důležitými lokálními činiteli. Dlouhé hodiny jsme se radili, o přestávkách mezi poradami jsme šli na špacír po Ringstrasse a po Graben, zašli do kavárny, do hezké restaurace. Kamarád telefonoval různým relevantním osobám. Závěr: „ Umrlčí ztuhlost" by se při mé příští návštěvě dala lékařem uměle vyvolat. Přivolali by se svědci z československého konsulátu a požádalo by se, aby si „vdova“ přišla pro „mrtvého“... To vše zní dnes spíše neskutečně, tehdy ale byla tato fantasmagorie stéblem tonoucího, mlhavou útěchou při cestě zpátky. Okamžik, kdy za naším autobusem spadla znovu závora, byl hrozný, i když mne hřálo vědomí, že jsem svým „dobrovolným“ návratem do vězení, zvaného ČSR, šel jedinou morálně schůdnou cestou. Kromě toho ale také dala logika, že mě v budoucnu znovu pustí na Západ, když jsem se jednou už odtamtud vrátil. Ještě na jaře jsem proto „ze zdravotních důvodů“ - různé složité diagnosy i s příslušnými symptomy jsem si přivezl z Vídně - žádal na kádrovce povolení další cesty do Vídně. Kádrovka mne odkázala na ředitele podniku; ředitel Výzkumného ústavu ministerstva financí Julo Bráník mi podpis odmítl a nenechal mne na pochybách o tom, že mi byla v březnu povolena cesta do Rakouska jen díky jeho tehdejší nepřítomnosti v podniku. Nepovedl se mi ani další pokus, dostat se na svobodu přes NDR: Historický ústav ČSAV, pracoviště manželky, odmítl moji účast na kolektivním rekreačním zájezdu na ostrov Rügen, na který měla navázat návštěva enderáckého Historického ústavu v Berlíně. (Berlínská zeď tehdy ještě neexistovala.) Kalkulace mi nevycházely. Byl jsem zoufalstvím už blízký nepríčetnosti, když mi přítelkyně Blanka - dnes paní Křížková z Washingtonu, D.C. -, která tehdy pracovala v Čedoku, sdělila důvěrnou novinku: Její podnik připravil zájezd do Finska, hrozně drahý, ačkoliv měl trvat jen týden. Zájezdy na Západ byly v té době senzační novinkou, kterou se dověděl - zdá se - kromě kádrů jen ten, kdo měl někoho v Čedoku. V kanceláři na Příkopě mi nicméně beze všeho dali přihlášku na zájezd. Štěstí mi prozatím přálo: dva nutné podpisy - předsedy podnikového ROH a ředitele podniku - jsem dostal bez potíží. Odborář byl hodný pan účetní, kterému tu odborářskou funkci vnutili, a mně nepřející ředitel Bráník byl na delší dovolené. Na jeho místě pode- psal moji přihlášku bez velikého vyptávání administrativní ředitel ústavu Josef Vinš. Abych je oba uchlácholil a zabránil tomu, aby se řediteli svěřili o mých cestovních plánech po jeho návratu, jsem několik dní později oběma jaksi náhodně u kávy sdělil, že se zájezd nebude konat a že tudíž jejich podpis byl vlastně zbytečný. Manželka, kterou jsem na zájezd samozřejmě také přihlásil, to měla na svém pracovišti lehčí: odepření podpisů se tam bát nemusela. S přihláškou na zájezd jsme odevzdali po pěti fotografiích. Jaký bude další postup? Čedokáři se neradi svěřovali svým zákazníkům se všemi těmi tajemstvími, souvisícími s cestováním do „nepřátelské ciziny“. Přece ale jsem se dověděl, že se poletí s individuálními pasy a - to nejdůležitější - že nám tyto pasy vnitro vydá - na letišti, 21. října. A ti, kterým vnitro cestu nepovolí, kdy se o odmítnutí doví? Na to odpověď samozřejmě nebyla. Zato jsem byl po několika dnech vyzván dopisem, abych poštovní složenkou zaplatil zálohu ve výši 10% ceny zájezdu, pro nás dva 1500 Kčs, přesně tolik, kolik činil můj měsíční plat. Nepřikládal jsem žádnou důležitost tomu, že tento dopis jakož i dvě-tři další psaní technického rázu, která jsem v následujících týdnech od Čedoku dostal, byla adresována na Rudolfa Lamberga. Zřejmě nepozornost úřednice Čedoku. Čím více jsem se časově přibližoval plánovanému odjezdu, tím více stoupala moje nervozita. Zároveň mi dělala starosti i finanční stránka zájezdu. Úspory jsme neměli, dobrých šatů, které by se třeba daly prodat, málo. Ze zařízení jednopo- kojového bytu se daly z bezpečnostních důvodů zpeněžit jen menší předměty, jako žehlička či vysavač, ne však nábytek nebo koberec. (A přitom jsme samozřejmě neměli žádnou jistotu, že se nakonec do zájezdu dostaneme.) Svěřili jsme se se svými plány několika málo přátelům. Od nich se nám dostalo pomoci při opatrném prodeji těch pár svršků; sehnali nám peníze tím, že se sami zadlužili, a dokonce nás v posledních dnech živili, když jsme už ani neměli na jídlo. Zůstal jsem věčným dlužníkem těchto přátel: Aleny Po- kové, Jarmily Hrubešové a jejího manžela Jindřicha Černého, který po zániku komunismu byl několik let ředitelem Národního divadla. Několik dalších přátel pohltil čas... Někdy začátkem října, dva-tři týdny před plánovaným odletem, mne z Čedoku zavolali na pracoviště: Zájezd do Finska se konat nemůže - vynechalo mi srdce -, ale že místo toho se za identických podmínek organizuje zájezd do Norska. Nová přihláška se prý podat nemusí, přihlášení se automaticky přeřadí na Norsko, pokud tak chtějí. Jestli s tím souhlasíme? Nervozita mě udělala hloupě neobez- řetným: „Jistěže, to je v pořádku!“ Čedo- kářka na druhém konci drátu se podivila: „No počkejte, soudruhu, to se nechcete alespoň zeptat manželky?“ Nejraději bych si sám byl dal facku: „Ale jistěže, prozatím jsem samozřejmě mluvil jen ža sebe... Dám vám to vědět co nejrychleji.“ Takže se neutrální Finsko, které vydávalo uprchlíky z Východu (věděl jsem to a počítal buď s přihlášením se na izraelském vyslanectví v Helsinkách nebo s ilegálním překročením hranic do Švédska), vyměnilo za členský stát NATO, Norsko. Alespoň to bude jednodušší, pokud nás na tu nordickou výpravu pustí. Pokud nás pustí! & & & & & Nastaly poslední dny a vnitro nás stále ještě nevyřadilo ze zájezdu. „Rudolf Lamberg" dostal další dopis Čedoku: Pokud se přihlášení na zájezd do konce týdne nevyrozumí telegraficky o jiném, určuje se sraz všech účastníků v terminálu Československých aerolinií na náměstí Republiky v pondělí 21. října 1957 ve 14 hodin. Byly studené, deštivé říjnové dny a Prahou se šířila epidemie asijské chřipky. Na ministerstvu financí probíhal nábor na brigádu: cukrová řepa na polích mistrů vysokých sklizní čekala na svalnaté odborníky z resortu s. ministra Ďuriše. V sobotu ráno, 19. října, si mne zavolal s. Pěnkava, bolševik, kterému protiřečit nebylo radno: „Soudruhu, hledáme někoho z Výzkumného ústavu na týdenní řep- nou brigádu, počínaje pondělkem. Co ty na to?“ Přišlo mi to jak na zavolanou - a ještě budu mít i jundu: „Jistěže se účastním, alespoň se dostanu na čerstvý vzduch. A myslím také, že je naší povinností pomáhat výrobě, ať již ve fabrice nebo na polích!“ Pěnkava byl očividně překvapen: lidé zpravidla neukazovali mnoho nadšení, když je odkomandovali na brigádu, a rozhodně neodpovídali na výzvu čítankovým kecáním „nadšence“ jako tenkrát já. Soudruh vstal ze židle, slavnostně mi podal ruku a poděkoval jménem podniku. V pondělí ráno v osm hodin sraz brigádníků na Hlavním nádraží (a ve čtrnáct hodin sraz účastníků zájezdu do Norska v terminálu ČSA). Zajistil jsem se ještě pro strýčka Příhodu: „Víš, řádí chřipka a mne bolí trošinku v krku. Takže je možné, že bych onemocněl - to bych se tedy v pondělí nedostavil. Ale myslím, že dvěma-třemi frťany bacily zaženu, já jinak na nachlazení netrpím.“ Od Pěnkavy jsem šel rovnou před POLYGON 3/1996 17 [pageend19]vchod do budovy na Letenské, kam se dostavila Alena se zbytkem peněz, které mi scházely na zaplacení zájezdu. Na poště za rohem jsem vplatil 13.500 Kčs a uschoval ústřižek jako doklad pro Čedok při odletu v pondělí. Teoreticky bylo možné, že bychom telegram a zamítnutí účasti mohli dostat ještě v sobotu, vždyť se pracovalo do dvou odpoledne. Byl jsem tuto sobotu sám, manželka jela za rodinou na Táborsko na rozloučku beze slov (rodina nesměla vědět, že odcházíme). Přišel jsem až kolem 15. hodiny do bytu, napnutý, s bušícím srdcem - žádný telegram! Vzal jsem si knihu a četl - čas jako by se byl zastavil. Kolem 16. hodiny zvonili na dveře - nedostalo se mi dechu. Ve dveřích stál přítel Vladimír Kislinger, který o mých úmyslech věděl. Podíval se na mne - byl jsem prý bílý jako zeď - a hned uhodl: „Ty jedeš...!“ - „Ano, v pondělí. Vyber si, Vláďo, co chceš, z knih, kravat, nebo na co máš chuť.“ Kislinger se vrhl na knihovnu a začal pečlivě vybírat, když tu někdo zvonil. Byl to listonoš s telegramem pro „Rudolfa Lamberga“. Zavřel jsem za ním dveře, sedl si na židli a začal plakat. I Vladimír plakal; až po chvíli se vzchopil a, Skytaje, mne pobídl, abych alespoň telegram otevřel a přečetl obsah. Bylo to pro mne jasné a přes poněkud mlhavý styl jednoznačné: ZÁJEZD ODLOŽEN VYČKEJTE DALŠÍCH POKYNU ČEDOK. Vladimír, ale i Jindřich, Jarmila a Alena, které jsem týž večer vyhledal, nesdíleli můj názor: Podle nich se telegram nevztahoval na zamítnutí vnitrem, nýbrž na něco technického. Stejně myslela i Věra, když v neděli večer, po návratu, četla telegram. Každopádně jsme hned v pondělí ráno šli spolu na Čedok, s chvějícím srdcem, a filmovali bezstarostné - ale i naštvané - zájezdáře. Prý Norové výpravě ještě stále nedali vízum, stane se tak asi až dnes nebo zítra. Ať si počkáme na další telegram; tak se určí nový den odletu, podle všeho ve středu... Stal jsem se opatrným. Zašel jsem na pracoviště k podnikovému lékaři, jehož čekárna byla plná chřipkařů, šel s teploměrem na záchodek a vrátil se do ordinace s „horečkou“ asi 38 stupňů. Diagnóza: chřipka; po týdnu nová prohlídka. — Tak, to bychom měli. Do bytu jsme se se stálým strachem na srdci vrátili až v jedenáct večer. Za dveřmi ležel telegram, kterým nám určili sraz na středu 23. října 1957 v terminálu ČSA na náměstí Republiky. Z domu jsme do středy už více nevyšli. V úterý večer nám Jarmila ještě přinesla v bandasce hovězí polévku, když to u nás už bylo jako ve snědeném krámě. Naplánovali jsme vše přesně, mysleli na každou eventualitu. Balení nám trvalo dlouhé hodiny. Zabalili jsme tolik, kolik se potřebuje na týden. Každý si vzal s sebou jednu jedinou knížku a jen dvě rodinné fotky. (Udělali jsme dobře: na letišti prohlíželi naše kufry, aktovku i tobolku pečlivě.) Na stůl v pokoji jsem položil vedle sebe všechny naše možné legitimace, až na občanskou: ROH, SČSP, vstup do podniku, do kantiny atd. Pak jsem pečlivě nakreslil na papír oslí hlavu a pod ni velký otazník se slovy: „Kdo s koho, na koho, s kým, po kom.“ Ode dveří, už s kufrem v ruce, jsem se vrátil ke stolu. Ještě nebylo důvodu k triumfální rozpustilosti - co, když se za tři hodiny vrátím do bytu v doprovodu StB? Roztrhl jsem papír a spláchnul do záchodku. Jedničkou jsme jeli až na Masarykovo nádraží. Tam jsme nastoupili na taxík a zdolali posledních dvěstě metrů k náměstí Republiky elegantně, jak se patří na manžele, kteří mohou vydat 15.000KČS za týdenní cestu... Zůstala mi v kapse - ať mi čtenář, prosím, věří - jedna jediná bankovka v hodnotě jedné koruny československé. Při nástupu do busu na letiště jsem spatřil Jindřicha, který stál jakoby nezúčastněný opodál: přátelé chtěli až do posledního momentu vědět, jestli vše probíhá podle plánu. Na letišti to pak kupodivu šlo rychle: vyvolávání jmen - přistupuje se k okénku k podepsání cestovního pasu před ostražitým okem soudruha od Bezpečnosti. Předání cestovního dokladu. Celní kontrola. Odchod na letištní plochu k letadlu. Letadlo SAS (Praha - Kodaň) typu Bristol-Britannia, obrovitý pták, pojalo třicet nebo dokonce čtyřicet cestujících. Plavovlasé stewardky vysokého růstu, štíhlé v elegantních uniformách, bohyně z Wal- hally. Vůně parfému, čerstvě pražené kávy. Civilizace, moje civilizace. Daleký, velký, nádherný svět, můj svět! — Letadlo se pomalu pohnulo směrem ke startovací dráze. Tam se zastavilo; pilot zřejmě čekal na příkaz z věže k odletu. To jsem ovšem nemohl vědět - moje letecké zkušenosti byly omezeny na desetiminu- tový vyhlídkový let jako skaut v roce 1946 v Bratislavě - a čekání se slabě vrčícími motory ve mně vyvolalo paniku: teď si přijdou pro nás z letadla! Byly to poslední bláznivé okamžiky lidové demokracie. Motory zařvaly a my se vznesli. Coffee, tea, shortbread. Voňavá káva a keksy. Bylo nás ve výpravě jednadvacet, velela nám špatně oblečená soudružka středních let. Já seděl s manželkou v poslední řadě, vyhrazené našemu zájezdu; za námi seděli ještě tři-čtyři skandinávští cestující. Po kávě přišla na řadu četba. „Newsweek, Time, Le Monde, Neue Zürcher ...“ oznamovala jedna z bohyň, posouvající malý vozík s novinami a časopisy. Nikdo z výpravy nereagoval, nikdo nic nechtěl, vždyť to byla zakázaná četba. Nebo přece snad někdo? „Sovětský ekran?“, ptal se soused vepředu vpravo nesměle. Stewardka zavrtěla hlavou, zřejmě ani nerozuměla. Už byla u mne. „Neue Zürcher and tlie Herald Tribune, please!“ (Bylo na čase, abych se konečně choval normálně.) Sousedi vedle a vepředu se pootočili, aby se na mne podívali udiveně, uctivě; milovník sovětského ekranu se dokonce pokusil o úsměv: pro mé lidově-demokratické okolí bylo nyní zřejmé, kdo je tím soudruhem od StB, doprovázejícím skupinu. Kdo jiný by se odvážil číst na veřejnosti nepřátelský tisk? „Ladies and gentlemen, behind us lies Würzburg, a town in Western Germany,“ oznamoval pilot s nordickým akcentem, že za námi leží Würzburg, město v západním Německu. Ve mně se něco polilo - náhle jsem si uvědomil roky, dlouhé roky vytouženého, vysněného okamžiku konce mé mizérie. Plaval jsem v mracích, v teplém růžovém moři blaženosti. Orgiastický moment znovuzrození? Ny- ňal jsem z náprsní kapsy cestovní pas, abych se na něj podíval, poprvé. Pěticípá hvězda, těbůh ! Fotka - ještě stále mám mléčnou tvář, a přitom jsem toho už zažil... Místo narození: Liberec. Datum narození: 23. října 1929. („Dnes“ bylo tehdy 23. října - krásnější narozeniny už nikdy nebudu mít!) Jméno: JUDr. Lam- berg Rudolf. Co? Rudolf? Rudolf? Vždyť já jsem Robert Felix'.! Buenos Aires / Rio de Janeiro, duben 1996 ■ INZERÁT Výzva Vyzýváme všechny občany, kteří se cítí jakýmkoliv způsobem poškozeni v 50. létech panem Ctiradem Mašínem, Josefem Mašínem a panem Milanem Paumrem. Žádáme, aby se přihlásili na adrese: Dr. Jiří Málek, Ministerstvo vnitra, pošt, přihrádka 21/UDV, 170 34 Praha 7, Czech Republic. Značka: „Poškozen“ 18 POLYGON 3/1996 [pageend20]Otevřený dopis Vladimíru Valentovi (a nejen jemu) Vážený pane Valento, Váš článek HURÁ DO PRAHY (Polygon 1/96) je jakýmsi „barometrem“ poměrů v České republice. Současně je - jak se obávám - také ukazatelem nálady mezi exulanty v zahraničí a může tak vyjadřovat jejich mínění. Dovoluji si nesouhlasit! Vaše názory na současný stav a vývoj České republiky odpovídají téměř přesně mým názorům mezi roky 1990 až 1993. Při návštěvě Prahy z exilu 1990 jsem chodil po svobodné Praze známými místy, u Obecního domu mi tekly slzy: vzpomněl jsem si na velikonoční Bílou sobotu 1949, kdy jsem na témže místě stál ve skupině otrhaných žalářních trestanců s bachařem při přestupování na tramvaj. Sirény houkaly minutu ticha. Lidé chodili okolo a štítivě se nám obloukem vyhýbali - netušili... Plakal jsem při pohledu na nádraží ČSD, kde jsem prožil válku a dětství, při pohledu na zdemolovaný kostel, faru, zmizelou alej lip. A nejvíce při setkání s lidmi; tehdy to byla mládež, dnes udření, opotřebovaní jak tělesně tak psychicky, dědečkové a babičky, mí bývalí kamarádi. Nedovedl jsem pochopit, co vláda komunistů z této země a z těchto lidí udělala. Nikdy se s jejich dílem nesmířím a neodpustím. Snad i to je jedna z příčin mého návratu: Osud mne nechal poznat „normální“ lidi s nepokřivenými charaktery a svět bez socialistického laborování na národním hospodářství ... a přeci plný socialismu. Takže jsem si nakoupil stroje, nechal vyškolit lidi a založil zde pletámu. Měla až 46 zaměstnanců; dnes, po 4 letech existence, má jednoho! Kde hledat příčinu? Selhání podnikatele? Ba ne. Geniální ekonom zavedl z neznámých důvodů dvě varianty prodeje svetrů: kromě klasického řetězu, tedy od výrobce přes velkoobchod a maloobchod ke spotřebiteli, existuje systém „vietnamský“: svetry se sem asi pašují, nebo, jdou-li přes celnici, nahlásí se celníkům cena vietnamská (např. za dámský kabát 10 Kč, clo činí asi 10 haléřů), ale prodává se za 500 Kč v boudách na jarmarku - dnes se staly tyto boudy „okrasou“ českých měst, městeček i vesnic a příkopů před hranicí. „Konkurence je zdravá“, je výrok ekonoma Václava Klause. „Co máte proti Vietnamcům? Je to vzájemná dohoda; každý Čech může podnikat také ve Vietnamu...!“, je další geniální výrok geniální hlavy. Jenomže tím není vysvětleno, proč Vietnamci nemusí platit daně, ani poplatky a ani odvody do státní pokladny. Nic! A já naproti tomu musím platit daně, pětkrát tak vysokou cenu elektřiny než obyvatelstvo. Z vozidel musím platit navíc silniční daň. z každého rozhlasového přijímače ve firmě či v autu novou licenci. Přízi s daní z přidané hodnoty, ač neplátce, a hlavně zdravotní pojištění, sociální zabezpečení a daň ze mzdy. To vše zatěžuje tak těžce kalkulaci ceny výrobku, že je nutno prodávat pod výrobními náklady (bez amortizace zařízení, bez zisku, bez režijních zaměstnanců). Konkurovat za těchto podmínek Vietnamcům je naprosto nemožné. Víme ze zpráv v tisku, že bývalé „národní podniky“, nyní akciové společnosti, neplatí odvody nemají-li peníze. V roce 1994 dlužil „špičkový“ dlužník asi 140 mil. korun státu za sociální pojištění - dle zákona není možné od akc. spol. dlužný obnos vymáhat. Dvacátým dlužníkem v pořadí byl prvý soukromník. Dlužil stejnému pojištění 7 milionů, byl zatčen a odsouzen pro neplacení. Na tento druh podnikatelů zákon totiž platí. Čím déle podnikám, tím zřetelněji vidím rozpory mezi slovy vlády („demokratické a pravicové“) a jejími činy. Hrubě řečeno, jde zde o pokračování komunistického stát- ního systému z doby totality, upraveného řadou „kosmetických“ změn s cílem zachovat moc nomenklaturním kádrům (kdo jiný byl lepším nositelem, oporou komunistické ideologie a jejím věrným uskutečňovate- lem?). Lidu dát zdání demokracie se záměrem: ať si nadává, ale ať pracuje. Jistě, je to geniální myšlenka, která zřejmě vznikla v Prognostickém ústavu při ÚV KSČ v těch osudných letech 1985-89. Český národ se pohyboval směrem k maďarské revoluci z roku 1956 a bylo nutné současně zamezit krveprolití a uchovat vládní moc v rukou komunistů. Geniální myšlenka - to nelze popírat. Ta současná vládní forma je ironicky nazývána „prognostická demokracie“ a je to reminiscence na „lidovou demokracii“, která byla diktaturou KSČ. Dnes jde o diktaturu soudruhů z Prognostického ústavu, neboť Klausem vytvořená vláda má v Kočárníkovi, Dlouhém a Dybovi další „prognostiky" a bývalé členy KSČ u kormidla ekonomiky; ústav zaměstnával 160 lidí. Vidím, že se premiér Klaus vydává za demokrata a pravicového politika a jedná jako nejčistší bolševik (= ateista, dialektik, materialista a budovatel silné a tuhé centrální moci). Řečeno populárně: v ČR vzniklo za veliké pomoci bývalé KSČ a jejích nomenklaturních kádrů divadlo včetně scénáře s pečlivě připravenými herci. Drama se nám pomalu odvíjí před očima. Ti, kteří mají větší odstup (žijí v emigraci), s úžasem pozorují průběhy privatizace, nízký počet nezaměstnaných a růst hrubého domácího produktu. Vše v pořádku. Aby ne: hlavně pro západní cizinu divadlo vzniklo - a funguje to. Proč? Schopni přijetí do EU, schopni integrace do NATO. (Běda vám, EU a NATO, s takovou vší v kožichu...) Komunisté - jak známo - čerpají svou moudrost ze své teorie tzv. „dialektického marxismu“. Každý z dnešních „prognostiků“ tuto teorii během svých vysokoškolských studií pečlivě studoval; více či méně úspěšně ji ve své dnešní práci používá. Nejen západní diplomaté, ale ani novináři o její existenci nemají asi zdání a tak při jednání se sovětskými diplomaty obvykle naletí. (Např. při jednání presidenta Roosevelta se Stalinem o poválečném uspořádání sověty obsazených zemí.) Z oněch dvou slov se větší význam přikládá marxismu a dialektický se opomíjí. V praxi je to spíše obráceně. Co je to tedy „dialektika“? Je to umění vhodně diskutovat s protivníkem, aby přijal naši vůli. Řekne-li Klaus, že 70% soudců u českých soudů bylo vyměněno, pak si Západ představuje, že soudy jsou obsazeny demokraty. Jenže to bylo provedeno tak, že soudce od soudu A byl přeložen k soudu B, od soudu C k soudu D, až se soudce od soudu Z dostal k A. 70% soudců bylo vyměněno, Západ jásá a soudy jsou neustále obsazeny komunistickými soudci. Tak vidím alespoň já výměnu soudců. Pan premiér při besedách s občany nesnáší přímé dotazy. Musí být napsány na lístečcích, spolupracovníci vytřídí dotazy „nepohodlné“ a na ty se neodpoví „pro nedostatek času“. Premiér Klaus: „U nás komunisté ve vládě nejsou!“ Dialektická pravda: všichni mají nyní legitimace jiných stran. A také neřekl „bývalí komunisté“, protože by lhal, což on nečiní. Vše, co říká, je pravda (dialektická). Žurnalista si dovolil dát V. Klausovi otázku, zda je pravda, že si ve Švýcarsku staví dům. Byl velmi, velmi pohoršen. „Já - a stavět si ve Švýcarsku dům? Nesmysl!“ Opět měl pravdu: Klaus a vzít cihlu do ruky, namíchat maltu? Žurnalista neznal dialektiku. Kdyby se byl zeptal: „Necháváte si vy nebo vaše žena či vaše děti stavět...“ A opět by to byl „Nesmysl!“ - ani on či jeho žena, ani děti, nýbrž např. všichni dohromady, což je ovšem něco jiného. Dialektická pravda za každou cenu utlačuje skutečnou pravdu slovíčkařením - lidově bychom řekli „oblbováním“. Toto jsou moje názory na stav a vývoj poměrů v České republice. A na morálku vládních představitelů. Jiří HELLER, Úlibice Poznámka redakce: Z dopisu Jiřího Hellera jsme vybrali jen malou část, asi pětinu celého obsahu. ■ POLYGON 3/1996 19 [pageend21]Jelcinův kůň dopovaný Západem dohání zpoždění Pomůže mu moskevská injekce 7+1 ve finiši? ZDENĚK F. LEINER V předvolebním boji se svými nejvážnějšími konkurenty Zjuganovem, Lebedem a Žirinovským si Jelcin zřejmě uvědomil, že to, co nejvíce bolí ruského vlastence a voliče, nejsou ani tak vnitrostátní problémy, ekonomická krize, inflace, desorganizace armády, Čečensko, kriminalita, jako ztráta mezinárodní prestiže ruského státu a rozhodujícího postavení bývalého SSSR ve světové politice. Za sedmdesát let komunistické vlády oficiální propaganda nepřestávala přesvědčovat „sovětského člověka“, že nej významnější vědecké a technické objevy byly dílem Rusů, že svět se sklání před ruskou armádou a mamě se snaží dohonit ruské úspěchy ve vesmíru. Věděl, že na hospodářském poli do voleb není možné voliče přesvědčit, že ho čekají zpívající zítřky. Že na další samostatné úspěchy ve vesmíru a boj proti kriminalitě nejsou peníze. K získání hlasů voličů mu však zbylo obnovení mezinárodní prestiže, který v myslích Rusů a jejich postoji k „voždovi“ hraje velkou roli. Využil obavy Západu před návratem komunismu (viz Polygon č.2 str. 15 a 16) a doslova se protlačil do Rady Evropy, ruská diplomacie opět pronikla na Balkán a na Střední východ, vyvíjí velké úsilí směrem k Indii a Číně a snaží se vrátit do Afriky. Deset miliard dolarů slíbené Mezinárodním měnovým fondem a další miliardové půjčky Západoevropanů mu získaly potlesk a přízeň vojensko-průmyslového komplexu, který i v dnešním Rusku hraje obdobnou politickou roli jako v bývalém Sovětském svazu. Staří nomenklaturní ředitelé, dosud na čele kombinátů, kteří zpočátku spíš stranili Zjuganovi, se dle mezinárodních pozorovatelů nyní přiklánějí k Jelcinovi a prohlašují, že jedině on je s to zavést pořádek do ekonomiky Ruské federace. Přívrženci iracionalistů Žirinovského a Lebeda přivítali s nadšením Jelcinovy kroky k obnově těsných svazků s Bílou Rusí, Kazachstánem a Kir- gistánem. Dne 29. března tyto postsovětské republiky podepsaly s Ruskou federací dohodu o hospodářské integraci a Jelcin oznámil, že „dohoda je otevřená pro vstup dalších zemí, především pak pro členské země Společenství nezávislých států. Je možné, že se k ní připojí také pobaltské země a možná také Bulharsko“. „Hloubka integrace států v tomto společenství může být rozličná. Systém jejich spolupráce musí připomínat spolupráci zemí v Evropské unii,“ řekl Jelcin. Připomeneme-li si, že Evropská unie, zaměřená hlavně na hospodářskou spolupráci, v těchto dnech začala v Turínu jednat o společné obraně a zahraniční politice, čili kroku k federalizaci, je evidentní, že v očích všech voličů, vzpomínajících na slávu SSSR, Jelcin ji chce obnovit. Titíž, ač ještě nedávno přívrženci Jelcinových rudo-hně- dých protivníků, sledují se sympatiemi jeho rozhodný odpor k rozšíření NATO na východ a mnozí z nich mu za to přinesou svůj hlas. Otázka rozšíření NATO je velice aktuální Během března se šarvátky ve věci NATO mezi Západem a Ruskem značně přiostřily. Generální tajemník NATO Javier Solana - první, jenž kdy navštívil Ruskou federaci - se 20. března sešel s ruským ministrem obrany Pavlem Gračovem a 21. s presidentem Jelcinem a informoval je, že Brusel nemíní ustoupit od plánu rozšíření aliance. Zároveň jim však nabídl prohloubení spolupráce s Ruskem v rámci partnerství pro mír a ujistil je, že plán rozšíření NATO není zamířen proti Rusku. Připomněl, že evropské státy, usilující o přijetí, jsou nezávislými zeměmi a že stát se členy společenství demokratických mírových zemí je „jejich přání a právo“. Rusové, včetně ministra zahraničí Primakova, s kterým Solana ještě jednal před odletem, trvali na svém zamítavém stanovisku. Jevgenij Primakov - jak je to u diplomatů zvykem - nabídl kompromis, který Solana odmítl a který bych charakterizoval větou: „NATO? - Ano, ale bez zubů." Dle Primakova by Rusko akceptovalo rozšíření aliance, ale s podmínkou, že noví členové vstoupí jen do jejich politických struktur. Novináři pro tuto modalitu našli název „francouzský model“. Při své návštěvě ve Stockholmu několik dní poté se Primakov pokusil přesvědčit švédskou ministryni zahraničí Lenou Hjelm-Wallenovou o výhodách francouzského modelu, který již ostatně není zdaleka tím, čím byl za de Gaulla, protože president Chirak vysláním svého velitele generálního štábu do zasedání generálního štábu NATO učinil první kroky k návratu Francie do vojenské sekce aliance. Švédové, stejně jako ostatní členové aliance, schválili Solanovo odmítnutí bezzubého kompromisu a šéf americké diplomacie Warren Christopher při své návštěvě v Praze „tlumočil dvanácti zemím postkomunistické Evropy jasné poselství Washingtonu, že rozšíření Severoatlantické aliance na východ je nezvratné“, jak napsala >Mladá fronta dnes* pod palcovým titulkem na své první straně 21. března. Christopher, ve shodě s generálním tajemníkem NATO, řekl: „Noví členové musí být plnoprávnými členy aliance se všemi výhodami, ale i s riziky, náklady i odpovědností,“ rozuměj vojenskou. Slova amerického ministra zahraničí se setkala s velice příznivým porozuměním v českých vládních kruzích. Dle MFD „Chri stophero vo vystoupení kladně hodnotili představitelé všech vládních stran i sociální demokraté, kritiku si naopak vysloužil od KSČM a Levého bloku“. Čeští komunisté nezapřou, komu nadále věrně slouží... Souhlas vyslovila též většina z dvanácti ministrů zahraničí postkomunistických kandidátů na vstup do NATO včetně slovenského Juraje Schenka. Christopher měl též rozhovory s presidentem Václavem Havlem a premiérem Václavem Klausem. Ten konstatoval shodu zájmů mezi Prahou a Washingtonem a na oplátku Warren učinil poklonu České republice za její pokroky na poli ekonomiky a rozvoji demokracie. Ve srovnání s Klausem postoj presidenta Havla ukázal obvyklé jemné rozdíly jeho myšlení. Během téměř hodinového rozhovoru prohlásil, že „vítá kontinuitu, kterou Spojené státy zachovávají ve své politice“ a vyjádřil potěšení, že „je s námi mluveno jako s rovnoprávnými partnery a neopakuje se to, co známe z historie, že se ti mocní a velcí radí bez nás“. Kromě této jemné špičky Havel do jisté míry hájil zájmy Ruska, když řekl: „Stěží si lze představit mír v Evropě a celém světě bez dobrého partnerství mezi Severoatlantickou aliancí s Ruskem. V tuto chvíli si však neumím představit Moskvu jako člena této aliance, spíše v ní vidím dobrého budoucího partnera.“ Havel nezašel tak daleko, jako polský president Aleksander Kwasniewski, s nímž se sešel před Christophero- vou návštěvou v Náchodě. Polský president soudil, že proces evropské integrace nesmí skončit přijetím středoevropských zenu, ale musí pokračovat dále na východ, Rusko nevyjímaje. - Postkomunistická věrnost následníkovi Sovětského svazu... Na rozdíl od většiny českých politiků vstup ČR do NATO budí čím dále tím menší nadšení u české veřejnosti. Březnový průzkum Střediska empirických výzkumů ukázal, že si jej přeje pouze 46 procent otázaných, kdežto v roce 1995 bylo příznivců vstupu do NATO 54 a v roce 1994 56 procent. Prostý občan zřejmě vzal vážně pohrůžku Ruska, že proti rozšířenému NATO zorganizuje anti-NATO, jakýsi nový Varšavský pakt, což by po čase mohlo vést k nové studené válce mezi oběma bloky. Lépe informovaný politik je však přesvědčen, že zûstane-li u moci Jelcin, tato obava - oprávněná v případě vítězství Zjuganova 20 POLYGON 3/1996 [pageend22]nebo Žirinovského - se nesplní. Zde je třeba hledat důvod, proč Západ přesto přese všechno podporuje Jelcina -jak palcovým titulkem komentoval Le Figaro skutečnost, že Američané, Angličané, Francouzi a Němci zavírají oči před všemi nedemokratickými faux-pas a někdy i políčky, které jim uštědřuje ruský president, jenž dle Le Figara nařídil svým diplomatům, aby „zablokovali každý pokus nátlaku vůči Rusku a každou choutku plésti se do jeho vnitřních záležitostí“. Jelcin si nedává mluvit ani do mezinárodních vztahů, které jsou pro Washington a jeho spojence velice důležité - například v oblasti atomové energie. Když žádali Jelcina, aby upustil od plánovaných dodávek štěpného materiálu a zařízení Iránu, setkali se s jednoznačným odmítnutím. Ani to nezavinilo podporu Západu Jelcinovi v jeho kampani. Dva měsíce před ruskými presi- dentskými volbami Západ Jelcina posvětil na schůzi Sedmy v Moskvě. Oficiálním tématem summitu nejprůmyslovějších (a nejbohatších) států, který se odehrával v Moskvě od 19. do 20. dubna, bylo řešení vážného nebezpečí nových Černobylů, hřbitova ruských atomových ponorek a odpadů kolem Murmanská a znečišťování ovzduší a vod štěpnými látkami. Summit na tomto poli přinesl jen omezené výsledky. Zato však znamenal možná rozhodující podporu Jelcina v jeho přetahování voličů. To, že G7 (Velká sedma) akceptovala, aby se schůzka konala v Moskvě a aby na ní Rusko zasedlo na rovnoprávné křeslo a nikoli na přístavek, jako na předešlém summitu, znamená, že uznali jeho postavení světové velmoci, bez které není možno řešit žádný z velkých problémů zeměkoule. De fakto je nyní nutno mluvit o G7+1. Ruská media a mluvčí Kremlu ovšem troubili do všech konců Ruské federace, že v Moskvě se sešla „Velká osma“. Na její slávu byla Moskva vyšňořena prapory a transparenty napnutými nad hlavními ulicemi a Jelcin, jak jsem mohl konstatovat na záběrech televize, zářil úsměvy a dobrou náladou. Jeho lékařům se podařilo dostat ho do dávno nespatřené dobré formy a umlčet jeden z argumentů jeho nepřátel, že jeho špatné zdraví, narušené alkoholem, mu v případě zvolení zabrání zastávat řádně presidentskou funkci. Ani komunistická Sovietskaja Rosia nemohla upřít, že „s pomocí svých západních protektorů Boris Jelcin zahrál svůj volební trumf tím, že obratně přeměnil G7 na G8“. Le Figaro 22. dubna pod titulkem Moskva: velice „jelcinovský“ summit napsal: „Ruská politika Sedmy a ohromný problém nukleární bezpečnosti se náhle scvrkly na velkou předvolební mši.“ Francouzský president neváhal veřejně prohlásit: „Vzhledem k osobnosti presidenta Ruské federace všechny politické problémy jsou prodiskutovány v osmi. G8 existuje na politickém poli a - opakuji - je to v mnohém zásluhou osobnosti Borise Jelcina.“ Kromě rozhovorů s presidentem Chira- kem se ruský president sešel též s Billem Clintonem. Bylo to jejich desáté setkání a hovořilo se při něm hlavně o rozšíření Severoatlantického paktu na země střední a východní Evropy a o ruské nukleární spolupráci s Iránem. Jejich rozhovor „mezi čtyřma očima“ trval dvě a půl hodiny, ale nesčetní novináři, kteří se z celého světa sjeli do Moskvy, se o jeho výsledcích dozvěděli málo. Na své tiskové konferenci k svému zřejmému neúspěchu ve věci Iránu Clinton pouze řekl, že úmysl Moskvy postavit atomovou elektrárnu v Bukhehru „je špatná myšlenka“. Zmínil se též, že žádal ruského presidenta o vysvětlení účelu velké vojenské podzemní základny, kterou Rusové tajně staví pod Uralem, avšak neřekl, jakou dostal odpověď. K problému rozšíření NATO Boris Jelcin oznámil, že „rozšíření nebude urychleno“. Ohledně „práva veta“, které odedávna požaduje, řekl: „Bude třeba, abychom vytvořili novou formu vztahu k NATO - případně se dohodnout, že žádná země do něj nebude moci vstoupit bez toho, aby obdržela zelenou od Ruska.“ K tomuto tématu Clinton odpověděl vyhýbavě, že „v této otázce nedošlo ani k překvapení ani ke změně". Neshoda obou presidentů v těchto veledůležitých otázkách jim nijak nezabránila, aby před novináři a televizními kamerami nehýřili úsměvy a projevy přátelství. Ač to odmítli přiznat, je zřejmé, že oba kumpáni uzavřeli mlčky „gentlemen agreement“, že si nebudou vzájemně kalit předvolební vody. Clintona čekají také - za šest měsíců - presidentské volby a jeho osud je do značné míry vázán na Jelcina. Vsadil již na něj příliš mnoho a Borisova prohra by byla pro Billa katastrofou. Třebaže již před moskevským summitem se volební preference Jelcina silně zlepšily a octl se na „žebříčku“ hned pod Zjugano- vem a že není vyloučeno, že jeho úspěch s G8 mu pomůže dosáhnout nejvyšší příčku, není jisté, že volby vyhraje. Jak napsala 21. dubna Rosijskaja gazeta: „Velký počet kandidatur v prvním kole poškodí nutně presidenta a nikoli Genadyho Zjuganova, který má stabilnější voliče.“ Západní mocnosti - a hlavně Washington - tím, že vsadily na Jelcina a zavřely oči nad jeho akcí v Čečensku, nad tím, že požaduje finanční pomoc od Západu, ale dopustily, aby její značná část vtekla do kapes všemocné mafie, že típí rozsáhlou korupci a že jeho pasivita vzbudila různé diktátorské choutky, na sebe vzaly velké riziko. Jak napsal Jacques Delors, dlouholetý předseda Komise EU: „Celkem vzato, jedinou omluvou západní politiky vůči Jelcinovi je, že se jeví jako menší zlo.“ Saint Raphael, 23. dubna 1996 B K úvaze M. Hulíka: Zda žít či nežít... (Polygon 2/96) Ačkoliv se spíše přikláním k většině občanů Kanady, kteří se vyjádřili kladně k obnovení trestu smrti pro výjimečné případy brutálních vražd, stanovisko Milana Hulíka mě zaujalo logikou i argumentací. Argumenty pro nahrazení trestu smrti „skutečně doživotním žalářem“ jsou závažné a respektují nejen vlastní účel potrestání zločince, ale činí tak i s ohledem na dnešní justiční normy pokrokové Evropy. V brilantní úvaze jsem však postrádal cosi, co pokládám za stejně důležitou a opod- statnělou součást trestu za zločin ohavný a brutální. Tím chybějícím článkem je nejen potrestání zločince nejtěžšího kalibru, ale i učinit tak nikoli na úkor společnosti. Povolání mi dovolilo po nějaký čas dosti dobré seznámení se s vězeňským systémem kanadským (myslím, že je odlišný od českého). Vězení zde je nákladná záležitost, kterou platí nevinní občané ze svých daní. I když věřím, že vězeňský systém současné ČR více slouží účelu nežli systém kanadský, kde vězňům je dopřáno v podstatě vše kromě pobytu na svobodě, ani tak to není (v ČR) levná záležitost. Rozhodně ne v případě žalářování doživotního... Milan Hulík píše: . trest skutečného doživotí (bez naděje na předčasné propuštění) je horší než trest smrti“. Uvádí pak argument, se kterým mám potíž. Píše, že „cely s výhledem do volné krajiny, krajiny s měnícími se ročními obdobími a maličkými postavami volně se pohybujících lidí způsobují duševní smrt naprostou destrukcí psychiky odsouzeného už za několik let.“ Dovolím si nesouhlasit. Silně pochybuji, že takový malebně-poetický výhled z okna mnoho říká zločinci z kategorie nejbrutálnějších vrahounů! Zpět však k nákladům, atributům, jež dnes nabývají stále větší důležitosti ve vyspělých státech světa. Myslím, že by mělo být naprosto oprávněnou součástí doživotního trestu (a nejen doživotního), aby vězeň svou prací uhrazoval náklady nezbytné na jeho věznění. Vždyťjakkoli termín „nucené práce“ má dnes děsivé historické stigma, není snad vražda, brutální, loupežná, cynická a zvířecká, činem daleko horším, než cokoli jiného v lidské činnosti? A jakým právem má slušný občan platit pobyt zločince ve vězení? Nucenou prací zločinců nemám na mysli práci galejní, znamenající někdy předčasnou smrt, ale práci byť těžkou, pro společnost užitečnou. Ve skutečně svobodné a demokratické společnosti pak nebude vykonávána lidmi nevinně trestanými pro osobní a politický názor, ale skutečnými zločinci. A i v tomto případě dá se vždycky zjednat náprava v případě justičního omylu. (Ač věřím, že autor úvahy čerpal z věrohodných pramenů, čtyři procenta justičních vražd v LISA je číslo překvapivě vysoké!) Tedy ... souhlasím s trestem smrti „na splátky“. Nikoli však placenými slušnými občany, příbuznými a přáteli zavražděných. Vladimír Cícha, North Vancouver, BC POLYGON 3/1996 21 [pageend23]VLASTIMIL RADKOVICKÝ Stačí nám porozumění ? Nežli bude zodpovězena otázka „k čemu“, objasněme si výraz „porozumění“. Hledání základu slova nenechá nikoho na pochybách: je jím rozum, jehož produkty jsou myšlení, přemýšlení, posuzování, zvažování, hodnocení, rozhodování apod. Produkty jsou kvalitou i rozsahem přímo úměrné kvalitě rozumu-mozku, tedy vědomostem, dovednostem, znalosti psychologie, logiky atd. Předpona „po“ vyjadřuje (jako ve slovech poručit, poznat, posílit, poslat apod.), že jsou, budou či mají být naplněny sledované a vyjádřené cíle tohoto výrazu. Snad to stačí k porozumění slova „porozumění“. „Porozumět“ ale nejde vždy, já např. Číňanům nebo Finům bez tlumočníka porozumět nedokáži. Podmínkou pro „rozumět“ a „porozumět“ je znalost významu slov, chápání jejich přesného obsahu. Proto existuje trvalá snaha o zpřesňování a vymezení významů slov, proto stále vycházejí slovníky cizích jazyků i slovníky naučné. Každý jazyk se snaží zpřesnit a zmapovat také sám sebe, tedy vlastní řeč, podchytit nově vzniklé či přijaté výrazy, případně objasnit nové významy slov. Takovým příkladem z českého jazyka je slovo „strašný“. Původně mělo význam pouze k označení něčeho hrůzyplného, děsivého, později nastal všeobecný příklon užívání slova k vyjádření „mnoho“, „velice“, „nejvíce“ {strašně se mi to líbí, strašně to mám rád). V hovorové řeči nejsou přesuny významu slov vzácností (Kanada = země, kanada = žert), i když někdy více či méně nelogické (půjč mi kilo = půjč mi sto korun; ovšem přitom není „kilo“ sto, nýbrž tisíc jednotek: kilogram, kilometr apod.). Další podmínkou k rozumění a porozumění - ale i k úskalím - jsou znalosti významu koncovek slov (čisticí - čistící), stejně tak totožné chápání obsahu více slov ve větě či ve výrazu spojených, spražených, významově na sobě závislých (mosazný kohout - čistokrevný kohout', pozoruji děvčátko, rádo by přešlo potok - Jakeš - rádoby politik). Nejobtížnější je však pochopit ne vždy zcela vyjádřené (někdy zcela samozřejmé, jindy obtížně vyjádřitelné, ale přitom za určitých znalostních podmínek logické) významové vazby slov a vět. A už je tu prostor pro omyly a nedorozumění, nepochopení - i vtip. Manžel čte noviny a sděluje ženě: „Tak si představ, že ten šálí Shibul má 67 dětí.“ Manželka na to: „Chudák paní šáhová, co ta musela při tolika porodech zkusit!“ Na stejném principu (kdy jsou ovšem nedomýšlení či neznalost předpokládány!) je vytvářena i demagogická argumentace či protiargu men táce. Ta pracuje s polopravdami, případně s plnými pravdami, ovšem bez sdělení či užití pravd následných. Nabízí se příklad od sousedů, ze Slovenska. Po vzniku první republiky byli na Slovensku téměř všichni profesoři, soudci, četníci, přednostové a důstojníci Češi. Demagogická propaganda tento fakt předkládá jako důkaz toho, že Češi Slovákům „vždy vládli“. Pozapomenutí skutečnosti, že Slovensko v té době nemělo téměř žádnou vlastní inteligenci pro tyto profese, a proto působení českých odborníků na Slovensku pomáhalo vytvářet základy státní struktury, vzdělání a vědy, obrací skutečnou a nutnou pomoc demagogicky do polohy nadvlády. Stačí pouze uplatnit pravdu jednu či její část - a zdání podložené logiky je pro řadového občana dokonalé. Významově neméně závažné je, když k demagogickým (či značně nesprávným) závěrům docházejí občané sami, tedy jen na základě svého vlastního, ale ne všemi potřebnými fakty podloženého úsudku. Stává se to nejčastěji při absenci znalostí (vzdělání), nerespektování skutečností (převažují pocity), opomíjení logiky a jejích vazeb. Docházíme ke zdůvodnění předchozího poučování, protože dnes bude řeč o nesprávném a demagogickém myšlení a jednání. V prvním letošním čísle POLYGONu je v rubrice „Dopisy“ i stanovisko pana Miloše Steindlera k tomu, proč vypovídá odběr POLYGONu. Píše doslova: „Vím, jak je těžké napravit 40 let devastace morálky a hospodářství, ale nevzdávám se ... účasti na této významné práci. Můj zájem je pomoci zuboženým lidem, vrátit se k ideálům humanitním, hodnotám charakteru lidí a ukázat možnosti hospodářského rozvoje. Ne nadáváním a vyčítáním chyb, ale poukazem na lepší možnosti. Nepředpokládejme, že lidé chudí duchem zmoudří, když jim vynadáme, ale je možno, že se poučí, když je přijatelným způsobem upozorníme na lepší možnosti... rád bych jen sdělil, že bych se opět stal abonentem, jakmile časopis zaujme positivní postoj k dnešnímu vedení CR a kritiku dnes užívanou nahradí kritikou konstruktivní. “ Neznám pana Steindlera a nehodlám jej svým komentářem jakkoliv urážet či jeho snahy zcela zatracovat. Ovšem dovolím si použít jeho slov jako učebnicového příkladu toho, kdy vlastní pocity zatlačují hluboce pod povrch pohledu a posuzování tvrdou - a na tisíci příkladech doloženou - realitu v ČR. Tak jako není možné jít do džungle a měnit krvelačnost tygrů citáty z bible, tak není možné protřelé podvodníky a bezcharakterní kariéristy napravovat „ideály humanitními“! Ani já nepředpokládám, že lidé chudí duchem zmoudří, když jim vynadám - protože to je většinou žalostně slabý prostředek! Chudí duchem nezmoudří ani slovem, většinou ani vězením! Chudí duchem (a porozhlédněme se, kdo všechno do této kategorie patří!) mají šanci na záchranu pouze důkladným vymezením právních i faktických mantinelů, ve kterých se pohybují, protože jen ty jim zabraňují páchat zlo. A kdo tyto mantinely stanoví a hlídá jejich nepřekračování? Je to vždy stát, tedy „vedení ČR", vládní a politická garnitura, která má rozhodující vliv na tvorbu i dodržování zákonů, na funkci soudnictví, bezpečnostních jistot občanů, sociální politiku, ale i zásadní vliv na změny charakteru lidí, tedy na vzestup či pokles jejich morálky. Tisíc kazatelů a tisíc humanistů nedokáží napravit to, co pokazil jeden zákonodárce tím, že zákon buď chybí, je „děravý“, postrádá vazbu na jiné zákony nebo může být překrucován. Případně když - třeba jen jeden - vyvolený je rovnější těm ostatním a může beztrestně páchat podvody a jimi bohatnout, nabývat moc, rozhodovat přímo či nepřímo o osudech těch „neschopných všeho“. Víra v možnost, že se tito lidé možná poučí, když je přijatelným způsobem upozorníme na lepší možnosti, je skutečně jen vírou. Připomeňme si např. rozsáhlou amnestii presidenta Havla. Během roku se více jak polovina propuštěných vězňů ocitla opět za mřížemi! Samozřejmě na to měla vliv i nepřipravenost společnosti o tyto lidi se postarat stran pracovních příležitostí i bydlení, ale akt dobré vůle naprosto nestačil ke změně jejich myšlení a jednání. Rozhodující pro konání dobra i zla je komplex podmínek vně i uvnitř člověka, snahy, směřující pouze do jedné z těchto dvou sfér, prostě nestačí. Tak jako nestačí k postavení domu vlastnit jen pozemek. Ani vlastnictví cihel, písku a vápna nestačí, je třeba mít i projekt, stavební odborníky, finanční prostředky na mzdy atd. Proto hovoříme o komplexu podmínek. Podnúnky zásadního významu pro změnu společnosti (pokud ovšem o změnu má jít!) nemohou vytvářet nahodile a nekoordinovaně pouze jednotlivci, nýbrž stát. Nejen tím, že případně uvolňuje finanční prostředky na to i ono, ale hlavně tím, že soustavně (programově) vytváří společnost lidí s hodnotnými charaktery. Protože jen stát k tomu má nástroje: školství, policii, soudy, věznice, daňové systémy, kontrolní úřady, ministerstva atd. Tuto funkci státu nelze suplovat obětavými jednotlivci, protože je to podobné budování podzemní dráhy dvaceti nadšenci s motykami. Není pochyb o tom, že velice často je „každá motyka dobrá“, ale nelze přeceňovat jejich význam a dosali. A ještě něco. Nadávání, kritika a konstruktivní kritika jsou skutečně rozdílné pojmy. Nadávky v POLYGONu jsem ještě za mnoho let nezaregistroval, kritickou ironii ano- a byla na místě, protože k určitým jevům 22 POLYGON 3/1996 [pageend24]není třeba mnoho dodávat (stačí např. jen forma karikatury), fakt hovoří sám za sebe. Kritika je konstruktivní i tehdy, když neobsahuje návod, jak to či ono dělat lépe. Solidní kritika totiž důsledností a faktografií dostatečně ukazuje, co je nesprávné, co by se takto nemělo dělat. Ukázání na nezdravou společnost, např. na vysokou kriminalitu nebo problematické česko-německé vztahy, nelze přece vázat na poskytování adresných návodů jednotlivým ministrům a vládě. Samotné ukázání na tyto jevy není ani nadávkou, ani nekonstruktivní lacinou kritikou, nýbrž hledáním a upozorňováním na opomíjené vazby mezi příčinami a důsledky (záměrně, z neznalosti, z nedbalosti?). A tyto pomíjené vazby jsou nedostatkem „kohosi“, kdo byl jmenován, zvolen, representuje stát a moc, je dobře placen. Ve svém důsledku je taková kritika především službou skutečné demokracii! Protože čím více lidí je poučeno a schopno dohlédnout dál, nežli na špičku svého nosu (případně až na místní fotbalový stadion), tím více přibude přemýšlivějších a tedy hodnotnějších voličů, lidí s vyzrálejším občanským profilem. Kdo v tomto směru působí na občany víc, nežli sdělovací prostředky, tedy svým skromným dílem i POLYGON? Rozsáhlá čtenářská obec POLYGONu, alespoň jak mně je známo, si oblíbila časopis právě pro jeho informativní a kritický charakter - protože obdobné statě nejsou v ostatních českých periodikách příliš časté, někdy tam dokonce vůbec chybějí. Proto otázka, zda odebírat a číst POLYGON je jen otázkou způsobu a hloubky přemýšlení, samozřejmě i zájmu o celkové a skutečné dění v ČR. Skutečné dění v ČR zůstává pro mnohé doslova nepochopeno a utajeno, protože tajeno opravdu je. Nebo nepřiznáváno. Kým a proč - lze lehce odvodit. A ani k tomu není třeba umět číst „mezi řádky“. Např. charakteristiky desítek afér a problémů plně dokládají, že privatizační proces v nejzávažnější sféře nezvládli především státní úředníci! Souhrn příčin a důsledků ukazuje, že jen záměr, byť presentovaný jako velmi ušlechtilý, nestačí. Velmi přesvědčivě objasnil „záhady naší demokracie“ ministr Lux v rozhlasovém Radiofóru v druhé polovině února. V bouřlivé besedě na téma privatizace zemědělské půdy, kdy padala vážná obvinění na systém, který doslova nabádá úředníky ke korupčnímu rozhodování, nakonec ministr dodal: Máme zákony, které nejsou motivovány hledáním spravedlnosti, nýbrž jen odrážejí politické rozložení sil v parlamentu. Diskutovaný špatný zákon prý byl před časem přijat „v narůžovělé atmosféře“, tedy s podílem zájmů komunistů, a je dodnes nejen nezměněn, ale i „nezměnitelný“. V besedě nemohlo dojít ke zpřesnění odpovědi, zda takové zákony máme dva - a nebo je jich sto! Ale víme z úst povolaných, že tvorba zákonů (také, někdy, vždy?) se u nás řídí (stranickými, osobními?) zájmy zákonodárců. A zde se přímo vnucují výroky mého známého z Čech, poctivého a dobrého truhláře, dnes už důchodce: Lidé u nás si zvykli politice nedůvěřovat, často ji označují za svinstvo. Jenomže tihle lidé mají na očích klapky a nejsou schopni pochopit, že politiku potřebujeme stejně nutně jako medicínu. Politika nebo medicína se stanou svinstvem jen tehdy, když je provádějí lidé svinskými způsoby. V medicíně se to pozná rychleji a snáze, pacient umře. Doktor ale musí vystudovat vysokou školu, složit atestační zkoušky a já nevím, co ještě, zatímco ke kariéře politika stačí hodně mluvit, hodně slibovat, tedy - jak já říkám - „mlátit hubou“, jeho opravdové znalosti a charakter nikdo důkladně neprověřuje, zvláště ne voliči, protože ti na to nestačí. U nás bude mladý Havránek stále volit komunisty jen proto, že mu táta z nakradených peněz v JZD postavil vilu jako hrad. A bude dál kecat o vymoženostech socialismu a kritizovat současné nedostatky, ačkoliv jim nerozumí, a také proto, že se mu stýská po nedostatcích, ze kterých rodina bohatla a vládla celé vesnici třicet let. Naše politika je svinstvo jen proto, že většina voličů neumí svinstvo vidět ani hledat, jejich mozky jsou ještě ucpány Husákovými špunty, jiní zase s chutí sáhli pro špunty jiné: rvačky a vraždy ve filmech a v televizi, divoká muzika, závist, nezájem o veřejné věci, pleti- chaření, drogy - a hlavně mají mozJcy ucpány nechutí myslet, to prý moc bolí. Vyčůrán- ci si zase lebedí, hodně z nich podniká tak, jak ani nikdo z nás nejstarších nepamatuje, nemají úctu k řemeslu, šidí práci, chtějí jen rychle zbohatnout a mít moc. Téhleté reformě já asi nikdy neporozumím, ani těm, co nám to takhle určili a přesvědčují nás, že jen takhle je to správné a nejlepší. Když se tenhle starý a moudrý člověk dověděl o úplatcích, které přijali dva pracovníci ministerstva vnitra, dodal k tomu: Jak může být policie jiná, když je celá naše společnost prolezlá korupcí a nečestností? To není otázkou funkcí, my jsme jako národ prostě zkažení. Nejvíce mně vadí, že honíme prosperitu, směnitelnost koruny, chceme do sjednocené Evropy a do NATO, ale politiky ani vládu moc nezajímá, čím bychom měli léčit naši prohnilost. K tomuto výroku je třeba dodat, že podle posledních průzkumů má zájem o vstup do EU pouze 42% občanů ČR. Více jak polovina má důvody, proč si to nepřeje. Jaké ty důvody asi jsou? Čeho se tito občané obávají? Ztráty národní identity? Nebo spíše ztráty možnosti dále žít v našich „specifických“ právních podmínkách? Bojíme se tlaků na naši svéráznou politiku a formy podnikání? Nebo se nám nechce do světa, kde dlouholetý demokratický systém vytvořil zcela jiný náhled na morálku a hodnoty vůbec? 58% občanů nastavuje zrcadlo světu i sobě. Tahle statistika je přesvědčivější, nežli kterákoli jiná, my žijeme „ve svém světě“ - a do jiného se nám nechce. Chceme se mít lépe, nechceme být ohrožováni kriminálními a mafiánskými živly, toužíme po spravedlnosti pro všechny, chceme trvalý a jistý mír - ale nesmíme za to ničím platit, nesmíme ztratit pocit výjimečnosti. Najednou jsme i my v pozici Slovenska, které s námi chtělo společně žít - ale za podmínky, že se o všech záležitostech Slovenska bude rozhodovat jen v Bratislavě, žádné pravomoci nikomu nebudou předány. Slovensko se nikomu a v ničem nebude podřizovat. Podobnost čistě náhodná? Ne! Podobná je výrazná nedozrálost občanů a problematičnost jejich myšlení. Hrdost na „cosi“, furiantská víra ve vlastní sílu, moudrost, šikovnost, přesvědčení o tom, že střed světa je výhradně u nás. Malý ilustrační příklad. Mladý maturant se mi svěřil s názorem, že sjednocená Evropa se vstupu ČR brání proto, že by kvalitní a laciné (!) české výrobky vyřadily možná třetinu západních výrobců. Tento mladý muž nejen nezohled- ňuje strmý poměr základního výrobního potenciálu EU a ČR, ani vzájemné poměry finanční, obchodní, organizační, právní a další, nýbrž především podléhá národní hrdosti nad tím, že „my dovedeme vyrábět jogurty kvalitnější, než jsou ty dovážené.“ Kdo rozhoduje o sortimentu dovážených výrobků (a nejen jogurtů), v jakém množství, jaké kvality a s jakým záměrem, to mladíkovi zatím uniká, zůstává jen pocit hrdosti nad schopností nás, Čechů. Nic proti této hrdosti, ta je správná a prospěšná - ale má význam jen tehdy, když je dostatečně podložena znalostí reality. Tenhle mladík nevěděl o tom, že řada českých výrobků se doma prodává za ceny kurzovně přepočtově vyšší, než jsou ceny plně srovnatelných výrobků na Západě. Proto ani nemohl přemýšlet o tom, proč tomu tak je. Nepochopil, že na Západě není problém prakticky cokoliv a v jakémkoliv množství i kvalitě vyrobit, nýbrž problémem je, v nasyceném trhu výrobky prodat. Příkladem může být nedávná bytová krize v Německu, kdy přirozenou rezervu bytů během roku zaplnilo přes dva miliony nově příchozích. Stačily 3-4 roky a v každých novinách si může kdokoliv ověřit, kolik bytů je k pronajmutí a ke koupi - a obytné domy se stavějí dál, nejen ve městech, nýbrž i v odlehlých vesnicích. NePronajmu nezařízenou vilu v Praze 4 2x2+1 (5+1), suterén, podkroví, sklepy, půda, 2 garáže, balkon, lodžie, telefon, plyn, UT, teplá voda, zahrada, 5 min. od MHD, klidné místo. Měsíční nájem 40 tisíc Kč nebo ekvivalent v jiné měně. Prodej není vyloučen. Telefon (ČR 0042) *186 - 95173 večer. POLYGON 3/1996 23 [pageend25]vím, kterou politickou stranu bude mladý maturant volit, letos má tuto možnost poprvé v životě. Volební rozhodování bude u nás těžké. Pro některé zase obdivuhodně lehké. Obě protichůdné skupiny se vyznačují rozdílným způsobem myšlení i rozdílným přístupem k hodnotám. Máme trvale k dispozici výsledky různých průzkumů a anket o procentech příznivců té či oné politické strany. Chybí nám však údaj veledůležitý: neznáme důvody příklonu občanů k tomu či onomu hnutí, politickému programu. Proto také neznáme kvalitativní prvky volebního rozhodování občanů, čili jejich schopnosti orientovat se, neznáme stupně jejich hodnot, ani stupně jejich opravdové a podložené informovanosti. Volič se stává jedincem ztraceným v davu, jeho hlas je však důležitý, proto se stává předmětem zájmu, ovšem až v předvolebním období. Bude slibováno, potečou řeky argumentů, jistě i volební gu- lášky leckde zavoní. Po volbách přijdou prázdniny a dovolené - a po nich už zase bude volič součástí beztvaré masy na celou řadu let, do příštích voleb. Občanské uvědomění je určitá forma kvalifikace. A kvalifikaci, jak dobře víme, získáváme především tím, že nás někdo řadu let učí, obrušuje, Ztvárňuje. Na závěr tohoto procesu vykonáme příslušnou zkoušku - a v praxi se dále zdokonalujeme. Kvalifikaci lze získat i sebevzděláváním, mnoho autodidaktiků dosahuje pozoruhodných výsledků, ale jen v několika málo oborech, např. k chirurgovi-sa- moukovi by se asi zájemci o operaci srdce příliš nehrnuli. Je na místě se ptát, jak získal náš občan kvalifikaci občanského uvědomění a zodpovědnosti, jakou kvalifikaci v tomto směru vůbec má. My se tak trochu stydíme přiznat, že jsme převážně občanští samouci, ovšem s nevyčpělým základem z dob totalitních. Chybí nám jak kontinuita demokratického vývoje, tak demokratický odkaz minulosti (demokratickou minulost si pamatuje jen hrstka přestárlých občanů). Ke značné osobní svobodě jsme přišli ani nevíme jak - a hlavně jsme za tuto svobodu nemuseli ničím zaplatit. Proto také osobní svobody značně zneužíváme: kdo nechce, nemusí pracovat - a může se o existenci postarat i krajně problematickým způsobem, kdo desítky let bojoval proti vykořisťování proletariátu, je dnes často podnikatelem či fabrikantem, kdo utajoval a zkresloval informace, odsuzoval a věznil politické odpůrce, se dnes vehementně dožaduje demokratické spravedlnosti a ještě větší osobní svobody. Ale k ostatním atributům demokracie se téměř nikdo nehlásí. Čestnost, zodpovědnost a poctivost se z naší tržně zaměřené společnosti téměř vytratily. Občan- volič byl a je formován příklady, které nemají v demokratickém světě ani desetinu podoby a četnosti případů našich. Podvody a machinace, korupce a násilí, přetvářka, politické pletichaření a boj o koryta se už dávno staly nedílnou součástí každodenního života. Občan si zvykl a přizpůsobil se. Ale tohle přece odněkud známe, že? Nenalhá- vejme si, že jsme plně demokratickou zemí! Jsme zemí s osobní svobodou, se svobodou projevu i cestování, podnikání, ovšem z demokracie si doslova jen sem-tam kousíček uždibujeme, podle toho, jak se to vyvoleným (zvoleným i samozvoleným) právě hodí - či když jsou k tomu okolnostmi donuceni. Desítky závažných a zásadních nedemokratických jevů jsou v ČR neřešeny, či řešeny liknavě a neúplně. Proč? Odpověď už jsme slyšeli, stranické a osobní zájmy jsou prioritní! Takže s chutí a elánem do volebního boje, voliči, mějte pro nás, vaše budoucí zástupce a představitele, trochu porozumění... 14. dubna 1996 Poznáváme svět Jižní Korea Nevím, kolik českých cestovek pořádá zájezdy do Koreje, ale rozhodně je to země, kterou by každý našinec měl vidět. Nejlépe bez cestovky, jen tak sám na vlastní pěst, ale ani organizované zájezdy nejsou k zahození - Korea nepředkládá zájezdovým turistům Potěmkinovy vesnice, jako to dělá třeba Čína. Mluvím o Koreji Jižní, o jejíž existenci se v dobách budování socialismu jaksi nehovořilo a na televizní obrazovky se dostala až v souvislosti s olympiádou v Soulu. Doporučuji navštívit Jižní Koreu po absolvování Severní Koreje nebo ještě lépe Číny. Z obou zemí je to kousek - ale jaký nebe- tyčný rozdíl! Překročíte hranici - a hle, ono se dá dýchat. Smog a smrad, který nás po celou dobu v Číně neopustil, který zabil všechny ptáky a z plic nám udělal otrávené ubožáky, je najednou vystřídán čistým vzduchem. Řidič autobusu svírá volant bílou rukavičkou, nikdo nekouří, nikdo neodhazuje odpadky, nikdo neplive na podlahu. Po silnicích jedou spořádané řady aůt, nikdo netroubí, nikdo nehuláká a nenadává. Řidiči dávají přednost chodcům a chodci nelezou řidičům na červenou do jízdní dráhy. Při nastupování do dopravních prostředků se bleskurychle vytvoří fronta, nikdo nepředbíhá, nestrká se, nekope do spolucestujících ani jim nespílá. Řidič autobusu úslužně zastaví mladé mamince s dítětem mimo stanici, aby nemusela dobíhat, počká na stařenku. Mladí pouští staré sednout, po mém těžkém batohu se vždy natahuje několik úslužných rukou se snahou pomoci. V městských podchodech a na zdech nevidíš jedinou čmáranici, jediné grafiti, žádný telefonní automat není rozsekán od vandalů. V národním parku si na kampovišti postavíš stan, necháš v něm všechny věci a vydáš se na celý den do přírody, a když se večer vrátíš, všechno je netknuté a na svém místě. Neexistuje systém dvojích cen - jedny pro domácí a druhé pro cizince, taxikáři neokrádají cestující a auto- busáci vracejí drobné. Psi smějí do národního parku, ale pejskaři toho nezneužívají, mají psa buď na vodítku nebo, pokud je malé rasy, v batohu. Řeky jsou čisté, protože se v nich neválejí stáda buvolů a prasat, nepere se v nich prádlo, neumývají náklaďáky a hlavně nevypouštějí splašky z továren a do vodních toků se nevyvážejí městské skládky. Veřejná sociální zařízení jsou všude, jsou čistá a za jejich použití se neplatí. Vzpome- nu-li si na odporné betonové kotce s dírami do žumpy, bez přepážek v Číně... Cizinec se na ulici města v Jižní Koreji nemůže zastavit s mapou v ruce, aby hned nepřiběhl nějaký domorodec se snahou pomoci zabloudivšímu. Většina Jihokorejců umí aspoň pár slov anglicky a mapa pro ně není, tak jako pro Číňany, neznámá věc. Jsou vlídní, ale není to vlídnost podlézavá, jsou slušní a disciplinovaní, ale není to slušnost selektivní jen k cizincům nebo k nadřízeným, jsou prostě slušní k sobě navzájem. Chtělo by se mi říci, že Jižní Korea jako by ani nepatřila do Asie, spíš tak do Evropy. Jenže zase znám některé evropské země, které spíš patří do Asie, kde jsou na sebe lidé zlí, kde kradou a podvádějí, ždímají cizince, kde řeky jsou stoky a příroda umírá, zatímco pány poslance zajímá jen to, zda jim imunita platí i při opilství. Je to s tím přináležením komplikované, ale v zásadě je to tak, že Jižní Korea, ačkoliv o tom nenadělá moc řečí, je demokratická země, zatímco v některých ryze evropských státečcích o demokracii sice hlasitě řeční, ale chovají se jako čínští Asiati. Navštivte Jižní Koreu a dojde vám, že demokracie není v blábo- lech státníků, ale v zákonech, které vláda vydává a jimiž stát řídí, a je také v tom, jak lidi vychovává a jak jim jde sama příkladem. Vláda korupční strany, která občanům toleruje neslušnost a zlodějnu, aby sama mohla krást a podvádět, nemůže nikdy vytvořit základy demokratického státu, v němž se lidi k sobě budou chovat slušně. Aby mi laskavý čtenář nevyčítal, že o Jižní Koreji pěji přílišnou chválu, vězte, že v této části Asie jsou také věci, s nimiž se nemohu smířit. První z nich je korejská kuchyně. Přátelé, to se s odpuštěním nedá polknout, a když to přeci jenom spolknete, 24 POLYGON 3/1996 [pageend26]vzplane ve vás oheň, který spálí nejen ústní dutinu, jícen a žaludek, ale ani nestrávené zbytky nepozbudou své jedovaté palčivosti a při odchodu vám popálí výchozí otvor. Ve všem, na co se v Koreji podíváte, jsou tuny pálivé papriky. Paprika se požívá rozemletá na prášek, nakrájená na kousky, naložená či celá v nejrůznějších úpravách. Jedna korejská známá mi tvrdila, že jejich kuchyně je nejchutnější na světě. Nevím, protože hned první sousto čehokoliv mi zničilo chuťové papily natolik, že žádnou chuť kromě pálivosti nezaznamenávaly. Dostanou se samozřejmě i věci, které pálivé nejsou. Přežívali jsme na natvrdo vařených vejcích. Jednou nám je podali s cukrem namísto soli. Korejci milují cukr, hlavně v těstě. Nedostaneš normální chléb, všechno, i housky a rohlíky, je produkováno v různém stupni nasládlosti. Do nasládlého těsta zabudovaný párek je oblíbená korejská pochoutka. Z ostatních místních specialit se musím zmínit o chobotnicích a sépiích. Prodávají se sušené, tisíce a tisíce jich rybáři mají pověšeno na špagátech, natažených podél přímoří. Žvýká se to jen tak nasucho a zapáchá to rybinou na sto honů. Mnohé restaurace mají u vchodu akvaria, stačí ukázat prstem a za chvilku už máš čerstvou rybu na talíři. Jediná nevýhoda je v tom, že ryba se servíruje syrová, nakrájená na velejemné plátky a k ní není poctivý vařený brambor, ale řada minimističek s různým bejlím a kořením, všechno mohutně pálivé. Korejci, stejně jako Japonci, věří, že vařením nebo smažením ztrácí ryba svoji čerstvost a hodnotu. Oblíbenou pochoutkou jsou také rýžové roličky. Vezme se kus černé mořské chaluhy, která vypadá jako duše z pneumatiky, nakrájí se z toho úhledné čtverečky, na ty se nanese půlcentimetrová vrstva studené vařené rýže, doprostřed se položí kousek párku, tyčinka umělého kra- bflio masa či kousek vařené mrkve a čtvereček se sroluje do ruličky, která se nakrájí na úhledná kolečka. Barevně to vypadá fantasticky a chutná to - no jako vařená pneumatika se studenou rýží. Nemohu se také smířit se Soulem, hlavním městem. Ne že by nebylo čisté nebo výstavné, sestává ale hlavně ze schodů, ačkoliv stojí na rovině skoro jako Kolín. Celým podzemím Soulu se táhne metro a bludiště chodeb s obchody. Prakticky celý střed Soulu žije v podzemí a všude jsou schody. Podchody, schody, podchody, schody, nemá to konce. Přejít z jedné strany ulice na druhou znamená absolvovat aspoň 50 schodů dolů a pak vyšlapat stejný počet nahoru. Nic pěkného pro starší dýchavičné občany či návštěvníky, a jak to dělají ti na vozíčku, to vůbec nepochopím. Po dnu stráveném prohlídkou soulských pamětihodností je člověk ušoupaný jako kotě. Naštěstí se z města dá prchnout na korejský venkov, který je nadmíru pěkný a zajímavý. Doprava je jednoduchá: všude se jede autobusem. Každé malé dítě vám řekne, že světový primát v silniční dopravě drží Amerika, v železniční pak Japonsko, málokdo ale ví, že prvenství v autobusové dopravě patří Jižní Koreji. Levná, pohodlná a hlavně bezvadně organizovaná, nikde ve světě jsme nepotkali nic dokonalejšího. Na spojení z místa A do B se nikde nečeká víc než 20 minut, neexistuje, aby autobus byl přeplněný a cestující se klátili pověšeni na tyči, neexistuje, aby autobus neodjel nebo nepřijel včas, přestupní linky na sebe navazují s přesností téměř neuvěřitelnou. Opus- títe-li ráno Soul, dostanete se do odpoledne určitě do některého korejského národního parku. Většinou jsou nevelké a ty nejpopu- lámější o nedělích a víkendech přeplněné, ale všechny bez výjimky čisté a pro návštěvníky zajímavé. Přírodu totiž Korejci spojují s náboženstvím a nejkrásnější buddhistické chrámy jsou umístěny právě v národních parcích, jeden hezčí a nazdobenější než druhý. Mistři řezbáři a malíři se tady vyřádili. Po parcích jsou rozesety sošky a sochy buddhistických svátých a věřící přinášejí obětiny: někdy balíček sušenek či jablíčka, většinou drobné mince, ale i bankovky dost značné hodnoty. O sušenky se podělí veverky a jiná lesní zvěř, peníze večer posbírají buddhističtí mniši. Žádného ze stovek korejských návštěvníků parku by ani ve snu nenapadlo, aby si od Buddhy „vypůjčil“ nějaké drobné. V parku Maisan kdosi ráno, když jsme se chystali vyšplhat na jednu ze skal, položil na podstavec buddhistického božstva bankovku v hodnotě cca sto korun. Odpoledne, při cestě z hor, jsme bankovku viděli netknutou, doplněnou dary dalších desítek návštěvníků. Usmívám se v duchu při představě, jak dlouho by asi vydržela stovka položená k pomníku svátého Václava. Nešikmoocí návštěvníci Jižní Koreje dostanou na hranicích instruktážní knížku, co v zemi vidět, jak přežít a přitom se dobře mít, kde spát, kde nakupovat atakdál. Daleko nejzajímavější částí knížky jsou pokyny o místních zvycích a bontonu. Korejský mrav například přikazuje nepřekročit práh příbytku (nebo hotelového pokoje) v bo- tech. Trepky jsou všude připraveny a při cestě na toaletu dlužno použít trepčičky zvlášť k tomu určené. Na veřejné ulici se nemá jíst a vůbec už ne smrkat. Jsi-li pozván do restaurace, bylo by neslušné snažit se zaplatit útratu. Taktéž je neslušné nalít si sám víno, dlužno čekat, až ti přítel nalije a piješ-li velkým tempem, zruinuješ přítele, protože sklenka musí být stále plná. Je ne- vychovanost držet sklenku při přípitku jednou rukou, nutno ji podepřít i druhou rukou. Atakdál. Velice zajímavé a instruktivní čtení. Vzhledem k tomu, že se bílá rasa podle asijských měřítek chová naprosto nemožně, podivuji se Korejcům, s jakou trpělivostí snášejí všechny naše prohřešky, aniž by nám jakkoli dali najevo své opovržení. Mám pocit, že jedním z největších našich poučení z návštěvy Jižní Koreje byla lekce z tolerance. Všem českým našincům doma i ve světě vřele doporučuji. MARCELA ČECHOVÁ Fotografie v textu je také od Marcely Cechové a ukazuje nepřeberné množství darů moře na tržišti v Pusanu. ■ POLYGON 3/1996 25 [pageend27]Keiretsu po našem JAROSLAV TEPLÝ ' Slovem >keiretsu< jsou v Japonsku označovány průmyslově-obchodní skupiny či konglomeráty, které jsou páteří japonského hospodářství a původcem jeho úspěchu v celém světě. Je to hyerarchicky uspořádaný systém poboček, dodavatelů, subdodavatelů a distributorů, vytvořený kolem jednoho velkého výrobce za účasti bank. Několik takových keiretsu může být soustředěno v ještě větším celku, tak zvaném gurupu, ovládaným nějakým průmyslovým kolosem (udává se, že takových gurupu je asi 6, nám nejznámější jsou Mitsui a Mitsubishi). Typické pro až několik stovek podniků či společností zahrnující celky je, že členové vlastní navzájem akcie ostatních členů, a to i v případě, že by mělo z evropského hlediska jít o konkurenty, a to v takové míře, že je vyloučeno proniknutí cizího elementu do skupiny. Tyto akcie jsou považovány za politické vlastnictví, nejsou na prodej a na akciovém trhu se prodávají jen „drobky“, které nemohou skupinu mocensky ohrozit. Všechny tyto skupiny pak stojí pod ochranou a dohledem MITI (Ministry of International Trade & Industry), jehož prvním je zacpávat - často pro západní státy nepřijatelným způsobem - díry, které by se podařilo prorazit v japonské zdi zahraničním konkurentům. Nejlépe viditelným výsledkem je pak naprostá ochrana domácího trhu částmi keiretsu orientovanými na prodej či distribuci. Zde jde o složité tkanivo vztahů mezi velkoobchodem, maloobchodem a výrobci s vnitřními dohodami mezi „konkurenty“, které společně s obchodními asociacemi, kam obvykle nemají cizinci přístup, jsou zárukou, že se japonští výrobci nemusí obávat zahraniční konkurence na domácím trhu. Konsumní výrobky nevyrobené nebo nedis- tribuované členy keiretsu - a to je většina zahraničního zboží - se prostě na trh nedostanou, leda ve speciálních obchodech za až čtyřnásobné ceny. Jen tak na okraj: je zřejmé, že pokud bylo naivním optimismem či dětinstvím pokoušet se s Japonskem provozovat obchod podle pravidel volného trhu v západním smyslu slova řekněme tak ještě v době velkého zastánce volného trhu presidenta Reagana, dnes už je to vyložená „ tržní“ nehoráznost. Prominentní japonský ekonom Hoshino Shi- nyasu shrnul na jaře 1992 v Moskvě podstatu japonského hospodářského systému do těchto bodů:... poválečná japonská koncepce byla něco blízkého plánovanému hospodářství, ne pravý kapitalismus, nýbrž kapitalismus pod striktní kontrolou ... v tomto typu společnosti (jen jedna etnická skupina ve státě) byla přijata neprůhledná (nontransparent) pravidla ve víře, že jejich účel je implicitně chápán... Tyto neprůhledné metody řízení japonské vládní administrativy by byly bývaly považovány za „unfair“ vně Japonska ...a velmi pravděpodobně by nemohly fungovat v USA ... v americkém modelu je kladen důraz na soutěž mezi rovnocennými podniky či jejich skupinami, zatímco Japonsko zdůrazňovalo průmyslovou politiku přesunování komparativních výhod.. . Jan Kalvoda asi netušil, jak blízko má v tomto ohledu ČR k Japonsku, když publikoval v MF DNES svůj článek „Bez reforem nás čeká bankovní socialismus“ (2.2.96). Uvádí v něm, že ... Velké české banky jsou totiž vlastněny zčásti státem, zčásti je vlastní samy investiční fondy spravované investičními společnostmi zmíněných bank. Zástupci investiční společnosti jedné velké banky, která fond spravuje, zasedají v orgánech druhé - a obráceně. Několik velkých bank se tak může vzájemně dozvědět o svých strategických rozhodnutích... Právě tento stav může být příčinou vzniku ideálního prostředí pro omezení svobodné soutěže... Jakoby nic se připouští, že banky nejraději půjčují firmám, jež samy kontrolují. Tak však mohou být znevýhodněny společnosti, které by na trhu obstály lépe - kdyby ovšem neměly tu smůlu, že v nich banky nemají žádný majetkový podíl. Investiční fondy velkých bank již dnes vlastní akcie mnoha významných českých společností. Pokud se nic nezmění, může česká ekonomika dospět do stavu, kdy bude masivní část hospodářských subjektů kontrolovat několik bank, ve kterých má zčásti podíl stát, zčásti se vlastní navzájem. Vznikne tak tvrdý hospodářský systém, v kterém nebudou rozhodovat konkrétní vlastníci, ale managementy velkých bank a finančních korporací kontrolované pouze státem a ještě jen zčásti. Tento stav nemusí být o nic lepší než socialistické centrálně řízené hospodářství. Státní plánovací komisi pouze nahradí nikomu neodpovědná bankovní byrokracie, vůči níž bude občan snažící se podnikat vcelku bezmocný... Oba systémy (v ČR to ovšem ještě není systém, nýbrž zatím jen současný stav, který - zdá se - podle J. Kalvody k systému nemá tak daleko) si jsou nápadně podobné způsobem financování podniků. Nejlevnější jsou sice emise akcií, ale v Japonsku jsou podniky téměř výhradně odkázány na půjčky, přičemž banka skupiny keiretsu si musí dát každé čtvrtletí schválit svou půjčovní „strategii“ centrální bankou. Průměrný poměr dluhu k akciím ve velkých japonských společnostech byl 1983 odhadován na 4 : 1 (v USA 1 : 1); poměr akcií k celkovým aktivům společnosti na 16-18%, což je nejméně ze všech průmyslových zemí. V CR se zatím emise akcií v podstatě ne- praktikují a podniky jsou stejně tak jako v Japonsku financovány půjčkami („vlastních“) bank. Vznikaly za historicky více méně obdobných okolností: v Japonsku v kritické situaci ke konci světové války a bezprostředně po jejím konci, v ČR jako produkt rychlé kupónové privatizace, jejíž výsledky a dosah není ještě možno posoudit, ba ani nelze říci, zda byla opravdu rychlá, protože klíčové podniky jsou stále pod státní kontrolou. Zatímco v Japonsku měl vývoj keiretsu svou určitou vlastní lokální japonskou logiku, v ČR je současný stav výsledkem toho, že kuponovou privatizaci připravili a provádějí „papíroví tygři“ neboli ekonomové z výzkumných ústavů, bank a kanceláří, jejichž odborné ekonomické znalosti nelze rozhodně podceňovat, jimž ale chyběla a chybí praktická znalost, co to vůbec byl socialistický podnik, jinak by si nemohli sami sobě namlouvat, že pouhou často jen formální změnou vlastníka lze dosáhnout zásadního obratu v práci podniku. Stejně tak podcenili rozhodující roli lidského faktoru, tj. neodhadli správně, co bude rozhodující motivací lidí v dané situaci. Zatímco keiretsu přináší Japoncům nepopiratelné výhody v technické a obchodní spolupráci členů sdružení, proto je také předmětem studia v USA, není zatím na něco podobného - snad s výjimkou plzeňské Škodovky a ZPS Zlín - v ČR v současné době ani pomyšlení. „K žádnému překvapujícímu obratu v ČR nedošlo, protože situace je kontrolována silami, které se starají o všechno kromě výkonnosti podniků“, čteme v článku Neil Kinga Jr. „Who’s steering?“ (CEER, Vol.4, č.2, březen 96), „většina velkých českých podniků je ovládána investičními fondy, často vlastněnými bankami. Ty se ani zdaleka nepokouší popohánět manažery neboje propustit; ztloustly na obchodování >za scénou< a z 2%ní roční manažerské odměny...“ Dodejme k tomu, že manažeři a vedoucí pracovníci fondů a bank si zasedají navzájem ve správních či dozorčích radách a vyplácejí si navzájem tučné odměny v desítkách tisíc Kč za jednu schůzi, což je výnosná činnost bez rizika. Jsou tedy osobně zainteresováni na tom, aby současný stav trval co nejdéle a nebudou se proto pokoušet zavřít prodělávající podnik, který peníze na jejich odměny vždycky najde. Mimo to sami nemají a ani nemohou mít ponětí o technické stránce jimi kontrolovaných podniků, která je rozhodující pro obchodní úspěch a prosperitu a nemohou proto účinně zasáhnout do personálního složení zvláště technického vedení. Hlavním problémem na cestě k ozdravění českého hospodářství není totiž otázka vlastníků, nýbrž problém zcela zhroucené přirozené hierarchie v pod- 26 POLYGON 3/1996 [pageend28]nicích. Dnes poměrně prosperují (na mezinárodní úrovni) hlavně ty podniky, které měly v roce 1989 v podstatě schopné vedení, což byla v rámci komunistického systému čirá socialistická náhoda. Kde tomu tak nebylo, nelze asi očekávat, že by banky a obchodníci s akciemi dokázali něco se špatnou technickou hierarchií v podnicích podniknout. Začali jsme dnes s Japonskem, vraťme se k němu i na závěr. Pan Hotoshi Tonomura se - jak známo - omluvil za banku Nomura Securities Václavu Klausovi za předpověď ekonoma z Nomura Research Institute (NRI), že po volbách dojde k 20%ní devalvaci české koruny. Ve svém dopise žádá (podle již citovaného CEER, Joe Cook: „Czech Balancing Act“) V. Klause „to forgive the academic analysis of one contrarian economist“. Smyslem jeho dopisu (je Japonec!) je jistě zabránit tomu, aby jeho možný budoucí obchodní partner „neztratil tvář“ na základě zprávy NRI. Ale „academie analysis“ nebo „contrarian economist“? „Starou bélu!“, řekli bychom s odvoláním na Slovník spisovného jazyka českého z roku 1971. Frances Cloud, analytička akciového trhu NRI v Londýně v témže čísle CEER o devalvaci či revalvaci praví, že ... Češi (asi tím myslela i Moravany) mají dvě možnosti: buď agresivně restrukturovat svou průmyslovou základnu, aby mohla lépe konkurovat, a v tom případě mohou žít s drahou měnou, nebo neprovedou-li restrukturalizaci, potřebují devalvovat, aby si udrželi schopnost konkurence v exportu. Obojí najednou nejde. Frances očekává, že k devalvaci bude příležitost po červnových volbách. Na otázku, jak velkou devalvaci, odpovídá: nejsem ekonomka, ale naši ekonomové předpovídají 20%. Jediná otázka je, zda najednou nebo po etapách. Z jejího prohlášení se dá dobře vyčíst, jakým způsobem vzal NRI na vědomí „omluvu“ pana Tonomury. ■ Válená paní Čechová, obracíme se na Vás jako na jednoho z mála českých emigrantů. Vaši adresu máme z časopisu Polygon. Nedávno v naší republice vyšel inzerát o mož- nostipřistěhování do Austrálie. Jelikož jsme se o tomto inzerátu dozvěděli až 14 dní po vyjití, nepodařilo se nám jej sehnat. Proto bychom Vás chtěli požádat o pomoc. Pokud je ve Vašich silách zjistit, zda Vaše republika skutečně přijímá přistěhovalce. Pokud je tento inzerát pravdivý, moc byste nám pomohla, kdybyste nám poslala nějaké informace o požadavcích pro přistěhovalce. Jsme sice mladí, ale věřte, není to jen chvilkový zápal. O tomto důležitém kroku jsme se rozhodli již před rokem po konzultaci s rodiči. I oni vědí, že v naší republice nás nic dobrého nečeká. Proto je Vaše pomoc pro nás velmi nadějná. Opět po několika nezdarech vysvitla jiskřička naděje. Předem Vám moc děkujeme a budeme rádi, pokud nám odepíšete. Spřátelským pozdravem J. S... ovi. V Náchodě 8. února 1996. $ $ tjt $ $ * Milí přátelé, dumám nad vaším dopisem a není mi lehko. Všechno mne nutí stočit se do polohy mrtvého brouka a vůbec neodpovědět, protože ať odpovím jakkoliv, dostanu se do nesnází. Nejlepší by bylo mlčet, ale zase už žiju víc než čtvrt století v Austrálii, přijala jsem zdejší zvyky a tak vím, že odpovědět na dopis je jedna ze základních slušností v mezilidských vztazích. Mohla bych vám taky odpovědět úředně, chladně, ale to by nebylo fair. Jste mladí, neznalí a upřímní a zasloužíte si tedy upřímnost. Proboha, proč jste si se svým dotazem vybrali právě mne? Proč mě nutíte nosit kůži na trh? Je to tak: podpořím-li vás ve vaší snaze emigrovat, vyslovím tak vlastně souhlas s vaším názorem, že vás v České republice nic dobrého nečeká. Dovedete si vůbec představit, s jakou nenávistí a vervou se po tomto zjištění na mne vrhnou zastánci sametové demokracie? Jak mě poplivají, pošlapou, rozcupují na kousky, zatratí a znemožní? Nejde mi ani tak o čtenáře v Čechách, ti už po šesti letech mají s nově nastolenou demokracií své zkušenosti. Jde mi o našince tady venku, kteří stále hledí na události v zemi, kde se narodili, očima zarosenýma něhou. Vaše věta „Obracíme se na Vás jako na jednoho z mála českých emigrantů“ je jednak nepravdivá a též neúplná. Českých emigrantů není málo, jsou jich tisíce jen tady v Austrálii. Dřív pro uprchlíky existoval ještě pojem exulant, ten se ale vytratil z českého slovníku, proto ho nemůžete znát. Exulanti byli lidé, kteří odcházeli z důvodů nikoliv ekonomických, ale politických, většinou proto, že museli. Kdyby neodešli, hrozila jim ztráta zaměstnání, vězení a v krajních případech oprátka. Exulanti, pokud už nevymřeli (násilný hromadný útěk se odehrával v padesátých létech, jedná se tedy dnes o lidi sedmdesátileté a starší) jsou dnes oficiálně házeni do společného pytle s uprchlíky pozdějšího data, jimž oprátka většinou nehrozila. Pro vás doma jsme dnes všichni emigranti nebo krajané. Já sama nejsem exulantem, dostala jsem se na svobodu o dvacet let později, přesto však lituji, že významový rozdíl mezi emigrantem a exulantem byl smazán. Šlo totiž o rozlišení s jistým morálním podtextem: exulant nepovažoval svůj odchod za permanentní a jeho hlavním cílem bylo pracovat proti komunismu, aby se do své vlasti mohl co nejdříve svobodně vrátit. Emigrant většinou odcházel s odhodláním v nové zemi pevně zakotvit, pracovat a mít se lip než se měl doma. Nemusím snad zdůrazňovat, že čas, ten velký tříbitel charakterů, udělal z mnoha exulantů emigranty a zase naopak narovnal mnoha emigrantům páteř v okamžiku, kdy komunistická vláda vyhlásila možnost „upravit si poměr s domovem“. Slyšeli jste o tom? Těžko! Byly jste tehdy malé děti. Komunisté tehdy hodili uprchlíkům udičku s velice tučným červem: Chceš vidět bratra, starou maminku či tátu? Chceš se podívat do míst, kde ses narodil a vyrostl? Můžeš, pokud: a) napíšeš ponížený dopis, adresovaný presidentu republiky a v něm požádáš o prominutí trestného činu, jehož ses dopustil tím, že jsi utekl. Jinými slovy: uznáš-li, že jsi lump a odejít nebylo tvým lidským právem, b) vyplníš dotazník a odpovíš na otázky, které režim zajímají (s kým se v emigraci stýkáš, kde jsi zaměstnán, kolik vyděláváš atd.). Navíc se zavážeš, že „nebudeš pracovat proti socialistické republice“, což znamenalo, že nebudeš odebírat a číst noviny a knihy, vycházející v exilu a nebudeš členem Sokola a jiných emigrantských spolků, c) zaplatíš komunistům částku, kterou sami určí, takzvaně za vzdělání, které ti dali. Dost tvrdé podmínky, že? Přesto komunisté uspěli, dobře znali lidskou psychologii. Statistika upravenectví nikdy nevyšla, odhaduji ale, že na udičku skočilo nejméně 60-70% uprchlíků. U exulantů přitom hrály hlavní úlohu vzpomínky a staré maminky, u emigrantů zase touha ukázat, že „opustili a nezahynuli“. Vykládám tyhle staré a lidem žijícím v cizině notoricky známé věci proto, že vy doma o nich nic nevíte. Pan prezident Havel nikdy nepokládal za důležité se i jen slůvkem zmínit, že ve vztahu domova ke krajanům existují určité skutečnosti, které by demokratická republika měla brát v potaz. Exulanti většinou nedostali v restitucích zpátky svůj majetek, naopak byli zvýhodněni ti s upraveneckým statusem, protože do republiky celou dobu jezdili, udržovali si kontakty a vyřídit si potřebné doklady pro ně nebyl po roce 1989 problém. Stejně tak pan prezident nikdy nedal příkaz k tomu, aby se krajané dozvěděli, kdo v rámci upravování poměru nebo i mimo něj komunistům donášel a poskytoval informace. Naopak se postaral o to, aby se ministerstvo POLYGON 3/1996 27 [pageend29]zahraničí dostalo do rukou lidí, pod jejichž vedením se na vyslanectvích a konzulátech odehrávaly jen velice pozvolné změny směrem k demokratizaci a dodnes žádný z archivů není krajanské veřejnosti přístupný. Pravda je, že to Havel ani nemohl udělat, neboť pak by se s komunismem muselo začít účtovat nejen v cizině, ale hlavně doma, což neodpovídalo heslu „nejsme jako oni“. Je tedy mnoho pravdy na zjištění, že vztahy mezi emigrací a domovem jsou stále ještě dosti neujasněné a skřípající. A vy byste se chtěli stát emigranty, na které dnes český národ hledí se smíšenými pocity? Nevadilo by vám to? Nejsprávnější odpověď by tedy byla: Lidičky, neblázněte, seďte doma a budujte sametové lepší příští. Stovky emigrantů se vrhají zpět do náruče staré vlasti a vy byste chtěli odejít opačným směrem? Vždyť přeci máte prezidenta, který je vzorem morálního uvědomění, hvězdou spravedlnosti a celý svět vám ho závidí. Pan prezident byl vloni v Austrálii na návštěvě a měli jste vidět, jak davy emigrantů plakaly štěstím a dojetím, každý mu chtěl být nablízku. Stejně jako prezidenta závidí celý svět České republice i premiéra Klause, jeho úžasný ekonomický rozhled. Dokonce se prý uvažuje o jeho navržení na Nobelovu cenu! Mám před sebou časopis >Intemational Livings který v lednu 1996 uveřejnil index kvality života ve všech zemích světa. V kriteriích tohoto hodnocení jsou zahrnuty životní náklady, úroveň ekonomie a infrastruktury, kultura, zdravotní péče, ekologie a všeobecná míra svobody. Z dosažitelného jednoho sta bodů dosáhla Česká republika v životních nákladech 90 bodů (Austrálie jen 60 a USA 79, čili v Austrálii je nejdráž). V ekonomických úspěších jste dostali 49 (zatímco Indie má jen 45 a Kenya 43). Austrálie pokulhává za českým zdravotnictvím 89 : 92. V ekologii vás obodovali 59, zatímco Austrálie dostala sice 76, ale to jen díky nižšímu počtu obyvatelstva na čtvereční kilometr - a vy jako noví emigranti byste stejně žili jen ve velkém městě, nešli byste do divočiny. V kultuře jste Austrálii skoro dohnali (76 : 85) a co se týče míry svobod, máte nej vyšší počet dosažitelných bodů - plných sto, čili svoboda v ničem a ničím neomezená. Summa summarum dosáhla Česká republika v indexu kvality života 69 bodů, stejně jako Holandsko, Itálie, Dánsko a Grónsko. Z takové báječné země byste chtěli odejít? Řeknete, že se statistikou se dá manipulovat a s její pomocí i hodně lhát. To samozřejmě víme všichni, vy i já. Stejně si ale - bez sarkasmu a bez cynismu - myslím, že byste měli zůstat a nesnažit se odejít. Emigrace opravdu není pro každého a ti, kdož chtějí odejít z důvodů čistě materiálních, aby si polepšili a rychleji zbohatli, ti dnes mají při trochu šikovnosti nejlepší možnosti právě doma. Tady by vás mohlo čekat tvrdé zklamání. Neuvedli jste, co umíte, co byste v Austrálii chtěli dělat a nejsem si jista, zda jste o tom dostatečně přemýšleli. Možná, že v okamžiku, kdy byste zjistili, že se tu dá žít na sociální podpoře bezpracně, že byste nechtěli dělat vůbec. Mnoho našich vykutálených emigrantů si spočítalo, že se jim nevyplatí dělat a nedělají. Z vašeho dopisu vyplývá, že jste se ani nenamáhali zjistit si, co že je Austrálie za státní útvar. Austrálie není republika. Nezlobte se, na tyhle věci jsem citlivá. Miluji tuhle zemi tak jako žádnéjiné místo na světě a třesu se o její budoucnost. Australská demokracie a svobody, jimž se stále ještě těšíme, závisejí ve velké míře na tom, že Austrálie republikou není. Teď v únoru se podařilo odvolit stranu, která po mnoho let o prohlášení Austrálie za republiku usilovala, protože to by umožnilo udělat změny v dosavadní ústavě, a ti, kteří by byli u moci, by mohli vládnout nekontrolovatelně a neodvolatelně. Volební systém tady umožňuje někdy i malé hrstce hlasů rozhodnout o budoucnosti země. Jste nezkušení a kdybyste přijeli do Austrálie a získali občanství, rozhodně byste se nezabývali studiem jemností ústavy a pravděpodobně přihodili své hlasy na nesprávnou stranu. Bylo by vám to jedno a já bych si nikdy neodpustila, že jsem přispěla k soumraku téhle země. Proto znovu opakuji: seďte doma, přátelé, nikam neodcházejte. Pokud si zvolíte rozumnou vládu, můžete se brzy dočkat kýžené spokojenosti. A kdyby vás přece jen v Čechách všechno pálilo, pak se rozhodně vyhněte lživým inzerátům o možnostech vystěhování se do Austrálie či kamkoliv jinam. Jediná oficiální cesta vede přes příslušné vyslanectví. MARCELA ČECHOVÁ Daňová humoreska Finanční úřad mi vyměřil nedoplatek několika tisíců na daních, jež dlužím od roku 1991 Ochranné organizaci autorské z literární činnosti. Na titulních stránkách zrovna frčely miliardové daňové úniky v aféře s lehkými topnými oleji. Probudil se ve mně rebel. Tak takhle ne, pánové, dokud z těch velkozlodějů nedostanete dlužné miliardy a dokud to neoznámíte v novinách, nezaplatím ani svfij pakatel. Neplatil jsem a upomínky od Finančního úřadu házel ve spravedlivém rozhořčení do koše. Z novin jsem totiž věděl, že dlužníky miliard zn. LTO, pyrotechnicky za sebou zametající stopy, žádný Finanční úřad neobtěžuje. Čas mi lehkomyslně utíkal a události mě držely v logické rezistenci proti Finančnímu úřadu. Co váží mých pár tisíců proti jiných stamilionům? Být Finančním úřadem, věděl bych přesně, kam sáhnout pro dluhy. Docela jsem zapomněl na hluboký povzdech, se kterým mi přítel z Německa před časem sdělil, že německý berňák má stejné pravomoce jako gestapo a někdy se tak i dovede chovat. Docela jsem zapomněl, že pochodujeme do Evropy. Nejdřív přišel těsně před vánoci dopis, že se mám dostavit na Finanční úřad. Nešel jsem. Věděl jsem svoje. Miliardy z LTO pořád nezdobily státní rozpočet. Daně neplatí jediný vietnamský trhovec. Jediný majitel čínské pseudorestaurace. Daně neplatí jediná šlapka na E55, ba ani její pastevec. Ti všichni vydělávají mnohonásobně víc než já. Pochopitelně, mí to důvod pro daňové úniky. Oni jsou velvetově trpění podvodníci, takový ten folklór, kdežto já jsem spořádaný literát, jemuž platit daně mělo by být občanským potěšením. Pak se v novinách objevily zprávy o společnostech s r. o., které před koncem roku nakoupí na burze akcie, vzájemně si je se ztrátou prodají a jsouce tak náhle v mínusu, nemusí platit korunu na daních. V únoru si akcie bez ztráty odprodají zpět. Následně se v novinách dovídám, že ctihodná Investiční a poštovní banka okradla státní pokladnu na daních o 175 milionů korun s laskavou pomocí samotného Ministerstva financí. A do toho mi Finanční úřad poslal exekuční příkaz na mé konto u Živnostenské banky s vysvětlením, že od toho dne nemohu s kontem nakládat, dokud si z něho nestrhnou můj nedoplatek na daních. Vida, jak lehce to jde! Takže jsem to převelice ponížen dobrovolně zaplatil. Zachoval jsem se konečně jako vzorný občan. U srdce mě to ale nehřeje. Naopak, připadám si jako blbec. A hlavně se nemohu rozhodnout, koho budu letos volit. □ PAVEL VERNER 28 POLYGON 3/1996 [pageend30]„Morálka a tlustá čára“ (Opožděná) Poznámka na okraj novoročního projevu pana prezidenta Hned v první větě svého projevu považuje Václav Havel za nejdůležitější „nutnost upevnit všechny síly k pěstování mravního klimatu v zemi“. Morální devastaci v České republice by pak dle jeho slov měli napravovat „politici, zákonodárci, učitelé, intelektuálové, knězi, lékaři a soudci, policisté, státní zástupci a vůbec my všichni“. V kázání pana prezidenta spoluobčanům o jejich špatné morálce však chybí jakási zmínka o příčinách tohoto bídného stavu. V projevu filozofa a moralisty Václava Havla postrádám upřímná slova sebekritiky a doznání, že za morální devastaci v zemi nese zejména vinu jeho „tlustá čára za minulostí“, tj. nepotrestání viníků z doby totality, jak o tom pravdivě a otevřeně píše v únorovém Polygonu dr. Hulík („Zločin a trest“). Jako první občan státu, nadto filozof, úspěšný dramatik a nepochybně slušný člověk musí přece pan prezident vědět, jaké asi ovoce nese nespravedlnost, neodčiněná křivda a cynismus viníků, kteří mají na svědomí nejen ony v tisku tolik diskutované nakradené majetky, ale také koncentráky, nucené práce, uvězňování a mrtvé oběti režimu. Pan prezident přece musí vědět, jak bezpráví a cynismus s arogancí viníků působí na společnost, zejména pak na její mladou generaci, která si dnes nemá z čeho/ko- ho brát příklad. A tak dochází k tomu, že tito dříve slušní mladí lidé, kteří revoluci v českých zemích vlastně začali a v ní také věřili, zatrpkli a úspěšně - a leckdy bez skrupulí - tzv. podnikají, protože to se nosí, hází to peníze, zaručuje společenské postavení i ekonomickou a v poslední fázi též nutně i politickou moc, jak to v praxi potvrzují důsledky oné čáry. Příslovečná „čára za minulostí“ bude mít v budoucnu také ten negativní dopad, že pro ideály patrně již nikdo z těch mladších nebude ochoten odejít do exilu, aby odtud podporoval nějakou opoziční „Chartu“, bojující za obrodu ve vlasti, či aby tam popularizoval a vydával nějaké „libri prohibiti“, navíc pak ještě finančně podporoval ony opoziční spisovatele, kteří by byli bez prostředků (=doma na indexu a psaní pouze do šuplíku). Možná, že Václav Havel na počátku své politické kariéry takovýto smutný vývoj v zemi nepředvídal. To by ovšem u filozofa jeho formátu byla tragedie. VERA PAVLÍKOVÁ, Dánsko Důsledky vyhnání Italů blokují Slovincům cestu do Evropy Nadějný ekonomický tygr, ale... JIŘÍ LOEWY V české politice a publicistice je obecným zvykem porovnávat stav ekonomiky země zpravidla s těmi postkomunistickými státy, které jsou na tom hůř. Zvláště vhodné příklady skýtají v tomto ohledu Rumunsko a Bulharsko (hrubý národní produkt na jednoho obyvatele shodně 1140 US dolarů). Ovšem i výsledky polské ($2260) a slovenské ($1950) jsou vítaným kontrastem k hrdému českému HNP zvíci 2710 dolarů na hlavu občana. Podstatně méně oblíbené je srovnání s maďarským standardem ($3350). A téměř vůbec se nepíše a nehovoří o malém Slovinsku, které se po odchodu z někdejší Jugoslávie stalo nadějným ekonomickým „tygrem“; slovinský HNP dosáhl už v roce 1993 absolutního postkomunistického rekordu 6490 dolarů na jednoho obyvatele. Uznávám ovšem námitku, že jsou kromě hrubého národního produktu ještě jiné důležité makroekonomické veličiny. Ale i v těch si slovinští „tygři“ stojí na výbornou. Ekonomika jim zdravě roste, investice stoupají, produktivita se za loňský rok zlepšila o 16%. Od Bělehradu poděděnou 200procentní inflaci se Slovincům podařilo stlačit na 13%, nezaměstnanost z více než 15 na nynějších 9 procent. Státní rozpočet je téměř vyrovnaný a Národní banka disponuje devizovými rezervami zvíci tří miliard dolarů. Díky přísné politice stability patří také slovinský tolar od 1. září 1995 mezi volně směnitelné měny. Už před rokem konstatovala studie vypracovaná Evropskou unií, že dvoumilionové Slovinsko se přiblížilo životní úrovni Portugalska a Řecka a předstihlo standard Maďarska a České republiky, dvou nej vyspělejších postkomunistických uchazečů o členství v EU. Slovinsko plní dokonce již dvě z podstatných konvergenčních kriterií Maastrichtské dohody a podle prognózy Evropské komise dosáhne ještě před rokem 2010 osmdesáti procent průměru EU. Dalo by se proto předpokládat, že se Slovinsko kvalifikuje pro plnoprávné členství v integraci ještě před koncem tisíciletí. Věc má jediný, zato však závažný zádrhel: italsko-slovinský spor o úhradu konfiskovaného majetku Italů, vyhnaných po válce ze země. Itálie zastává v této záležitosti podstatně tvrdší a nesmlouvavější postoj než třeba Spolková republika Německo ve věci „odsunutých“ sudetských Němců. Italská vláda se nikterak netají s postojem, Že bud'Slovinci napraví poválečné křivdy na italském civilním obyvatelstvu, anebo jim přístup do Evropské unie bez pardonu zablokuje. Zatím dokázala zabránit i uzavření dohody o statutu země přidružené k EU. A je pouze nepatrná naděje, že nová, levicově zaměřená italská vláda, vyšlá z posledních voleb, bude zájmy svých krajanů- vyhnanců zastávat méně razantně. Když slovinský ministerský předseda Dmovšek nedávno oznámil francouzskému premiérovi, že Ljubljana navzdory dosavadnímu italskému odporu hodlá požádat o plné členství v EU, Juppé ho ujistil, že Francie tuto žádost podpoří. Dodal však, že je zcela nezbytné, aby Slovinci upravili své vztahy s Italy, protože bez takové dohody bude Řím jejich přijetí znovu a znovu vetovat. Nynější slovinská vládní koalice z Liberálních demokratů (LDS) a Křesťanských demokratů (SKD) nemá v parlamentě absolutní většinu, disponuje pouze 45 Z devadesáti poslaneckých křesel. Chybí jí tedy síla a odvaha k nepopulárním, ale v zájmu země nezbytným kompromisům. A nové volby budou až za sedm měsíců. Do té doby nelze počítat s průlomem v klíčovém slovinsko-italském sporu. Každého politika, který by nyní hlásal nutnost dorozumění s Itálií, by nepochybně ukřičela šovinistická ulice a jeho strana by citelně ztratila na preferencích. Hodina pravdy proto může nastat až po volbách, a to pouze za předpokladu, že volby přivodí stabilní většinu pro umírněné politické síly. Malé Slovinsko dokázalo po svržení srbské nadvlády v krátké době dosáhnout výborných ekonomických výsledků. Má optimální předpoklady pro brzký vstup do EU. Zbývá mu ale odvalit balvan padesát let starých křivd na italských civilistech, který blokuje cestu do Bruselu. Pokud se to nepodaří, hrozí mu návrat tam, kam žádný Slovinec nechce - totiž na Balkán. ■ POLYGON 3/1996 29 [pageend31]MILAN HULÍK Kapitoly z dějin česko-německého soužití (pokračování) Česko-německé paragrafy A) STÁTNÍ OBČANSTVÍ Tento institut je pro právní úpravu postavení německé menšiny důležitý z hlediska určení, kdo z příslušníků bývalé rakousko- uherské říše se stal čsl. občanem. I tato právní úprava má své prameny v ustanoveních dohod Pařížské konference. Vnitrostátní úprava státního občanství vycházela z §4 ústavní listiny, stanovícího jedinost a jednotnost státního občanství a čsl. občanství. Podmínky nabývání, účinků a zániku státního občanství ČSR upravoval zákon č. 236/1920 Sb. s prováděcím nařízením č. 601/1920 Sb. a později ještě zákon č. 152/1926 Sb. Institut státního občanství upravený prvním zákonem vycházel z několika předpokladů. První z nich je dán samotným historickým faktem vzniku ČSR, tj. dnem 28.10.1918, další nezbytnou podmínkou jeho získání bylo tzv. „domovské právo“ na území někdejší rakousko-uherské monarchie, jež se stalo územím Československé republiky. Dle čl. 1 §1 zák. o státním občanství z r. 1920 se stávají osoby pobývající na tomto území státními občany ČSR, aniž by záleželo na jejich projevu vůle. Na základě předpokladu domovského práva získávají státní občanství i příslušníci národnostních menšin. Projev vůle zákonodárce se nevyžadoval ani u bývalých státních občanů Německé říše, kteří měli své trvalé bydliště na územích, která dříve náležela k této říši a v důsledku vytyčení hranice připadla k ČSR. Státního občanství se tak nabývalo automaticky ze zákona (ex lege). Vzhledem k tolik diskutované podmínce „trvalého bydliště“ nebo „trvalého pobytu“ v polistopadových restitučních zákonech zmiňme pro srovnání, že tehdejší zákon používal termín „řádné bydliště“ na uvedeném území. Tento pojem analogicky odpovídal tehdejšímu institutu „domovského práva“ a důvody formálního terminologického .rozlišení lze patrně spatřovat v „kontinuitě“ bývalého Rakousko-Uherska a nového nástupnického státu. Výjimkou z těchto principů bylo ustanovení §1, odst. 3, který přiznával státní občanství ČSR dětem bývalých občanů německých, rakouských a uherských: „i když osoby, o něž jde, samy nemají v době, kdy tento zákon vejde v platnost, bydliště nebo domovské právo v Republice československé. “ Rozhodným dnem, kdy tyto osoby nabyly čsl. národnosti, je den nabytí platnosti jednotlivých mírových smluv s Německem a Rakousko- Uherskem. Dalším způsobem nabytí státního občanství bylo kritérium profese, když podle odst. 4 získali dnem 28.10.1918 státní občanství ti: „kdož před tímto dnem neměli právo domovské v některé obci bývalého mocnářství rakousko-uherského mimo území ČSR a stali se skutečnými úředníky nebo zřízenci čsl. státu, nebo některého čsl. státního ústavu nebo podniku “. Vyjádření v zákoně našlo i „ius soli“ (právo krve), obsažené v §2 zákona, přiznávající čsl. občanství osobám: „které se narodily nebo narodí na území CSR, “ ovšem jedině tehdy, neprokáže-li se, že „narozením nabyly jiného státního občanství“. Subjektivně bylo možno získat státní občanství i jednostranným projevem vůle určité osoby, prohlásila-li, že chce být občanem čsl. státu. Toto právo opce stanovil §4 zákona. Opcí se občanství mohlo nabývat i pozbývat a vztahovalo se i na určitý okruh osob (manželka a děti). Konečně poslední možností, jak získat občanství dle zákona 236/19250 Sb. bylo „udělení“ občanství. Ke vzniku státního občanství touto formou byl nutný souhlasný projev vůle obou subjektů - fyzické osoby a státu. §9 zákona omezuje toto udělení na osoby, které se staly po 1.1.1910 příslušníky některé obce, ležící po vzniku ČSR na jejím území a náležející předtím domovským právem do některé obce na území bývalého Rakousko-Uherska. Vůle osoby/strany se projevuje v podání žádosti a vůle státu v rozhodnutí o této žádosti. Mezery v zákoně a jeho nejasnosti vysvětlovala judikatura Nejvyššího správního soudu, která nastupovala tam, kde ani prováděcí vládní nařízení č. 601/1920 nebylo schopno poskytnout správný výklad. TÀ jako získaly čsl. státní občanství osoby české a slovenské národnosti, získali ho i příslušníci národnostních minorit, pokud nevyužili možnosti opce ve prospěch svého mateřského státu. Ovšem samotná skutečnost tohoto „mateřství“ byla problematická, uvážíme-li, že jediným poutem byl jen jazyk a ani ten ještě u příslušníků německé menšiny, nepočítáme-li obyvatele území dříve patřících k Německé říši, nebyl nespornou domněnkou určující mateřství, vzhledem k existenci dvou německých států. Je zřejmé, že československými občany se stali i ti příslušníci národnostních menšin, kteří se nejen necítili jimi být, ale dokonce okamžik vzniku jejich příslušnosti k ČSR (podle nich k „umělému“ státu) u většiny z nich vyvolal nesmiřitelnou nenávist k jejich nové vlasti. Musíme mít na zřeteli, že mnoho příslušníků menšin se stalo občany ČSR automaticky bez vlastního přičinění, zejména na základě §1 i §2 shora vykládaného zákona, a to bez jakéhokoli úředního potvrzení, i jen deklaratomího charakteru. Stát se občany opovrhovaného národa, a to dokonce příslušníky jeho národnostní menšiny, muselo být pro politicky cítící Němce nesnesitelné. Tam také hledejme kořeny oné až patologické nenávisti pozdějších sudetoněmeckých předáků, jako byli např. K. H. Frank a Konrad Henlein. Faktem zůstává, že čsl. státní občanství, jednotné a plnoprávné pro všechny jeho nositele, bez omezení pro příslušníky národnostních menšin, bylo přiznáno i Němcům - zákonodárce tak prokázal, že nebylo jeho úmyslem Němce diskriminovat, a to ani za jejich účast v protistátním puči, jakým byl pokus o secesi pohraničního území, jak jsme se s ním seznámili v jedné z předcházejících kapitol. Na druhé straně ale skutečnost bezproblematického přiznání čsl. státního občanství Němcům nemohla nic změnit na jejich negativním postoji k nově vzniklému státnímu útvaru, podle nich pouze dočasného charakteru, a nemohla tak ani zmírnit rozpory mezi oběma stranami. K úplnosti výkladu institutu státního občanství je nutno si všimnout i ústavního zákona č. 152/1926 Sb. „O udělení štátného občianstva československého niektorým osobám“. Tento zákon přiznává nárok na přidělení občanství bez ohledu na domovské právo, jeho existence byla nahrazena aspoň čtyřletým pobytem v některé obci. B) ŠKOLSTVÍ A KULTURA Právní úprava závazků kulturního a školského rázu vycházela, tak jako i institut občanství, ze St-germainské smlouvy. Na jejím základě byly formulovány §§130 až 132 předmnichovské ústavy. Zatímco §130 je obecnějšího rázu, neboť konstatuje, že všichni státní občané, bez ohledu k národnosti, jazyku, náboženství a rase, jsou sobě rovni a mají možnost a právo zakládat, řídit a spravovat vlastním nákladem ústavy lidumilné, náboženské a sociální, školy a jiné ústavy výchovné, je §131 konkrétnější. V něm se totiž výslovně zaručuje čsl. občanům jiného jazyka, respektive dětem v mezích všeobecné úpravy, přiměřená příležitost, aby se jim dostalo vyučování v mateřské řeči. Na druhé straně se konstatovala i možnost povinného vyučování státního jazyka. /. Zřizování škol a jiných kulturních zařízení pro národní menšiny. Oblast školství byla upravena zákonem č. 189/1919 Sb., který byl později novelizován zákonem č. 295/1920 Sb. Tyto zákony stanovily zásady pro zřizování škol a jiných kulturních zařízení pro národnostní menšiny. Základním principem tohoto zákona byla možnost zřízení obecné školy v obci ma30 POLYGON 3/1996 [pageend32]jící nejméně 40 dětí školou povinných, ne- bylo-li v této obci „veřejné školy s jazykem vyučovacím, který je mateřskou řečí těchto dětí". Tento zákon byl doplněn zákonem č. 430/1919 Sb. „O veřejných knihovnách obecných“ s prováděcím vládním nařízením č. 607/1919 Sb., dovolující zřizovat menšinám v obcích majících aspoň 400 příslušníků národnostní menšiny, zvláštní knihovny nebo aspoň zvláštní oddělení ve všeobecných knihovnách. Minority nevyhovující podmínce zákona, ale dosahující alespoň 10% všeho obyvatelstva příslušného regionu, měly možnost zřídit společnou knihovnu pro několik obcí. S právy jazykové menšiny nesouvisící, ale nicméně důležitý a historicky významný byl zákon č. 135/1920 Sb. „O poměru pražských universit“. Jím bylo konstatováno, že česká universita je pokračovatelkou starobylého učení Karlova a zrušila se dosavadní označení „Česká universita Karlo-Ferdinandova“ a „Německá universita Karlo-Ferdi- nandova“ a české universitě bylo vráceno její slavné jméno „Universita Karlova“. II. Práva menšin zřizovat školy Zákon č. 189/1019 Sb. udělil tzv. „právo veřejnosti“ i soukromým školám. Tyto školy, zřizované i jednotlivými menšinami „státem po vydání zákona povolené a státnímu dozoru podléhající mají právo vydávali vysvědčení s touže platností jako národní školy veřejné“. Podle §13 lze těmto školám poskytovat státní příspěvek. Z těchto ustanovení lze tedy vyvodit, že potřeby příslušníků menšin mohly být uspokojovány na stejné úrovni i školami soukromého charakteru, aniž tato skutečnost byla na újmu přístupu na tyto školy či relevantnosti dokladu o jejich absolvování. III. Podíl národnostních menšin na správě škol a jiných kulturních zařízení Národnostní menšiny se mohly podílet i na správě škol a jiných kulturních zařízení. Připouštěl to zákon č. 292/1920 Sb., který upravoval správu školství a který rozváděla vládní nařízení č. 605/1920 Sb. a 608/1920 Sb. Tyto předpisy stanovovaly podmínky vzniku školských správních orgánů, jako byly místní školské rady, župní rady nebo okresní školní výbory. Protože se tak dělo na základě systému poměrného zastoupení, bylo tím i zabezpečeno poměrné zastoupení jednotlivých národností. Zvlášť bylo zákonem č. 292/1920 Sb. upraveno postavení menšinových škol. Těmi měl zákon na mysli jednak školy zřízené podle již zmíněného zákona č. 189/1920 Sb. a jednak školy národní a mateřské, zřízené před účinností tohoto zákona podle čl. 19 zákona č. 142 z r. 1867. Také zákon o veřejných knihovnách obecních, zvláště jeho prováděcí nařízení č. 607/1919 Sb. se zabývaly postavením příslušníků menšin a vyhradily jim účast ve správních orgánech knihovnictví. Prvky kulturní samosprávy byly patrné zejména u menšinových škol, u kterých se podle §32 zákona o menšinových školách č. 189/1919 Sb. zřizovaly místní školní výbory. Tento výbor se skládal jednak ze zástupců učitelstva školy a pak ze zástupců rodičů dětí, všichni tito reprezentanti byli menšinové národnosti. Tyto národnosti byly zastoupeny i v zemských školních radách prostřednictvím národnostních sekcí (župní školní rady nebyly nikdy v Čechách uskutečněny) a v již zmíněných okresních školních výborech. Zatímco zástupci učitelstva byli v těchto orgánech určeni podle národnostního klíče, zástupci občanů byli voleni na základě poměrného zastoupení či jmenování předsedou zemské školní rady podle výsledků voleb do poslanecké sněmovny. Avšak proti předchozí právní úpravě byla působnost samosprávných orgánů silně omezena. Záležitosti vyššího školství, jež dříve byly v kompetenci zemských školních rad, přešly do působnosti ministerstva školství, do jehož pravomoci spadaly i menšinové školy, takže samospráva se uplatnila jen vůči školám obecným. Nově byla zavedena zásada národnostní samosprávy ve správě veřejných knihoven zřízených podle zákona č. 430/1919 Sb. Při těchto knihovnách se zřizovaly knihovní rady, jejichž všichni členové museli být příslušníky národnostní menšiny, pro něž byla knihovna zřízena. To platilo i tehdy, jestliže menšinová knihovna byla jen oddělením hlavní knihovny. {Pokračování příště) ■ Umělci a nebožtíci Umělci a kumštýři všeho druhu jdou na dračku. Předvolební tahanice o zlaté slavíky, drozdy, stehlíky, potápky, volavky, ba i kolibříky a nejlidovější střapaté vrabčáky, jsou na jevišti republiky vystaveny všem divákům. Stačí koukat a přemýšlet nad už tradiční hereckou „loyalitou“ některých pře- vlékačů kostýmu. Žádné vstupné se neplatí, i když pro část rozesmátého publika z řad pamětníků je to podívaná „za všechny prachy“. Do mysli voličů se vetřela otázka, zda tato (pro každý režim vždy připravená herecká loyalita) není ODS víc ke škodě než k užitku. Potřebuje snad tak sebevědomá ODS ke zviditelnění svých úspěchů a k dalšímu volebnímu vítězství podporu chameleónů? V jakém to jen byli tragickém postavení ti naši umělci, režírovaní všemocným politbýrem! Strana je potřebovala a oni - když nechtěli k lopatě - potřebovali Stranu. Bavili veřejnost, uspokojovali kádrováky a „rodná strana“ jim dle zásluh přidělovala zlatky a tituly. Přetvářka patřila k „socialistické mravnosti“. Lidé, kteří nedokázali nosit masku, nesli svůj kříž. Někdy do kriminálu nebo do exilu, často na popraviště. Chtěl přežít občan, chtěl přežít i herec. Herec, poskakující na prknech komunistickému režimu, jemuž stavěl kulisy „dobré pohody“, ovšem zůstal dodnes zviditelněný. Občan, který to na ká- drovací totalitní režim také „hrál“, zůstal navždy v anonymitě. Schoval se do mnohamilionové skandující masy „uvědomělých občanů komunismu“. Herec je tedy v nevýhodě. V nevýhodě u občanů. V řadách „rodné koalice“ je však ctěn a hodnocen se stejnou vřelostí jako za časů „rodné strany“. V době předvolební to zavání Kocourkovem. Mnoho našich občanů, kteří půjdou k volbám, se v minulosti neshrbilo a přežilo, sice v bídě, ale s nenalomenou páteří. Také oni na tu tlačenici umělců k podpisu Anticharty nikdy nezapomenou. Na hanu, zviditelněnou ve svatyni Národního divadla, vystavenou světu jako obraz zbabělosti a lokajství, se nedá zapomenout. Občan nic nevyčítá. Jen sleduje partajní objetí ODA s umělci v Rudolfinu a uznale se šklebí nad hereckými výkony loajality k ODS při ho- dokvasu v Nostickém paláci. Setkáním s umělci by zřejmě nepohrdla ani ČSSD, ale který z populárních umělců by se dnes otevřeně hlásil k levici? Ty časy, kdy šťastní umělci, shromáždění jednou za rok ve Španělském sále Pražského hradu, obdivné naslouchali generálnímu tajemníku Strany, zůstaly za „tlustou čarou“. Dnes patří obdiv umělců představitelům jiné Strany. Galave- čírky s umělci, pořádané „stranou a vlá- dou“, budou zřejmě pokračovat. Denní tisk k tomu poznamenal, že občan musí být obdařen „žaludkem kachním a pamětí jepicí“. Opravdu nelze zapomenout na optimistický dupot tříakordové diskomelodie valící se v nepřetržitém proudu z televize, rádia, gramodesek, spartakiádního Strahova, festivalů mládeže... vše jako odměna tehdejším umělcům za loyalitu s nemravností komunistického režimu. Pražské Lidovky se článkem B. Rychlíka ptají čtenářů a budoucích voličů: „Jaký signál tedy vyslala ODS svým spojenectvím s podpisovači Antichart a výplody totalitní kultury k voličům?“ Jsou to zajisté poněkud ostrá slova, ale nepatří snad k pravdě? Ono totiž nestačí odehrát divadelní nebo filmové role, zosobňující boj za občanská práva, statečnost nebo čest. Divák se dívá i za kulisy, zda herec tato práva se ctí a statečností hájí. Po shlédnutí okázalých hodokvasů s kumštýři-anti- chartisty stáčí občan-volič pozornost k me- cenášům-dobrodějům, kteří ODS sponzorují. Dle zákona musí každá strana zveřejnit své příjmy, a tak i ODS musí s pravdou ven. A náhle se při horečném počítání „odněkud“ nabytých milionů ukázalo, že nejdemokratičtější ODS je podporována i nebožtíky. POLYGON 3/1996 31 [pageend33]Zpráva ODS o hospodaření za loňský rok zřejmě patří do kabaretu a tak na veřejnosti vzbudila kromě pochybností především veselí. Jako sponzoři byli uvedeni i dva podivní mecenáši - dle Václava Klause - „nejlepší demokracie na světě“. Oba ze zahraničí. Jediný v Budapešti registrovaný Lájos Bács je již 14 let mrtev a M. Sinha Radžíva z ostrova Mauricius jakýkoliv dar pro ODS popřel. Oba měli stranu obdarovat celkem sedmi miliónky. „Nemám nic společného s Českou republikou, nikdy jsem tam nebyl, nemám české přátele a nikdy jsem tam nestudoval, nemám s touto zemí vůbec žádný kontakt,“ řekl daleký Radžíva, žijící v západní části Indického oceánu na ostrůvku s milionem obyvatel. Druhý sponzor, Lájos Bács, který zemřel v roce 1982, se nevyjádřil. ODS zatím neví, kdo dary od nebožtíka Lájose a ostrovana Radžívy přijímal. Partaj loni získala od sponzorů celkem 25 milionů korun a jako největší dárci byli uvedeni právě tito dva. Dalších devět a půl milionu věnovali ODS čtyři obchodně propojení ústečtí podnikatelé. Ti však - dle zjištění LN - zřejmě dary pravděpodobně nedávali z vlastní kapsy, ale posloužili pouze jako prostředníci skutečného sponzora, který si přál zůstat v anonymitě. Jelikož naše nejdemokratičtější partaj musí veřejnosti prokázat, odkud má všechny ty miliony, dobrodějové, rozdávající miliony, hlaste se! Česká republika 26. dubna 1996 JÁRA MECŮ $$$$***$*$ „Dobrá zpráva o smíření je střežena jako státní tajemství“ Několik slov úvodem. V roce 1988 se mělo volit v jedné zemské vládě v Německu - ve Šlesvicko-Holštýnsku. Počítalo se s jistým vítězstvím konservativní CDU pod vedením Uwe Barschla. Vtom zaúradoval tisk. Týdeníku německých levicových intelektuálů „Der Spiegel“ se podařilo „odhalit aféru“ o nečestném předvolebním boji a hysterie proti Barschlovi se vystupňovala natolik, že nakonec Uwe Barschel zemřel za doposud nevyjasněných okolností. Doposud není jasné, zda se jednalo o vraždu nebo sebevraždu. Následoval volební úspěch so- ciálně-demokratického lídra Björna Enghol- ma, v pozadí úspěchu stál žurnalista Pfeiffer. Zatím jediní odsouzení v této aféře byli dva žurnalisté Spieglu, kteří nedovoleně vnikli do Barschlova hotelového pokoje a našli tam jeho mrtvolu. Pak následovala „zásuvková aféra“. Z neznámého důvodu pan Pfeiffer dostal od Engholmových přátel 40.000 marek. Engholm nejdříve zářil na politickém nebi, stal se nejen ministerským předsedou Šlesvicka-Holštýnska, ale dokonce kandidátem na úřad kancléře. Když se zahájilo vyšetřování, tak se zjistilo, že Engholm lhal a musel opustit politickou scénu. Zmizel a už se o něm neví. Na začátku nějaké jiné události opět stojí „Der Spiegel“. I tentokrát něco předvolebního, co by mohlo mít následky. V polovině dubna tr. se podaří pánům redaktorům zjistit „hotovou věc“. Po padesáti letech je definitivně - i když nějak záhadně - dohodnuta deklarace o usmíření mezi Němci a Čechy. Zajímavé je, že v článku je také zmínka o tom, že podle výzkumu veřejného mínění jen sedm procent obyvatel by v ČR dalo hlas té politické straně, která by akceptovala jakoukoli dohodu o odsunu sudetských Němců. A když nyní o tom Spiegel něco uveřejňuje, komu by chtěl pomoci? A proč s tím přichází právě nyní? Odpověď je jasná: má se pomoci těm, kteří chtějí podrazit nohy jakémukoli česko-německému smíření. Pokouší se o to česká vládnoucí pravice a tak uveřejněním se má pomoci levici. Zemanovi sociální demokraté jsou proti smíření, ještě radikálněji se proti němu staví Grebeníčkovi komunisté. Zahrajeme tedy v předvolebním boji na vlasteneckou notičku. Účel světí prostředky a tak Němci hrají na české vlastenectví, snad se přece podaří tu pravicovou vládu zlikvidovat. „Dobrá zpráva o smířeníje střežena jako státní tajemství“, jak nám oznamuje „Der Spiegel“ . Německý kancléř Kohl i jeho ministr zahraničí Kinkel jsou prý „tvrdošíjně diskrétní". Český premiér Klaus prý nevrle uvádí, že jen nějací úředníci o něčem jednali. Jen Spieglu už je známo, že společné prohlášení má již konečnou formu. Je již známo, že se bude mluvit o „politování", že nevinným lidem bylo způsobeno utrpení. Nebude se rozlišovat mezi divokým odsunem, který následoval hned po válce, a dalším odsunem, který měl požehnání postu- pimské konference. Ta totiž k tomu neměla co říci, odsun probíhal již několik měsíců. Stalin pak lehce prosadil jeho odsouhlasení. Je zajímavé, když se nám to hodí, tak je Stalin náš člověk a pašák, a když se nám to jindy nehodí, tak je to vrah a lump. Podle Spieglu zůstanou také v platnosti pověstné Benešovy dekrety, ale asi jen ty, které schvalují odsun a nevím, zda se bude vracet platnost dekretů ve věci znárodnění průmyslu a bank. Trochu zamotané bude to „ulehčené získávání občanství České republiky". Protože ČR neuznává dvojí státní občanství, budeme asi svědky toho, jak sudetští Němci budou ničit svoje německé papíry a budou stát fronty před českými velvyslanectvími a budou žádat přidělení českého občanství a současně si budou žádat o přidělení bytu v nějakém paneláku. Jak to bude s tím občanstvím, nevím, ale na ten byt si budou muset pěkných pár let počkat. Doufejme však, že je alespoň zařadí do pořadníku. Spiegel si také dělá starosti s případnou restitucí německého majetku. Trochu divné, když je známo, že německá vláda bezpodmínečně akceptuje poválečné uspořádání, jak stanoví Postupim a tam přece je uvedeno, že odsunuté obyvatelstvo nemá žádný restituční nárok. Je zakalkulována neznalost celé záležitosti, jak probíhala a jak byla formulována před padesáti lety. Hlavně když se nyní vzbudí rozruch a když se navodí nálada, která by pomohla levici v předvolebním boji. A tak kápněme božskou: do- jde-li k jakémukoli prohlášení o usmíření, tak představitel opozice - sociální demokracie - bude mít možnost označit ministerského předsedu Václava Klause za - citát - „agenta německých konservativních kapitalistů“. Heslo, které by mohlo výsledek voleb značně ovlivnit. Na obyvatelstvo by se dalo působit využitím nenávisti k Němcům, ale také dlouho vžité nenávisti ke kapitalistům. Místo roku 1996 bychom měli psát rok 1948 a pan Zeman ve spojení se soudruhem Gre- beníčkem by mohli naplánovat nový „Vítězný únor“. Přijde ta reprisa po českých volbách v červnu 1996? Náhodou (?) v německém tisku („Die Brücke" z 15. dubna 1996) čteme: „Maďarská vláda se oficiálně omlouvá svým Němcům". A tam je uvedeno, že Maďaři se omlouvají všem nevinným, kteří byli odvlečeni a vyhnáni jako maďarští Němci ze své původní vlasti, kde se narodili. Maďarsko je prosí o odpuštění. Znamená to distancování od kolektivní viny, omluva patří - jak uvedeno - nevinným. Často a rádi se vracíme k Masarykovi. Byl to nejen zakladatel republiky, ale také skutečně velký státník. Rádi si vybíráme, co se nám právě hodí. Asi se nám nebude hodit, když připomeneme projev T. G. Masaryka k desátému výročí existence Československa. Zabýval se při tom mimo jiné národnostními problémy a mluvil o nutnosti autonomie pro Němce. Když si to dnes připomeneme, tak bychom asi lehčeji přistupovali k vyřešení česko-německých vztahů. Neubulach, konec dubna 1996. OTAKAR ZOUFALÝ Poděkování sponzorům Naše čtenářka a odběratelka Polygonu, paní Věra Kmínková z Prahy 3, nás požádala, abychom za ni a za její známé, také odběratele Polygonu, srdečné poděkovali všem sponzorům, jejichž zásluhou si mohou předplácet náš časopis za přijatelnou cenu v korunách. Poděkování rádi zveřejňujeme. POLYGON 32 POLYGON 3/1996 [pageend34]POLYGON je časopis objektivních dopisovatelů, kteří vidí, slyší a nemlčí. Doporučte jej svým známým! Prodej Polygonu za koruny v České a Slovenské republice nemůže pokrýt náklady spojené s jeho výrobou, protože od tamních zájemců můžeme požadovat pouze takovou cenu, která je doma za podobný časopis běžná. Rozdíl mezi prodejní a výrobní cenou kryjí dobrovolné dary čtenářů a sponsorů. Za sponsoring je v našem případě pokládán dar od 300 SFr. (nebo ekvivalent v jiné měně) výše. Jako sponsoři se do dnešního dne přihlásili: Firma AGENTUR PAZDERA, ZURICH • BLANKA a RUDOLF LINKOVÍ, GÖTEBORG Dr. EDUARD VEDRAL, CICERO, IL • RUDA CHALUPA, UPPSALA Doufáme, že se přihlásí další sponsoři a dárci, abychom mohli nabídnout Polygon co největšímu počtu "korunových" zájemců. UBYTOVÁNÍ V PRAZE Třípokojový byt s kuchyní a příslušenstvím v Praze blízko stanice metra - za rozumné ceny. Volejte +42-2-256806 nebo pište na adr.: J. Plíhal, Mánesova 48 120 00 PRAHA 2 PRODEJNA českých KNIH PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 ŠPANĚLSKO - DENIA - COSTA BLANCA Atraktivní nabídka nemovitostí - byty, vilky, pozemky - v nejkrásnější části Bílého pobřeží. Prodej a pronájem. Bližší informace podá: INTERSERVICE, Věra Divoká C./Cop 14, E-03700 Dénia (Alicante) tel. 0034(9)6/578 58 36, fax 0034/6/642 21 33 Osobní návštěvy v místě podle dohody. Právní pomoc čtenářům Polygonu poskytne JUDr MILAN HULÍK advokátní kancelář Bolzanova 1 115 03 PR AHA 1 Telefon / telefax: +42-2-24 21 04 49 NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit četných karnevalových průvodů a koncertů, slavnosti sklizně citronů a pomerančů nebo slavnosti mimózy v Saint-Raphaëlu, lázeňském městě mezi Saint-Tropez a Cannes. Je to nejvhodnější období k seznámení se s krásami francouzské Riviéry. Od května do října Vás tam přivítají mořské pláže. Zeje Riviéra drahá? Najmete-li si dvoupokojové apartmá s možností vaření, vyjde Vám dovolená levně. Pište o bližší informace na adresu: Les Tourterelles, 47 Allée du Touring Club, F-83700 Saint-Raphaël nebo volejte večer 0033-94 82 37 41 POLYGON 3/1996 33 [pageend35]OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVA Tràdgàrdsgatan 2 S-411 08 GÖTEBORG Telefon 031 /130129 Obrázkové knížky česko-švýcarského nakladatelství bohem press ve 42 jazycích (samozřejmě i česky a slovensky) K dostání u všech dobrých knihkupců agentur Pazdera für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ♦ Neutrální expertizy. ♦ Porady v pojištění, financování, podnikání, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci či úrazu? ♦ Zajímáte se o koupi akcií, obligací apod.? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: agentur Pazdera Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 [pageend36]