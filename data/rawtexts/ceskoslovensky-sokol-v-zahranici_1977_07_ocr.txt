ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ NA STRÁŽ Ročník XXVII Číslo 7 Září 1977 VÝŠ A DÁL! Úřední sokolský členský odznak, podie návrhu prof. St. Suchardy, byl zaveden před 70 lety - po V. vse- sokolském sletu r. 1907. Stal se nejrozšířenějším českým spolkovým odznakem. XIV. SLET AMERICKÉ OBCE SOKOLSKÉ, KONANÝ VE DNECH 22.-26. ČERVNA 1977 V OBLASTI VELKÉHO CHICAGA, BYL ÚSPĚŠNOU MANIFESTACI SOKOLSKÉ MYŠLENKY VE SVOBODNÉM SVĚTĚ. * RADOSTNÝM A DO BUDOUCNA NADĚJNÝM PŘÍSLIBEM BYLA VELIKÁ ÚČAST MLÁDEŽE. * POSLEDNÍ SLETOVÝ DEN, VĚNOVANÝ HROMADNÝM VYSTOUPENÍM, BYL ZDAŘILÝM VYVRCHOLENÍM SLETU, NA NĚMŽ VYSTOUPILO PŘES 2,000 CVIČENCÚ. * ČS. SOKOLSTVO V ZAHRANIČÍ BYLO NA SLETU ZASTOUPENO ČLENY PŘEDSEDNICTVA ÚSTŘEDÍ Z USA A KANADY A CVIČENCI ŽUPY KANADSKÉ. * SLET POTVRDIL, VE SMYSLU VÝSTIŽNĚ VOLENÉHO .SLETOVÉHO HESLA "VÝŠ A DÁL", ŽE SOKOL V AMERICE SE I NADÁLE ÚSPĚŠNĚ ROZVÍJÍ A ZŮSTÁVÁ VĚREN MYŠLENCE ZAKLADATELŮ SOKOLA, TYRŠE A FÜGNERA. Chicago ZDAŘILÝ ÚVOD SLETU Sletové dny byly zahájeny již ve středu 22. června, kdy se do Chicaga sjížděli Sokolové ze všech částí Spojených států a Kanady. Byli to především závodníci,zástupci žup a další činovníci. Večer se konaly poslední přípravy na sletové závody a soutěže. Ve čtvrtek 23. června, od 7:30 hod. ráno, konaly se po celý den závody v nářaďovém tělocviku v tělocvičnách Vyšší Mortonovy školy v chicagském předměstí Berwynu. Závodil dorost obého pohlaví v oddíle nižším, středním a vyšším, a muži v oddíle středním a vyšším. V 9:30 hod. dopol. byla rovněž zahájena sletová soutěž v golfu, jež se konala po [pageend1]celý den na pozemcích golfového klubu Timber Trails v předměstí La Grange. Večer se pak konaly závody jednot ve zvláštních vystoupeních, opět v tělocvičně Vyšší Mortonovy školy, a první sletový den byl ukončen zábavou v sokolovně jednoty Tábor v Berwynu. V pátek 24. června po celý den, bylo pokračováno v sletových závodech a soutěžích - dopoledne konaly se závody v nářaSovém tělocviku žen v nižším, středním a vyšším oddíle, mužů v nižším oddíle a starších mužů, odpoledne byla zahájena sletová soutěž dorostu a členstva v odbíjené. Páteční pořad vyvrcholil slavnostním sletovým banketem, který se konal v hotelu Sheraton v předměstí Oak Brook, za účasti 700 osob. Hlavní projev učinil starosta Americké Obce Sokolské bratr Roy Žitný a pořad byl ukončen kulturním pořadem. Ústředí Cs. Sokolstva v zahraničí zastupovali na banketu starosta bratr Dr. Antonín Hřebík, jednatelka sestra Jarmila Uhlířová a členové předsednictva bratři Jaroslav Hanuš a Matěj Neumann. I druhý sletový den byl ukončen zábavou v sokolovně jednoty Tábor v Berwynu. V sobotu 25. června, konala se poslední část sletových závodů- dopoledne konaly se závody žen a dorostenek v moderní rytmické gymnastice a odpoledne konaly se vrcholné závody v nářaďovém tělocviku dorostu i členstva - přebor Americké Obce Sokolské. Večer, v hotelu Sheraton v Oak Brook, konal se "Večer vítězů", na němž byly vyhlášeny výsledky sletových závodů a vítězům předány poháry a ceny. Sletových závodů a soutěží se zúčastnilo celkem přes 1,000 sokolských závodníků - příslušníků pořádající organizace, Americké Obce Sokolské i ostatních svazů - Slovenské Tělocvičné Jednoty Sokol v USA, Dělnického Amerického Sokola a Cs. Sokolstva v zahraničí. Největší počet závodníků byl v závodech v nářaďovém tělocviku, jichž se zúčastnilo celkem 874 závodníků, z toho 12 příslušníků Cs. Sokolstva v zahraničí z jednot Montreal a Toronto župy Kanadské. Nejlepšího výsledku z nich docílila dorostenka L. Rougeau z Montrealu, která získala prvenství ve vyšším oddíle. Přehled výsledků závodů v nářaSovém tělocviku, s uvedením umístění příslušníků Čs. Sokolstva v zahraničí, následuje. V přehledu jsou příslušníci Americké Obce Sokolské uvedeni zkratkou AOS, Slovenské Tělocvičné Jednoty Sokol v USA - STJS, Amerického Dělnického Sokola - DAS, Cs. Sokolstva v zahraničí - ÚSZ. DOROSTENKY - celkem závodilo 481 dorostenek, 73 družstev. Nižší oddíl "B": 1. W. Havelková, Stickney, AOS 119.1, 2. D. Siscová, 119.0, 3. F. Sýkorová 118.1 - obě DAS. 52. M. Waldaufová 105.9, 117. E. Sobolová 92.7 - obě Toronto, ČSZ. Nižší oddíl "A": 1. S. Sillová, Žižka, AOS 122.8, 2. Sh. Sniderová, 122.6, 3. Sus. Sniderová 122.0 - obě Houston, AOS. 116. P. Martínková 86.4, 135. C. Rogersová 80.7, 141. K. Lojkásková 77.2 - všechny Toronto, ÜSZ. Střední oddíl: 1. K. Wallaceová, Žižka, AOS 117.1 , 2. D. Schabowská, Tábor, AOS 115.7, 3. B. O'Dellová, Žižka, AOS 113.7. Vyšší oddíl: 1. L. Rougeau, Montreal, ČSZ 119.6, 2. M. Jacková, Cleveland, AOS 116.5, 3. B. Forgacová, Monessen,STJS, 116.2. 98 [pageend2]Přebor: 1. P. Stansburyová, Žižka, STJS 203.8, 2. M. Bachuclinová, 203.5, 3. B. Tresslerová, 197.6 - obě Monessen, STJS. DOROSTENCI - celkem závodilo 157 závodníků, 22 družstev: Nižší oddíl: 1. M. Walsh, DAS, 180.4, 2. P. Medina, M.M. Hodža, STJS, 179.2, 3. E. Blake, Žižka, AOS 176.3. 60. M. Lojkásek, Toronto, ČSZ 131.8. Střední oddíl: 1. T. Veselý, DAS, 186.1, 2. R. Stephansen, Byram, STJS, 178.9, 3. R. Szatkowskí, DAS, 178.1. Vyšší oddíl: l. L. Kohl, Omaha, AOS 183.6, 2. S. Jaroh, Detroit, AOS, 177.1, 3. M. Bowers, Omaha, AOS, 175.3. Přebor: 1. L. Hartung 119.65, 2. P. Cahoy 115.95, 3. C. Chmelka 106.30 - všichni Omaha, AOS. ŽENY - celkem závodilo 144 žen, 18 družstev: Nižší oddíl "B": 1. L. Younglingová, Little Ferry, AOS 124.0, 2-N. Ven- clová 122.1, 3. B. Guilivová 121.9 - obě Cleveland,AOS Nižší oddíl "A": 1. S. Vojtová, Byram, STJS 129.5, 2. C. Skapiková, St. Louis, AOS, 127.5, 3. J. Mastny, Cleveland, AOS 127.5. 20. A. Havlová 120.3, 27. K. Koristková 115.0 - obé Montreal, ČSZ. Střední oddíl: 1. P. Smithová, Ft. Worth, AOS, 120.2., 2. K. Weberová, R. Tyršová, AOS 116.1, 3. K. Smahayová,Detroit,AOS 115.3. Vyšší oddíl: 1. C. McNamarová 123.4, 2. G. Chillaová 121.9 - obě Lodge 306, STJS, 3. P. Svobodová, Omaha, AOS, 119.8. Přebor: 1. D. Hintnhausová, Los Angeles, AOS, 198.9, 2. C. Yarbroughová, Ft. Worth, AOS, 151.0, 3. K. Růžová, Stickney, AOS, 142.1. MUŽI - celkem závodilo 92 mužů, 13 družstev: Nižší oddíl "B": 1. H. Wise 181.2, 2. B. Samec 170.1, 3. D. Jiroušek 168 .3 - všichni Cleveland, AOS. 6. F. Hale, Toronto, ÜSZ, 152.8. Nižší oddíl "A": 1. M. Dalton, Omaha, AOS, 183.5, 2. L. Lažnovský, Ennis, AOS, 182.5, 3. J. Wengerter, M.M. Hodža, STJS, 180.8. Starší muži: 1. D. Pulkráb, Cedar Rapids, AOS, 182.3, 2. K. Heidler, West Suburban, AOS, 177.3, 3.R.Vachata,Stickney,AOS,173.7. Střední oddíl: 1. J. Albert, DAS, 187.4, 2. G. Tinwald, Cleveland, AOS, 186.9, 3. E. Bonan, DAS, 181.9. 20. J. Hale, Toronto, ČSZ, 162.5. Vyšší oddíl: 1. E. Pávek, Berwyn, AOS, 169.3, 2. S. Sandus, Žižka,AOS, 161.9, 3. J. Bílý, Houston, AOS, 152.1. 5. D. Barzilay, Montreal, ČSZ, 139.1. Přebor: 1. C. Graham, Cedar Rapids, AOS, 90.60, 2. P. Fina,Brookfield, AOS, 80.60, 3. J. Vrzalík, Baltimore, AOS, 69.40. Závody všech složek se vyznačovaly vzestupnou výkonností, jež zejména překvapila a tím více potěšila u dorostu. Všechny závody se také vyznačovaly hladkým průběhem a dobrou prací svědomitého sboru rozhodčích. Závody byly nadějným odrazem poctivé práce sokolských tělocvičen a zdařilým úvodem sletu. 99 [pageend3]HLAVNÍ SLETOVÝ DEN V neděli 26. června, za krásného slunečného počasí, konal se hlavní sletový den na stadionu Mortonovy školy v Berwynu. Po obvyklých dopoledních zkouškách všech složek přicházeli záhy po poledni první diváci, a na přilehlé ulici Home, jež byla uzavřena obvyklé pouliční dopravě, počal se řadit sletový průvod, v němž bylo na 3,000 účastníků. Průvod byl seřazen do 5 oddílů - divisí; v první byli členové předsednictva a obou náčelnictev Americké Obce Sokolské, v druhé divisi, jejíž vedením byl pověřen člen předsednictva Ústředí bratr Jan Waldauf z Toronta, byli příslušníci Čs. Sokolstva v zahraničí, Slovenské Tělocvičné Jednoty Sokol v USA, Dělnického Amerického Sokola a Jugoslávského Sokola ve svobodném světě, ve třetí byli příslušníci všech žup Americké Obce Sokolské s výjimkou župy Střední - Pacifické, Jižní, Východní, Západní a Severozápadní, čtvrtou divisi tvořili příslušníci čs. krajanských a exilových spolků a organizací - legionářů, Československých spolků v Americe, Cs. národní rady americké, Národního svazu čs. katolíků, Ústředny moravských spolků, Moravské kulturní společnosti, skautů atd., a poslední, pátou divisi, tvořili příslušníci "domácí" župy Střední, jež sdružuje jednoty v oblasti Velkého Chicaga a ve státech Wisconsin a Missouri. 1865-1977 Při příchodu průvodu na stadion, jehož tribuny mezitím naplnilo na 5,000 diváků, byly jednotlivé skupiny obecenstvem nadšeně zdraveny. Velmi srdečného přijetí se dostalo příslušníkům Cs. Sokolstva v zahraničí, 60ti členné výpravě župy Kanadské, kterou vedli župní mí- stostarosta br. Z.M. Dobrovolný a župní náčelnice sestra Z. Kento- vá z Montrealu, jakož i skupině Ju- goslávského Sokola ve svobodném světě v čele se starostou br. Ing. Lado Bevcem a náčelnicí ses. I. Bevcovou. Po dokončení průvodu byla plocha stadionu téměř zcela zaplněna; množstvím cvi- čenců, pestrostí a barvou cvičebních úborů, národních krojů a velkého množství vlajek a praporů byl vytvořen mohutný a malebný obraz. Po hymnách - americké, československé a kanadské, zahájil slet náčelník Americké Obce Sokolské bratr Paul Lebloch a vzdělavatel AOS bratr Stanley Barcal přivítal cvičence a diváky. Hlavní projev učinil starosta Americké Obce Sokolské bratr Roy Žitný, který zdůraznil význam a důležitost sokolské myšlenky a výchovy v dnešní době, zejména u mládeže, připomněl, že Sokol v Americe oslavil letos již 112 let úspěšné činnosti a prohlásil, že americké Sokolstvo bude i v budoucnu věrně plnit sokolský úkol v duchu myšlenek zakladatelů Tyrše a Fügnera. Starosta města Berwynu, T. Hett, poté srdečně přivítal sletové účastníky. Po jeho zdravici a odchodu cvičenců byl pak zahájen cvičební pořad. Jako první nastoupilo žactvo, které dobře zacvičilo vhodně volenou skladbu pro tuto věkovou skupinu. Potleskem po právu odměněné žactvo bylo vystřídáno cvičením nejmenších - sokolských káňat, jejichž živé a radostně předvedené cvičení bylo obecenstvem vděčně přijato. V obou skladbách vystoupilo celkem na 350 žáků a žákyň. Cvičení žactva bylo vystřídáno vystoupením 280 tanečníků a tanečnic v národních krojích, jejichž temperamentní provedení Horohanského čardáše bylo vítaným zpestřením sletového pořadu, jakož i krásnou přehlídkou bohatství čs. národopisného bohatství. Potlesk nadšených diváků ještě dozníval, když již nastoupili sokolští borci, vítězové sletových závodů, k ukázce cvi- 100 [pageend4]cení na nářadí jež, obdobně jako v předcházejících sletových závodech, se i na sletišti vyznačovalo vysokou úrovní. Následující cvičení žen s kuželi, zacvičené dvěma šestnáctkami žen župy Severovýchodní, z Clevelandu a Detroitu, bylo tělocvičně nejhodnotnější a provedením nej lepší skladbou sletového pořadu. Skladba, která loňského roku na sletu v Curychu tak nadchla, byla i zde obecenstvem nadšeně přijata. Cvičení dorostu, společná cvičení prostná dorostenců a dorostenek, které následovalo cvičení žen s kuželi, zalíbilo se obecenstvu nejvíce. Zejména proto, že celkem vystoupilo přes 800 dorostenců a dorostenek a pohled na sokolskou mládež, která tímto počtem zaplnila zeleň stadionu, vyvolal v hledišti živé nadšení. Dlouhé, vyrovnané řady sokolského dorostu byly nej radostnějším úkazem letošního sletu i nadějným příslibem dobré budoucnosti' Sokola v Americe. Po cvičení dorostu následovala ukázka přeskoků přes nářadí a překážky a hodnotný sletový pořad byl zakončen cvičením mužů a žen, k němuž nastoupilo téměř 700 cvičenců a cvi- čenek. Dobře zacvičená skladba členstva byla vhodným a důstojným závěrem XIV. sletu Americké Obce Sokolské. Sletový pořad, jakož i sletové závody a soutěže, řídili náčelník a náčelnice AOS bratr Paul Lebloch a sestra Marie Ptáčková a jim, jakož i členům obou náčelnictev AOS patří zasloužený dík za hladký průběh všech sletových podniků. UKONČENÍ SLETU Posledním sletovým podnikem byl večírek na rozloučenou, v neděli 26. června večer, v sokolovně jednoty Berwyn. Během všech sletových dnů konala se v hotelu Sheraton v Oak Brook sokolská výstava, spojená s výstavou ukázek kulturního přínosu čs. krajanské větve Americe. Další výstavu, věnovanou čs. krajanskému hnutí v USA, pořádala ve své budově ústředna ČSA - Čs. spolků v Americe. Také Čs. filatelistický spolek v Americe uspořádal v rámci sletu zvláštní filatelistickou výstavu, jež byla otevřena za účasti zástupců poštovni správy Spojených států a na niž bylo možno orazítkovat poštovní zásilky zvláštním sletovým poštovním razítkem místního poštovního úřadu. Všechny tři výstavy byla během sletu hojně navštíveny. Ke sletu byl také vydán Památník o 126 stranách, obsahující řadu historických a jiných článků, pozdravů a projevů od představitelů sokolského, krajanského a exilového života, jakož i představitelů americké veřejnosti. Zvláštní pozdravy sletu zaslali také president Spojených států J. Carter, guvernér státu Illinois J.R. Thompson a starostové měst Berwyn, Cicero, Stickney a Brookfield. Úkol a význam sletu nejlépe vyjádřil v předsletové výzvě sokolské a krajanské veřejnosti starosta Americké Obce Sokolské bratr Roy Žitný: " Náš slet pořádáme na prahu třetího století trvání největší demokratické země svobodného světa,-Spojených států amerických. Dává nám to příležitost, abychom tímto sletem vzdali hold a dík velké historii této země a abychom učinili mohutný nástup do dalšich dnů Amerického sokolstva a naší svobodné vlasti. Sokolským sletem musíme prokázat, že naše hnutí zde, tak jako tomu bylo v kolébce jeho zrodu, bude vždy i v budoucnu významným hnutím národním a vlasteneckým a neohroženým obhájcem demokratických zásad." Jan Waldauf 101 [pageend5]HLÍDKA VZDĚLÁVACÍ DNI ZÁŘIJOVÝ, KOHO JSI NÁM TO VZAL? Jan Fellmann Vzpomínajíce tohoto měsíce odchodu našeho velikého bratra T.G. Masaryka musíme současně uvažovat, co jsme dosud udělali pro šíření a uplatňování jeho všelidských tvořivých snah o lepšího člověka. Žijeme dnes v poměrech velice tvrdých pro šíření zásad tvořivé demokracie. Césarové bez Ježíše chtějí násilím ovládat svět a často sami úzkostlivě myslíme, že tomuto směru odporovat nelze. Jsme často náchylní k malomyslnosti s výmluvou: já sám to přece nepředělám, zapomínajíce, že - sláb jenom ten, kdo ztratil v sebe víru, a malý ten, kdo má jen malý cíl. Je nás už stovky, ba tisíce po celém světě, kde můžeme dokazovat správnost a životnost Masarykových zásad - nebylo jeho vinou, že chytračící politikové často zabraňovali rozšiřování jeho státotvorných myšlenek ve strachu o vlastní důležitost. Protože pravda je na naší straně, odhodlejme se ji mužně soustavně šířit a hájit při každí příležitosti. Není často lehké prosazovat takové názory v prostředí nesokolském či dokonce nepřátelském. Zde však je příležitost osvědčit sokolské vlastenectví - nedělejme to však jenom slovy, ale hlavně osobním příkladem, jak nám to ukazoval nezapomenutelný T.G.M. OBJEDNEJTE SI! Ústředí Čs. Sokolstva v zahraničí nově vydalo následující brožurky: V. Havlíček: SOKOLSTVO, JEHO MYŠLENKA, ORGANISACE A VÝVOJ Informativní a ucelený přehled dějinného vývoje, myšlenkového základu a rozvoje Sokolstva od založení do roku 1948. - 72 stran, cena $ 2.50. L. Jandásek, J. Pelikán: STRUČNÉ DĚJINY SOKOLSTVA Podrobný historický záznam prvních 50 let Sokolstva - od založení až do VI. sletu všesokolského v r. 1912. - 72 stran, cena $ 2.50. M. Provazníková: RÄDCE SOKOLSKÝCH ČINOVNIKŮ Nezbytná příručka pro všechny sokolské činovníky, obsahující jasný a podrobný popis CO a JAK dělat. 80 stran, cena $ 2.50. J. Waldauf: ŠKOLENÍ SOKOLSKÝCH CVIČITELŮ -učební texty čtyřdenní cvičitelské školy Ústředí. 120 stran, cena $ 2.50. SOKOLSKÝ ZPĚVNÍK - sborník 152 sokolských a národních písní. Vhodná pomůcka pro činnost tělocvičnou i společenskou. 136 stran, cena $ 2.50. Objednávky vyřizuje pokladník Ústředí bratr Jaroslav Hanuš, 412 East 73rd Street, New York, N.Y., U.S.A., 10021. 102 [pageend6]Švýcarští sokolové v americe Třicetičlenná skupina příslušníků Sokolské župy Švýcarské zúčastnila se letos v červenci jednoměsíční "Velké cesty Amerikou a Kanadou". Výprava švýcarských krajanů, doplněna Sokoly a krajany z Německa a Rakouska, navštívila řadu krajanských středisek ve Spojených státech a v Kanadě, mezi nimi Chicago, Los Angeles, San Francisco, Miami, Washington a New York v USA a Toronto a Vancouver v Kanadě. Při všech těchto návštěvách došlo k setkání s tamními Sokoly a krajany a k zajímavým,vzájemně prospěšným výměnám poznatků a zkušeností. Mezi členy výpravy byl starosta župy Švýcarské, bratr Rudolf Veselý se svou manželkou, a řada dalších sester a bratří známých z loňského sletu v Curychu, jehož úspěšný průběh byl při všech setkáních vzpomenut.Při poslední zastávce před návratem domů, v New Yorku, rozloučila se s výpravou jménem Ústředí jednatelka sestra Jarmila Uhlířová. Snímek je z veřejného cvičení Sokola Toronto v Kanadě, který se konal v letovisku Masaryktown; výprava švýcarských Sokolů je vyobrazena při úvodním nástupu na cvičišti. Župní starosta bratr R. Veselý, společně s mistostarostou župy Kanadské bratrem Dr. J. Janků, položili věnec u pomníku T.G. Masaryka, E. Beneše a M.R. Štefánika a na cvičišti náčelník jednoty Winterthur bratr S. Švihá si se starostou Sokola Toronto, bratrem V. Menšíkem, vyměnili upomínkové dary. Sestry a bratři ze Švýcarska se všude těšili velké pozornosti. Jejich návštěva, i když časově velmi omezena, byla všude radostně uvítána; bylo jen škoda, že výpravě nebylo možno přijet o týden dříve a účastnit se XIV. sletu Americké Obce Sokolské. (Snímek: Nový domov, Toronto) 103 [pageend7]LADISLAV VÁVRA - 75 18. srpna dožil se 75 let významný a zasloužilý sokolský a krajanský pracovník v Torontě - nadšený šiřitel sokolské myšlenky, bratr Ladislav Vávra. Narozen v Kbelích na Slovensku, mladý Vávra se záhy seznamuje se sokolskou myšlenkou, když se po I. světové válce zakládaly první sokolské jednoty na Slovensku. Když r. 1928 emigroval do Kanady, zapojil se ihned do příprav k založení Sokola a v r. 1931 stal se zakládajícím členem první jednoty v provincii Ontario - Sokola Toronto. V torontské jednotě zastával postupně téměř všechny funkce - po řadu let byl náčelníkem, pak místostarostou a posléze staroštou, kteroužto funkci zastával plných 13 let. Po ustavení Kanadského Sokola, předchůdce dnešní župy Kanadské, byl rovněž řadu let jeho místostarostou. Bratr Vávra se také velmi zasloužil o úspěšnou odbojovou činnost čs. krajanské větve za II. světové války, kdy se plně soustředil do práce ve prospěch snah čs. exilové vlády a stal se významným činovníkem Cs. národního sdružení v Kanadě, na jehož úspěšných akcích měl veliký podíl. Svým bratrským poměrem ke všem členům, svou skromností a při tom houževnatou pílí a obětavostí stal se bratr Vávra nejvýraznější sokolskou osobností v Kanadě a sokolské bratrstvo mu do mnoha dalších let přeje hodně síly, dobré životní pohody a pevného zdraví. - jf - JAN FELLMANN - 65 Čtenářům tohoto listu dobře známý svými příspěvky do vzdělávací hlídky, bratr Jan Fellmann z Toronta, oslavil dne 9. května své pětašedesá- tiny. Narozen roku 1912 ve Vídni, odkud byl svými pěstouny po převratě převezen na Moravu, zahájil svou sokolskou dráhu jako žák v jednotě Strážnice. Jako dorostenec cvičil ve Zlíně a když jej povolání přemístilo na Slovensko byl členem jednot Ilava a Prievidza a v obou jednotách byl členem výboru. Po odtržení Slovenska byl činovníkem v župě Havlíčkově a v jednotách Lipenec-Lipany a Kolín. Věnoval se vždy zejména činnosti vzdělávací. V exilu byl členem výboru jednot Eichstädt a Ulm v Německu, po příchodu do Kanady stal se členem jednoty Toronto, kde po řadu let zastával funkci vzdělavatele. V letech 1973-1976 byl vzdělavatelem Ústředí. - Do mnoha dalších let mu přejeme pevné zdraví! - h - 104 [pageend8]XIV, SLET AMERICKÉ OBCE SOKOLSKÉ ZAHAJOVACÍ NÄSTUP - v l aj k o v é Cel o Zu p AMERICKÉ OBCE SOKOLSKÉ Cel o d r u h é d iv is e - Cs. SOKOLSTVO V ZAHRANIČÍ s c v iCen c i Zu py KANADSKÉ NÄSTUP JE DOKONČEN - VSE j e pr ipr av en o k VZTYČENÍ VLAJKY A K ZAHÄJENÍ SLETU [pageend9]CVIČENÍ NEJMENĚÍCH - SOKOLSKÝCH KÄŇAT NASTOUPENÉ SLOŽKY A ZAPLNĚNA TRIBUNA - STAROSTA A.O.S. BRATR ROY ŽITNÝ PRIPOMÍNA, ŽE SOKOL V AMERICE OSLAVIL LETOS 112 LET SVÉ ČINNOSTI CVIČENÍ ŽEN S KUŽELI, JEJICHŽ VZORNĚ ZACVIČENA SKLADBA MNOHÝM PŘIPOMĚLA LOŇSKÝ SLET V CURYCHU [pageend10]NASTUPUJE 280 TANEČNÍKU A TANEČNÍC V nAr q o n íc h KROJÍCH TEMPERAMENTNĚ PROVEDENÝ č ar o AS by l v ít an ý m zpes t ř en ím s l et o v éh o po Rad u d o r o s t s v ý m po č t em PRES 800 CVIČENCO A A CVIČENEK ZCELA ZAPLNIL ZELENOU PLOCHU STADIONU [pageend11]ZÁVĚREČNÉ VYSTOUPENÍ pr o s t nA mú zo a Zen ŽENY A MUŽI KONČÍ SVA PROSTNÄ SLET JE UKONČEN SKUPINA CVlCENCO ŽUPY KANADSKÉ S PRAPORY JEDNOT MONTREAL A TORONTO Příloha "Cs. Sokola v zahraničí" č. 7 - září 1977 | [pageend12]AUGUSTIN PECHLÁT - SOKOLSKÝ VZOR Dne 26. srpna t.r. uplynulo 100 let od narození bratra Dr. Augustina Pechláta, vzácného sokolského pracovníka, který zastával funkcí náčelníka ČOS v době nejkrutšího teroru nacistického a který své věrnosti národu a sokolské myšlence přinsel obět nejvyšši. Jeho příkladná celoživotní oddanost sokolství a jeho vpravdě hrdinná statečnost jej činí světlým sokolským vzorem. Augustin Pechlát narodil se 26. srpna 1877 v Praze, kde studoval nejdříve na c.k. akademickém gymnasiu, pak na c.k. českém státním gymnasiu na Malé Straně. Předčasné úmrtí jeho otce.znamenalo konec studií a Augustin Pechlát přijímá proto zaměstnání u Pražské obce, kde působil až do r. 1933. Po I. světové válce, v letech 1920-1926, byl zapsán na filosofické fakultě University Karlovy v Praze, kde navštěvoval hlavně přednášky z oboru pedagogického, psychologického a estetického. V r. 1928 předložil disertační práci "Psychologie tělesných cvičení" a dne 26. října 1928, ve velké aule Karlovy university, byl prohlášen doktorem filosofie. Byl uznávaným tělovýchovným odborníkem, doma i za hranicemi, a na výzvu Dr. Serackého referoval na VIII. mezinárodním psychotechnickém kongresu na téma: Problémy psychotechníky v tělesných cvičeních. Jako mladík vstoupil do Sokola, vynikal jako cvičenec a závodník a cvičitel. V srpnu 1898 zúčastnil se cvičitelského kursu Svazu Českoslo- vanského Sokolstva "pro vycvičení cvičitelů sokolských a učitelů tělocviku". Od téhož roku byl členem cvičitelského sboru Sokola v Praze I., kde áž do r. 1933 vedl žactvo, dorost i členstvo a v letech 1921-1933 byl náčelníkem. Od r. 1913 byl rovněž členem náčelnictva mužů ČOS a po řadu let zastával funkci místonáčelníka ČOS. Po převratu v r. 1918, kdy Sokolstvo se domáhalo, aby sokolský tělocvik byl zaveden do škol a k tomu účelu svolalo poradní schůzi sokolských tělovýchovných pracovníků, byl bratr Pechlát pověřen referátem: "Sokolský program tělesné výchovy a tělesná výchova ve školství". Na schůzi byl zvolen předsedou komise pro mládež a pověřen redakci celého návrhu, který byl v březnu r. 1919 předložen vládě republiky. Na jeho základě byla ČOS vyzvána, aby připravila školním úřadům program kursů pro učitele obecných a občanských škol; ČOS pověřila touto prací bratry Augustina Pechláta a Agathona Hellera. Od r. 1908 přednášel ve cvičitelských školách ČOS pedagogiku, metodiku, systematiku a dějiny tělocviku. V roce 1920 redigoval příručku "Tělocvičná soustava sokolská", v r. 1934 byl pověřen redakcí "Příručky pro školy a zkoušky pomahatelské", kterou z největší části vypracoval sám. V r. 1934 vydala ČOS jeho příručku "Cvičení pořadová pro spolky a školy", kterou si vyžádal Výbor pro zvýšení brannosti lidu. Na VII. valném sjezdu ČOS v r. 1924 obhájil resoluci "Zdůvodnění vychovy a metody sokolské" a bylo i jeho nemalou zásluhou, že po letech 105 [pageend13]až někdy trapného dumáni nad budoucností Sokola po I. světové válce, otevřelo úsilí VII. valného sjezdu sokolské práci dveře dokořán na celá desetiletí . Velikou zásluhu měl bratr Dr. Pechlát zejména o uskutečnění vydáni souborného díla Tyršova. Již v únoru r. 1909 byl pozván starostou ČOS bratrem Dr. Scheinerem k "nahlédnutí v rukopisy Tyršovy", a tak podlehl jejich kouzlu, že úsilí o shrnutí a vydání Tyršova díla stalo se jeho velikým životním cílem. Již v květnu 1920 podepisuje za pořadatelstvo předmluvu k 2. dílu Dr. Mir. Tyrše "Spisů tělocvičných". A v roce 1930 vychází také již 1. svazek Sokolského archivu - Dr. Miroslav Tyrš: 0 Sokolské idei. V uznání jeho jedinečných zásluh na poli sokolského písemnictví byla mu v r. 1938 udělena literární cena Karla Vanička. V polovině r. 1939 znamenitý znalec Tyrše a jeho díla vstoupil do velmi vážné a bohužel také již poslední etapy svého života. Stal se náčelníkem Československé obce Sokolské a tím také předním terčem nacistické pozornosti. V té době ČOS v tzv. "Komisi pro styk se župami" konala přípravy na nejhorši chvíle předpokládaného vývoje sokolských věci a po zatčení starosty ČOS bratra Truhláře, převzal vedení Komise bratr Dr. Pechlát. Byly to těžké doby do 3. července 1941, kdy byl bratr Dr. Pechlát zatčen ve svém domě v Podělusích; den na to, dne 4. července, .měl mít jeho štáb schůzku s úkolem: Další postup sokolského revolučního hnuti a ÜVODu. Bratr Ota Klich do schůzky přinesl již jen zprávu o jeho zatčení. Nesčetný počet lidských osudů záležel tehdy na tom, zda bratr Pechlát promluví nebo nepromluví - v českých zemích tehdy nastoloval nacistický kat Heydrich svůj surový a krvavý režim. Ani největší mučení, jehož gestapo bylo schopno, nezlomilo bratra Dr. Pechláta - nepromluvil, a ani jediný Sokol nebyl jeho vinou zatčen. Pechlátův statečný postoj naplňoval všechny jeho spolupracovníky novou silou a pevným odhodláním k dalšímu rozhodnému a vytrvalému boji proti nacistům. Po tříměsíční vazbě stal se první obětí stanného práva se svými spolupracovníky z řad vojenských - s generály Bílým a Vojtou. K rozsudkům smrti, které vynesl stanný soud v Praze dne 30. září 1941 sdělil denní tisk, že "popravený Augustin Pechlát z Prahy řídil a prováděl jako zemský náčelník Sokola spojeni mezi Sokolem a jednou skupinou odporu." A jeho úmrtní list - "Totenschein" ze dne 4. listopadu 1941 uvádí, že byl dne 30. září v Praze "durch Erschiessen hingerichtet" - popraven zastřelením. Po skončeni války byla dne 27. října 1945 odhalena v Revoluční třídě v Praze Dr. A. Pechlátovi pamětní deska. Řečník při té příležitosti, ve své výzvě k pokračování v činnosti sokolské a v obraně svobody a demokracie končil slovy, které jsou také v dnešní době komunistického temna a útisku stejně časové a platné: "Jeden za všechny a všichni za jednoho - ve stopách bratra Pechláta!" E. M. Dne 6. června t.r. při návratu z dovolené, během cesty z Floridy do Chicaga, sestra Anna Hřebíková, chot bratra starosty Cs. Sokolstva v zahraničí, byla stižena záchvatem; po třítýdenním pobytu v nemocnici nachází se nyní v domácím ošetřování. Přejeme jí brzké úplné uzrdravení. 106 [pageend14]Z ÚSTŘEDÍ ČINNOST V 2. ČTVRTLETÍ Koncem června t.r. Ústředí Čs. Sokolstva v zahraničí vydalo písemnou zprávu o své činnosti za druhé čtvrtletí roku 1977 a rozeslalo ji svým organizačním složkám. Ve zprávách činovníků bylo uvedeno mj.: Starosta br. Dr. Ant. Hřebík - promluvil v Čs. klubu v Miami na Floridě o úspěšném sletu v Curychu i o přípravách na letošní XIV. slet Americké obce Sokolské v Chicagu; zastupoval Ústředí v předsednictvu Čs. Národní rady Americké; společně se sestrou jednatelkou namluvili na magnetofonovou pásku pozdravné projevy k otevření sokolovny v Sydney. Jednatelka sestra Jar. Uhlířová - rozeslala všem organizačním složkám Ústředí zápis o jarní schůzi výboru Ústředí a finanční přehled hospodaření IV. sletu v Curychu; župám a Sokolu v Austrálii zaslala finanční zprávu Ústředí; rozeslala hlasovací lístky o volbě předsedy vydavatelské komise Ústředí - jednomyslně zvolen br. Jan Waldauf z Toronta. Náčelník bratr Dr. Zdeněk Bidlo a náčelnice sestra Marie Komárková - zaměřili své úsilí na ustaveni cvičitelského sboru a náčelnictva Ústředí, na vypracováni systému cvičitelských a pomahatelských škol a na přípravu pomahatelské školy Ústředí na jaře r. 1978; vydali výzvu k náčel- nictvům žup a nesdružených jednot a dopis všemu sokolskému bratrstvu - oboji uveřejněno v časopise Ústředí (č. 4. 1977).; vedli obšírná jednání, osobní i písemná s řadou členů ve věci ustavení technické komise náčelnictva Ústředí; navázali styk s Americkou obci Sokolskou a Slovenskou Tělocvičnou Jednotou Sokol v USA. Pokladník br. Jar. Hanuš - rozeslal dopisy všem jednotám ve věci sbírky na stavbu Národního sokolského domu v Sydney v Austrálii; převzal sklad tiskovin Ústředí včetně nákladu nově vydaného Rádce sokolských činovníků; sestavil přehled odběratelů časopisu Ústředí. Matrikář br. K. Pavel - podal statistický přehled členstva a příslušníků Čs. Sokolstva v zahraničí, který byl uveřejněn v červnovém čísle časopisu Ústředí. Redaktor a předs. vydavatelské komise br. J. Waldauf - připravil ediční plán pro období do podzimní schůze Ústředí - celkem bude do podzimu vydáno 5 příruček. Příští schůze výboru Ústředí bude se konat začátkem října 1977 v New Yorku. J. U. - wf. ZE SOKOLSKÉHO SVĚTA ŽUPA KANADSKÁ Župní turnaj v odbíjené Každoročně konaný župní turnaj v odbíjené konal se i letos v rámci pořadu Čs. dne a sokolského veřejného cvičeni v torontském letovisku Masaryktown, v sobotu 2. července. Vítězem turnaje se stalo družstvo jednoty Ottawa, následováno družstvem domácí jednoty. Letošní turnaj byl obohacen účastí družstva z Chicaga a družstva Slovinců z Toronta. Průběh turnaje byl rušný a zajímavý i když bylo od počátku jasné, že družstvo Sokola Ottawa nemělo vážného soupeře. 107 [pageend15]2. župní tenisový turnaj II. ročník župního tenisového turnaje konal se ve dnech 23.-24. července v Torontu. Soutěže jednotlivců i dvojicse zúčastnila družstva jednot Montreal, Ottawa a Toronto. Družstvo jednoty Montreal obhájilo svůj titul z minulého roku, získalo 10 bodů, družstvo Ottawy 7 bodů, družstvo domácí 4 body. Družstvo jednoty Montreal tvořili beatři a sestry: Diamant, Jirkovský, Nittel, Novotný, Procházka, Zá- rubová. Ottawa: Kalivoda, Kurfürs- tová. Koníček, Sekyrka, Složil. Toronto: Cibulka, Dufková, Fridrich, Křenková, Nevolá, Vidlák. Toronto VEŘEJNÉ CVIČENÍ jednoty konalo se i letos opět v rámci Čs. dne v letovisku Masaryktown u Toronta v neděli 3. července. Cvičení předcházel v sobotu po celý den župní turnaj v odbíjené a večer taneční zábava v sále Masarykova domu. V neděli, po obvyklých dopoledních zkouškách konalo se odpoledne veřejné cvičení za účasti příslušníků všech složek jednoty. Letošní cvičeni bylo zpestřeno účasti milých hostů, sester a bratři ze Švýcarska, účastníků "Velké cesty Amerikou a Kanadou", kteří se zúčastnili sobotní zábavy, v neděli po skončení cvičení setrvali pak ještě v družné zábavě s kanadskými krajany. Přítomný starosta župy Švýcarské br. Rud. Veselý položil, společně s místostarostou župy Kanadské, věnec k pomníku T.G. Masaryka, E.Beneše a M.R. Štefánika. Na sletišti pak náčelník jednoty Winterthur br. Švihá si se starostou Sokola Toronto br. Menšíkem vyměnili upomínkové dary. SLETŮ AMERICKÉHO SOKOLSTVA v Detroitu, Clevelandu a Chicagu se zúčastnil větší počet příslušníků j ednoty. CVIČENCI JEDNOTY úspěšně vystoupili v čs. pavilonu tzv."Karavany" - každoročně pořádaného festivalu v Torontě, přehlídky kulturních hodnot národnostních skupin. POD ČAROU O HVĚZDÁCH NA SOKOLSKÉM NEBI Jsem šťastná, že jsem chodila do Sokola v době jeho největšího rozvkvětu a že mohu svými vzpomínkami přispět také svou troškou do mlýna sokolských zkušeností. * * * Začínaly jsme cvičit, sotva plenkám odrostlí ve staré "boudě" v Rieg- rových sadech a odtud se mně zachovala jména některých vinohradských cvičitelek, jako sestry Chlápkova a Skalická. Prof. Jaroslava Vokáčová nás mimo Sokola vedla v r. 1938 na středoškolských hrách a vzpomínám si, že jí to velmi slušelo. Proč to tehdy všechno muselo skončit? Jednoho dne za okupace na nás čekala před Národním domem na Vinohradech sestra Růžena Štěřovská a oznámila nám, že nacisté zakázali Sokol. Plakaly jsme, jako bychom si byly uvědomily, že se štastné a bezstarostné dny našeho mládí skončily. Vzpomínám ještě, že před válkou patřil k nejšvarnějším Sokolům Jiří Hanzelka. Těsně před koncem války se schovával u svého strýce na venkově, když se o něj začali zajímat nacisté. A zasloužilý bratr Círek byl popraven v koncentráku... 108 [pageend16]ŽUPA ŠVÝCARSKÁ Basilej VOLEJBAL DOROSTENEK A ŽEN je úspěšnou kapitolou sokolské činnosti v Basileji, kde byla založena jednota v únoru 1972. Na jaře r. 1973 přišel volejbalový nadšenec bratr Dr. Krisl na výborovou schůzi jednoty a zeptal se nás, zda by mohl založit volejbalový oddíl dorostenek. S radostí jsme souhlasili. Na první tréning přišla dvě děvčata. Trenera to neodradilo. Sehnal si adresy českých rodin s ratolestmi ve vhodném věku, telefonoval, psal, navštěvoval, přesvědčoval a na začátku sezóny 1973-74 měl pohromadě 13 začátečnic ve věku 13-16 let. V této sezóně neměla děvčata téměř kde trénovat (tělocvična byla volná 45 min. týdně), neuměla ještě nic a prohrála, co se dalo. Ale trener se nevzdával, nelitoval času ani námahy a alespoň dobré jádro družstva se začalo kristalisovat. V sezóně 1974-75 se nám podařilo sehnat pro volejbalové tréningy tělocvičnu. Basilejský spolek Domov pomohl finanční podporou. Některá děvčata z družstva odešla, nová přišla. Stálo to hodně energie a námahy trenera i potu děvčat, která vytrvala, první úspěch se také dostavil. Naše dorostenky vyhrály svoji skupinu a postoupily do I. juniorské ligy. V sezóně 1975-76 úspěchy pokračovaly. Jméno "Sokol-Basel" začalo mít v basilejském volejbalovém světě svůj zvuk a respekt. Děvčata opět vyhrála svoji skupinu a postoupila do ligy žen. Celé družstvo se zúčastnilo sletového volejbalového turnaje a sletových společenských akcí. Tři děvčata cvičila prostná žen, ostatní jim tleskaly na tribuně. Také sletovou štafetu běžely dvě volejbalistky. Dvě "volejbalová děvčata" cvičila už na sletu ve Vídni a dvě se zúčastnila i cvičitelské školy v Engelbergu. Pěkný důkaz, že lze dobře sloučit volejbalovou i sokolskou činnost. Také trener se účastní sokolského života a zastává funkci místonáčel- níka. Úspěchy dovršila sezona 1976-77. Také se sestrou Vlastou Děkanovou jsem se znala, když jsme chodívaly plavat do Tyršova domu. To už byla tehdy známá. Učila se plavat, ale na skokanský můstek jsme ji nemohly dostat, a když, tak jen s velkým křikem; ale nakonec stejné neskočila. .. * * * Bratr starosta Dr. Hřebík v únorovém čísle "Sokola v zahraničí" popsal a zevrubně nás seznámil se všemi dosavadními starosty Sokola. Generace, které cvicily na posledních dvou pražských sletech je znají alespoň z vyprávění. Sama jsem hrda na to, že jsem cvicila pod praporem župy Dr. Jana Podlipného,prvního starosty ČOS. A mnohý z nás se zúčastnil onoho lednového odpoledne slavného státního pohřbu druhého starosty ČOS Dr.Jos. Scheinera. Třetího starostu ČOS Dr. Stanislava Bukovského jsem potkávala na jeho procházkách v Kersku. Byli jsme témě? sousedé, jeho vila stála na stejné aleji, jako mých rodičů. Jednoho dne, za války, se šeptem roznesla zpráva, že Dr. Bukovsky byl gestapem zatčen. Tehdy jsem tušila, že už ho nikdy nepotkám - se Sokoly nemělo gestapo slitováni. .. V lesném mestečku Kersku bydlela další sokolská elita: Božena a Karel Matějovcovi. Chodívali denně okolo našeho pozemku, stále spolu, a vždy usměvaví a nesmírně skromní. Jejich skladbám ke sletovým cvičením dosud neubylo na půvabu. * * * Vpravdě nesmrtelný pomník si svými zásluhami o sokolskou myšlenku postavila sestra Marie Provazníkova. Její jméno se táhne jako červená nit už po celá dese- 109 [pageend17]Děvčatům se podařil husarský kousek: Sokola Basilej - nováček - vyhrál opět svoji skupinu i kvalifikaci o postup; v přiští sezóně bude naše družstvo hrát v nejvyšší regionální lize. Za úspěchem stoji jak velké nadšení a moře práce trenera bratra "Lupo", jak mu u nás v jednotě říkáme, tak nadšení a pot děvčat. Od samého začátku hrají v družstvu: kapitánka Radana, Irenka a Lída. Ve vítězném družstvu hrály dále: Ivana, Gabi, Regina a Edith. Trenérovi i děvčatům děkujeme za výbornou representaci Sokola i za to, že společně podali pěkný důkaz o tom, že i zájmový oddíl může dobře spolupracovat s mateřskou jednotou. Všem přejeme další úspěchy! Výbor Sokola Basilej. ŽUPA ZÁPADOEVROPSKÁ Delft TĚLOCVIČNÝ RUCH v jednotě se na na jaře zvýšil.Návštěva týdenních cvičení sice zatím jen málo stoupla, ale cvičíme a scházíme se pravidelně dále v naší malé tělocvičně. Na vyzvání bratrské jednoty v Utrechtu uspořádali jsme 28. května v naší tělocvičně přátelský zápas ve volejbalu. Přesto, že družstvo utrechtských, které z neočekávaných důvodů nemohlo přijet v původní sestavě, bylo doplněno jedním členem z Delftu, sehráli jsme živý zápas, který skončil vítězstvím Delftu. Po ukončení zápasu, soudcovaného našim bratrem náčelníkem, odebrali jsme se všichni na uklidnění do malé vinárny na náměstí a ještě delší dobu hovořili o svých osobních i sokolských problémech. V následném odvetném zápasu v Utrechtu dne 14. června zvítězila jednota Delft. Doufáme, že pravidelný styk obou našich holandských jednot dále oživí zájem o sokolskou myšlenku ve středu Holandska. V březnu navštívili bratr a sestra Jínovi sokolské šibřinky jed- tiletí všude, kde je i jen pouhá zmínka o Sokole. Za války a v letech následujících po únoru 48 jsme se šeptem ptávaly jedna druhé: šije sestra Provazníkové, a kde vlastne? V šedesátých letech vedla moje každodenní cesta k pracovišti okolo sletového stadionu na Strahově. Co jsem se navzpomínala na ty rozjásané sletové dny! V duchu jsem viděla zaplněný stadion a z náčelnického můstku se znovu do hrobového ticha rozléhal hlas náčelnice sestry Provazníkové, když tehdy v r. 1938 před hlavním vystoupením, hovořila k nám dorostenkám... Tento hlas a stopy minulých sletů přivolávaly onu vzrušující atmosféru a mne týrala nekonečná beznaděje, ze už se nic z toho nevrátí. Nemohu vyjádřit smutek při pohledu na stále rozkopané sletiště! Ani ve své nejbujnější fantasii jsem si nepomyslila, že si ještě někdy v životě zacvičím na sokolském sletě! Ale že někdy obejmu tu, která se nám v těžkých dobách stala symbolem Sokola a sokolských sletů - se sestrou Provazníkovou, toho bych se nebyla odvážila ani pomyslet. A přece jsem se toho všeho dočkala ve. Vídni na III. sletu r. 1972! Za ta léta prožitá ve vzpomínkách jsem Vás viděla, sestro Provazníkova, jinýma očima. Vloni V létě jste přiletěla na slet do Cu- rychu až z New Yorku. Po sletě jsem Vás sháněla v Curychu, ale to už jste zase byla v Bernu a pak v Mnichové. Člověk Vás prostě nedohoní. Připadáte mně jako ještěrka, nebo štika, která nenechá líné kapříky chvilku odpočinout. Prohánějte nás ještě mnoho let!!! * * * Posledními ze záslužných činitelů jsou, odstoupivši náčelník a 110 [pageend18]noty v Paříži. Vrátili se domů nadšeni milým uvítáním i upřímnou atmosférou při této tradiční zábavě. Ve dnech 7. a 8. května se zúčastnili bratr a sestra Klágovi spo4 léčně se sestrou Špinkovou ustavující schůze výboru Západoevropské župy v Paříži. Schůzka byla nejen první příležitostí seznámit se s novými členy výboru, ale také příležitostí k poděkování za dlouholetou obětavou práci v bývalém výboru župy všem pařížským bratřím a sestrám. Díky starostlivé péči bratra Fiedlera jsme ještě obdivovali osvětlenou noční Paříž a v sobotu okusili na Sokolské louce na Marně pravou českou vepřovou se zelím a knedlíky, jakož i buchty s tvarohem a mákem, vše mistrně připravené francouzskými bratry a sestrami v kuchyni. Skoda, že nestálé počasí nedovolilo uskutečnit plánované cvičení a volejbalový turnaj ještě za naší přítomnosti (možná, že se k večeru slunce přece jen nad Sokolíky smilovalo). Ale hezké ovzduší v jednotě Paříž a zájem mladých i starších o celé sokolské žití se nám moc líbily a dohodli jsme se, že by vlastně takovýchto společných setkání mělo být stále více. A na závěr? Jednota Delft začíná opět po prázdninách s cvičením první čtvrtek v září (v tělocvičně školy Verwersdijk 58 v Delftu), jednota Utrecht začíná opět cvičit od 6. září každé úterý v tělocvičně školy "Spinozaschool" (Spinozaweg 1 v Utrechtu). - M. Š. - ŽUPA VÍDEŇSKÁ Župní přebory na nářadí Župa pořádala zdařilé přebory v nářaďovém tělocviku - žáků dne 14. června, mužů dne 16. června a žákyň 20. června. Podrobnější zprávu přineseme příště. * Sestra Blanka Žmolová, župní vedoucí žákyň, oslavila 1. září své šedesátiny.- Mnogaja Ijeta! náčelnice. Sokola v zahraničí, manželé Vlasta Jan Waldau fovi. Měli jsme prakticky možnost poznat je jen krátce, ale všichni jsme podlehli charrrru a kouzlu, které tyto osobnosti vyzařovaly. S obrovskou snahou a vůli byli ve svých funkcích skutečně na místě a příkladem nejen svým nástupcům, ale i všem cvicitelům. Ono totiž umění jednat s lidmi, a to s lidmi různého věku a kvalit, jednat decentně a taktně, při tom nesmlouvavě a navíc si podržet noblesní vystupování, se dá jen těžko naučit. Takové vlastnosti dostává člověk už do vínku. Báječnou souhrou a vzácným porozuměním manželé Waldaufovi dokázali, že jejich pokyny a laskavé rady se prakticky nesly do celého světa. Tento přetěžký úkol, nadchnout Soko- . ly všude ve světě roztroušené, se jim skvěle podařil. Proto doufejme, že jejich loňské složení funkcí je pouze středníkem a nikoliv tečkou za větou... * * * ... a ták jdou vzpomínky. Kdybychom je dali všichni dohromady, vznikla by opravdová sokolská Kronika, která by si možná nezadala s devítisty stránkami "Dějin" F. Palackého. Naše děti by snad ani neuvěřily, jak jsme byli ukázněni a poslouchali nekompromisní rozkazy našich vedoucích. Poslouchali jsme však dobrovolně a - ze Sokola mohl každý kdykoliv vystoupit, aniž by tím ohrozil své studium nebo další kariéru do bůhvíkolikátého kolena... Potěší mne, jestliže mé řádky oživí vzpomínky na minulá, krásná léta a podníti i další k napsání svých vzpomínek na radostnou činnost v kruhu sokolském. H. B-K., Švýcarsko 111 [pageend19]Bata Shoemakers to the world We make Bata shoes People make them popular ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Vychází měsíčně s výjimkou července a srpna Published monthly except July and August Majitel a vydavatel: Ústředí Čs. Sokolstva v zahraničí Předplatné - ročně: Kanada a USA $ 5.00, ostatní zóně $ 3.00. Předplatné ze všech zaní kraně Kanady přijímá: Jar. Hanuš, 412 E.73rd St. New York, N.Y.,USA 10021. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4. Redaktor: Jan Waldauf, 2333 Kenbarb Rd.,Mississauga,Ont,Canada L5B 2E9. [pageend20]