ČESKOSLOVENSKÝ SOKOL V ZAHRANIČÍ časopis ústředí československého sokolstva v zahraničí Ročník 39. BŘEZEN 1989 Číslo 3. (383.) JDĚTE DÁL SVORNĚ! - Dev - Moje drahé sestry, moji milí bratři: stal se ze mne bezděčný důvěrník těch z vás, kteří dosud píšete naší nejstarší sestře, naší sestře Provazníkové, protože ona už může vaše dopisy jen slyšet a vám je diktovat. Je to pro mne veliká čest smět se podílet, i když nepatrně, na vašem společném úsilí o zachování sokolských ideí pro budoucí generace u nás doma. Je to ovšem i závazek zachování listovního tajemství - to však nezradím, když se vám svěřím s tím, jaké mi přineslo předčítání mnohých vašich dopisů smutné zklamání: poznání vaší nejednotnosti, nesvornosti, dokonce až řevnivosti. Já plně věřím, že všichni usilujete všechny své schopnosti napřít k plnění úkolů a cílů, které přes štafetu generací přebíráme z rukou Tyršových. Ne všichni můžete plnit tytéž úkoly, ne všichni můžete jít stejnou cestou k vytčenému cíli. Podstatné je poctivé plnění úkolů a cesta k cíli přímá i přes tolikeré překážky, které vám život v exilu staví do cesty. Jen vás všechny moc prosím, nestavte si překážky navzájem, zapomeňte na osobní averze a ambice, spojte své síly přes rozdílnost jazyků, zvyků a vzdálenosti zemí, ve kterých žijete. Spojte se láskou bratrskou a sesterskou, která podepře klopýtajícího a poradí mu, do čeho se obout, aby se mu určený úsek cesty podařilo zdolat, aniž mu laje za to, že nastoupil nedobře připraven. Poradit, usměrnit a naopak přijímat rady, zamýšlet se víc nad nedostatky svými, než těch druhých - to je nezbytné pro každé družstvo, usilující o dosažení vítězné mety. Prosím vás nejstarší, kteří ještě pamatujete sokolskou slávu i její nositele, padlé za věrnost sokolským ideálům svobody a bratrství - usilujte být vzory sokolské oddanosti, píle a kázně těm, kteří už mají nejvyšší čas převzít štafetu generací, i když doma mohli sotva prožít pár let žákovských, či dokonce svou vlast ani nepoznali. Budte jim rádci laskavými, ale důslednými a přitom je nebrzděte v jejich rozletu - vzpomeňte na své léta dorostová a na [pageend1]to, že tam svět se hne, kam se síla napře - a nám pamětníkům, nšš věk už ubral příliš sil. Věřte sobě, že jste těm mladým ukázali správný směr a cíl aby dovedli najít pro sebe tu pravou cestu k jeho dosažení. A vy, kteří začínáte, dívejte se na nedostatky těch před vámi jen, pokud si z nich chcete vzít poučení. Dokud máte dostatek sil, myslete a usilujte o to, abyste i vy jednou měli komu tu drahocennou štafetu předat, i když se s těmi nejmladšími už musíte domlouvat většinou řečí jejich nových rodných zemí. Hlavně a znovu vás prosím, jděte dál svorně, netříštěte své skromné řady! My doma čekáme, že nastane čas, kdy se budeme moci připojit k vašemu jednolitému šiku, abychom společně s vámi "donesli svorně k cíli prapor svůj!" FRED M. PEARSON Na sklonku minulého roku, 27. listopadu 1988, několik dnů před dovršením 90 let, zemřel v Kanadě bratr Fred M. Pearson. Odešel v něm výrazný představitel Sokola v Kanadě v padesátých a šedesátých letech, jehož záslužné činnost v Sokole byla tím pozoruhodnější, že bratr Pearson přilnul věrně k sokolské myšlence přesto, že nebyl českého nebo slovenského původu a do Sokola vstoupil již v pokročilejším věku. Bratr Pearson se narodil 3. prosince 1898 v Londýně v Anglii, ve svém mládí byl všestranným sportovcem (proslul také jako boxer), a byl čelným činovníkem anglického skautského hnutí. I. světovou válku prožil s britskou armádou na francouzských bojištích, po válce sloužil několik let v Indii. V roce 1930 emigroval do Kanady a působil 32 let jako odborník bezpečnosti v důlním průmyslu v oblasti severního Ontaria, v městě Noranda, 800 km severně od Toronta. Také v Kanadě se věnoval výchově mládeže, plně se zapojil do skautského hnutí a za své dlouholeté zásluhy o rozvoj skautingu v Kanadě a svou vytrvalou činnost ve výchově mládeže, byl r. 1955 vyznamenán Gfenerálním guvernérem Kanady řádem "Order of Merit". Když se koncem roku 1954 zakládala sokolská jednota v Norandě, upoutala ho činnost tohoto nového spolku; seznámil se s hlavními zásadami sokolské myšlenky, zejména s jejím cílem výchovným a přihlásil se za člena. Účastnil se sokolské činnosti tak pilně a všestranně, že byl záhy zvolen do výboru a po třech letech byl zvolen starostou jednoty, jímž zůstal až do r. 1967. V r. 1960 byl zvolen místostarostou Kanadského Sokola, v r. 1963 starostou a tuto funkci vzorně vykonával dva roky. Po odchodu do důchodu do města Sudbury, sledoval i odtud stále sokolskou činnost, zůstal ve styku se sokolskými činovníky a svůj zájem o sokolskou činnost a sokolskou myšlenku, pro níž vykonal mnoho záslužné práce, projevoval až do posledních dnů svého života. Zachováme mu trvalou vděčnou památku! 34 [pageend2]ZIMNÍ SLETOVÉ HRY Rudolf Fiala starosta Ústředí čs. sokolstva vzahraničí Předzvěst VIL sletu Československého sokolstva v zahraničí, IV. zimní sletové hry - závody v lyžování, jsou za námi. Letos již po třetí jsme se sešli, sjeli v krásném rakouském koutu, jako určeném pro zimní sporty, v St. Ulrich am Pillersee. Oficielním závodům ve dnech 25.-26. února 1989 předcházely dny, ve kterých se mnozí z nás několik dnů v bratrském a sesterském setkání znovu pozdravili, mnozí navázali nová přátelství a všichni užívali dnů k radosti z lyžování, odpočinku, čistého vzduchu. Pro mnohé z nás ale byly také příležitostí k rozhovorům i organizovaným chvílím, jejichž námětem byly jednak hry, ale v prvé řadě souviselo vše s přípravou na slet, který budeme mít v roce 1990 v Paříži. Již sedm dnů před závody se sešli zodpovědní činovníci v čele se sestrou Martou Hornerovou, aby vypracovali plán a možnosti naší činnosti v nastávajícím týdnu. Právě na jmenované sestře spočívala, jako na zkušené organizátorce, hlavní tíha naší společné práce. Podle prostorových i časových možností byla určena nebo získána místa pro večerní setkání i rozptýlení. Tak po přivítání prvních hostů už v pondělí večer s informacemi o sletových přípravách i hrách - účast cca 120 osob -, pro úterý zajištění místního Disco pro mládež a tance chtivé, dále zajištění drah pro soutěž kuželkářskou, místnosti pro poradu sletového výboru a výboru župy Západoevropské, hodnotící komise pro výběr sletových odznaků, promítnutí videokazety se sletovými skladbami a určení dalších možností a příležitostí - to vše bylo náplní rozhodování pozvaných činovníků. A v neposlední řadě určení shromaždova- cích prostor pro oficielní jednání. Počasí, i sněhové podmínky přes obavy mnohých z nás, přicházejících z míst, kde bylo víc předjaří, bez sněhu nebo jen s jeho ukázkou, toto počasí nám celkem přálo. Dny sluncem ozářené, zatažená obloha i déšť se střídaly. Ale my, ve sportovním a sokolském nadšení jsme okoušeli radost za každých podmínek. A naše otázky, vydrží-li to, jaký bude stav sněhu i jeho kvalita v sobotu a v neděli, tyto otázky byly zodpovězeny: pétek, v den radosti i zápolení těch nejmenších v t.zv. "čokoládových závodech" nám potvrdil, že i Sv. Petr je asi sokol, jak mnozí z nás prohlašovali. Naše drobotina nám to svými výkony dokázala! Jejich zasvěcení našich slavnostních dnů bylo radostí pro ně i pro nás, i když jich nebylo mnoho. Naše povzbuzování a potom odměňování na stupních vítězů bylo našim díkem jim. Byl to první křest sokolského zápolení. Naděje nás všech a víra, že nám roste nová mládež, noví členové, se splnila. A ihned po ukončení této pěkné chvíle jsme přešli k první části příprav oficielních závodů: přidělování čísel přihlášeným závodníkům na obří slalom. 35 [pageend3]Závody v obřím slalomu se konaly v sobotu 25. února. Práce obou sester, které se podílely na organizaci zintensivněla. Sestra Marie Zoderová, jako účetní zimních her, plnila pokladnu vybraným startovným, sestra Marta Hornerová zase kontrolovala seznam přihlášených, nebo doplňovala a s pomocí dalších ochotných spolupracovníků předávala čísla závodníkům. V pozadí, ale velmi důležitá, byla práce bratra Ervína Bočka a to nejen jako toho, který se staral o to, aby vše "klapalo" podle plánu sestry organi- zátorky Hornerové, ale který také svojí schopností grafika provedl krásné diplomy pro mládež i pravidelné informační sdělení na dveřích turistického informačního střediska, kde se každý mohl dovědět, co se kde a kdy děje. K řadě spolupracovníků náleží bratr, který jako odborník organizátorkou získaný, filmem zachycoval vše co se v St. Ulrichu dálo. Tato dokumentace bude k získání za výrobní cenu. Oficielní zahájení her bylo v pátek večer, 25. února v hotelu Strassen- wirt v St. Johannu, kde bylo také ohlašování výsledků závodů v obřím slalomu s předáváním cen. Úvodním slovem sestry Hornerové jsme byli přivítáni. Poté starosta Ústředí bratr Rudolf Fiala ve svém projevu zdůraznil veliký význam her, jejichž pokračováním je slet v Paříži, a důležitost poslání těchto našich zastavení na cestě denní sokolské činnosti. Projevil také uspokojení nad celkovou účastí a poukázal na potěšující počet z míst nejvzdálenějších. Ze Skandinávie, vedené jednotou Goteborg ve Svédsku autokarem (přes větší dopravní potíže během cesty) přijelo 36 účastníků, z Londýna jich bylo 20, z Paříže 25 a z Mnichova 20, takže župa Západoevropská byla zastoupena 101 příslušníky. Ze země hostitelské, ze župy Vídeňské, přijelo 48 sester a bratří. Proti účasti před 4 lety při III. zimních sletových hrách, kdy župa Švýcarská byla zastoupena velkým representativním počtem, byla letos bohužel účast malá, póze 20 účastníků včetně dětí. Ztížená situace tím, že ve většině míst ve Švýcarsku (mimo Curych), nebyly už školní prázdniny, je jeden z důvodů malé účasti. Co ale ti naši členové, kteří se také hlásí do našich řad a kteří na školní prázdniny vázáni nejsou? Pro mnohé z nás je to důvod k zamyšlení! Prohlášením starosty Ústředí bratrem Rudolfem Fialou byly IV. zimní sletové hry oficielně zahájeny. Večer byl ke spokojenosti i milému překvapení nás všech obohacen hudbou orchestru St. Ulrich, jehož člen ve funkci starosty obce všechny účastníky her srdečně pozdravil. Také vystoupení místní skupiny lidových tanců s jejich svérázem obohatilo večer a obě skupiny byly velmi bouřlivě zdraveny a byl jim tím projeven náš velký dík. V sobotu 25. února 1989 v 10,00 hodin slavnostním nástupem závodníků, vztyčením vlajek za zvuku státních hymen, přijetím hlášení bratra náčelníka Ústředí Bernharda Zodera, byly závody bratrem starostou Ústředí Rudolfem Fialou zahájeny. Slavnostní slib za všechny závodníky složila sestra Patková, členka Sokola Goteborg. 36 [pageend4]Obří slalom se jel na dvou tratích v rozdělení podle věkových skupin, taktéž u běhu, kde byly tratě rozděleny na 5, 10 a 15 km. Všichni závodníci v obou disciplinách dojeli do cíle. V obou disciplinách se zúčastnilo celkem 96 závodníků; 79 závodilo v obřím slalomu z nichž 18 také závodilo v běhu na lyžích, k němuž nastoupilo celkem 35 závodníků. V neděli 26. února byl zahájen v 9,30 hodin start závodů v běhu na lyžích. Milé překvapení, sníh, který v noci napadl, změnil trochu podmínky běžecké dráhy, u některých závodníků vítaných. Po ukončení závodů v běhu na lyžích, vyhlášení pořadí i rozdělení cen přímo u cíle závodů a předáním diplomů byly krátkým projevem sestry Hornerové a poděkováním bratra starosty Ústředí IV. zimní sletové hry ukončeny. Dlouhá cesta domů bratří i sester hlavně ze Skandinávie, kterou měli před sebou, nedovolovala už klidné a spokojené rozloučení se jinak, než stiskem ruky a přáním šřastné cesty. Mladší ženy na stupni vítězů v obřím slalomu. Zleva: sestry V. Tytlová (Paříž), D. Maternová (Vídeň XII-XV.), M. Blaženinová, (Goteborg). Náčelnice Ústředí sestra Dagmar Bergová předává diplomy vítězům Vítězové závodu starších mužů v obřím slalomu, zleva: bratři J. Nový (Lucern), J. Polanský (Paříž), F. Kalousek (Vídeň XII-XV.), R. Rada (Paříž). 37 [pageend5]Všem nám zůstala na cestu domů radost ze setkání, z docílených výsledků her a naděje a slib: "Na shledanou v Paříži na VII. sletu Československého sokolstva v zahraničí v červenci 1990"! DOJMY ÚČASTNÍKŮ ZIMNÍCH HER ZE ŠVÉDSKA Zájezd na IV. zimní sletové hry do rakouských Alp ve St. Ulrichu, organizovaný Vítězslavem Lotou a Jiřím Storkem měl 36 účastníků ze všech koutů Švédská s nimiž byli i čtyři Vaňkovi z Norska, kteří se navíc stali nejúspěšnějším rodinným celkem naší výpravy. Zájezd měl, i přes počáteční zdržení poruchou autobusu v Helsinborgu, hladký průběh a spokojení účastníci si po celou dobu udrželi výbornou náladu. Díky autobusu a našim řidičům M. Hacarovi a T. Váňovi, stejně jako J. Appelqvistovi, byla naše výprava pohyblivá a při dočasné nepřízni počasí mohli jsme se přesunout za lepšími sněhovými podmínkami. Zažili jsme za ten týden všechny druhy počasí. Po deštivém začátku našli jsme na Kaprun ve výši 3000 m dobrý nový sníh a potom modrou oblohu s jarním hřejícím sluníčkem a ranními mrazíky, teplý fon a konečně poslední den při běžeckých závodech zimní pohádku s novým sněhem. Oblast St. Ulrichu měla nejlepší sněhové podmínky celých Tyrol a tak i po této stránce nám byla štěstěna nakloněna. Z naší výpravy se zúčastnilo 22 závodníků, kteří získali celkem 13 medailí a kromě toho dva krásné poháry za nejlepší výkony. Jeden získala za nejlepší čas v běhu na lyžích Alicka Patková, druhý získal Pavel Lhota za nejlepší docílený čas v obřím slalomu. Dále jsme obsadili dvě čtvrtá místa tři pátá, dvě šestá, dvě sedmá, jedno deváté, jedno třinácté a jedno patnácté místo. Naše nejmladší Sofie Lhotová se zúčastnila "čokoládového" závodu pro nejmladší účastníky her. Velkou popularitu získal v naší výpravě svým zpěvem, přednesem a krásnou češtinou ař už v autobusu, nebo později v St. Ulrichu při udělování cen, náš nejmladší účastník, šestiletý Petr Bílek. Obzvláště písnička o medajli z filmu V. Buriána, Anton Spelec ostrostřelec, měla obrovský úspěch. Setkali jsme se zase s mnoha sokolskými pracovníky z celé Evropy, využili jsme toho též k přípravě VII. sletu v Paříži a poznali jsme a navázali jsme nová a krásná přátelství. Obětavou práci organizátorky her, sestry Marty Hornerové z Vídně, ocenil také Svaz čs. spolků ve Svédsku předáním krásné umělecké vázy od našeho světoznámého skláře Milana Votruby z Hussum. Na zpáteční cestě jsme litovali, že taková setkání nejsou častěji, než vždy za čtyři roky. Utěšili jsme se však, že my Skandinávci se co nevidět opět setkáme ve dnech 4.-7. května na "Československých dnech" v Rónntagen a se všemi sokoly pak v příštím roce na VII. sletu v Paříži. (Podle zprávy Svazu čs. spolků ve Švédsku.) 38 [pageend6]Úspěšný zahajovací podnik VII. sletu: IV. z imn í s l e t o v é h r y Marta Hörnerová vedoucí zimních sportů Ústředí Zahajovací podnik VII. sletu Cs. sokolstva v zahraničí, IV. zimní sletové hry pořádané ve dnech 25. a 26. února 1989 v St. Ulrich am Pillersee, v rakouském Tyrolsku, se staly již nedávnou minulostí. A přeci jsme ještě naplněni dojmy, zážitky a vzpomínkami na to pěkné setkání ze všech koutů Evropy v zasněženém alpském údolí. Nástup závodníků a vztyčování vlajek při zahájení her Většina účastníků přijela tentokráte na celý tréninkový týdenní pobyt - 25ti členná skupina ze Sokola Paříž, 20ti členná skupina ze Sokola Londýn, 36ti členná skupina ze Sokola Goteborg, 48 ti členná skupina ze župy Vídeňské, 20 členů župy Švýcarské a stejný počet ze Sokola Mnichov; někteří z těch bližších míst přijeli jenom na půl týdne nebo jen na dva dny závodů. Se všemi diváky jsme čítali přes 160 účastníků, z toho 126 startujících. Jedna sestra z Americké obce sokolské, z Cle- velandu, dlící na služební cestě v Evropě nás přijela také povzbuzovat, zrovna jako náhodný 39 [pageend7]návštěvník z vlasti, který bude jistě o našich setkáních i tam hodně vyprávět. Po c'elý týden hlaholila na sjezdových i běžeckých tratích čeština, i když někdy s veselým přízvukem nové domoviny, zvláště pak při jadrném zahubování nezdařeného projetí nějaké překážky. Sněhové podmínky byly dobré, nevadil ani dvoudenní déšť na přivítanou, za který nás později "bratr sokol - svátý Petr" odměnil zářivým slunečním jasem, který změkčil sníh, vytvořil příznivé podmínky pro naše sjezdařské umění, a přispěl tak k minimální úrazovosti a dobrým výsledkům. Večery jsme trávili nejen besedováním, někdy i schůzemi sletového výboru, ale také se soutěžilo na kuželkové dráze, nebo se "posilovaly" svaly na tanečním parketu. V pátek dopoledne jsme uspořádali těm nejmenším a nejmladším účastníkům, dětem do 7 let, "čokoládové" závody. Účastníku bylo pět, z toho jedna dívka, ostatní chlapci, kteří se všichni svým jezdeckým uměním kvalifikovali do sobotních závodů žactva od 6-11 let, a tyto závody později velice dobře absolvovali. "Čokoládové" závody žactva do 7 let V pátek večer, 24. února, bylo oficielní zahájení, zdravice všech zúčastněných i vzdálených a nezúčastněných jednot a žup. S velkou radostí a nadšením byla přijata písemná zdravice, kterou poslala naše nejstarší sestra, čestná členka výboru Ústředí, devadesátiosmiletá sestra Marie Provazníková. Po první části sokolského programu nás v druhé části večera přišla přivítat místní dechová hudba v čele se starostou obce St. Ulrich, který nám popřál hodně úspěchu a pěkný pobyt. Po tomto hudebním vystoupení nám předvedla tyrolská umělecká skupina "Nuracher Stoabergplattler" (Nurach je v lidovém nářečí St. Ulrich!), velice zajímavý a veselý jednohodinový program tanečně- hudební, který všem účastníkům ze zahraničí přiblížil život místního tyrolského obyvatelstva. Ranní nástup v sobotu, vedený náčelnictvem Ústředí, zahájil přesně, a 40 [pageend8]za zvuku čs. hymny stoupaly na stožáry československá a sokolská vlajka. Potom byl sestrou ze Švédská přečten slib závodníků a bratr starosta Ústředí prohlásil IV. zimní sletové hry za zahájené. A začal celodenní boj o medaile a poháry na tratích obřího slalomu. Disciplina startujících byla velice dobrá; diskvalifikováni byli jeden dorostenec, ktarý ztratil lyže i "čas", jedna dorostenka za neprojetí branky a dva členi za nedostavení se na start. Po ukončení všech disciplin obřího slalomu byly žactvu do 11 let na nástupišti u cíle předány diplomy a medaile. Večer bylo ve společenském sále rozdílení cen dorostu a členstvu (kategorie staršího žactva a dorostu byla společná). Po slavnostním rozdělení všech medailí a diplomů, a obou pohárů pro nejrychlejšího závodníka a závodnici v obřím slalomu na nejdelší trati, následoval "malý český hudební program". Pětiletý "muzikant ze Švédská" Péřa Bílek nám do mikrofonu zazpíval mnoho veselých písniček, a dokonce animoval všechny přítomné v sále, aby zpívali s sebou. Mezitím zorganizovaly sestry z Vídně tombolu, jejíž čistý výtěžek byl přidán k sbírce na sletový fond, které byla zahájena již v pátek na zahajovacím večeru a v níž účastníci IV. zimních sletových her vybrali celkem 3.655 rakouských šilinků na slet, za což všem účastníkům her chceme ještě jednou pěkně poděkovat. Předání poháru nejrychlejší závodnici V neděli 26. února ráno tiše chumelilo, ale pořadatelé již byli v plné práci na vzorné úpravě trati. Místní lyžařský klub se jako vždy výborně osvědčil, jak v přípravě, tak i v samotném provedení závodů, a v rychlém vydání výsledků (přes Computer), což nám ušetřilo spoustu drobné písemné práce. Běžci přesně odstartovali a závody proběhly bez komplikací. Radost nám připravili dva malí běžci - žák a žákyně, oba byli horlivě povzbuzováni přítomnými. 41 [pageend9]Rozdílení cen jsme provedli ihned po závodech v cíli, kde také bylo po celou dobu závodů místním lyžařským klubem podáváno občerstvení k pití. Po předání diplomů, medailí a pohárů nejrychlejší ženě a muži (v trati na 5 km u žen, 15 km u mužů) a ukončení závodů, nastalo loučení a mávání švédské skupině v autobusu, která se ihned musela vydat na její dlouhou, dvoudenní cestu domů. A loučili jsme se nejen našim sokolským "Nazdar", ale také: "Na shledanou na VII. sletu Cs. sokolstva v zahraničí v Paříži!" IV. zimní sletové hry byly velmi úspěšným zahajovacím podnikem VII. sletu. Úspěch her byl navíc podtržen dobrou propagací sokolské myšlenky a dobrého jména Čechoslováků, jak znovu potvrdili organizátorům her představitelé obce St. Ulrich, kteří se v pondělí přišli ještě rozloučit s posledními odjíždějícími účastníky her. Prohlásili, že jsme velice ukázněná, milá, společenská, disciplinovaná a přátelská organizace, jedinečná svým mezinárodním složením a velice positivně oceněná prostým lidem rakouských Tyrol. Tato spontánní slova uznání byla potěšivá a hřejivá. Přehled výsledků: OBŘÍ SLALOM: (Celkem 79 závodníků) Žáci 6-11 let: 1. A. Fish, Londýn 1:07,59, 2. J. Fiala, Curych 1:11,43, 3. V. Moris, Paříž 1:11,89, 4. J. Marek, Paříž 1:17,97, 5. V. Líbal, Vídeň XVI. 1:21,28, 6. K. Lapin, Vídeň XVI. 1:25,49. žákyně 6-11 let: 1. U. Seveldová, Vídeň XII-XV. 1:06,24, 2. D. Komárkově, Bern 1:16,34. Starší žáci a dorostenci: 1. D. Stanke, Vídeň XVI. 1:14,45, 2. M. Bystrický, Paříž 1:19,02, 3. P. Vanke, Goteborg 1:24,39, 4. T. Gajdoš, Goteborg 1:26,56, 5. M. Koutný, Goteborg 1:27,88, 6. T. Vanke, Goteborg 1:32,08. Starší žákyně a dorostenky: 1. M. Morisové, Paříž 1:22,89, 2. V. Koutná, Goteborg 1:25,47, 3. E. Bystrická, Paříž 1:27,26, 4. V. Justová, Mnichov 1:27,52, 5. S. Seveldová, Vídeň XII-XV. 1:27,74, 6. M. Polanská, Paříž 1:28,03. Muži 18-35 let: 1. P. Lhota, Goteborg 1:44,49, 2. J-M. Delhommeau, Paříž 1:46,61, 3. P. Kuře, Mnichov 1:47,47, 4. E. Johnson, Londýn 1:50,15, 5. M. Leipold, Paříž 1:50,36, 6. J. Polata, Paříž 1:51,17. Ženy 18-35 let: 1. D. Maternová, Vídeň XII-XV. 1:50,12, 2. V. Tytlová, Paříž 1:52,86, 3. M. Blaženinová, Goteborg 1:55,54, 4. K. Svatoňová, Paříž 2:07,88, 5. E. Weinwurmová, Vídeň XII-XV. 2:10,54, 6. M. Johnsonová, Londýn 3:04,04. Muži 36-50 let: 1. R. Křenek, Vídeň XVI. 1:45,67, 2. R. Kalina, Goteborg 1:58,33, 3. P. Vytiska,__Vídeň XII-XV. 1:58,38, 4. J. Materna, Vídeň XII-XV. 1:59,30, 5. A. Váňa, Goteborg 1:59,55, 6. A. Lapin, Vídeň XVI. 2:00,80. Ženy 36-50 let: 1. L. Koutná, Goteborg 1:57,42, 2. J. Secombe, Londýn 1:59,67, 3. R. Kuře, Mnichov 2:05,89, 4. D. Polatová, Paříž 2:20,42, 5. V. Burianová, Vídeň XVI. 2:21,24, 6. J. Klymová, Vídeň XVI. 2:34,83. 42 [pageend10]Starší ženy na stupni vítězů v běhu na 5 km Vítězové v běhu mladších žen a (dole) mladších mužů 43 [pageend11]Muži nad 50 let: 1. J. Polanský, Paříž 1:25,18, 2. J. Nový, Lucern 1:30,85, 3. F. Kalousek, Vídeň XII-XV. 1:32,59, 4. R. Rada, Paříž 1:33,54, 5. V. Lota, Goteborg 1:39,11, 6. V. Vanke, Goteborg 1:41,00. ženy nad 50 let: 1. J. Bystrickš, Paříž 1:26,09, 2. J. FričovS, Londýn 1:45,08, 3. M. Homerová, Vídeň XII-XV. 2:43,58. BĚH NA LYŽÍCH (celkem 35 závodníků) Mladší žactvo - 3 km: 1. D. Komárkova, Bern 9:38,0, 2. K. Lapin, Vídeň XVI. 11:54,9. Starší žáci a dorostenci - 5 km: 1. P. Vanke, Goteborg 26:45,3, 2. T. Vanke, Goteborg 31:32,5, 3. J. Bílek, Goteborg 37:56,6. Starší žákyně a dorostenky - 5 km: 1. V. Koutná, Goteborg 28:12,8, 2. E. Vytisková, Vídeň XII-XV. 35:29,1. Muži 18-35 let - 15 km: 1. Z. Komárek, Solothurn 48:50,5, 2. P. Rodt, Vídeň XVI. 59:36,2, 3. A. Lapin, Vídeň XVI. 1:01:01,7, 4. T. Frey, Vídeň XVI. 1:03:22,0, 5. K. Staller, Londýn 1:26:08,0. ženy 18-35 let - 5 km: 1. A. Patkové, Goteborg 22:46,5, 2. D. Maternová, Vídeň XII-XV. 26:55,8, 3. V. Tytlové, Paříž 29:00,9, 4. E. Patková, Goteborg 29:22,1. Muži 36-50 let - 10 km: 1. P. Vytiska, Vídeň XII-XV. 35:19,5, 2. J. Sinágl, Lucern 40:19,3, 3. V. Vanke, Goteborg 45:03,7, 4. G. Líbal, Vídeň XVI. 54:12,8. Ženy 36-50 let - 5 km: 1. D. Vaňková, Goteborg 30:05,7, 2. A. Trunčíková, Mnichov 33:15,2, 3. O. Morisová, Paříž 34:02,9, 4. J. Straková, Londýn 38:34,1, 5. R. Potúčková, Londýn 45:42,9. Muži nad 50 let - 5 km: 1. J. Třaskalík, Mnichov 22:35,5, 2. J. Trunčík, Mnichov 25:43,9, 3. B. Zoder, St. Gallen 33:33,6, 4. E. Boček, Vídeň XII- XV. 41:37,5, 5. K. Staller, Londýn 43:31,4. ženy nad 50 let - 5 km: 1. S. Dvořáková, Londýn 36:41,0, 2. B. Freyová, Vídeň III. 39:49,7, 3. M. Tůmová, Mnichov 41:30,0, 4. M. Komárkové, Soio- thurn 45:32,0, 5. R. Dusilové, Bern 47:46,0. Vítězové pohárů za nejlepší časy: Obří slalom - v soutěži mužů: bratr Pavel Lhota, Sokol Goteborg 1:44,49. V soutěži žen: sestra Dana MatemovS, Sokol Vídeň XII-XV. 1:50,12. Běh - v soutěži mužů (15 km): bratr Zbyněk Komárek, Sokol Solothurn 48:50,0. V soutěži žen (5 km): sestra Alice Patková, Sokol Goteborg 22:46,5. 44 [pageend12]5.-0. Července iogo ZPRAVODAJSTVÍ VII. SLETU ČS. SOKOLSTVA V ZAHRANIČÍ VII. SLET ČESKOSLOVENSKÉHO SOKOLSTVA V ZAHRANIČÍ PAŘÍŽ, FRANCIE "Všechny lety vedou do Paříže!" Na VII. slet se do Paříže připravují skupinové lety sokolů ze všech částí světa - z Austrálie, z Jižní Afriky, z jižní a severní Ameriky. Větší letecké výpravy na slet připravují američtí a kanadští sokolové - Americká obec sokolská (AOS) a Slovenská tělocvičná jednota Sokol v USA (STJS) a Sokolská župa Kanadská. Místem odletu výpravy AOS bude pravděpodobně Chicago, výprava Slovenského sokol- stva odletí z New Yorku, výprava sokolů z Kanady odletí z Toronta a Montrealu. Předběžný sletový pořad: Čtvrtek, 5. července 1990: Přivítání sletových účastníků na radnici města Paříž. Pátek, 6. července 1990: Závody v nářadovém tělocviku - sportovní středisko, Saint Mandě Seznamovací večer Sobota, 7. července 1990: Sletová soutěž v odbíjené Delegace představitelů sokolstva u Vítězného oblouku (Are de Triomphe) Sletové umělecká akademie Neděle, 8. července 1990: Hlavní sletová vystoupení na stadionu "Stade de Vincennes" Slavnostní sletový večer Pondělí, 9. července 1990: Zájezdy, prohlídka Paříže 45 [pageend13]Sletové ubytování Sletový výbor zajistil několik hotelů pro účastníky a návštěvníky sletu. Protože sletový stadion je ve východní části města a většina sletových podniků se bude konat v jeho blízkosti, bude také sletové ubytování soustředěno ve východní části města. Adresy hotelů, ceny ubytování a další podrobnosti budou oznámeny v nejbližší době. Pro mládež bylo zajištěno levné ubytování v mezinárodním středisku mládeže, jež se nachází v poměrné blízkosti sletového stadionu jakož i sportovního střediska v jehož tělocvičnách se budou konat sletové závody v nářaďovém tělocviku. Sletové propagační nálepky Sletový výbor vydal sletové nálepky, které byly již rozeslány župám a jednotám. Cena: 50 centů za kus. Ve Spojených státech a v Kanadě je možno objednat nálepky u bratra M. Kopeckého, člena sletového výboru, který se dočasně nachází služebně ve Spojených státech; vyřizuje objednávky nálepek, jakož i veškeré dotazy týkající se sletu. Adresa: Michael M. Kopecký, 6360 Sandchain . Road, Columbia, MD 21045 U.S.A. Telefon: (301) 381-8124. Dary na sletový fond. Výkaz darů na sletový fond č. 3.: Fr. 100,- Dr. F. Hamza, Basilej, K. Hess, Reinach. Fr. 50,- Dr. L. Branda, Neftenbach, Dr. Z. Čáslavský, Zollikofen, J. Da- nihelka, Bern, M. Kroužel, Ebmatingen, Dr. E. a M. Reinisch, Curych, J. Slavík, Adliswil, S. Sviha, Effretikon. Fr. 40,- G. Kraus, Winterthur, C. Pražák, Dittingen. Fr. 30,- Dr. M. Borkovec, Les Hauts Geneveys, S. Koutek, Wettingen, J. Řehák, Winterthur, Dr. Z. Štěpánek, Solothurn, Dr. V. Zemp- Mejstříková, Bern. Fr. 25,- J. Žáček, Aarau. Fr. 20,- Begraf, Biel, Z. Brabec, Rudolfstetten, P. Gruncl, Winterthur, M. David, Schlieren, J. Kouba, Bachanbiilach, B. Kubešová, Adli- genswil, Dr. B. Lehotská, Hinterkappelen, V. Jetel, Neuenhof, I. Madr, Curych, D. Miillerová, Burgdorf, Dr. J. Neuymayer, Curych, E. Nosková, Curych, Pavlín, Bern, Dr. Z. Švejda, Muttenz, Z. Valeš, Kerzers, Nejmenovaný, Solothurn. Fr. 15,- Nečitelné, Kloten. Fr. 10,- B.A. Bennett, Birmensdorf, J. Cihla, Stafa, H. Fiala, Schaffhau- sen, J. Hausner, Liebefeld, F. Kluka, Aarau, J. Kohutová, Ba- den, B. Kostomlatský, Muttenz, V. Musilová, Dietikon, E. Vacek, Worblaufen, P. Vltavský, Affoltern, R.F., Bern. Všem dárcům srdečně děkujeme. Sbírka pokračuje. 46 [pageend14]ŽALOV LADISLAV J. BEVC Bratr Ladislav J. Bevc s manželkou v listopadu 1985. V městě Ventura v Kalifornii ve Spojených státech opustil v úterý 29. listopadu 1988 navždy naši sokolskou rodinu vzácný a ušlechtilý člověk, zasloužilý dlouholetý představitel sokolstva, čestný starosta Jugoslávského Sokola ve svobodném světě, bratr Ladislav J. Bevc. Bratr Bevc se dožil požehnaného věku 98 let; narodil 8. srpna 1890 ve Skoji- canu na Krškem Polju v Slovinsku, studoval na reálce a na vysoké škole technické v Lublani, kde r. 1913 dosáhl titulu stavebního inženýra. První světovou válku prožil na bojištích v Rusku, ve Francii a v Itálii, po válce byl jugoslávskou vládou pověřen vypracováním plánů a dohledem nad provedením výstavby silniční sítě nového jugoslávského státu. Byl uznávaným odborníkem ve stavebnictví, přednášel v tomto oboru na technické fakultě lublaňské university, byl předsedou sdružení inženýrů a architektů, předsedou stavebního odboru města Lublaně, předsedou spolku stavebních akademiků, předsedou družstva pro postavení pomníku králi Petru I., a předsedou družstva pro postavení pomníku králi Alexandru I. Ve své veřejné činnosti byl m.j. členem předsednictva Slovinské demokratické strany, předsedou Aeroklubu a předsedou sdružení záložních důstojníků. V Sokole působil od svého mládí; v lublaňské jednotě "Tábor" byl členem výboru, v r. 1929 byl zvolen starostou jednoty jímž byl až do r. 1941, kdy nacistická okupace ukončila sokolskou činnost v Jugoslávii. Od r. 1929 byl členem předsednictva Sokolské župy Lublaňské, v r. 1930 zvolen župním vzdělavatelem, v r. 1936 župním místostarostou a v r. 1939 byl zvolen do vrcholného orgánu jihoslovanského sokolstva, do výboru Svazu Sokola Království Jugoslávie. Zasloužil se o vybudování krásné sokolovny jednoty "Tábor" v Lublani, pro níž vypracoval návrh a podrobné plány a na jejíž stavbu dohlížel. Budova slouží ještě dnes, více než 60 let po její výstavbě, svému účelu a patří k okrasným budovám města. Po obsazení Jugoslávie nacisty, působil významně v odboji proti okupantům, byl důstojníkem v "Sokolské legii", jež byla součástí jugoslávské armády vedené gen. Drago Mihajlovičem a které bojovala s německými a italskými okupanty, musela ale také čelit komunistickým partyzánským oddílům; v té době redigoval také ilegální sokolský časopis "Naprej zastava Slavě". V letech 1942-1944 byl, v hodnosti majora, členem vojenského velitelství města Lublaně a pak, do konce války, velitelem jugoslávské odbojové armády pro oblast Slovinska. 47 [pageend15]Po válce komunisté nedovolili obnovu Sokola v Jugoslávii, ostře pronásledovali bývalé sokolské činovníky, zejména příslušníky "Sokolské legie", a bratr Bevc byl jedním z terčů jejich nenávisti vůči představitelům demokratických organizací. Byl zatčen a odsouzen k trestu smrti, podařilo se mu však uniknout do Itálie, kde prožil několik let v uprchlických táborech. Když se- podařilo také jeho manželce Ivance (rovněž nadšené sokolce a župní náčelnici ve Splitu) opustit Jugoslávii, emigrovali do Spojených států, do Kalifornie, kde byl bratr Bevc zaměstnán u stavební firmy Basalt Rock Co. lne. v městě Napa. V Americe pokračoval bratr Bevc ve své veřejné činnosti a v úsilí o obnovu svobody a demokracie v Jugoslávii; od r. 1950 byl předsedou Slovinské demokratické strany v zahraničí. Ihned po příchodu do Spojených států navázal styk s bývalými činovníky Sokola v Americe, v Argentině a v dalších zemích a zahájil s nimi přípravy k ustavení organizace jugoslávského sokolstva v zahraničí. Výsledkem těchto snah bylo v r. 1965 založení 'Jugoslávského Sokola ve svobodném světě'; v prvních letech, kdy hlavní činovníci této organizace byli v Argentině, byl členem předsednictva, v r. 1975, když většina činovníků sídlila již v USA, byl zvolen starostou. V této funkci vedl delegaci svobodného Jugoslávského sokolstva na IV. sletu Cs. sokolstva v zahraničí r. 1976 v Curychu a r. 1982 na V.-Jubilejním sletu ve Vídni; vedl svobodné jugoslávské sokolstvo také na sletech amerického sokolstva, Americké obce sokolské a Slovenské tělocvičné jednoty Sokol v USA. Rozvíjel také bohatou činnost publikační četnými články a úvahami zejména ve věstníku Jugoslávského Sokola ve svobodném světě a napsal také několik článků do našeho věstníku. Když koncem roku 1985 počal churavět, požádal o zproštění ze své starostenské funkce; za své zásluhy byl zvolen čestným starostou Jugoslávského Sokola ve svobodném světě. Bratr Bevc byl nadšeným vyznavačem Tyršovy sokolské myšlenky a upřímným zastáncem vzájemnosti slovanských národů, zejména přátelství mezi národy Jugoslávie a Československa. Stál proto také v popředí snah o vytvoření Svazu sokolstva ve svobodném světě; když byl 1. ledna 1980 svaz ustaven, byl zvolen jeho místostarostou, v letech 1985-1987 byl jeho starostou. Předsednictvo Ústředí čs. sokolstva v zahraničí v uznání jeho celoživotní práce pro Sokol v Jugoslávii a v zahraničí, udělilo mu v r. 1987 medaili Ústředí, kterou na zasedání Svazu sokolstva ve svobodném světě na XX. sletu Slovenské tělocvičné jednoty Sokol v USA ve Washingtonu, převzala tam za něj jeho manželka, sestra Ivanka Bevcová. Bratr Bevc si této pocty velmi vážil a před svou smrtí vyslovil přání, aby medaile byla položena na jeho srdce a byla s ním pochována. V bratru Bevcovi ztratil Sokol vzácného pokračovatele díla, které v Jugoslávii představovali vzácní vedoucí činovníci svobodného jugoslávského Sokola v čele s bratrem Ganglem, a který se svou vynikající činností čestně zařadil mezi pokračovatele jejich odkazu v zahraničí spolu s bratry Jazbecem, Mačusem, Grdjicem a Drčarem. Odešel v něm dobrý a ušlechtilý člověk, statečný bojovník za svobodu a demokracii, náš upřímný sokolský bratr, který zůstane trvale zapsán v dějinách jugoslávského Sokola a v srdcích všech věrných sokolů__a který svou vytrvalou prací a neochvějnou věrností myšlenkám Tyrše a Fugnera zajistil, že v znovu svobodné demokratické Jugoslávii bude také opět obnovena bratrská organizace Jugoslávského sokolstva. 48 [pageend16]FRANK M. KUDLAC 24. října 1988 zemřel v Binghamtonu v USA, ve věku 71 let, dlouholetý oddaný příslušník slovenského sokolstva v Americe, bratr Frank M. Kudláč. Narodil se 25. července 1918 v městě Ithaca, ve státě New York, do Sokola vstoupil jako devítiletý žák v jednotě Slovenského Sokola v Binghamtonu - sbor č. 36., a této jednotě zůstal věrný až do své smrti. Byl vynikajícím cvičencem, později cvičitelem, 20 let náčelníkem a 10 let starostou jednoty. Byl také členem cvičitelského sboru a náčelníkem Sokolské župy "Nitra". V roce 1938 byl členem výpravy Slovenské tělocvičné jednoty Sokol v USA na X. všesokolský slet v Praze; po komunistickém puči v únoru 1948 a po ustavení Ústředí čs. sokolstva v zahraničí vzorně s námi spolupracoval; účastnil se našich sletů v Kanadě, včetně II. sletu Ústředí v Montrealu r. 1967. ALOIS PAVEL HORÁK V městečku Darien, Illinois v USA, zemřel 29. října 1988, ve věku 62 let, nadšený vyznavač Tyršovy sokolské myšlenky, bratr Alois Pavel Horák. Narodil se ve vlasti 30. června 1926, po komunistickém puči v únoru 1948 odešel do exilu, emigroval do Maroka a byl jedním ze zakladatelů sokolské jednoty v Casablance. Na ustavující valné hromadě, 8. května 1954, byl zvolen vzdělavatelem, zasloužil se o vydávání "Sokolského oběžníku" a byl jeho redaktorem. Po odchodu z Maroka se usadil se svou manželkou ve Spojených státech, kde oba činně působili v Americké obci sokolské, v sokolské jednotě chicagského předměstí Berwyn. KAREL HERZ V Kanadě zemřel 30. listopadu 1988, ve věku 81 let, přední činitel Baťových závodů, významný krajanský pracovník a oddaný sokol, bratr Karel Herz. Do Kanady přijel se skupinou "Baťovců", kteří tam v r. 1939 založili novou Baťovu továrnu a kolem ní vybudovali městečko Batawa. Účastnil se veškeré krajanské činnosti, byl zakládajícím členem Sokola, působil mnoho let v Cs. národním sdružení v Kanadě a v Masarykovu ústavu v Torontě. V r. 1942 spolupracoval na organizaci největší krajanské slavnosti v Kanadě, "United Nations Day", na níž přišlo do Batawy přes 10,000 návštěvníků; za II. světové války byl také příslušníkem čs. roty, která byla součástí záložních oddílů kanadské armády. Když v r. 1946 odjel Tomáš Baťa do Anglie, byl bratr Herz jmenován oblastním vedoucím firmy Baťa pro Kanadu, USA, Austrálii a Nový Zéland. Za mimořádné zásluhy o obuvnický průmysl v Kanadě byl r. 1976 poctěn zvláštním uznáním a titulem "Shoe Person of the year". ANTONIE SYSLOVA Z Vídně došla smutná zpráva, že tam 25. února 1989, ve věku 81 let, zemřela vzácná a ušlechtilá žena, oblíbené krajanka a oddaná dlouholetá členka Sokola Vídeň XVI., sestra Antonie Syslová, manželka čestného starosty Sokolské župy Vídeňské. Bude citelně postrádána v celé čs. vídeňské menšině. 49 [pageend17]HLÍDKA VZDĚLÁVACÍ HRST KVĚTŮ (K 139. výročí narozenin T.G. Masaryka) Tak jsme ho znali. Vysokého, štíhlého, v prosté uniformě s ruskou čapkou a červenobílou stužkou, v jezdeckých botách - to bylo v Židlochovicích; o několik hodin později na koni, když za soumraku projížděl na svém Hekto- rovi krajem ("A tož půjdu já sokolovat"). V černém oděvu, v němž se zdál ještě vyšší, když na Hradě promlouval ona významná poselství sletová ("ta naše krásná obec sokolská"). V bílém oděvu na zájezdech po republice - Masarykově republice ("Na něco jsi zapomněl, že jsem také sokolem a že to so- kolství hodně pomohlo"). Vzpomínáte si znova a znova, jaký to byl krásný vztah Masarykův k zakladatelům Sokola. Tak o Fugnerovi napsal již roku 1886: "... jsou to přece jen idealisté, kteří běhu světovému dávají ráz a k idealistům těm patří šlechetný spoluzakladatel Sokola". A o Tyršovi po čtyřiceti letech (1926): "Tyrš přímo geniálním a uměleckým počinem harmonicky sloučil antický ideál krásy a dobra s našim národním programem, žádajícím synthesi ušlechtilého češství s čistým lidstvím." A o obou mluví hned v prvém poselství r. 1918: "Ideály Fugnerovy a Tyršovy se právě v naší armádě osvědčily." Nejinak se vytvořil i poměr Masarykův k pokračovatelům v díle zakladatelů: k dr. Jos. Scheinerovi a k dr. J. Vaničkoví. Zejména velmi úzký byl vztah k Scheinerovi: "... když vypukla válka, šel jsem k Scheinerovi." - "Většina těch druhých, snad všichni, brali věc, řekl bych po studentsku; tys jediný pochopil věc hned jako zralý muž." Při odchodu Jindry Vanička z ministerstva národní obrany: "... oceňuji zvláště, že jsi přispěl k tomu, získat našemu vojsku důvěru veřejnosti. Své cenné sokolské zkušenosti uplatňoval jsi účelně jak při organisaci tělovýchovy, tak i činnosti osvětové." Vracím se k hovoru, v němž se dotkl T.G. Masaryk i činnosti vzdělávací: "... intensivní vzdělávací činnost Sokola je mně známa. Základní myšlenka Tyršova Sokola je, že neběží jen o cvičení těla, nýbrž také ducha; duch a tělo jsou harmonický celek. Proto vzdělávací činnost musí býti vedle cvičení a býti úměrná." A když se hovořilo o prostředcích této činnosti po dotazu, které z nich po svých zkušenostech považuje za nejpůsobivější, poznamenal: "Přesné a svědomité konání sokolských povinností podle programu. Příklad! Mluvení již nestačí. Neříkám tím, že se nemá přednášet, kázat, agitovat - ale příklad je účinnější. Slovo a čin." T.G. Masaryk utvořil nové slovo: sokolovat. Setkáváme se s ním v jeho projevech i hovorech velmi často. Když přijel na výstavu tělesné výchovy a sportu v Pardubicích r. 1931, vyložil, co slovem myslí: "Přicházím k vám jako starý sokol. Vzpomínám s uspokojením na sokolování v duchu Tyršově. Nám bylo sokolování radostným tělocvikem, zároveň však také duchocvikem. Sokolování a sport je osvěžení těla i ducha." Sokoloval si doma prostná ("Když ráno vstanu, tož vlezu do studené vody, vykoupu se, pak sokoluji prostná") až do posledních téměř let svého života. (Ant. Krejčí.) 50 [pageend18]PROČ MÁME SOKOL? E.K. Od svého založení byl Sokol vždy tělovýchovnou a národní organizací, ve které se obě tyto složky vzájemně doplňovaly a podmiňovaly. Smyslem sokolské tělovýchovné činnosti nebyla nikdy honba za rekordy nebo maximálními výkony jednotlivce, tato tělovýchovná činnost byla pouze prostředkem, a to velmi zdravým prostředkem k výchově mravnějšího, morálně zdatnějšího a národně uvědomělejšího celku. Myslím si, že z těchto cílů ani naše sokolská organizace v zahraničí nemusí nic slevovat. Vedle těchto úkolů nám ale přibyly dnes úkoly další. Sokol se stará kromě pravidelných cvičebních hodin i tělovýchovnými a kulturně společenskými podniky o udržování naší mateřštiny a spojuje, jako žádná jiná organizace, Čechy a Slováky roztroušené po celém světě. Je samozřejmé, že tato práce vyžaduje nejen velkou celosvětovou siř organizátorů a spolupracovníků, jejich stálou ochotu věnovat této věci svůj volný čas, ale také podporu a pochopení vlastního členstva. Už jsem často slyšel: "Ty toho s tím Sokolem naděláš", a to právě od těch, kteří se Sokola straní. Když přišli sem, do svobodného světa, byli plní vlastenectví a prohlašovali se za politické uprchlíky. Ted sedí u plných stolů, mají se dobře a na své začátky zapomněli. Při své časté kritice sokolské činnosti ale velmi rádi výsledků naší práce využívají a tak se rádi zúčastňují námi organizovaných plesů, tanečních zábav, posílají své děti do našich cvičebních hodin, na sokolské dětské tábory, zúčastňují se námi organizovaných lyžařských závodů nebo volejbalových turnajů a dokonce se přijdou podívat na vrcholné svátky naší činnosti, na slety, kde potom na 6000 diváků sleduje s rosou v oku hemžení těch 400-500 věrných, kteří za touto celou činností stojí. A tak bychom byli rádi, abyste se nad těmito řádky zamysleli. Necítíte se tak trošku povinni sami sobě a zemi, z které pocházíte? Považujete opravdu za správné, že se pilně účastníte cvičení "Turnen fuer jedermann" a ani nevíte, že se často několik stovek metrů od této tělocvičny scházíme na velmi podobném cvičení také a snažíme se podle našich sil, aby se nezapomnělo na to, že existovalo kdysi svobodné Československo? (Původně napsáno pro Zpravodaj, list Svazu čs. spolků ve Švýcarsku.) "... Vzpomínám s uspokojením na sokolování v duchu Tyršově. Nám bylo sokolování radostným tělocvikem, zároveň však také du- chocvikem. Sokolování a sport je osvěžení a tužení těla a ducha... Bez sokolování, bez nějakého sportu zdravý člověk, myslím, žít ani nemůže, alespoň by neměl..." T.G. Masaryk. 51 [pageend19]Vzpomínka na činnost Sokola na Slovensku... t ě l o c v ič n á j e d n o t a s o k o l t o r n a l a J.M. (Praha) V lednu r. 1937 jsem se z Prahy přestěhovala za manželem na Slovensko, kamž byl přeložen ve svém zaměstnání na katastrálním měřičském Gřadě. Místem jeho nového působiště byla Tornala, nyní Šafaříkovo, kde tehdy již sokolská jednota byla. Kdy byla založena nevím. Právě v ten čas se tam stavěla sokolovna a v jednotě cvičilo žactvo, dorost, ženy a muži. Dnes to již nevím přesně, ale myslím, že náčelnicí byla sestra Bínová, Slovenka. Nejsem si jejím jménem zcela jista, možná že mohlo být třeba podobné - přes 50 let je dlouhá doba na pamatování.. V Tornale byla vojenská posádka, takže většina členstva jednoty byli češi. Také sokolovna se stavěla právě dík posádce, která ovlivňovala veškeré dění v městě, měla velké možnosti, takže stavba sokolovny rychle pokračovala. Mezitím se cvičilo v sále místní restaurace. Tam se také konaly akademie a veřejné cvičební hodiny a tím se získávalo také další členstvo. Starostou Sokola byl bratr plk. Sklenář, ruský legionář - manželku měl Rusku. Mí- stostarostou byl bratr plk. Svoboda, který celou stavbu řídil. Dnes si pamatuji již jen jména těch, se kterými jsme se pak ještě řadu let v Čechách scházeli. Všichni mezitím již zemřeli. V létě se cvičilo na letním cvičišti, kam nám vojáci přenesli tělocvičné nářadí (koně, bradla, lavičky a další). Mám z té doby ještě několik fotografií. Nacvičovala jsem s dorostenkami a ženami sletová prostná i rej. Protože jsem byla řadu let členkou závodního družstva ČOS, jezdila jsem každou sobotu na nedělní nácvik do Brna a několikrát v roce na závody v Brně a v Praze. Závodila jsem za Tělocvičnou jednotu Sokol Tornala v letech 1937 a 1938 v Bánskej Bystrici, umístila jsem se jako prvá a mám z těchto závodů schované medaile na památku. Bydlela jsem tam tehdy v Květné ulici u paní Juházové (Madarky, vdovy, měla 3 syny, z nichž nejmladší mluvil slovenský). Byla jsem pak zařazena do družstva na mezinárodní závody žen, které se konaly při X. všesokolském sletu v Praze r. 1938. Proto jsem již v červnu 1938 odjela do Prahy a sešla se pak se sestrami z Tornaly zase až v Praze na Strahově o slete. Nadšení, s jakým se sestry vracely z Prahy ze sletu, nikdy nezapomenu. Bohužel, pak přišlo září 1938. Češi z Tornaly evaukovali do vnitrozemí, Slovensko se od nás odtrhlo, a byl konec. Od té doby jsem nikdy již Tornalu nenavštívila. Jen před 4 lety, v r. 1984, jsem tudy projížděla autobusem a viděla, že sokolovna tam dosud stojí, ovšem jen jako skladiště. Bylo mi smutno. Nyní bydlím v Praze. Přestože již uplynulo půl století od mého sokolování na Slovensku, je to doba na kterou si často a ráda vzpomenu. 52 [pageend20]HOVOŘÍME K SOKOLSKÉ MLÁDEŽI PÝCHA A JEŠITNOST Pýcha je nepěkná vlastnost, která jde ruku v ruce s ješitností. Ale my, sokolové, právě tak jako se učíme nikomu nezávidět, tak se snažíme nebýt pyšní na to, co máme, co víme a co dovedeme. Je docela přirozené a lidské, že máme radost, když se nám po vytrvalém cvičení podaří těžký cvik, když se něčemu naučíme, když uděláme dobrý skutek a pod. Ale nebudeme proto ještě pyšní. Tím méně se budeme vychloubat novými nebo lepšími věcmi než mají druzí, nebo dokonce takovými, které druzí mít nemohou. Poučný je příběh jednoho chlapce, který se z ješitnosti a pýchy vyléčil. Byl pyšný, protože měl nové nádherné šaty, nové drahé boty a dokonce zlaté hodinky se řetízkem. To bohatí rodiče si takto syna nastrojili. Sel s přítelem do parku a tam usedli na lavičku, kde již jeden chlapec seděl. Úmyslně nevynechal lavičku prázdnou, aby měl před kým budit údiv a mohl se chlubit. Jakmile usedli, upozorňoval přítele na své šaty a boty a vypočítával jejich přednosti, aby vzbudil obdiv u sedícího chlapce. Na toho to však nepůsobilo. Seděl dál tiše, se skloněnou hlavou a díval se stále do země. Když toto upozornění nestačilo, začal kroužit novým kloboukem. Ale ani při tom nepochodil. Vyňal tedy z kapsy hodinky, dokonce je otevřel a ukazoval příteli kolečka. Když to vše nepomohlo, obrátil se na sedícího chlapce přímou otázkou: "Podívej se, jsou hodinky opravdu zlaté?". "Nevím," odpověděl tiše sedící chlapec a ani při tom skloněnou hlavu nezdvihl. Taková nevšímavost k tolika krásným a drahým věcem chlapce rozlobila, ale než mohl něco říci, došel k němu zatím otec, který již chvíli s nelibostí pozoroval počínání svého syna a povídal: "To nevidíš, že hoch je slepý?" Hoóji se zachvěl po otcových slovech, podíval se chlapci do obličeje a spatřil skleněné zřítelnice bez výrazu. Ač byl pyšný, nebyl zlý. Jako dobře vychovaný litoval svého činu, zůstal stát se sklopeným zrakem a omluvil se. Tato příhoda hocha nadobro z pýchy a ješitnosti vyléčila. Vždy, kdykoliv chtěl být pyšný a ješitný v životě, vzpomněl si na tuto příhodu z mládí a byl hned vyléčen. Vezměte si z ní příklad i vy. Protože jste v sokolském žactvu a dorostu a budete za nedlouho opravdovými členy Sokola, nesmíte být nikdy pyšní a ješitní. Naučte se vždycky rozeznávat pravou hrdost od obyčejné, ošklivé pýchy. Můžeme být hrdi jen na to, čeho dobudeme vlastní zásluhou a nikdy ne na to, co máme bez vlastního přičinění, jen zásluhou rodičů nebo jiných. To by byla obyčejná, ošklivé pýcha. Hrdi můžeme být i na svou čest. A právem budeme hrdi i na to, že náležíme k malému, ale slavnému národu českému nebo slovenskému, z nichž vyšel Hus, Komenský, Havlíček, Fugner, Tyrš, Masaryk, Beneš, štefánik. Budeme hrdi i na to, že náležíme k slavné a po celém světě známé organizaci sokolské. Dr. Miluše Waitová. 53 [pageend21]KRONIKA PŘED 100 LETY ZAHÁJILO ČINNOST SOKOLSKÉ ÚSTŘEDÍ 24. března 1889, dvacet sedm let po založení Sokola, sešel se v Praze první valný sjezd České obce sokolské. Bylo to čtyři a půl roku po úmrtí zakladatele Sokola dr. Miroslava Tyrše, který o ustavení sokolského ústředí 21 let marně usiloval. Založení českého tělocvičného spolku v r. 1862 nepovažovala jinak velmi pozorná politická policie za nic nebezpečného. Stačil však čas poměrně krátký, aby se přesvědčila, že nejde o věc tak docela nevinnou a proto zbystřila pozornost. Neboř nevinný spolek se oblékl do červených revolučních košil a přijal podezřelý název "Sokol", ještě v r. 1862 vzniklo v Cechách osm dalších sokolských jednot, rok na to založili Sokol i v Lublani a dalšího roku se počet jednot zdvojnásobil. Proto, když už v r. 1863 chtěl Tyrš založiti sbor pro pěstování vzájemnosti tělocvičných spolků slovanských, řekla pražská policie energické "ne!". Tyrš čekal dalších pět let a na valné hromadě Sokola pražského navrhl, aby byl na 28. a 29. června 1868 svolán do Prahy sjezd všech slovanských sokolských jednot k poradě a prvnímu společnému veřejnému cvičení. Sjezd měl rozhodnout o vydávání sokolského věstníku, o stanovách spolku jednot, sněmu vyslanců, volených na čtyři roky, a o pořádání sletů všesokólských v obdobích čtyřletých, podle vzoru řeckých olympiád. Ministerstvo vnitra bylo sice ochotno povolit společné veřejné cvičení, rozhodně se však opřelo zřízení spolku jednot a s nebývalou úřední jasnozřivostí odůvodnilo svůj výnos slovy: "Tento spolek podle předložených stanov nemá za účel napomáhati tělocviku, který není v žádném spojení s růzností jazyků a národností, nýbrž tvořiti jednotu převládajícího směru národního a proto se tím řadí mezi spolky politické, jimž zakázáno jest, zřizovati mezi sebou jednoty." Sokolové ústy Tyršovými na to řekli "Vše, nebo nic!", a upustili i od společného veřejného cvičení. Roku 1871 pokusil se Tyrš znovu o štěstí, ale ani přepracované stanovy spolku sokolských jednot nebyly schváleny. 1 čtvrtý návrh, vypracovaný v r. 1883 a schválený většinou sokolských jednot, byl důsledným ministerstvem vnitra dne 17. května 1884 zamítnut se stejným odůvodněním, jako tři návrhy předešlé. Tři měsíce na to nalezl Tyrš smrt v tyrolském horském údolí... A jako by smrt zakladatele sokolstva zapůsobila na rakouskou byrokracii, ještě r. 1884 se podařilo dosáhnouti schválení stanov první sokolské župy "Tyršovy" na středním Labi, zakrátko pak i župy Středočeské, a v dalších čtyřech letech župy Krkonošské, Východočeské, Plzeňské, žižkovy, Havlíčkovy, Podřipské, Fugnerovy a Podkrkonošské. Sokol Pražský, pokračovatel Tyršových sjednocovacích snah, svolal tyto župy počátkem r. 1888 k poradě o zřízení české obce sokolské na novém základě (členy Obce měly být jen župy z království Českého) a konečně, po čtyřech neúspěšných pokusech Tyršových, povolilo místodržitelství zřízení Obce sokolské 5. listopadu 1888. 24. března 1889 konal se tedy v Praze první valný sjezd české obce 54 [pageend22]sokolské (COS). V Obci bylo z úcty a vděčnosti jednotě pražské, jako kolébce sokolstva, vyhrazena zvláštní samostatnost a jinak ji tvořilo 10 uvedených žup se 155 jednotami, sdružujícími 17,173 příslušníků. Věrný Tyršův žák dr. Josef Scheiner, tehdy osmadvacetiletý mladík, skutečný to zakladatel Obce sokolské a autor jejích stanov a řádů, právem prohlásil, že "sokolstvo české s úctou a láskou pohlíží k tomuto velikému svazku svému". Starostou České obce sokolské byl zvolen dr. Jan Podlipný, jednatelem dr. Josef Scheiner. Tak dostala většina sokolstva dlouho očekávanou nejvyšší organizaci, své ústředí. Ale Tyršovo sokolstvo nezapomnělo, že má "pátrat dál, zda by snad přece nemohlo všechno též jinak a ještě lépe být" a za 11 let požádalo o změnu stanov, aby členy Obce mohly být všechny sokolské župy z Předlitavska. Muselo vijak dva roky bojovati s recidivou byrokratické nevůle, než se 10. listopadu 19Q6 podařilo sdružiti župy české, moravské a z Dolních Rakous v jedinou sokolskou Obec. Když pak o VII. všesokolském sletu v r. 1920 přistoupily i župy slovenské, byl vývoj naplněn vytvořením organizace všeho sokolstva, jímž byla Československá obec sokolská. Připomínáme-li si století sokolského ústředí nemůžeme nevzpomenouti nesmírné práce minulých sokolských generací, z nichž dvě se zvlášř ostře rýsují v našich dějinách - první vedl sám Tyrš, druhou Scheiner a Vaniček. Ale, "co bylo - bylo. Minulost, pokud svět stojí, se nikdy nevrátila a nevrátí. Působiti lze jen v přítomnosti a v poměrech, jaké právě jsou, a které i když se nám nelíbí, vždy jen prací předělati se dají'. Tato slova Tyrše, zakladatele a vůdce první sokolské generace, platí v naší současné činnosti více než kdy jindy a v jejich smyslu nám nezbývá, než žiti v přítomnosti a mysliti a pracovati pro budoucnost. Nazval-li Tyrš svoji programovou úvahu "náš úkol, směr a cíl", vystihl už tím podstatné náležitosti každého lidského plánu a předsevzetí. Úkol, to jest to, co se má vykonat, směr znamená jak se to má vykonat, a cíl je onen stav, který si přejeme v budoucnosti mít. U příležitosti stého výročí vzniku sokolského ústředí je dobré si také připomenout, že když Tyrš zakládal Sokol nebylo Tyršovi ještě třicet let, Scheiner, když tvořil českou obec sokolskou byl osmadvacetiletý, dr. Jindra Vaniček byl zvolen náčelníkem Sokolské župy Středočeské ve svých 26 letech, jeho bratr Karel byl členem prvního předsednictva COS v 28 letech. Průměrný věk sokolské vúdcovské vrstvy byl při založení COS okolo třiceti let. K novému roku 1914, který se nepředvídaně stal rokem začátku války z níž vzešla svoboda a samostatnost národa, dal ušlechtilý Karel Vaniček Sokolu krásné heslo: "Pracovat, hospodařit a správně přemýšlet". Po uplynutí tří čtvrtin století od té doby, nemáme do nastávajícího roku, jehož události také nemůžeme předvídat, hesla lepšího pro naši, po celém světě roztroušenou sokolskou obec. Měli bychom si uložit jeho soustavné provádění a považovat je za odkaz starých sokolských generací sokolské generaci nynější. A při vstupu do nového roku, při vzpomínce na dobu vzniku sokolského ústředí před sto lety, říci si s Tyršem, že "povždy za to stojí, setrvati při praporu věci dobré a prospěšné, při věci národní v nejlepším srozumu slova toho, setrvati co zárodek budoucnosti lepší a utěšenější". (K. Křepinský.) 55 [pageend23]15. BŘEZEN 1939 A SOKOLSKY ODBOJ Německá okupace naší okleštěné vlasti, 15. března roku 1939, byla pro sokoly otevřenou výzvou k boji s německými okupanty. Po jedné hodině ranní téhož dne, ihned, jakmile se dověděl, že o šesté ranní hodině překročí německá vojska hranice republiky, svolal starosta ČOS bratr dr. Stanislav Bu- kovský své nejbližší spolupracovníky z předsednictva COS do Tyršova domu, aby provedli revisi stolů, skříní a spisů a vše nebezpečné uklidili. Všichni byli o druhé hodinně ranní již na místě. Balíky seznamů sokolské pohotovostní služby, doklady spolupráce k obraně státu a další písemnosti, jež by mohly ohrozit životy, zmizely v ohni kotelny; písemné doklady byly zničeny, nebyly však ztraceny, byly přepsány do hlav a srdcí spolu s branným duchem, s pevným odhodláním bojovat a s plnou odpovědností z vedení. Starosta bratr Bukovský určil úkoly, připravovaly se plány odboje, a první sokolské peníze na odboj byly zaslány přes Varšavu. Gestapo bedlivě sledovalo Sokol a bylo nutno odvést pozornost od sokolského ústředí. V červenci 1939 se proto na schůzi výboru ČOS vyměnili vedoucí činovníci; dr. Bukovský záměrně odstoupil z funkce starosty, zůstal však nadále ve spojení s domácím i zahraničním odbojem. Do vedení Sokola nastoupil jako nový starosta bratr Josef Truhlář, s ním i nový náčelník bratr Augustin Pech lát; oba pokračovali v činnosti na vybudovaném základu. Navázal se styk s vojenským odbojem, zabezpečoval se sanitní materiál, zahájila se sbírka peněz na odboj. V srpnu 1939, na poradě pěti pověřených (starosta bratr Truhlář, jeho náměstkové bratři Keller a Sauer, náčelník bratr Pechlát a jednatel bratr Koppl), byla dohodnuta opatření pro zajištění sokolského vedení a zřídilo se i náhradní ústředí pro případ, že by nacisté obsadili Tyršův dům a odstranili předsednictvo; osobními návštěvami o těchto opatřeních pak informovali činovníky žup a větších jednot. Při vypuknutí druhé světové války, v září 1939, došlo k rozsáhlému zatýkání rukojmích; nejvýznačnější z nich byli odvezeni do koncentračního tábora v Buchenwaldu, kde byli vězněni po celou dobu války. Z činovníků sokolského ústředí postihl tento osud bývalého náčelníka ČOS bratra dr. M. Klingra a členy předsednictva bratry dr. A. Němečka a dr. A. Sípá. V únoru 1940 postihla Sokol další vlna zatýkání. 6. února byl zatčen starosta ČOS bratr J. Truhlář, 10. února jednatel ČOS bratr E. Koppl; byli obviněni také z toho, že prováděli odsun sanitního materiálu do určených středisek podzemního odboje v sokolských župách a byli odsouzeni pro přípravu velezrady. Po zatčení starosty Truhláře ujal se řízení ČOS její první místostarosta bratr dr. J.V. Keller, který byl na podzimní schůzi téhož roku zvolen starostou. Gestapo zatýkalo sokoly déle, některé z nich popravili - jako první byl zastřelen náčelník ČOS dr. A. Pechlát. Pak přišlá Bílá sobota 1941. K.H. Frank vydal dekret o zastavení veškeré sokolské činnosti, neboř "... sokolská organizace se stala shromaždištěm otevřeného i tajného odporu proti Říši..." 56 [pageend24]Sokolské podzemí pokračovalo v boji proti okupantům nadále, i když padaly sokolské hlavy; na místa popravených nastupovali hned další bratři, snad ještě tvrdší a odhodlanější. Hlavní úder na sokolstvo provedli Němci 8. října 1941, kdy rozpustili ČOS, zabrali její majetek a zatkli všechny zbylé činovníky ústředí i žup. V oné osudné noci ze 7. na 8. října 1941 bylo zatčeno více než 1.000 vedoucích sokolských pracovníků, kteří byli odvlečeni do nacistických věznic a koncentračních táborů, zejména také do Osvětimi, odkud se z těchto více než tisíc sokolských vedoucích činovníků vrátilo jen 68! Za odvlečené, umučené a popravené nastupovali opět další, někde až čtvrté soupravy. Byli v odboji všude, kde jich bylo zapotřebí: převáděli za hranice ohrožené, starali se o rodiny uvězněných, umučených a popravených, tvořili spojky a hlídky odbojovým skupinám, měli vysílačky. Byli mezi parašutisty a pomáhali je ukrýt, byli pomocníky útočníků na Heydricha, byli s partyzány a s bojovníky Slovenského národního povstání. A byl to sokolský duch a sokolští muži i ženy, kteří tvořili vojenské zahraniční jednotky na západě i na východě, kteří bojovali v čs. zahraničních jednotkách i spojeneckých armádách; v leteckých jednotkách bojovali proti nacistům již od slavné vzdušné bitvy o Britanii. A byli to sokolové, kteří v květnu bojovali na pražských barikádách, kde jich také ještě 700 padlo v posledních dnech války. Obětmi nacistického běsnění se stali vedoucí sokolští činovníci i prostí příslušníci Tyršova bratrstva. Byli si rovni v lásce k zemi a vlasti a byli a jsou si proto také rovni i v zásluhách a cti. Více než 12.000 jich bylo uvězněno, umučeno a popraveno. Ti všichni trpěli a padli za vlast. Téměř 80% všech vedoucích činovníků Sokola přišlo o životy v nacistických koncentračních táborech. Jen z vedení sokolského ústředí, československé obce sokolské, jich bylo na 100. Byli mezi nimi starostové dr. Stanislav Bukovský a dr. Jan V. Keller, místostarosta dr. Jan Stolz, jednatel dr. Jaroslav Vodička, náčelník dr. Augustin Pechlát, místonáčelník Antonín Benda, náměstek vzdělavatele Ladislav Jandásek, tajemník Jan Pelikán a další vzácní činovníci sokolského ústředí: Bohumil Bíža, dr. Antonín Blažka, Jan Brabec, dr. Jiří Burghauser, dr. Rudolf Cýrek, Otakar černý, Vojtěch Červinka, Jan činčera, František Diepold, dr. Eugen Dosoudil, Jaroslav Dvořák, František Erben, dr. Karel Evald, Emil Fechtner, dr. Vladimír Fleischmann, Jindřich Fleissig, Ing. Josef Fontán, dr. Vladimír Groh, Václav Halla, František Hánek, Antonín Hofman, dr. Jan Hon, dr. Bohuslav Horák, Antonín Houdek, dr. Karel Hrdlička, František Hutař, Ladislav Jaroš, Václav Jelínek, dr. Bedřich Jen- šovský, Josef Jireš, Stanislav Kafka, dr. Bohumil Kladivo, František Kleiner, čeněk Klekner, Eduard Klicpera, Otakar Klich, Josef Kolář, Bohumil Kolovrat, Jaromír Konáš, Štěpán Konopík, Otto Král, Antonín Kroutil, Václav Kuchyňka, Vladimír Kurz, Alois Macků, Rudolf Mašek, Jan Mládek, Ladislav Moulík, dr. Adolf Němeček, František Nimshaus, Bedřich Novák, dr. Josef Novák, Viliam Paulíny, František Pecháček, František Pelcák, Ota Pilař, Josef Pipek, Karel Pravda, Václav Procházka, Karel Příhonský, Ing. Emanuel Rošt, Ing. Vladimír Rozmara, Jaroslav Řepa, Karel Sirotek, Antonín Slanina, dr. Otakar Smrčka, Jaroslav Staša, Jindřich Sýkora, Jan Srubař, Josef Štafl, Emil Strunc, dr. Jan Uher, Miloslav Václavík, Josef Vais, Alois Vaňura, Jan Zelenka a další a další... Statečně a hrdě šli na smrt pro lepší zítřek národa a sokolstva. Duchem žijí dále s námi v naší sokolské činnosti. čest jejich světlé památce! 57 [pageend25]SOKOLSKÝ TĚLOCVIK r y t my c k á s po r t o v n í g y mn a s t ik a - i pr o n á s? Bernhard Zoder Myslím, že nikdy není pozdě něco nového začít. A právě u nás musíme se pokusit naše mládí přitáhnout, přivábit něčím novým do našich tělocvičen. Nestálo by to za pokus? Vhodným prostředkem by jistě byla rytmická cvičení, nyní známá pod jménem "moderní gymnastika". Mám dojem, že i naše dorostenky toto odvětví znají, ale bohužel ne v Sokole. Mohu říci zcela přesvědčeně, že málokterá olympijská disciplina dokáže tak nádherně a perfekně ukázat dívčí krásu, jak právě moderní gymnastika. Do programu olympijských her byla zařazena v roce 1984, světových mistrovství v moderní gymnastice bylo od roku 1962 již patnáct. Jak známo, průkopníkem, zakladatelem a neúnavným propagátorem moderního rytmického tělocviku byl v naší vlasti již od r. 1913 známý sokolský pracovník bratr Augustin Očenášek, který navazoval na metody Hébertovy, Deményho a Dalcroze, sestavil řadu skladeb rytmického tělocviku a v r. 1928 napsal, spolu s s bratrem K. Pospíšilem, známé "Základy rytmického tělocviku sokolského". Rytmický tělocvik není tedy v Sokole něčím novým, je jen třeba jej znovu v našich tělocvičnách provozovat. Rytmická moderní gymnastika byla specielně upravena na dívčí (ženské) tělo. Veškeré cviky a pohyby využívají možnosti, které mají ženy, zejména jejich fysická pohyblivost těla skloubená s jejich jim přirozenou ladností určitých pohybu, jejich rytmem, jejich přirozeným nadáním pohybovat se podle hudby. K tomu, aby se ukázala radost z pohybu, vlastní tělesná pohyblivost ve spojení s hudbou, akrobatičnost dívčího těla, používá se různé náčiní. Na příklad cvičení s různými míči, cvičení s obručemi, kruhy a kroužkami, cvičení se stuhou buč volnou nebo s držadlem atd. Řekl bych, že se fantasii nekladou žádné meze. Jen pro úplnost, vlastní závody na olympijských hrách a mistrovství světa se provádějí jako čtyřboj, při němž se dá volně zvolit z pěti možností náčiní: míč, obruč, stuha, kužel, švihadlo. Pravidla dále určují v jakém pořadí se toto náčiní bude každé dva roky měnit. Závody nižšího stupně nebo mladších závodnic se podle výcvikového stupně vypisují třeba v trojboji, pětiboji, atd., sestavy jsou také bez náčiní, s akrobatickými prvky, skoky atd. Kromě soutěží pro jednotlivé závodnice, se také vypisují soutěže pro společné skladby družstev atd. Dostali jste chuř tuto disciplinu zkusit? Jen do toho, mám dojem, že v mnoha našich jednotách je dost žen, které se v moderní gymnastice "vyznají". Na sletech amerického sokolstva jsou soutěže v moderní gymnastice zcela samozřejmou součástí sletových závodů. Proč by tomu nemělo být u nás, na našich sletech? - Tak jen do toho, někdy se musí začít. 58 [pageend26]ŽIVOTNÍ JUBILEA JOSEF RAMPÁČEK - 80 V Kanadě se dožil v únoru osmdesátky upřímný český vlastenec a dlouholetý sokolský příslušník bratr Josef Rampáček. Jubilant se narodil 2. února 1909 v Kosticích, kde také jako pětiletý žák zahájil svou sokolskou činnost v níž vytrval nyní již plných 75 let. V jednotě Kostice cvičil v žactvu, dorostu a členstvu, stal se členem cvičitelského sboru jednoty a s úspěchem absolvoval zkoušky pomahatelské a cvičitelské. Za tuto jednotu také úspěšně závodil v nářaďovém tělocviku a v lehké atletice, při čemž dosáhl nejlepších umístění na župním sletu v Oloumouci r. 1928, v několika disciplinách v běhu na dlouhé tratě. V roce 1933 se přestěhoval do Těšic, kde působil v tamní jednotě až do roku 1948. Za svou národní a sokolskou činnost byl za II. světové války zatčen nacisty a vězněn v koncentračním táboře, po komunistickém puči v únoru 1948 se před novým zatčením zachránil odchodem do exilu. Ještě v r. 1948 se mu podařilo dostat se do Francie, kde byl činným členem Pařížského Sokola až do června 1949, kdy emigroval do Kanady a usadil se v Torontu. Ihned se plně zapojil do krajanské činnosti, zejména v torontské sokolské jednotě, kde byl pilným cvičencem, účastnil se mnoha veřejných cvičení a sletů a byl několik let členem výboru jednoty v němž zastával mnohé funkce, m.j. zapisovatele, matrikáře a správce nářadí. Po odchodu do důchodu se odstěhoval do Frankfordu v blízkosti Batawy, kde je i nadále činný v tamní odbočce Cs. sdružení v Kanadě. VLASTA FRÜHBAUEROVÁ - 75 Ve Vídni dne 2. února 1989 oslavila 75. narozeniny dlouholetá zasloužilá krajanská a sokolská pracovnice sestra Vlasta Friihbauerová, která mnoho let působila velmi blahodárně jako odborná učitelka ve vídeňských českých školách. Svou sokolskou dráhu zahájila v jednotě Vídeň XXI., jejíž je nyní již řadu let místostarostkou. Od r. 1979 vykonává vzorně velmi náročnou funkci jednatelky Sokolské župy Vídeňské a mnoho záslužné práce vykonala v této funkci v přípravě V.-Jubilejního sletu Cs. sokolstva v zahraničí r. 1982, který se konal ve Vídni; od r. 1983 také zastupuje župu Vídeňskou ve výboru Ústředí. Jubilantka se podílí rovněž velmi významně na mnoha úsecích národní práce ve vídeňské čs. menšině a je m.j. členkou výboru Menšinové rady české a slovenské větve v Rakousku, členkou předsednictva Českého srdce a členkou širšího výboru ústředí Cs. jednoty "Barák" ve Vídni. o t a č e š k a - 65 Vzdělavatel Sokolské župy Vídeňské a člen výboru Sokola Vídeň XVI., bratr Arch. Dipl.lng. Ota Češka, se 20. února 1989 dožil 65 let. Jubilant je neúnavným pracovníkem a významným představitelem čs. krajanské veřejnosti ve Vídni - je místopředsedou Menšinové rady české a slovenské větve v Rakousku, místopředsedou ústředního výboru Českého srdce, předsedou ústředního výboru Cs. jednoty "Barák", předsedou dozorčí rady správní rady krajanského hotelu Pošta, předsedou Akademického spolku ve Vídni a dalších organizací. 59 [pageend27]VÁCLAV ŽENÍŠEK - 80 Nechce se ani věřit, že náš stále svěží a všestranně činný bratr Václav Zeníšek se letos dožil již 80 let. Kdo jej viděl v létě minulého roku na stadionu cvičit prostná s opravdu záviděníhodným mladistvým elánem na Vlil. sletu Sokolské župy Kanadské v Montrealu snad ani neuvěří... Kalendář a křestní list však neklamou a nahlédnutím do nich zjistíme, že bratr Zeníšek se skutečně narodil 30. ledna 1909 v Plzni, kde prožil své mládí a kde také vstoupil do žactva v sokolské jednotě Plzeň V. Této jednotě již zůstal věrný, cvičil v ní jako žák, dorostenec a muž a stal se jejím předním činovníkem. Byl vzorným sokolským cvičencem a závodníkem, záhy byl zvolen do cvičitelského sboru jednoty, stal se vedoucím dorostu a ve svých 24 letech byl zvolen náčelníkem jednoty, jímž zůstal až do zastavení sokolské činnosti nacisty. Za II. světové války působil na Slovensku, kde byl členem odbojové skupiny v Dubnici; v únoru 1942 byl za svou odbojovou činnost zatčen a vězněn 10 měsíců postupně v Bratislavě, Trenčíně, Nitře a v Seredi nad Váhom. Po propuštění z věznice pokračoval opět v odbojové činnosti a když v srpnu 1944 vypuklo Slovenské národní povstání, přihlásil se ihned do československé armády a účastnil se bojů v Bánskej Bystrici a ve Zvoleni. Po potlačení povstání byl Němci zajat, podařilo se mu však ze zajetí uprchnout ke své rodině v Dolních Hamrech; tam byl ale záhy objeven a s celou svou rodinou zatčen gestapem. Manželku s dětmi po pěti týdnech vazby v Nitře propustili, bratra Ženíška odvezli do koncentračního tábora Sachsenhausen u Berlína, odkud jej později převezli do smutně proslulého koncentračního tábora Mauthausen u Lince. Podařilo se mu přežít hrůzy tohoto tábora a po ukončení války se šíastně vrátil domů, do Plzně. Za svou odbojovou činnost byl vyznamenán Cs. válečným křížem. Po návratu do vlasti se bratr Zeníšek znovu plně zapojil do obnovené sokolské činnosti a byl zvolen místonáčelníkem Sokolské župy Plzeňské, kterou také zastupoval na VIII. valném sjezdu COS v říjnu 1947 a jejíž členstvo vedl na XI. všesokolském sletu v Praze r. 1948. Když po sletu zahájili komunisté pronásledování sokolů, odešel bratr Zeníšek se svou rodinou do exilu, do západního Německa, kde v uprchlických táborech prožili dva roky. Stál tam v popředí snah o ustavení sokolstva v exilu, byl zakládajícím členem sokolské jednoty Krabbenloch v Ludwigsburgu a jejím náčelníkem; když byla 5. března 1949 ustavena Sokolská župa dr. E. Beneše v exilu, sdružující tehdejší sokolské jednoty vytvořené v uprchlických táborech v Německu a v Itálii, byl zvolen župním náčelníkem. Byl iniciátorem prvního veřejného vystoupení čs. sokolstva v exilu na akademii konané 22. ledna 1949 před mezinárodní veřejností v Ludwigsburgu, na níž muži předvedli jeho skladbu cvičení prostných; jako župní náčelník vedl župní slet a závody 24. a 25. září 1949 rovněž v Ludwigsburgu a dvě velmi úspěšné župní cvičitelské školy v Prienu u jezera Chiemsee v Alpách, konané tam v lednu 1950 a v květnu téhož roku. Mimo to nacvičoval a vedl různá sokolská vystoupení, řídil školení cvičitelů a napsal řadu článků do "Sokolských listů", věstníku Sokolské župy dr. E. Beneše v exilu. V těžkých podmínkách uprchlických táborů vykonal obdivuhodné množství poctivé sokolské práce a svým příkladem kladně ovlivnil další, zejména mladší členy, a podnítil je k pokračování v sokolské činnosti, nejen v uprchlických táborech, ale také v zemích, do nichž emigrovali. Mnohý pozdější 60 [pageend28]činovník Sokola v Americe, v Austrálii, v Kanadě a jinde, vděčí za svůj sokolský základ bratru Zeníškovi. V listopadu 1950 emigroval se svou rodinou do Spojených států, do Chicaga, kde se ihned plně zapojil do sokolské činnosti v Americké obci sokolské. Několik let byl cvičitelem Sokola Town of Lake a Sokola Slávského, kde vedl všechny mužské složky jednoty - žactvo, dorost a členstvo, později působil také ještě v Sokole Havlíček-Tyrš v Chicagu. Byl pak zvolen do výboru Sokolské župy Střední Americké obce sokolské, několik let zastával funkci účetního župy, později byl zvolen vzdělavatelem župy Střední, jímž je dosud. Působí také všestranně v životě krajanském, zejména v Cs. národní radě americké - ve výboru odbočky "Dr. Milady Horákové", v Oblastním výboru Rady a v jejím předsednictvu v Chicagu. Kromě své sokolské práce v Americké obci sokolské, je bratr Zeníšek také činný v našem Ústředí, jehož je přímým členem. Čtenáři našeho věstníku jej znají z jeho mnoha podnětných a vždy zajímavých článků a úvah, účastníci našich sletů ve Vídni, v Curychu, v Montrealu a Torontu jej znají jako cvičence a účastníka všech sletových podniků, návštěvníci Tyršovy jizby v Oetzu v tyrolských Alpách se s ním setkali během jeho pobytu tam po VI. sletu v Curychu r. 1986. Účastnil se také posledních dvou valných sjezdů Ústředí a když u příležitosti V.-Jubilejního sletu ve Vídni r. 1982 byla Ústředím odhalena pamětní deska sokolským obětem nacismu v bývalém koncentračním táboře Mauthausen, byl to bratr Zeníšek, bývalý vězeň v tomto táboře, který byl pověřen, aby desku odhalil. Od roku 1979 také zastupuje Ústředí v předsednictvu Cs. národní rady americké. Ve své vytrvalé sokolské a národní činnosti je podporován svou manželkou Jarmilou, rovněž nadšenou so- kolkou, která se s ním činně účastní všech sletů, dosud také jako cvičenka. Obdivuhodnou tělesnou a duševní svěžest bratra Zeníška a skutečnost, že ve svém věku dosud stále pravidelně cvičí, zaznamenal před několika lety americký autor Norbert Blei ve své knize popisující život národnostních skupin v Chicagu, v kapitole "Sokol: The Flying Czech" (Sokol: létající Cech). Při líčení významu sokolské myšlenky pro život našich krajanů, od nejmladších až po nejstarší (na straně 123. své knihy), kladl v rozhovoru s jedním z nich otázku: "Jak starý je 'starý' sokol?" Tázaný mu na to odpověděl: "Máme zde muže v Berwynu, Václava Zeníška, jemuž je přes 70 let. Cvičí pravidelně, většinou si přijde zacvičit prostná, ale občas také ještě cvičí na bradlech." Svou neustálou činností ztělesňuje bratr Zeníšek ideál všestranné sokolské výchovy, která nežádá rekordy, ale harmonické, souladné a soustavné pěstění těla a ducha od nejútlejšího až do pozdního věku. Předsednictvo Ústředí čs. sokolstva v zahraničí vyjádřilo vděčnost sokolského bratrstva bratru Zeníškovi za jeho neochvějnou věrnost Tyršovým ideálům a za jeho dlouholetou záslužnou sokolskou činnost udělením medaile Ústředí, jež mu byla osobně předána starostou Ústředí bratrem Rudolfem Fialou u příležitosti konání loňského sletu Sokolské župy Kanadské v Montrealu. Do mnoha dalších let mu přejeme hodně pevného zdraví a těšíme se na shledanou s ním v příštím roce na ploše sletového stadionu v Paříži, na VII. sletu Cs. sokolstva v zahraničí! 61 [pageend29]JAROSLAV HANUŠ - 70 Je k neuvěření, jak rychle čas utíká. Jako by to bylo včera, kdy jsme se seznámili na ustavující sokolské schůzi v uprchlických táborech, mladíci sotva škole odrostlí a dnes bratr Jaroslav Hanuš oslavuje sedmdesátku. Sedmdesát roků, z nichž většina byla naplněna sokolskou prací, ať už v jednotě Vrchovina v Československu, v uprchlických táborech, v Ústředí čs. sokolstva v zahraničí, nebo v newyorském Sokole, či ve Východní župě Americké obce sokolské. Bratr Hanuš si dovedl vybrat místo, kde se narodit. 27. února 1919 se bratr Jaroslav narodil ve Vrchovinách u Náchoda, kde už je vidět přímo do Polska, anebo před válkou do Německa, a přece je to kraj ryze český mluvou i zvyky, pravý to kraj Jiráskův. V ranním věku šesti let paní Hanušová vzala Jaroslava za ruku a odvedla ho do místní sokolovny. Od té doby tam pilně cvičil v žactvu, dorostu i členstvu. Zupa Jiráskova-Podkrkonošská ho poslala na IX. i X. slet všesokolský do Prahy; v r. 1932 cvičil s dorostem, v r. 1938 s členstvem. V r. 1945, po obnovení svobody v naší republice, přesídlil bratr Hanuš do Jablonce nad Nisou, kde se pilně začlenil do místní jednoty, obnovující svou činnost po odchodu nacistických okupantů. Dva dny po XI. sletě, kde se už jen díval na cvičení, přešel bratr Hanuš hranice, prošel několika uprchlickými tábory v Německu a v září 1948 pevně zakotvil v Pagani, v jižní Itálii. Tam se zapojil do sokolské práce. Po ustavení jednoty v Pagani se stal jejím pokladníkem, což někdy znamenalo platit účty vlastními prostředky. Ač už tenkráte na něj doléhala plicní choroba, přece v sokolské práci neustal. Naopak, pomáhal i v Italském okrsku. V říjnu 1951 už nebylo možno jinak, než aby bratr Hanuš odjel za léčením do Norska. Protože měl pevnou vůli, během dvou či tří let se opět uzdravil. Dokonce několik dalších let pak pracoval u známé firmy Sorensen & Balchen v Oslo. I tam se představil našim krajanům svou poctivou národní prací. V říjnu 1960 přijel do New Yorku, kde se rychle začlenil do pilného života sokolské jednoty. Po tři roky sloužil ve funkci pokladníka, potom knihovníka a archiváře. (Sokol New York má snad největší krajanskou knihovnu s převážně sokolskými knihami.) Bratr Jaroslav Hanuš nepřestává sokolovat ani na odpočinku. Už několik let svého života na pensi tráví v newyorské sokolovně. Je tam každý den od rána do večera. Kancelář newyorské jednoty by bez něj nebyla úplná. Zbude-li bratru Hanušovi dlouhá chvíle, ochotně píše do našich krajanských novin o sokolské činnosti. Rád se pouští do popisu dějin českých 62 [pageend30]emigrantů v Americe, aby tak upozorňoval naši veřejnost na usilovnou práci našich předchůdců. Od roku 1963 byl bratr Hanuš členem předsednictva Ústředí čs. sokolstva v zahraničí. I tam sloužil osm let v úřadě pokladníka. Když župa Východní Americké obce sokolské potřebovala loňského roku pokladníka, jistě si dovedete představit, kdo se obětoval a ujal se další sokolské funkce. Kdysi dávno nám všem napsal dr. Miroslav Tyrš, že sokolství nestojí na slavných řečech, ani na přebornických výkonech, nýbrž se opírá o drobnou, poctivou práci našich sokolských pracovníků. Také bratr Jaroslav Hanuš je jedním z takových sokolských pracovníků, z jejichž práce sokolská myšlenka žije již plných 127 roků. Nakonec ovšem, sokolství je jen částí, i když podstatnou, života bratra Hanuše. Pomůže kdekoliv a kdykoliv, ař už v krajanské obci čs. katolického kostela v New Yorku, v Občanském spolku v Astorii, který se stará o Český domov, anebo kdekoli jinde. Bratře Jaroslave, k Tvé sedmdesátce: Mnogaja ljeta! Nazdar! Vladislav Slavík. Ze začátků sokolské činnosti bratra Hanuše: osmiletí žáci Jaroslav Hanuš (vlevo) a V. Pavel v roce 1927. Bratr Hanuš vykonal mnoho záslužné práce ve prospěch našeho Ústředí čs. sokolstva v zahraničí. Po zvolení do předsednictva Ústředí byl dvanáct let, od ledna 1963 do konce roku 1974 administrátorem časopisu, nato byl osm let, až do konce roku 1982 pokladníkem Ústředí. Zasloužil se o zdar sletů Ústředí ve Vídni a v Curychu usilovnou prací v přípravách a vlastní organizaci sletu, a takřka 20 let byl vydatným a spolehlivým pomocníkem jednatelky Ústředí - v prosinci minulého roku zesnulé sestry Jarmily Uhlířové. Po celou dobu se všestranně účastní sokolské a národní činnosti ve Spojených státech, a byl snad na všech sletech Americké obce sokolské a Slovenské tělocvičné jednoty Sokol v USA, jakož na sletech kanadského sokolstva a na všech sletech Ústředí čs. sokolstva v zahraničí. Za dlouholetou záslužnou sokolskou činnost byla mu předsednictvem Ústředí udělena medaile Ústředí, která mu byla předána starostou Cs. sokolstva v zahraničí, bratrem Rudolfem Fialou, u příležitosti loňského VIII. sletu Sokolské župy Kanadské v Montrealu. Do mnoha dalších let přejeme bratru Hanušovi pevné zdraví a hodně stálé energie do další práce sokolské a národní. 63 [pageend31]Z ÚSTŘEDÍ VYHODNOCENÍ DOTAZNÍKU O STAVU VZDĚLAVATELSKÉ (A CVlČlTELSKÉ) PRÁCE v jednotách Ústředí čs. sokolstva v zahraničí. Zdeněk Bidlo vzdělavatel Ústředí čs. sokolstva v zahraničí Koncem března 1988 jsem rozeslal přes župní vzdělavatele na vzdělavatele jednot dotazník o stavu vzdělavatelské práce v jednotách. Do dnešního dne poslalo zpět vyplněný dotazník 24 vzdělavatelů jednot (t.j. 80% z našich celkem 30 jednot). První vyplněné dotazníky jsem dostal zpět během několika neděl, téměř vesměs z jednot žup Australské a Kanadské, tedy žup nejvzdálenějších. Poslední vyplněné dotazníky přišly před zhruba 14 dny před psaním tohoto článku a to, jak správně předpokládáte, z jednot řekněme, nepříliš vzdálených. I když smyslem dotazníku bylo dozvědět se více o stavu vzdělavatelské práce v jednotách, neodpustil jsem si na začátku tohoto dotazníku otázky týkající se matriky a práce cvičitelské - doufám, že se na mne proto náčel- nictvo a matrikář Ústředí nerozhněvají. Bylo pro vyhodnocení odpovědí ale důležité vědět, jaký je profil odpovídajících jednot, na příklad, kolik příslušníků vykazuje jednota a kolik z nich se pravidelně zúčastňuje cvičení. Než přejdu k jednotlivým bodům dotazníku, ještě jednou zdůrazňuji, že všechna percentuální vyhodnocení (pokud není uvedeno jinak) jsou vztažena na těch 24 jednot, které odpověděly a ne tedy na všechny jednoty sdružené v župách. Matrika a činnost tělocvičná Jednoty, které odpověděly, vykazují dohromady 2.235 členstva, 318 dorostu a 261 žactva, dohromady tedy 2.814 příslušníků Sokola, což je 83% všech příslušníků Ústředí podle statistiky z roku 1987. Tyto jednoty pocházejí ze všech 5 žup sdružených v Ústředí. Proti těmto pěkným číslům vykazovaných příslušníků Sokola stojí daleko skromnější čísla pravidelně cvičících. Pravidelně cvičícího členstva je 427 (19%), dorostu 49 (15%) a pouze žactvo se drží dobře, svým počtem 164 (63%). Ve většině jednot se cvičí pouze jedenkrát v týdnu (67%), přičemž cvičení jednotlivých složek je většinou oddělené (54%). Cvičební hodina sestává prakticky bez výjimky z rozcvičky (92%; zbývající dvě jednoty necvičí vůbec), z nářadového tělocviku (75%) a volejbalu (75%), přičemž v některých 64 [pageend32]jednotách je volejbal zařazen ve specielním oddíle. Zbylá tělocvičná činnost je překvapujícně rozmanitá a částečně poplatná klimatickým poměrům jednotlivých jednot. Vedle často uváděné kopané, nohejbalu, jazzové gymnastiky, turistiky, se setkáváme s košíkovou, tenisem, lyžařením, střelbou, stretchingem, stolním tenisem, překvapivě často s nácvikem národních tanců a dokonce s "exoty" jako aquarobic nebo karate. Zajímavé byly odpovědi na otázku, zdali se sletu zúčastňuje více či méně příslušníků Sokola než je pravidelně cvičících. Odpovědi: ve 33% jednot je to více, v 17% stejně a v 42% jednot méně než je pravidelně cvičících (2 jednoty neodpověděly). Potud tedy k matrice a činnosti tělocvičné. činnost vzdělávací Vzdělávací sbory existují pouze ve 3 jednotách - aniž bych předcházel vyhodnocení dotazníku, mohu již zde ale prozradit že, s jednou výjimkou, se nejedná o jednoty počtem nejsilnější. Tyto 3 vzdělávací sbory se více či méně pravidelně scházejí. Vzdělavatelé promlouvají ke cvičencum během cvičebních hodin: 38% často, až velmi často, 42% zřídka a 20% vůbec ne nebo neodpověděli. Přijímání nových členů podle stanov (přihláška, pohovor, zkušební doba, stanovy, Tyršův "Náš úkol, směr a cíl") je plněno takto: v 25% jednot se postupuje přesně podle stanov, v 62% jednot jsou plněny stanovy částečně (většinou se pouze vyplňuje přihláška) a zbylých 13% jednot neodpovědělo (raději?) vůbec. Samostatnou kapitolou je skládání slibu. Podle stanov nebo s malou úpravou se skládá slib v 50% jednot, ve zbylých 50% jednot se slib neskládá vůbec. V převážné většině jednot (88%) se mluví při cvičení a při schůzích česky nebo slovenský. Ve zbývajících 3 jednotách, které ale representují 28% registrovaného členstva, se mluví výhradně nebo většinou jinak než česky nebo slovenský. V 5 jednotách (21%) se pořádá české škola pro žactvo a dorost. Je potěšující, že 2 z těchto jednot jsou jednoty, kde se už česky nebo slovenský prakticky nemluví. Trochu zlé krve způsobil dotazník otázkou: "Kolik zhruba vašeho členstva navštěvuje Československo?". Nechci se zde zabývat důvody, které mne k položení této otázky vedly, to bude obsahem druhé části vyhodnocení (komentář), proto zde jsou pouze holá čísla. Byly pouze 3 jednoty, jejichž členstvo do Československa nejezdí vůbec a z těchto 3 jednot pouze jedna, u které to není motivováno převážně obrovskou vzdáleností. Celková bilance je tato - nejezdí vůbec: 3 jednoty, jezdí méně než 10% členstva: 8 jednot, jezdí 10-30% členstva: 6 jednot, jezdí více než 30% členstva: 3 jednoty, neodpověděli, nebo nejasná odpověd ("málo"): 4 jednoty. Nepříliš potěšující jsou odpovědi týkající se odběru časopisu. Uvádím 65 [pageend33]dále procenta členů, kteří odebírají časopis, z celkového počtu členstva v jednotě. V jednotlivých skupinách to vypadá takto - méně než 5%: 4 jednoty, 5-20%: 8 jednot, 21-40%: 5 jednot, 41-70%: 3 jednoty, více než 71%: 2 jednoty, neodpověděli: 2 jednoty. Budiž připomenuto, že jednoty, ve kterých odebírá časopis méně než 20% členstva, representují 59% celkově registrovaného členstva! Při této bilanci nepřekvapuje, že celkově pouze 20% členstva odebírá časopis. Přitom jsou s úrovní po všech stránkách (tělocvičná, vzdělávací, informační část, cena) spokojeni v 58% jednot, částečně spokojeni v 25% jednot a nespokojeni pouze v jedné jednotě - zbytek neodpověděl. Zajímavé bylo, že 2 jednoty se domnívají, že cena časopisu je příliš nízká. Poslední otázkou bylo, zdali se vzdělavatel jednoty cítí více sokolským vzdělavatelem nebo zdali by spíše charakterizoval svou činnost jako "národně společenskou". 54% se cítí skutečnými sokolskými vzdělavateli, 29% vyvíjí spíše národně společenskou činnost a zbytek obojí. Milé sestry, milí bratři, toto je tedy vám slíbený výsledek dotazníku. Nechci přepínat vaši trpělivost se čtením již tak příliš dlouhého článku, zdá se mi ale škoda, ponechat tyto výsledky bez komentáře. Pokusím se o to v příštím čísle. 80. schůze výboru Ústředí čs. sokolstva v zahraničí se koná v sobotu a v neděli 22.-23. dubna 1989 v Paříži (Saint Mandé) v místnostech La Salle des Conférences, 10 Plače Charles Digeon. Pořad: Sobota, 22. dubna 1989: 1. Zahájení schůze, ustanovení zapisovatele 2. Schválení zápisu minulé, 79. schůze výboru 3. Zpráva předsednictva Ústředí 4. Zpráva cvičitelského sboru mužů Ústředí 5. Zpráva cvičitelského sboru žen Ústředí 6. Zpráva vzdělávacího sboru Ústředí 7. Zpráva hospodářských a účetních dozorců a schválení finanční zprávy Ústředí za rok 1988 8. Zpráva o zimních sletových hrách 1989 v St. Ulrichu 9. Zpráva sletového výboru VII. sletu v Paříži r. 1990 10. Rozprava: VII. slet čs. sokolstva v zahraničí Neděle, 23. dubna 1989: 11. Schválení sletového rozpočtu 12. Schválení rozpočtu Ústředí na rok 1989 13. Zprávy komisí 14. Projednání došlých návrhů 15. Nedokončené záležitosti 16. Různé, dotazy, připomínky, určení data příští schůze 17. Ukončení schůze. Nazdar! Ludovít Král jednatel Rudolf Fiala starosta 66 [pageend34]ZE SOKOLSKÉHO SVĚTA ŽUPA AUSTRALSKÁ Johannesburg VALNÁ HROMADA jednoty se konala 29. ledna v restauraci u Chocholů v Mulbartonu. Zahájil ji starosta bratr Vrablic, který po uvítání přítomných podal obšírnou zprávu o činnosti jednoty v uplynulém období. Uvedl, že jednota konala celkem 15 podniků, větších i menších, jež vyžadovaly plné vypětí všech členů výboru, byly však proto také vesměs velmi úspěšné. Jako v minulých letech, pořádala jednota tradiční již střelecké závody, závody v motocrossu, sportovní den, několik výletů a velmi úspěšný tábor mládeže. Velmi se vydařil v uplynulém roce po prvé konaný tenisový turnaj. Velká práce spojená s účastí na mezinárodním festivalu byla korunována první cenou za alegorický vůz a za festivalový stan. V rámci společenské činnosti se konala Josefská zábava, mimořádně úspěšný ples, Mikulášská nadílka a rok byl uzavřen tradičními šibřinkami. Zpráva pokladní, kterou podala sestra M. Jeřábkově, vykazovala přebytek 6,064.53 randů za činnost v uplynulém roce a celkový majetek jednoty dosáhl výše 16,494.50 randů. Po zprávách dalších činovníků, jejich schválení a udělení absolutoria odstupujícímu výboru, byl v nastávajících volbách zvolen nový výbor, který tvoří: starosta bratr Palo Vrablic, místosta- rosta bratr Jiří Jelínek, náčelník bratr Keist, náčelnice sestra M. Jeřábkové; členové výboru: sestry Jíchová (jednatelka), Valchařová (hospodář), čáslavská (pokladní), bratři Hejzlar (hospodář), Peška (dopisovatel), Mita- na, Štěrba (vydavatel věstníku). Účetními a hospodářskými dozorci byli zvoleni bratři Jícha, Maruška, a Sebesta. Na ustavující schůzi nového výboru konané 1. února, bylo s politováním vzato na vědomí oznámení znovuzvoleného starosty bratra Vrablice, že v důsledku náhle a nečekaně vzniklých okolností v jeho zaměstnání mu nebude možné funkci starosty pro toto období vykonávat. Výbor vyslovil bratru Vrablicovi vděčnost jednoty i krajanské veřejnosti za velikou, obětavou práci, kterou několik let s nadšením a velkým úspěchem konal a vyslovil naději, že v příštím období mu bude opět možno se účastnit činnosti. Výkonem funkce starosty jednoty byl pak pro toto období pověřen bratr Jiří Jeřábek. STŘELECKÁ SOUTĚŽ jednoty, jejíž čtvrtý ročník se konal za ideálního slunečného počasí 26. února 1989 na Randfontejnské policejní střelnici, byla opět velmi úspěšná i když účast, 15 střelců, byla poněkud menší než v uplynulých letech. Po velmi napínavém průběhu soutěže stal se vítězem bratr Henych, druhé místo získal bratr Jícha, třetí bratr M. Hamalcik, čtvrté bratr J. Toth. VĚSTNÍK jednoty, "Sokolské zvěsti", dobře informuje členstvo i krajanskou veřejnost o činnosti jednoty a sokolstva vůbec. V prosincovém věstníku byla také uveřejněna zdravice, kterou jednotě zaslal začátkem prosince 1988 starosta Ústředí bratr Rudolf Fiala, který v ní uvedl m.j.: "... V tyto chvíle myslím na Vás, tam pro nás v dáli. Na prostředí ve kterém žijete a jeho předpokladech pro naši a Vaši práci na poli krajanském a sokolském... V prostředí jiném, než je naše, jste stavěni před mnohé úkoly. K Vaší činnosti Vám přeji a vyprošuji množství rozvahy, moudrosti a plné vědomí sounáležitosti s námi všemi, kteří jsme roztroušeni do všech koutů světa..." (S. Z.) 67 [pageend35]Melbourne VĚSTNÍK jednoty, "Sokolský list" z února 1989, je převážně věnován sokolským sletům. Členům jednoty a příznivcům sokolské myšlenky bylo znovu připomenuto konání VII. sletu Čs. sokolstva v zahraničí v Paříži r. 1990 a věstník uveřejnil text výzvy Ústředí k exilové a krajanské veřejnosti k vypsání sbírky na sletový fond. K XVII. sletu Americké obce sokolské, koncem června letošního roku v Omaze, uveřejnil věstník text pozvání na slet s informacemi o pořadu sletu a možnostech ubytování v Omaze. FRANTIŠKA KRlKALOVÁ, dlouholetá členka jednoty, se v únoru 1989 v plném zdraví dožila vzácného životního jubilea 85 let. (S.L.) Sydney PŘÍPRAVY NA VII. SLET tfstředí čs. sokolstva v zahraničí v Paříži r. 1990 byly zahájeny. Jednota opět připravuje na slet společnou výpravu a vyzývá své členy i krajany, aby do svých cestovních programů v příštím roce zařadili návštěvu Paříže ve sletových dnech od 5. do 9. července 1989. Výbor jednoty se také usnesl vyslat na slet do Paříže mladého borce, jemuž k umožnění účasti uhradí cestovní výlohy. SOKOLOVNA zaznamenala během cvičebních prázdnin řadu úprav a zlepšení. Pro veřejná vystoupení bylo do sálu pořízeno nové pódium, kuchyně byla nově upravena a v sále byla provedena oprava stolu a židlí. Pro společenské účely v zimním období byly zahájeny práce na zařízení, vybavení a výzdobu zvláštní "televizní" místnosti jež bude používána k pravidelnému promítání českých a slovenských filmů a videokazet. ODBÍJENÁ v sokolovně se těší stále větší oblibě a zájemců o hru přibylo tolik, že dosavadní nácvičné hodiny byly rozšířeny na sobotní odpoledne, kdy se hraje odbíjená za vedení bratra Mirka Sopucha. ANTONÍN KŘÍŽ, věrný člen jednoty a bývalý příslušník čs. bombar- dovací perutě v Anglii za II. světové války, oslavil v plném zdraví a v kruhu svých mnoha přátel své sedmdesáté narozeniny. CVIČENÍ ŽACTVA, které se koná každý pátek v sokolovně, bude vbrzku obohaceno dalším vhodným a žactvem velmi oblíbeným nářadím, trampolínou, kterou, na doporučení cviči- telského sboru, výbor zakoupil. UKÁZKA JÓGY byla předvedena při cvičení v sokolovně 21. února 1989. V důsledku projeveného zájmu o tento druh tělocviku, uvažuje cviči- telský sbor jednoty o možnosti zařazení jógy do cvičební činnosti. PRVNÍ ZÁBAVA konaná v tomto roce v sokolovně, byla tradiční a vždy hojně navštívená "Matějská pouť", které se konala 25. února 1989. V tanci a poslechu hrála oblíbená česká kapela Vojty Cíny. KNIHOVNA jednoty v sokolovně má veliký výběr české a slovenské literatury všeho druhu, včetně několika zcela mimořádně vzácných a v krajanských kruzích zcela ojedinělých knih. Knihovna obsahuje rovněž množství exilových a krajanských časopisů a novin z celého světa. Návštěvníci knihovny mohou také nahlédnout do nově zavedeného seznamu videokazet českých a slovenských filmů. Knihovna je otevřena každý pátek večer. JOSEF CHLADIL, dlouholetý oblíbený člen jednoty, zemřel po krátké zákeřné nemoci. Bude velmi postrádán všemi členy jednoty. (V. S.) 68 [pageend36]ŽUPA KANADSKÁ Přehled výsledků: 19. župní zimní hry 19. ročník župních zimních her se konal 26. února 1989 v lyžařském středisku "Camp Fortune" v pohoří Gatineau u Ottawy. Počasí bylo mimořádně příznivé, přímo ideální, a sněhové podmínky byly výborné. Celkem se zúčastnilo 97 závodníků všech složek - 51 z Ottawy, 26 z Montrealu, 20 z Toronta (12 žáků, 7 žákyň, 8 dorostenců, 10 dorostenek, 41 mužů, 19 žen). O hladký průběh závodů se dobře promyšlenou a úspěšně provedenou organizací zasloužili ottawští členové v čele se starostou župy a ottawské jednoty bratrem Karlem Pinkem. Rychlé zpracování výsledků bylo umožněno použitím počítače, který bratr Zdeněk Holý nejen ochotně zapůjčil, ale také během her obsluhoval. Zdařilé hry byly ukončeny obvyklým vyhlášením výsledků s předáním putovních pohárů, medailí a diplomů. V soutěži jednot zvítězila jednota Ottawa s celkovým počtem 309 bodů. Na druhém místě se umístila jednota Toronto se 114 body, na třetím jednota Montreal se 113 body. Pořadí závodů mužských složek: 1. Sokol Ottawa 178 bodů, 2. Sokol Montreal 77 bodů, 3. Sokol Toronto 62 bodů. Pořadí závodů ženských složek: 1. Sokol Ottawa 131 bodů, 2. Sokol Toronto 52 bodů, 3. Sokol Montreal 36 bodů. V obřím slalomu mužských složek docílil nejlepší čas Petr Kunstadt (Ottawa) 62,52 vt., u ženských složek měla nejlepší čas Helena Mimrová (Toronto) 72,22 vt. V běhu mužů na 10 km docílil nejlepší čas Tomáš Langer (Montreal) 34:06 min., v běhu mužů na 5 km měl nejlepší čas Ivan Banzet (Montreal) 25:42 min., v běhu žen na 5 km docílila nejlepší čas Viki Holanová (Ottawa) 25:08 min. Obří slalom (Celkem 67 závodníků) Káňata - hoši: 1. D. Bartl, Ottawa 77,53 vt., 2. D. Kříž, Ottawa 89,23 vt., 3. L. Holler, Toronto 96,07 vt. Žáci 8-11 let: 1. R. Kříž, Ottawa 57,93 vt., 2. K. Beneš, Ottawa 76,65 vteřin. žákyně 8-11 let: 1. N. Sřovíčkové, Ottawa 61,61 vt., 2. T. Martinů, Montreal 64,13 vt., 3. V. Procházková, Ottawa 71,34 vt. Žáci 11-14 let: 1. D. Smetana, Ottawa 72,84 vt., 2. L. Kouba, Ottawa 75,05 vt., 3. P. Mokrý, Ottawa 84,51 vteřin. žákyně 11-14 let: 1. L. Holanová, Ottawa 86,53 vt., 2. C. Procházková, Ottawa 88,76 vt. Dorostenci 14-16 let: 1. T. Smetana, Ottawa 71,54 vt., 2. D. Kurfiirst, Ottawa 74,20 vt., 3. T. Sžovíček, Ottawa 76,14 vt. Dorostenky 14-16 let: 1. A. Koubová, Ottawa 82,45 vt., 2. B. Geřáb- ková, Ottawa 82,65 vt., 3. C. Holanová, Ottawa 101,00 vt. Dorostenci 16-18 let: 1. K. Hykel, Toronto 73,47 vt., 2. R. Hřib, Montreal 74,24 vt., 3. T. Palkovič, Ottawa 89,60 vt. Dorostenky 16-18 let: 1. M. Koubová, Ottawa 74,31 vt., 2. T. Geřáb- ková, Ottawa 75,09 vt., 3. V. Holanová, Ottawa 88,74 vt. Muži 18-30 let: 1. K. Dubravčík, Montreal 65,79 vt., 2. J. Dubravčík, Montreal 66,36 vt., 3. P. Bělohlávek, Ottawa 72,31 vt. 69 [pageend37]Zeny 18-30 let: 1. H. Mimrová, Toronto 72,22 vt., 2. D. Beschorne- rová, Ottawa 73,40 vt., 3. M-A. Mimrová, Toronto 76,51 vt. Muži 30-40 let: 1. K. Slaboň, Ottawa 63,09 vt., 2. B. Červenka, Ottawa 76,28 vt., 3. J. Hřib, Montreal 76,73 vt. Zeny 30-40 let: 1. S. Hollerová, Toronto 75,72 vt., 2. M. Holá, Ottawa 79,03 vt. Muži 40-50 let: 1. P. Kunstadt, Ottawa 62,52 vt., 2. P. Geřábek, Ottawa 68,22 vt., 3. J. Kříž, Ottawa 72,49 vt. Zeny 40-50 let: 1. S. Heřmánková, Toronto 78,78 vt., 2. Z. Mokrá, Ottawa 79,08 vt., 3. J. Heřmanová, Toronto 94,15 vt. Muži 50-60 let: 1. 1. Banzet, Montreal 75,79 vt., 2. B. Čermák, Toronto 76,65 vt., 3. M. Mokrý, Ottawa 81,47 vt. Muži nad 60 let: 1. Z. Mimra, Toronto 91,83 vt., 2. N. Každan, Montreal 176,04 vt. Běh na lyžích (Celkem 50 závodníků) žáci 8-11 let (2.5 km): 1. R. Kříž, Ottawa 15:05 min., 2. J. Loch, Ottawa 19:19 min. Žákyně 8-11 let (2.5 km): 1. V. Procházková, Ottawa 15:44 min. Žáci 11-14 let (2.5 km): 1. D. Zajíc, Ottawa 14:09 min., 2. R. Hykel, Toronto 14:32 min., 3. J. Holý, Ottawa 15:21 min. Žákyně 11-14 let (2.5 km): 1. L. Holanová, Ottawa 12:29 min., 2. A. Vtípilová, Ottawa 13:29 min., 3. C. Procházková, Ottawa 16:24 min. Dorostenci 14-16 let 5.0 km): 1. F. Boháč, Ottawa 29:15 min. Dorostenky 14-16 let (5.0 km): 1. P. Dadáková, Montreal 31:02 min., 2. L. Zajícova, Ottawa 38:31 min. Dorostenci 16-18 let (5.0 km): 1. K. Hykel, Toronto 33:37 min., 2. T. Palkovič, Ottawa 35:09 min. Dorostenky 16-18 let (5.0 km): 1. V. Holanová, Ottawa 25:08 min., 2. D. Koudelková, Montreal 45:59 min. Muži 18-30 let (10.0 km): 1. T. Langer, Montreal 34:06 min., 2. M. Hynie, Ottawa 37:25 min., 3. J. Matoušek, Montreal 49:28 min. Zeny 18-30 let (5.0 km): 1. M. Němcová, Ottawa 25:19 min., 2. M-A. Dobrovolná, Montreal 34:34 min., 3. C. Mandlová, Toronto 37:40 min. Muži 30-40 let (10.0 km): 1. O. Kuttel, Montreal 46:07 min., 2. S. Jary, Ottawa 47:04 min., 3. E. Bartoš, Ottawa 51:34 min. Zeny 30-40 let (5.0 km): 1. A. Havlová, Montreal 31:25 min., 2. M. Holá, Ottawa 32:03 min., 3. H. Kleckerová, Toronto 32:47 min. Muži 40-50 let (10.0 km): 1. F. Němec, Ottawa 46:42 min., 2. Z. Boháč, Ottawa 47:01 min., 3. K. Jeřábek, Montreal 49:45 min. Zeny 40-50 let (5.0 km): 1. M. Pauč- ková, Ottawa 35:57 min., 2. J. Heřmanová, Toronto 37:45 min., 3. M. Hřibová, Montreal 38:14 min. Muži 50-60 let (5.0 km): 1. I. Ban- zet, Montreal 25:42 min., 2. 1. Hynie, Ottawa 26:39 min., 3. B. Čermák, Toronto 27:38 min. Muži nad 60 let (5.0 km): 1. J. Kořistka, Montreal 37:15 min. (K.P.) 70 70 [pageend38]Montreal Toronto PRAVIDELNÁ CVIČEBNÍ činnost všech složek jednoty pokračovala od poslední valné hromady konané 30. října až do konce minulého roku a byla zakončena v tělocvičně pár dní před svátky vánoční besídkou a nadílkou pro žactvo. ČINOVNÍCI jednoty a členstvo vůbec se dále podíleli pomocí i účastí na společných podnicích montreál- ských organizací: 6. listopadu to byla vzpomínka a oslava 70. výročí Československé republiky, 3. prosince Mikulášská zábava ve prospěch vydávání Věstníku československých spolků v Montreale, a opravdu na konec roku Silvestrovský večer v "bazárovém" sále ve Victoria Halí. CVIČEBNÍ ČINNOST v novém roce se znovu naplno rozjela v tělocvičnách vyšší školy St. Laurent High, za potěšitelné účasti cvičencú "starodávných" i nových, několik i z řad nově příchozích. Začali jsme s nácvikem prostných na XVII. slet Americké obce sokolské, který se bude konat v Omaze (Nebraska) koncem června, a 26. února jsme se zúčastnili župních zimních her v pohoří Gati- neau u hlavního města Ottawy: autobusem a osobními vozy se tam vypravilo z Montrealu přes 40 závodníků a "turistů". SlBRlNKY, tradiční zábavní podnik jednoty, se konaly 26. ledna 1989 (již po devětatřicáté!) v radničním sále montrealského předměstí Town of Mount Royal a byly dalším zdařilým podnikem jednoty. Bíňovcova kapela pěkně vyhrávala k tanci i poslechu, bufet by zásluhou našich sester bohatě zásoben a v tombole bylo vylosováno 15 kvalitních cen. Tento velice úspěšný a zdařilý večer vynesl pokladně vítané fondy a přidal další kapitolu k historii sokolské činnosti v Montreale. ( zmd. ) ČLENSKÁ SCHŮZE, první v novém roce, se konala 21. ledna 1989 v příjemném prostředí společenské místnosti budovy 35 Ormskirk. Schůze byla zahájena starostkou jednoty sestrou R. Locherovou, která zvlášř srdečně přivítala několik milých hostů. V první části schůze, řízené vzdělavatelem bratrem Ing. S. Kubíkem, byly uvedeny "živé sokolské noviny" v nichž čtyři členové seznámili přítomné s činností sokolských jednot v různých částech světa - v členských župách Ústředí a sokolstva v Americe, včetně příprav letošního XVII. sletu Americké obce sokolské koncem června v Omaze. Živé sokolské noviny byly vhodně doplněny zajímavým projevem bratra vzdělavatele. Druhá část schůze, kterou řídil předseda zábavního výboru bratr dr. J. Janků, který také celou členskou schůzi organizačně připravil, sestávala ze společné večeře a následující družné besedy. Schůze byla ukončena promítáním českého videofilmu pro přítomnou mládež a upozorněním na nastávající podniky jednoty: na valnou hromadu, tradiční šibřinky a zájezd na župní zimní hry. VĚC MAKROPULOS, Janáčkova opera, byla v lednu 1989 uvedena v šesti představeních Kanadskou operní společnosti v torontském divadle 0'Keefe Centre. Na provedení byla pozoruhodná skutečnost, že celá opera byla zpívána v češtině, přestože žádný ze zpěváků nebyl českého původu. V rámci kulturně-společenské činnosti jednoty byla uspořádána společná návštěva opery 30. ledna 1989 za účasti 45 příslušníků jednoty v čele se sestrou starostkou R. Locherovou; všichni byli nadšeni krásným provedením této poměrně obtížné opery a velkým i milým překvapením byla skutečnost, že zpěváci vesměs bezvadně zvládli pro ně jistě velmi těžký český text. Návštěva opery byla pěkným zahájením kulturní činnosti jednoty v tomto roce. 71 [pageend39]ŽUPA ŠVÝCARSKÁ ŽUPA VÍDEŇSKÁ Župní valná' hromada Vídeň XII-XV. Valná hromada Sokolské župy Švýcarské se konala v sobotu 19. listopadu 1988 v hotelu Garten ve Winter- thuru. Bratr starosta Ing. J. Hájek přivítal ve 13.30 hod. delegáty všech devíti jednot župy a ve svém zahajovacím projevu poděkoval všem za úsilí a činnost při všech podnicích v uplynulém období, především za pomoc a účast při shromážděních k 21. srpnu 88. Činovníci odstupujícího výboru podali podrobné zprávy za uplynulé období. Činnost byla velmi bohatá - letní tábor sokolské mládeže, kterého se zúčastnilo 73 mladých, župní akademie, účast na nářaďových závodech ve Vídni, lyžařské závody, župní šibřinky a další. Po zprávě bratra pokladníka, který pochválil všechny jednoty za vzorné plnění příspěvkové povinnosti, bylo odstupujícímu výboru na návrh hospodářských a účetních dozorců uděleno absolutorium. Přítomní delegáti zvolili na další dvouleté sletové období 1989- 1990 předsednictvo župy v tomto složení: Starosta bratr J. Hájek, 1. místo- starosta bratr M. Brepta, 2. místosta- rosta bratr V. Máder, náčelník bratr P. Gruncl, náčelnice sestra V. Grunc- lová, vzdělavatel bratr E. Korán. Dále byli zvoleni 3 zástupci župy do výboru Ústředí, 3 hospodářští a účetní dozorci a pětičlenný rozhodčí sbor. Závěrem valné hromady vytýčil bratr starosta Hájek hlavní úkoly pro příští období: účastnit se velkým počtem závodníků i diváků zimních sletových her v blízkém St. Ulrichu v Rakousku, připravit jarní župní akademii v Emmenbrůcke a zaměřit veškerou činnost župy a všech jejích jednot na VII. slet Cs. sokolstva v zahraničí v roce 1990 v Paříži. (Zpravodaj.) ŠIBRlNKY jednoty, které jsou tradičně vrcholným společenským podnikem krajanského života ve Vídni, konané brzo po novém roce, 14. ledna 1989 ve velkém sále vídeňského Kongresshausu, byly opět velmi zdařilé. Vzdor dosti nevhodnému termínu a řádící chřipce byla návštěva uspokojivá, nálada výborná a tance- chtiví si také přišli na své při oblíbené dechové hudbě "Bohemia". Jako obvykle, u vchodu vkusně vyzdobeného národním folklórem, byli návštěvníci přivítáni bratrem starostou a uvedeni na svá místa. Jeviště bylo též vkusně vyzdobeno a plakát všem připomněl, že pořádající jednota oslavila 100 let svého trvání. Tyto šibřinky jubilující jednoty jsou jediným podnikem ve Vídni, kde je možno obdivovat krásné české, moravské a slovenské národní kroje. Ve 22 hodin uvítal starosta bratr P. Florián všechny návštěvníky, obzvlášř srdečně pozdravil přítomné rakouské hosty a popřál všem příjemnou zábavu. Krásné národní kroje byly neustále středem pozornosti a obdivu; milým obohacením a zpestřením byla po půlnoci scéna krojované sokolské mládeže, kterou navrhl a nacvičil taneční mistr Dvořák. Temperamentně provedený výstup byl zaslouženě odměněn velkým potleskem nadšených diváků. MANŽELÉ BÉHOUNKOVI, oddaní příslušníci Sokola ve Vídni od mládí, zemřeli koncem listopadu během jednoho týdne. Sestra Marie Běhounková oslavila v minulém roce své 85. narozeniny, bratr Leopold Běhounek se dožil požehnaného věku 94 let a byl posledním pamětníkem založení župní- ho hřiště v Kierlingu, na jehož zvelebování se účastnil, pokud mu síly ještě stačily. Se zesnulými se za jednotu rozloučil 2. prosince 1988 bratr starosta P. Florián. ( V.S.L. ) 72 [pageend40]Vídeň XVI. STOLETÉ VfROCÍ založení jednoty bude oslaveno "Sokolskými dny" ve Vídni ve dnech 15. až 18. září 1989. Při vstupu do letošního jubilejního roku uveřejnily krajanské Vídeňské svobodné listy úvahu starosty jednoty bratra Dkfm. Antonína Sysla v níž bylo uvedeno: "Doba založení naší sokolské tělocvičné jednoty stála ve znamení obrody českého národa a mohutného růstu českého živlu jak hospodářsky tak kulturně. Nadšení a obrovská účast lidu na Tyršově a Fiignerově Sokolu v českých zemích nemohly zůstat bez vlivu na též silně se vzmáhající českou menšinu v tehdejším hlavním městě Rakousko-Uherska. Rok po založení sokolské jednoty Vídeň XV., jménem "Tyrš", následovali tomuto příkladu další krajané a založili, hlavně pro okresy XVI. a XVII. též sokolskou jednotu, jíž dali jméno "Fiigner". Tato jednota se též ihned ujala a stala se velmi populární. Skýtala předpoklady, aby dala Cechům, jak to bylo vždy sokolským posláním, ideově i fysicky podporu a hlavně pevný směr probouzejících se citů. Aby se stala pevnou oporou proti na Cechy silně dorážející asimilaci. V tu dobu ve Vídni též doráželi přívrženci německých nacionálů, hlavně radikální Scho- nerer, na všechny národnostní menšiny. Češi, jako národ již sebevědomý a pevného přesvědčení zvláště, nezůstali jejich řáděním, po všech stránkách nevybíravým, nedotčeni. Nejen, že Cechy a druhé menšiny uráželi a ponižovali, jak jen mohli, ale narušovali i hrubými zásahy schůze, podniky a cvičení. Nevadilo jim, že se chovali takto ke svým českým spoluobčanům, které na druhé straně mohli dobře potřebovat jako levné pracovní síly. Tehdejší Rakousko nikdy by nebylo dosáhlo svého hospodářského stupně a blahobytu bez české spolupráce a využívání schopností tehdejších krajanů. Rušivé zásahy byly zaměřeny i na tu nejzákladnější naši činnost, na povinné provádění pravidelného cvičení, zaručující existenci Sokola. Byl prováděn přímý i nepřímý nátlak na majitele místností v nichž se cvičilo - sklepních či hospod, aby zamezili jejich pronájem jednotě nebo prosadili výpověď. Toto, bohužel tehdejší skutečnosti odpovídající vylíčení drastické situace zakladatelů naší jednoty a jejich počátečních následníků, budiž především dnešní mladé generaci našeho členstva, byí i v porovnání s dnešními poměry pro ni sotva uvěřitelné, ponaučením a zároveň výzvou, aby si stále - u vědomí tehdejších poměrů, nadmíru vážili své nádherné sokolovny a jejího zařízení, opatrně se vším zacházeli, vděčni za toto dědictví svým dědům a babičkám, jejichž předchůdcům se o takové tělocvičně ani nesnilo. Do dalších let naší jubilující jednotě hodně zdaru!" ( V.S.L. ) ŽUPA ZÁPADOEVROPSKÁ Goteborg ZIMNÉ SLETOVÉ HRY konané koncem února v St. Ulrichu v Rakousku byly cílem týdenní autobusové výpravy jednoty, kterou zorganizoval bratr dr. V. Lota, jíž se zúčastnilo 36 příslušníků jednoty a hostů z mnoha oblastí Švédská, včetně čtyř účastníků z Norska. Dny předcházející zimním sletovým hrám byly využity lyžováním ve výborných sněhových podmínkách. Vlastních lyžařských závodů v rámci zimních sletových her se zúčastnilo 22 příslušníků výpravy, vesměs s velmi dobrým úspěchem. Zástupci jednoty využili přítomnosti členů a činovníků ostatních jednot, žup i Ústředí k podnětným rozhovorům, vzájemně prospěšné výměně zkušeností a k projednání příprav na VII. slet v Paříži r. 1990. ( V.L. ) 73 [pageend41]Londýn VZLET, věstník župy Západoevropské vydávaný londýnskou jednotou, přinesl ve svém únorovém vydání, obsahující 20 stran, úvodní článek bratra Václava Holuba k 70. výročí ustavení Cs. republiky, ukončený konstatováním, že "pokud jde o Československo, i tam brzy dojde k velikým změnám a přesunům. V Praze a Bratislavě aparátčíci špatně spí. Situace v baltských zemích, Arménii a Ukrajině a nyní i v Jugoslávii, Polsku a Madarsku jim určitě dělá starosti. I na menší stalinčíky, jakým je mrtvý Gottwald či živý Husák, Bilák, Jakeš a jiní poskokové, brzy dojde a tentokráte jim nikdo nepřijde na pomoc. Naši národní historii netvoří milicionáři a servilní posluhové, kteří se udrželi v sedle jen pomocí armády cizího státu. Tu představují legie, Masaryk, Stefánik, Dobrovský, Palac- ký, Havlíček, Komenský, Mistr Jan Hus i svátý Václav. Te je česká, slovenská a československá tradice." - Věstník obsahuje také básně Jana Křesadly v nichž se ptá, "Což jste všichni dodělali? / Řekněte něco! Cokoli! / To snad ne, že byste se báli? / Ach, kde jsi, sílo sokolí?", úvahu bratra Františka Siona o vzájemných stycích francouzských gymnastů a so- kolstva, články sestry Marie Provazníkové o vystoupení žactva na IX. sletu ve skladbě "Pohádka o Tyršovi", bratra Nájemníka o okolnostech připojení Podkarpatské Rusi k Československu po I. světové válce, sestry Dvořákové o významu ranní čtvrthodinky, zprávu bratra Milana Kocourka o rozrůstání se knihovny TGM v Londýně, vzpomínku z dětství sestry Boženy Sirkové o setkání s T.G. Masarykem, a přetisk článku z římských Listů, "Gym- nazisté odpovídají". Články jsou doplněny stručnými zprávami sletového výboru o přípravách VII. sletu v Paříži r. 1990, oznámením představení Vladimíra Skutiny začátkem března, na téma "Jak se dělá smích", a stručným zaznamenáním úmrtí sestry J. Uhlířové. Součástí únorového čísla je také srdečné poděkování sestry Marie Provazníkové, věrné čtenářky a dopisovatelky Vzletu, za došlá přání k narozeninám, vánocům a Novému roku, a dopis bratra Dr. Karla Steinbacha z New Yorku, který v něm uvedl: "Děkuji vám srdečně za věstník, který mně posíláte a který je důkazem vaší obdivuhodné činnosti. Jak úpravou tak obsahem je překvapující a nemohl bych si vymyslit čím byste ho mohli zlepšit. Přeji vám, abyste ho mohli udržet na té výši v jaké je. Připojuji na úhradu výdajů zasílání šek na 20.- dolaru. Prosím pozdravujte všechny kolem vás." ( Vzlet. ) Paříž SILVESTROVSKÝ VEČER je tradičním podnikem jednoty a večer pořádaný 31. prosince 1988 v chatě na Sokolské louce v Gourney, byl velmi úspěšný a dobře navštívený. Ke zdaru přispěla zvláště také výborná večeře a následující veselice s pestrým a zábavným pořadem. PRAVIDELNÁ CVlCENf žactva, dorostu a členstva se konají každou sobotu od 16.30 hod. do 19.30 hod. v tělocvičně de Saint Mandé. Součástí cvičebních hodin je hra odbíjené a nácvik národních tanců. SIMON ZANKL, příslušník "staré gardy" Sokola Pařížského, opustil sokolské řady navždy v říjnu minulého roku, ve věku 79 let. Byl to oddaný sokol, pilný cvičenec a člen cvičitel- ského sboru, věrný účastník sokolských sletů a vystoupení. V II. světové válce prožil, jako dobrovolník, také vojenský výcvik v Agdu a celou válku muži bratry sokoly. MILAN KLACKO, věrný člen jednoty, odchovanec bratra V. Polanského od žactva, zemřel zcela nečekaně ve věku 57 let. ( S.O.S. ) 74 [pageend42]AMERICKÁ OBEC SOKOLSKÁ XVII. slet Americké obce sokolské Letošní vrcholný podnik svobodného sokolstva, XVII. slet Americké obce sokolské, bude uspořádán ve dnech 20.-25. června v Omaze ve státě Ne- braska. Jako obvykle, budou součástí sletu závody jednot a žup v pódiových vystoupeních, které budou zahajovacím podnikem sletu v úterý 20. června, závody dorostu a členstva v nářadovém tělocviku, které budou zahájeny ve středu 21. června a ukončeny v pátek 23. června, závody dorostenek a žen v moderní gymnastice ve čtvrtek 22. června, kdy bude také zahájen sletový turnaj družstev žen a mužů v odbíjené, jehož finálová utkání budou v pátek 23. června. Součástí sletu bude slavnostní banket ve čtvrtek 22. června, kdy se bude také konat večer mládeže "Sock Hop", jehož se také zúčastní Kathy Johnsono- vá, členka tělocvičného družstva žen Spojených států na 23. Olympijských hrách konaných v Los Angeles r. 1984. V pátek 23. června bude "večer vítězů", na němž budou vyhlášeny výsledky všech sletových závodů a soutěží. Vyvrcholením sletu budou hlavní sletová vystoupení všech složek v sobotu 24. června. Sletové podniky budou ukončeny poradou zástupců ústředních sokolských organizací v neděli 25. června. K sletu bude vydán obsažný sletový památník, v němž bude podrobný sletový program, články o vývoji sokolstva ve vlasti, ve Spojených státech a v zahraničí vůbec, úvahy o významu sokolské myšlenky v dnešní době a část inserční. Sletová kancelář bude umístěna v hotelu Holiday Inn, kde se bude konat většina společenských a jiných podniků sletových a kde bude ubytována část sletových účastníků a návštěvníků. Letošní slet bude zvláště významný, neboř bude spojen s "Československým festivalem" hudby, tanců, písní, národního umění a svérázu, který je tradičně pořádán každoročně v Ne- brasce a jehož třídenní program vyvrcholí letos den po sletu, v neděli 24. června. V rámci festivalu vystoupí krojované skupiny z mnoha oblastí Spojených států, které předvedou tance, zpěv a hudbu z různých částí Čech, Moravy, Slezska a Slovenska. Součástí festivalu budou také různé výstavy a prodejní Stánky s předměty čs. svérázu, lidového umění, broušeného skla, keramiky a upomínkových předmětů. Ukázky bohaté tradice čs. národnostní skupiny v USA budou doplněny Stánky s českým jídlem a pečivém. Sletu americké obce sokolské se zúčastní cvičenci všech sokolských organizací v Americe - pořádající Americké obce sokolské, Slovenské tělocvičné jednoty Sokol v USA, Dělnického Amerického Sokola a Polského Sokola v Americe. Ústředí čs. sokolstva v zahraničí bude na sletu zastoupeno cvičenci tří evropských žup, Švýcarské, Vídeňské a Západoevropské a Sokolské župy Kanadské. Pocta zasloužilým sokolům Americká obec sokolská uspořádala zvláštní večírek na němž vyjádřila vděčnost svého členstva skupině 10 sester a bratří, kteří se dlouholetou činností zvláště zasloužili o rozvoj sokolské myšlenky ve Spojených státech. Večírek, pořádaný 19. listopadu 1988 v Chicagu, uctil práci zvláště zasloužilých sester a bratří, dlouholetých představitelů Americké obce sokolské. Byli to: Sestry Katka Daňková, Emilie Wlclová-Růžičková, Marie Ptáčková, Ellenjeanne Schnablová, Betty Prene- rová, bratři Edwin Halík, Edward Linhart, Paul Lebloch, Stanley Barcal a George Bašta. 75 [pageend43]5.-9. Července 1990 VII. SLET ČESKOSLOVENSKÉHO SOKOLSTVA V ZAHRANIČÍ PAŘÍŽ, FRANCIE Če s k o s l o v e n s k y s o k o l v z a h r a n ič í - c z e c h o s l o v a k s o k o l a b r o a d Majitel a vydavatel: Ostředí československého sokolstva v zahraničí Owner and publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné $ 6.00 (U.S.) ročně - Subscription $ 6.00 (U.S.) per year. Administrátor - přijímá změny adres a předplatné ze všech zemí: Subscription orders, changes of address should be directed to: Otto Stehlík, 1665 Bloor St.East, Apt. 1001, Mississauga, Ont., Canada L4X 1S4 Redaktor: Jan Waldauf, 2333 Kenbarb Road, Mississauga, Ont., Canada L5B 2E9 [pageend44]