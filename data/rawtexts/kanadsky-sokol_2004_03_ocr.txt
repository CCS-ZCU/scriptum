Kanadský Sokol věstník Sokolské župy Kanadské činné v rozvoji telesné a duševní zdatnosti s výchovou mravní od r. 1911 Číslo ■ Number 3. Ročník ■ Volume 20. Canadian Sokol newsletter of Sokol Canada promoting physical and mental fitness with moral education since 1911 Červen ■ June 2004. XI. slet Sokolské župy Kanadské už je téměř před námi. Dny rychle utíkají. Všichni pilně nacvičujeme, abychom ukázali našim vzácným hostům a divákům sokolskou tradici ... a koncem tohoto měsíce se sejdeme v Torontě. Přál bych si Vás všechny osobně přivítat. Nevím zda mé přání je realistické. Pokud se mé přání nesplní, tak Vás vítám alespoň touto cestou a přeji pěkný a nezapomenutelný pobyt v Torontě. Doufám, že se všichni budete cítit zde ve Vaší sokolské rodině a v torontském prostředí „jako doma“. 11. sletu přeji mnoho zdaru! Na zdar! Jiří Kořistka starosta Sokolské župy Kanadské With the remaining days to the XI. slet of Sokol Canada passing very quickly brother Jiří Kořistka, president of Sokol Canada, would like to welcome all participants, guests and spectators personally, but since that may not be realistically possible, he extends his welcome to all of them at least with this message. He expresses his hope that they will feel quite “at home” within their Sokol family assembled at the slet and that their stay in Toronto will be a most enjoyable and unforgettable experience. [pageend1]Kanadský Sokol ■ Canadian Sokol -2- Červen • June 2004 43. župní jarní sraz Každoroční župní jarní sraz, pořádaný letos v sobotu 8. května v Torontu, byl dopoledne zahájen nácvičnou sletových prostných po níž následovalo odpoledne jarní zasedání župního výboru a sraz byl večer ukončen zdařilým tradičním Sokolským majálesem. Dobrý průběh nácvičné, schůze a májové veselice byly nadějnou předzvěstí župního sletu od něhož účastníky srazu dělilo již jen několik málo týdnů. Nácvičná sletových prostných se konala v prostorné tělocvičně školy George Harvey Collegiate, která se v 9:00 hodin zcela zaplnila cvičenci jednot Montreal, Ottawa, a Toronto s pobočkou Kitchener-Waterloo-Guelph. Po zahajovacím nástupu a stručném uvítání župní náčelnicí sestrou Wendy Malysákovou a župním náčelníkem bratrem Ditou Englem, bylo další vedení nácvičné předáno autorce skladby sestře Anně Janoušové. Nácvik s malou přestávkou pokračoval prakticky až do 13:00 hodin, kdy závěrečné precvičení celé skladby bylo nafilmováno pro vysílání českého televizního týdeníku Nový záběr, který ve svém pořadu rovněž vysílal rozhovory s několika účastníky úspěšné a velmi prospěšné nácvičné. Bezprostředně po ukončení nácvičné se konala jarní schůze župního výboru, kterou zahájil a řídil župní starosta bratr Jiří Kořistka. Úvodem byla uctěna památka zesnulých členů, bratří Antonína Honiga, Františka Hrdličky a Ivana Vaňka, členů torontské jednoty, a sestry Markéty Stárkové z Kitcheneru. Po schválení zápisu o minulé schůzi, podali své zprávy o činnosti za uplynulé období sestry a bratři: jednatel Jiří Karger, náčelník Dita Engel, náčelnice Wendy Malysáková, vzdělavatel Jan Waldauf, pokladník a matrikář Ing. Luboš Frynta, místostarostka Marie Fuchsová a starosta Jiří Kořistka. Další zprávy podali bratři Štefan Horný za zdravotní komisi a Jan Waldauf za župní věstník a župní webovou stránku. - Zprávy o činnosti jednot přednesli bratr Pavel Vidlák, starosta jednoty Ottawa, sestra Marie Fuchsová, místostarostka jednoty Montreal a sestra Hana Jurásková, starostka jednoty Toronto. Z jednoty Villa Dominico zpráva nedošla. - Ve zprávě o Světovém svazu sokolstva bylo konstatováno, že kromě ČOS nedošly od ostatních členských organizací Svazu žádné přihlášky na vodácký tábor, který se má konat bezprostředně po župním sletu, a upozorněno, že se nedodržuje zásada o zasíláni ústředních věstníků ostatním organizacím Svazu. Župním zástupcům bylo uloženo, aby na letošním zasedání Svazu trvali na projednání návrhu na změnu organizačního řádu. - V jednání o další činnosti župy bylo mj. usneseno konání župních tělocvičných závodů 22. května v Torontu a župních letních her 7. srpna 2004 v St. Jacobs. - Obšírnou zprávu o stavu příprav na XI. župní slet přednesla předsedkyně sletového výboru sestra Anna Janoušová. Uvedla, že organizačně je slet zcela zajištěn a o velikém zájmu o náš slet svědčí veliký počet přihlášek na sletové závody a soutěže; značný počet již v předprodeji prodaných vstupenek na sletové podniky a zájem o inserci v sletové programové brožuře předčil všechna očekávání. Sletové upomínkové předměty se rovněž velmi líbí a již před sletem dobře prodávají. Velmi účinnou propagací sletu je vysílání českého televizního týdeníku Nový záběr. - V pořadu schůze bylo mj. usneseno podání návrhu valné hromadě na udělení Čestného uznání župy a Medailí M. Tyrše dlouholetým členům a činovníkům jednot a župy, zaslání seznamu příslušníků župy, kteří se vynikajícím způsobem projevili v exilu, pro zařazení do projektu „Český a Slovenský exil 20. století“, a ukončení členství jednoty Villa Dominico v župě dnem 30. června 2004. - Rozpravou o pokračujícím neutěšeném stavu činnosti ottawské jednoty, stanovením data valné hromady na sobotu 23. října v Kingstonu, poděkováním všem za účast a přáním zdaru XI. župnímu sletu, byla schůze ukončena. Závěrečným podnikem zdařilého srazu byl tradiční Sokolský majáles pořádaný ve vkusně vyzdobené společenské hale sv. Václava. Po chutné večeři a uvítání přítomných župním starostou bratrem Jiřím Kořistkou se rozproudila živá zábava jejíž zpestřením bylo hezké vystoupení skupiny žen torontské jednoty v ukázce skladby sletových prostných a vylosování mnoha pěkných cen v bohaté tombole. NÁŠ ŽALOV • Boris BÍLÝ, náčelník Sokolské župy Pernštejnské, jejíž byl spoluobnovitel po listopadu 1989, obětavý šiřitel sokolských ideálů, všestranný sportovec a cvičitel jógy, zemřel 14. února 2004 v Brně ve věku 80 let. • Stanley MERGL, rodák ze Sušic, v exilu od roku 1948, člen a bývalý náčelník a místostarosta Sokola New York, parašutista v americké armádě v korejské válce, zemřel v New Yorku 19. března 2004 ve věku 72 let. • Gisela SIONOVÁ, bývalá náčelnice Sokola Vídeň XII-XV, Sokolské župy Rakouské a Ústředí čs. sokolstva v zahraničí, o zdar jehož V. Jubilejního sletu ve Vídni r. 1982 se zasloužila, poctěna za své zásluhy o Sokol zlatou medailí Ústředí čs. sokolstva v zahraničí a stříbrnou medailí ČOS, zemřela 16. dubna 2004 ve Vídni ve věku 88 let. • Václav SOCHOR, vzdělavatel župy Máchalovy v Brně, vězněn za války za činnost v odbojové organizaci Jindra, vedoucí výpravy cvičenců Věrné gardy na náš X. župní slet v r. 1995, zemřel 13. listopadu 2003 ve věku 87 let. • Markéta STÁRKOVÁ, dlouholetá krajanská pracovnice a členka bývalé sokolské jednoty v Kitcheneru, zemřela 20. dubna 2004 v Kitcheneru ve věku 97 let. • Miroslava ZAJÍČKOVÁ-KOLÁŘOVÁ, bývalá členka, cvičitelka dorostenek a dlouholetá náčelnice Sokola Borovany u Českých Budějovic, členka cvičitelského sboru okrsku i župy Husovy, zemřela 9. dubna ve věku 85 let. Čest jejich světlé památce! DARY NA TISKOVÝ FOND Na úhradu výloh spojených s vydáváním našeho věstníku přispěli dary a předplatným: Rosie Bartl (Cleveland, OH, USA), Jan a Věra Gazdovi (Ottawa), Lubomír a Brigita Hyklovi (Toronto), Zdena Kentová (Montreal), Jaroslav Kytl (Toronto), Božena Matanovičová (Toronto), Rudolf a Věra Maštalýřovi (Hope, BC), Milada Stehlíková (Mississauga), Ivo Sypták (Toronto). Všem upřímně děkujeme! Top of page: Sokol Canada’s 43. annual Spring meet commenced with a callisthenics practice in the morning, followed by a meeting of Sokol Canada's Board of directors in the afternoon and the traditional “Majales" May dance in the evening. The second item remembers our deceased Sokol brothers and sisters and the final item is a grateful acknowledgement of donations and subscriptions received in support of our newsletter. [pageend2]Kanadský Sokol ■ Canadian Sokol -3- Červen ■ June 2004 Dopisy, komentáre, vyjadrení, zprávy, jejichž obsah nemusí vyjadřovat náš názor. Ohlasy a názory Uveřejňujeme je bez komentáře, věříme, že si čtenáři svůj úsudek vytvoří sami. Boj o sokolovny v České republice pokračuje Dopis k župním valným hromadám před sjezdem České obce sokolské Vážené sestry a bratři, dnešní předsednictvo Výboru ČOS se hodlá podle dostupných informací dobrovolně vzdát ohromného sokolského majetku tím, že bude asi 200 až 250 žalob o vydání sokoloven vzato zpět Na vzniku tohoto majetku se podílely nezištnou a dobrovolnou prací celé sokolské generace a presto by měl být vydán postkomunistickému Českému svazu tělesné výchovy a sportu zcela zdarma. Dřívější sokolské generace se řídily při své obětavé činnosti heslem: „Ni zisk, ni slávu“. Pro některé dnešní členy ČOS je však toto heslo zcela cizí a nepřijatelné. Bude-li se o této otázce zpětvzetí žalob na sjezdu rozhodovat, uvažte, zda je správné říci ano, nebo nikoliv. Předsednictvo výboru ČOS chce však navíc, aby sokolské jednoty ručily sokolskými stadii a sokolovnami za cizí dluhy, jejichž splatnost není ničím zaručena. Po darech obvykle následuje poděkování a přiměřená pozornost od obdarovaného. Letošní sjezd má m.j. na programu schválení nových stanov ČOS. Dosavadní stanovy ČOS v článku 7/12 stanoví, že při zániku jednoty přechází všechna její práva a závazky na župu, v níž je sdružena. Návrh nových stanov však s takovým řešením nepočítá. V článku 7/12 návrhu nových stanov se sice pro případ zániku jednoty uvádí, že pokud celé jmění jednoty nenabývá právní nástupce, provede majetkové vypořádání statutární orgán jednoty. Kdo však se může za právního nástupce považovat, uvedeno není. Ještě nebezpečnější je však toto: Zatím co v dosud platném článku 10/1 b stanov je určeno, že k hypotekárnímu zatížení sokolských nemovitostí zřízením zástavního práva pro vlastní potřeby jednoty je třeba předchozího souhlasu předsednictva ČOS, bylo toto logické ustanovení v návrhu nových stanov vypuštěno a nahrazeno ustanovením čl. 10/1/3, který zní, čtěte dobře „Souhlasu předsednictva výboru ČOS je třeba k převzetí ručení majetkem župy nebo jednoty za závazky jiné (cizí) právnické nebo fyzické osoby. To by v praxi umožnilo vytunelování sokolských stadií, sokoloven nebo jiných sokolských objektů, neboť sokolovny by pak mohly být určeny k uhrazení dluhů jednotlivců, společnosti s.r.o., nebo akciových společností, jako je např. Sazka, aby tak z výnosů prodeje byly uspokojeny pohledávky cizích subjektů. Dnes je téměř běžné, že dlužník přesune své finance na jiný subjekt nebo je umístí na neznámém místě v cizině. V zájmu našich sokolských jednot je žádoucí, aby si delegáti sjezdu přečetli návrh stanov, který jim bude předložen ke schválení. Pokud i po našich provedených připomínkách, podaných do 30.3.2004, zůstane znění článku 10/1/3 v předloženém návrhu zachováno, neměli by delegáti takové znění stanov schválit. Článek 10/1/3 by měl být z návrhu nových stanov zcela vypuštěn a článek 10 měl by být doplněn takto: ČOS, její župy a jednoty nejsou oprávněny převzít svým majetkem ručení za závazky cizích právnických nebo fyzických osob. Návrh nových stanov ČOS vypracovala komise složená z dr. Mandáta, dr. Prella a dr. Zahradníčka. Podle sdělení bývalého člena předsednictva ČOS br. doc. Poděla byl také dr. Zahradníček agentem Stb, což zjistil na internetových stránkách ministerstva vnitra. Tím však není určen podíl jednotlivých členů komise na návrhu nových stanov a jejich změn proti stanovám dosavadním. Význam slova infiltrace je Vám jistě znám, i skutečnost, že také vedoucí právního oddělení ČOS byl také činným agentem Stb. Bylo by žádoucí seznámit s obsahem tohoto upozornění účastníky zupních valných hromad, aby jimi zvolení delegáti na sjezd ČOS nebyli na tuto problematiku návrhu stanov ČOS při hlasování nepřipraveni a zaskočeni. Citované ustanovení by totiž v zájmu ČOS nemělo být sjezdem přijaté. S pozdravem Nazdar! JUDr. Miloš Kupka, dříve místostarosta župy Máchalovy v Brně. Všem věrným sokolům (Z výzvy Tyršova klubu v Děčíně, uveřejněné ve zpravodaji Sokolské župy Slovácké, „Sokol v kraji T.G. Masaryka“). . . . Nebylo snadné obnovit hnutí, čtyřicet let vymazávané z paměti našich občanů, ale podařilo se to, i když některé restituční nároky Sokola byly v zárodku znemožněny a další jsou dosud záměrně oddalovány a brzděny. Ani vztah společnosti k Sokolu není jednoznačný a dodnes jsme nedokázali překonat negativní náhledy, kdysi prezentované komunistickou propagandou. . . . Každému je dnes jasné, že současné veřejné mínění je stále více manipulováno komunisty, kteří opět cítí příležitost chopit se politické moci. O to více zaráží pasivita a lhostejnost mnohých činovniků i členů Sokola, která může naše nejstarší tělocvičné hnutí v současné konkurenci tělocvičných a sportovních směrů vážně ohrozit. Mnozí naši členové postrádají sokolské přesvědčení, někteří dokonce škodí Sokolu tím, že otevřeně spolupracují s ČeSTV a neuvědomují si, že tím posilují pozice našeho nejvážnějšího odpůrce. - Delegáty letošního sjezdu ČOS proto žádáme, aby do funkci v České obci sokolské zvolili jen nejvěrnější prosazovatele sokolských ideálů, Všechny bývalé agenty StB žádáme, aby sami odstoupili ze sokolských funkcí. Z úcty ke všem sokolům, kteří v minulosti bojovali a padli za pravdu a svobodu své vlasti, doporučujeme rozvíjet vzájemné vztahy zejména s demokratickými organizacemi jako je Česká obec legionářská, Český svaz bojovníků za svobodu, Junák, Konfederace politických vězňů. Vyzýváme všechny členy Sokola, aby si již dnes uvědomili, že nejpřednější prioritou dneška je úspěšný průběh XIV. všesokolského sletu v roce 2006. Žádáme, aby sjezd ČOS podpořil vrácení rodného domu Dr. Miroslava Tyrš v Děčíně našemu sokolstvu. Žádáme rovněž všechny sestry a bratry, aby prosazovali záměr vybudovat „Tyršovo muzeum" na děčínském zámku. Letter to District general meetings electing delegates to the COS convention concerning the continuing struggle for Sokol properties in the Czech Republic [pageend3]Kanadský Sokol ■ Canadian Sokol -4- Červen ■ June 2004 ZPRAVODAJSTVÍ XI. SLETU SOKOLSKÉ ŽUPY KANADSKÉ 23.-27. června 2004 - TORONTO o BULLETIN XI. SLET OF SOKOL CANADA June 23.-27. 2004 - TORONTO Předsedkyně sletového výboru ■ Anna Janoušová - Slet committee Chairperson 26 Penwick Crescent, Richmond Hill, ON L4C 5B4 - Tel.: 905-884-9829 ■ e-mail: janous@pathcom com- sokolcanada@hotmail.com VÍTAME VÁS/ Milí návštěvníci, sestry a bratři: Už chybí jen několik dnů do momentu, kdy před hotely a ubytovnou zastaví autobusy, auta, taxi, které přivezou účastníky sletu nejen ze všech končin amerického kontinentu, ale z celého světa. S radosti půjdeme uvítat na letiště ty, kteří přiletí. Hotelové haly se naplní šumem, ale také pochopitelně hlučnějším mládím. My jim ten vzruch odpustíme. Ach, mládí veselé, nespoutané, naše budoucnost. Kancelář sletu umístěna v hotelu Sheraton bude, spolu se sletovou výstavkou, otevřena od středy 23. června v 10 hodin ráno, do soboty 26. června do večera. Bude jistě střediskem informací, dotazů a prodeje sletových upomínkových předmětů. Dnes již víme, že návštěvníci z České republiky, příslušníci ČOS, sdruženi do třech velkých skupin a přihlášeni z celé republiky, přiletí o něco dříve, aby se mohli pokochat kanadskou krajinou, od Skalistých hor, přes prérie na kterých jsou snad ty nejkrásnější západy slunce, až po francouzskou provincii Quebec. Krajina v které leží Toronto je rovná jako „placka“, ale protknuta jezery, řekami a v mnohých místech ještě zachovalou divočinou. Očekáváme také skupinu 52 účastníků Srbského Sokola, španělskou delegaci a návštěvníky Zahraniční obce sokolské. Připravili jsme pro všechny rušný týden, plný sportovního zápolení. Od těch nejmenších, kteří budou cvičit na sletě a již se na to těší, po ty „dříve narozené“, kteří již „několik sletů prožili“, ale stejně jak ta drobotina, se na každý slet těší. V několika případech budou na sletu cvičit tři generace. Děti a mládež kromě gymnastiky, plaváni, lehké atletiky, budou mít zábavní večer, plný překvapení a veselí. Ostatní si při polce a dobrém jídle popovídáme, zatančíme a hlavně setkáme se s přáteli, které jsme neviděli celý rok a možná i déle. Na sletový den se také s námi těší delegace Stálé komise senátu pro krajany žijící v zahraničí, zástupci českých a slovenských velvyslanectví a konzulátů, členové české a slovenské komunity, zástupci kanadské a ontarijské vlády a zástupci města Toronta. Uvidíme mezi návštěvníky stále mladého pana Tomáše Baťu, který od roku 1980 nevynechal ani jediný slet. Za jeho podporu mu srdečně děkujeme. Zástupce ontarijské a federální gymnastické organizace, zástupci našich bratrských organizací v USA a mnoho dalších. V neposlední řadě jsou naši cvičenci a vy, kteří nás podpoříte vaší přítomností. Došlo také mnoho pozdravů, od bratra P. Leblocha, starosty Světového svazu sokolstva, od bratra K. Syrového, bývalého starosty Svazu, od náčelnictva ČOS, Americké obce sokolské, Slovenské tělocvičné jednoty Sokol v USA, Dělnického amerického Sokola a Sokolské župy Švýcarské. Nezbývá než se těšit, že i vy, kteří jste se ještě nerozhodli, se vřadíte do celku cvičenců nebo diváků. Přejeme všem hodně zdraví a NA SHLEDANOU NA XI. SLETÉ SOKOLSKÉ ŽUPY KANADSKÉ V TORONTU! Nazdar! Anna Janoušová předsedkyně sletového výboru Message ofwelcome by the Slet chairperson to all slet participants and spectators. ZASLOUŽENÉ UZNÁNÍ Bratr Josef Čermák, člen Sokola Toronto, byl za svou dlouholetou záslužnou činnost v naší krajanské veřejnosti a za nedocenitelnou propagaci dobrého jména Čechů a Slováků v Kanadě vyznamenán pamětní medaili ministerstva zahraničních věcí České republiky. Předání medaile se konalo v síni Hart House torontské univerzity na slavnostním obědě, který pořádal Robert C. Austin, koordinátor projektů Munkova střediska, za účasti mnoha významných hostů. Velvyslanec České republiky Ing. V. Kotzy s medaili předal bratru Čermákovi také dopis, v němž uvedl mj.: „Dovolte, abych Vám u příležitosti ukončení mého působení v Kanadě jménem svým i jménem velvyslanectví České republiky v Kanadě poděkoval za celoživotní práci ve prospěch krajanské komunity, příkladné hájení svobod a demokracie v době totalitního Československa a Vaší cenné právnické služby a poradenství mnohým nově příchozím. Rovněž si vysoce cením Vaší práce na torontské univerzitě, která ve Vás poznala jednoho ze svých největších podporovatelů. Československo, resp. Česká republika byly vždy výkladnicí schopných a moudrých lidí, nicméně Váš odkaz na torontské univerzitě či u právní firmy Smith Lyons Stevenson & Myers více než předčil tuto pověst. ... V průběhu mnoha setkání s Vámi, jste byl pro mne vždy velkou inspirací a studnici znalostí nejen o krajanské komunitě, ale i Kanadě jako takové. V této souvislosti nemohu nevzpomenout Vaše vskutku epochální encyklopedické dílo It all started with Prince Rupert, které svým rozsahem zůstane navždy nepřekonatelným zdrojem veškerého vědění o úspěších Čechů a Slováků v Kanadě...“ Excerpts from a letter to brother Josef Čermák of Sokol Toronto, by H.E. V. Kotzy, Ambassador of the Czech Republic, who presented to him a speciál wm— memorative medal of the Ministry of foreign affairs of the Czech Republic for his meritorious activity in the Czech and Slovák community and the cause of freedom and democracy. The presentation took plače at a festive dinner in his honour, attended by many dignitaries at Toronto Universitýs Hart House . [pageend4]Kanadský Sokol ■ Canadian Sokol -8- Červen ■ June 2004 Features, comments, opinions Jerry Kasanda - a Sokol in the Canadian Army (Conclusion) Ed.: I understand that most members of your Physical Education Branch were highly qualified coaches and officials in many sports. J.K.: That is correct. Sports played an important part of the military fitness training program and before becoming a full-fledged PTI, one had to qualify as a coach and official in at least three sports. My own specialties were gymnastics, diving, swimming, track and field and boxing. This was a very interesting but also demanding aspect of our duties which involved a lot of travelling. I must have crossed Canada from coast to coast more than a dozen times. We were also asked to assist at civilian competitions and championships at national as well as international level. For example, in Winnipeg, I was the technical organizer of the 1959 Canadian National Track and Field Championships and Trials for the Pan American Games and, in 1967,1 was the Field Events Referee at the Pan Am Games and also doubled as Spanish interpreter for competitors from South America. Later I specialized in doping control and was in charge of the Doping Control Team at the 1976 Olympics in Montreal and at the 1978 Commonwealth Games in Edmonton. Ed.: How about sharing with us some of your most memorable experiences of your military career. J.K.: Yes, there are a few, some strictly military in nature, for example, I felt extremely proud when I took my oath of allegiance as a recruit and then again when I received my commission. Receiving the Order of Military Merit from the then Governor General Ed Schreyer was another very emotional experience. Several of my memorable experiences were directly connected with my Sokol heritage. For example, while on course at the British Army School of Physical Training, I visited the School museum and during my conversation with the curator, I mentioned that I was born in Czechoslovakia and belonged to Sokol - a famous gymnastic organization. That arose his interest and he took me to the “international section” and pointed out a plaque adorned with a Czechoslovak flag which was presented to the museum by the Sokol Olympic team during their visit to the school, when they toured England shortly after the second world war. That evoked a lot of emotional memories. Another emotional experience when I felt very proud of being a Sokol was my retirement parade at the Change of Command ceremony, with you and many of my Sokol friends from Toronto and Barrie sitting among the invited friends. Ed.: Yes, / remember that ceremony very well. By the way, I noticed that there was a large red and white sign on the gymnasium wall that read “Mens sana in corpore sano”, the Latin translation of our Sokol motto “A healthy spirit in a healthy body”. Is there any connection? J.K.: There certainly is. When our Physical Education and Recreation Branch was formed, we were searching for a suitable motto. In an article I wrote for “Periscope", I suggested "Mens sana in corpore sano”, explaining that it was also the motto of the British Army Physical Training Corps. I also included a bit of publicity for Sokol and even printed our motto in Czech. Someone must have remembered it, since after my retirement I was presented with our Branch sports Change of Command from Major J. J. Kasanda (left) to Major J. W. Miller with General Roddick presiding. shirt embossed with the Czech version of the motto “Ve zdravém těle zdravý duch" including the “háček” and “čárky” in the right place. I always proudly wear this shirt at our occasional Branch gatherings. Ed.: Quite an interesting story indeed. Now, how about finishing with one of the most memorable moments in your service? J.K.: One of the most memorable experiences in my military service occurred on Remembrance Day 1955. The episode is as vivid in my memory as if it happened only yesterday. At that time, I was a Corporal in the PPCLI serving with NATO Forces in Germany and attending the Physical Training Instructor Course at the British Army School of Physical Training in Aidershot, U.K. It was traditional for the School staff and students to put on a physical training and gymnastics display during the Remembrance Day ceremonies held at the Albert Hall, usually attended by the Royal Family. After having performed our portion of the show, we were allowed to sit in the stands and watch the remaining program. As the only Canadian soldier in the group, I managed to “talk my way” as close to the Royal Box as security would allow. I must admit that from then on, I spent most of the time looking at the Royals rather than observing what was going on below. I should point out that this was about the time of Princess Margaret’s unhappy romance with Group Captain Townsend. At the conclusion of the ceremonies, thousands of poppies were released from a large net suspended from the ceiling and floated downward to the tune of popular melodies. When the band struck “If you were the only girl in the world”, I could not help noticing an aura of sadness on Princess Margaret’s face and a couple of royal tears running down her cheeks. I was deeply touched and I knew then that this would remain one of the most unforgettable moments in my military service. Ed.: You may be justifiably proud of your great achievements and your distinguished career in the Canadian Armed Forces and Sokol in Canada is proud and honoured to have you as one of our members. Thank you for the interview. Stránka pro naše příslušníky, kteří nejsou českého nebo slovenského původu a pro mládež druhé nebo třetí generace již v Kanadě narozené. [pageend5]Kanadský Sokol ■ Canadian Sokol -7- Červen ■ June 2004 VZORY SOKOLSKÝCH NÁČELNÍKŮ Sokolské bratrstvo si letos v červnu připomene dvou velkých vzorů sokolských náčelníků: Jindry Vanička, který zemřel před 70 lety, 2. června 1934, a Franty Erbena, který byl před 62 lety, v době Heydrichiády, rozsudkem nacistického stanného soudu 9. června 1942 zastřelen. František Erben se narodil 27. listopadu 1874 na Žižkove, kde také vstoupil do Sokola a záhy na sebe upozornil jak svými tělocvičnými a sportovními výkony, tak svým zápalem pro sokolskou myšlenku. Již ve svých 16 letech závodil ve vyšším oddíle jednoty, v 17 letech byl zvolen poma- hatelem a v necelých 18. letech byl členem družstva, které se zúčastnilo závodů francouzských gymnastů pořádaných 5. a 6. června 1892 v Nancy ve Francii v nichž, v soutěži jednotlivců, získal 5. místo. V prosinci téhož roku byl zvoien cvičitelem, v r. 1893 místonáčelníkem jednoty, rok na za člena cvičitelského sboru ČOS. Působil také v sokolských jednotách v Liberci, Hradci Králové a v r. 1901 byl zvolen náčelníkem Sokola na Žižkově. V r. 1902 se přestěhoval do Plzně, kde byl ihned zvolen náčelníkem a v r. 1904 začal psát a vydávat Cvičitelské listy. V r. 1906 se vrátil do Prahy a ve stejném roce překvapil na sletu charvátského Sokola v Záhřebu vystoupením v soudobém cvičení na třinácti bradlech, které připravil s cvičiteli tří žup, Plzeňské, Šumavské a Sladkovského. V r. 1908 byl jmenován společným cvičitelem ČOS, a v přípravě družstva na mezinárodní závody v Lucemburku r. 1909 byl překvapen nabídkou na místo učitele sokolského tělocviku na tělocvičné škole ruského důstojnictva v Petrohradě, kde pak působil až do roku 1916. Kromě svého působeni v ruské důstojnické škole byl také zvolen náčelníkem petrohradského Sokola a Svazu ruského sokolstva. Zasazoval se o přijetí Tyršovy tělocvičné soustavy v ruské armádě a ve školách a vypracoval celoroční cvičební rozvrh pro dospělé i mládež obého pohlaví. V roce 1912 přijel na VI. všesokolský slet do Prahy s družstvem petrohradských žen, které vystoupily ve velmi obdivované skladbě se sněhovými koulemi. Ve stejném roce řídil na olympijských hrách ve Stockholmu vystoupení své důstojnické petrohradské školy. V letech 1911 a 1913 se konaly mezinárodní tělocvičné závody v Turíně a v Paříži a ČOS si vyžádala, aby mohl z Ruska před konáním závodů vždy přijet do Prahy na přípravu sokolských družstev. V roce 1914 vedl výpravu ruských důstojníků do francouzského města Rennes kde předvedli do té doby ve Francii neznámé cvičeni na doskočných bradlech. Těsně před válkou se v Praze oženil, ženu si odvezl do Petrohradu, kde se jim za války narodil syn. V roce 1917 vstoupil do čs. legií a zúčastnil se tažení přes Sibiř k Tichému oceánu. Před návratem domů navštívil v roce 1920 také Japonsko k studiu japonské tělovýchovy, zejména japonského zápasu. Po návratu do vlasti byl zvolen náčelníkem Karlínského Sokola, a v roce 1921 jmenován učitelem vojenské tělocvičné školy v Praze. Ve stejném roce začal vydávat časopis Tělocvik, který pak řídil 20 let. Závodní družstva na mezinárodní a olympijské závody připravoval v roce 1924 (Paříž), 1926 (Lyon), 1928 (Amsterodam), 1930 (Lucemburk), 1931 (Paříž) a 1934 (Budapešť). V letech 1925-1936 byl ředitelem stálých cvičitelských škol ČOS, na X. všesokolský slet v r. 1938 ještě sestavil prostná pro starší muže. 6. června 1942 jej Gestapo zatklo, 9. června byl zastřelen... Jindřich Vaniček, „Náš bratr Jindra" jak byl v Sokole znám, byl skvělý vůdce, jakého sokolstvo od smrti Tyršovy nemělo. Narodil se 1. ledna 1862 jako jedenácté dítě z nichž zůstalo pět, tři dcery a dva synové, oba v Sokole proslulí, Karel a Jindřich. Rok před maturitou vstoupil 17letý Jindra do Sokola na Smíchově, po maturitě a zahájení studii na právnické fakultě byl zvolen do cvičitelského sboru a stal se pomaha- telem. Kromě tělocviku v Sokole se věnoval dalším sportům, mezi nimi zejména plavectvi, veslařstvi, šermu, jízdě na kole, tenisu a střelbě. V roce 1881 dal podnět k sbírce na vyhořelé Národní divadlo, rok na to byl zvolen cvičitelem a prožil prvni sokolský slet řízený Tyršem, v roce 1883 byl již zvolen místonáčelníkem a r. 1888 náčelníkem smíchovské jednoty. V r. 1889 se zúčastnil prvního zájezdu sokolstva do Paříže a družstvo, které vedl, získalo třetí cenu; ještě téhož roku byl zvolen náčelníkem župy Středočeské. Na přání starosty ČOS dr. J. Scheinera přestoupil do Sokola Pražského a r. 1891 byl zvolen náčelníkem sokolské mateřské jednoty. Za rok na to byl zvolen náčelníkem České obce sokolské (ČOS), jímž byl plných 39 let, až do roku 1930. Jako náčelník ČOS vedl několik větších župnich sletů, mj. slet župy Husovy r. 1893 v Českých Budějovicích na němž vystoupilo 1,400 cvičenců. V té době také zavedl sokolský cvičební úbor: modré kalhoty, bílé tričko, který zůstal cvičebním úborem sokolských mužů ve vlasti přes 50 let, až do zrušení Sokola komunisty. (Po obnově Sokola v roce 1990 již nebyl jednotný cvičební úbor obnoven, vystupují v něm nyní jen cvičenci Věrné gardy; v zahraničí přetrval Vaníčkův cvičebni úbor plných 110 let, až do loňského roku, kdy byl zrušen americkým sokolstvem a tím také v naší župě Kanadské.) V roce 1895 studoval na vojenské francouzské škole v Joinville a po celou dobu své činnosti neustále sledoval vše nové v tělesné výchově a sportu v cizině. Jako náčelník ČOS pracoval Jindra Vaniček neúnavně a vytrvale. Psal články do sokolských časopisů, příručky pro cvičitele, sestavil řád cvičitelských sborů, pořádal cvičitelské kurzy a organizoval zájezdy do ciziny. Velký důraz kladl na cvičení mládeže a žen a na výchovu cvičitelstva. Vedl celkem šest všesokolských sletů, od III. v roce 1895 do Vlil, v roce 1926. Při státním převratu 28. října 1918 byl velitelem čs. vojsk a stráži, v r. 1919 povolal sokolstvo do zbraně na obranu ohroženého Slovenska, a působil pak až do roku 1928 jak odborový rada na ministerstvu národní obrany. Proslulý svou přímostí, skromností, vrozenou málomluvností, velkou rozvahou a duchapřítomnosti, byl sokolským bratrstvem milován; jeho sebemenší slovo výtky působilo úplnou hrůzu, zatímco sebemenší i nepřímé uznání stalo se každému pýchou života. V roce 1921 se vzdal funkce náčelníka Sokola Pražského a v roce 1931 již nepřipustil, aby byl opět volen náčelníkem ČOS. Právem proslulý a milovaný velký vůdce sokolstva zemřel po delší těžké nemoci 2. června 1934. Remembering two outstanding Sokol educators and leaders, who remain unattainable role models for Sokol instructors and directors: Jindra Vaniček who was director of men of COS for 39 years and led six All-Sokol slets, and Franta Erben, great promoter of Sokol gymnastics who was executed by the Nazis. [pageend6]Kanadský Sokol ■ Canadian Sokol -9- Červen ■ June 2004 Zprávy ze sokolského světa Sokol news from around the world Activities and events of Sokol in Canada, the United States, Argentina, Australia, Austria, France, Germany, South Africa, Sweden, Switzerland, United Kingdom, Czech Republic, Slovakia, Croatia, Poland, Russia, Serbia, Slovenia, Ukraine Z ČINNOSTI NAŠÍ ŽUPY • Župní jarní sraz 43. župní jarní sraz se konal 8. května 2004 v Torontu. Podrobnější zpráva je na str. 2. • Župní tělocvičné závody žactva a dorostu Každoročně konané župní tělocvičné závody se konaly 22. května 2004. Po ztrátě tělocvičny klubu Gyros, byly závody uspořádány v tělocvičně kanadského tělocvičného klubu Tumble Tot v městě Newmarket u Toronta. Závody byly zahájeny slavnostním nástupem žactva a dorostu, jeho cvičitelů a rozhodčích, za župní vlajkou a praporem torontské jednoty, a za doprovodu Suková pochodu „V nový život“. Po úvodním projevu župní náčelnice sestry Wendy Malysákové, která závody řídila, a přidělení družstev k prvnímu nářadí, byly závody zahájeny. Dobré výkony dvaceti závodníků a závodnic potěšily přihlížející rodiče a další diváky a prokázaly blahodárný účinek pravidelného cvičení. Zdařilé závody byly ukončeny obvyklým nástupem s vyhlášením docílených výsledků. - Nejlepší výsledky (první dva): Žactvo do 8 let: 1. Sarah Syptáková 29.0 bodů, 2.-3. Emily Ninavae a Martin Janda, 25.5 bodů. Žákyně 8-10 let: 1. Kateřina Jandová 34.9 bodů. Žákyně 10-14 let: 1. Emma Amaralová 34.3 bodů, 2. Josefina Tichá 33.4 body. Žákyně-vyšší oddíl: 1. Nicole Syptáková 37.2 bodů, 2. Katuše Saraiva 29.1 bodů. - Žáci-nižši oddíl: 1. Daniel Wsol 39.0 bodů, 2. André Janda 37.0 bodů. Žáci-střední oddíl: 1. Mark Sypták 46.5 bodů, 2. Lukáš Malysák 42.0 bodů. - Dorostenky-vyšší oddíl: 1. Kristina Vlčková 34.7 bodů, 2. Christina Granados 27.9 bodů. • Sokol Montreal JEDNOTA byla, spolu s konzulátem České republiky, místní odbočkou Českého a Slovenského sdružení v Kanadě a Ústavem Komenského, spolupořadatelkou hudebního koncertu k 154. výročí narozenin T.G. Masaryka pořádaného 5. března 2004 v koncertním sále hudební školy Vincenta ďlndy. Po úvodním slovu sestry A. Valdštýnové, předsedkyně Sdružení, a proslovu generální konzulky dr. V. Jarešové o významu T.G. Masaryka, následoval hodnotný program v němž vystoupili pianista Martin Karlíček a baryton Karel M. Ludvík v skladbách a písních A. Dvořáka, L. Fišera, G. Donizettiho, Mozarta a Rachmaninova, a varhaník Ryan Enright skladbami L. Janáčka a J.S. Bacha. ŽUPNÍHO jarního srazu 8. května 2004 vTorontu se zúčastnila skupina cyičenců j_č.ele s aáčel-. níkem jednoty bratrem J.'~HřÍbem a náčelnicí sestrou M. Hřibovou. • Sokol Toronto VELIKONOČNÍ trhy jednoty, pořádané 28. března 2004 v hale kostela sv. Václava, byly velice úspěšným a dobře navštíveným podnikem. 16. DUBNA 2004 byla uspořádána velice zajímavá beseda s milou a vzácnou návštěvou, bratrem Jaroslavem Krejčíkem, starostou Sokola Sydney v Austrálii, který se při své cestě do České republiky se svou manželkou zastavil na několik dnů v Torontu. Bratr Krejčík, na snímku druhý zprava, sedící mezi starostkou jednoty sestrou H. Juráskovou a župním starostou bratrem J. Kořistkou (manželka bratra Krejčíka je druhá zleva v druhé řadě) uvedl řadu zajímavostí z činnosti Sokola v Austrálii, kde obě jednoty, Sydney a Melbourne, mají své vlastní budovy - sokolovny. Zajímavá a srdečná beseda s milými hosty, která dala všem účastníkům možnost porovnat činnost a zkušenosti v Austrálii s poměry v Kanadě, byla ukončena předáním upomínkových předmětů za župu a jednotu. Český televizní týdeník Nový záběr přinesl ve svém pořadu referát o besedě a rozhovor s bratrem Krejčíkem. NA SETKÁNÍ zástupců krajanských organizací s Ing. Helenou Bambasovou, ředitelkou personálního odboru ministerstva zahraničí České Republiky, pořádaném 23. dubna 2004 v krajanském středisku Masaryktown, zastupoval jednotu vzdělavatel bratr Ing. Luboš Frynta. NA SLAVNOSTNÍ recepci u příležitosti vstupu České republiky do Evropské unie, pořádané českým velvyslanectvím spolu s organizací Českého turismu 4. května 2004 v Torontu, zastupovali jednotu vzdělavatel bratr Ing. Luboš Frynta se sestrou Monou Juráskovou. BÝVALÁ ministryně zahraničí Spojených států Madeleine Albrightová při své návštěvě Toronta před projevem v síni Roy Thomson Halí 17. května 2004 velice ochotně přijala místostarostku Sokola Toronto sestru R. Locherovou v doprovodu Dr. M. Krondlové a v delší rozpravě se živě zajímala o čjrjngsiJíiajanských spolků. Vyjádřila se, že považuje Sokol za výbornou a velice záslužnou organizaci a přála jeho další činnosti mnoho úspěchu. SOKOLSTVO V AMERICE • Americká obec sokolská (AOS) STAROST o udržení mládeže v Sokole, která zaměstnává vedení Americké obce sokolské, byla nově zvýšena zjištěním, že 50% mládeže se každým rokem do sokolských tělocvičen nevrací a úbytek musí být nahrazován novým náborem hochů a dívek. Cvičitelský sbor AOS se snaží tomuto každoročnímu úbytku čelit pořádáním různých soutěží a vydáváním zvláštního časopisu pro mládež, volbou koordinátorů činnosti mládeže v každé župě a přípravou celostátní konference věnované mládeži. SPOLEČNÝ tábor mládeže amerického sokol- stva bude pořádán ve výcvikovém středisku Slovenského Sokola v USA, „Sokol Woodlands“ ve státě New York, bezprostředně po sletu naší župy, od 27. června do 4. července 2004. CVIČITELSKÁ škola AOS bude uspořádána od 19. července do 2. srpna 2004 v sokolovně jednoty Jižní Omaha. KONFERENCE cvičitelského sboru připravovaná na říjen 2004 v Chicagu, byla odložena na 8. a 9. ledna 2005. TĚLOCVIČNÉ závody, tradičně organizované na jaře, pořádaly župy: Západní 16.- 18. dubna ve spojení s župní akademií, Východní 24. dubna (žactva) a 8. května (dorostu a členstva), Střední 15. a 22. května 2004. SOKOL VELKÝ CLEVELAND uspořádal 13. března 2004 ve své sokolovně celodenní školení cvičitelstva. - Divadelní odbor jednoty „Včelka“ předvedl hru J. Bachny „Vítáme vás v Americe“ ve dvou představeních, 15. a 16. května 2004. - V rámci „Dne České republiky", který byl součástí Mezinárodních dětských her v Clevelandu, vystoupila 22. května 2004 krojovaná národopisná taneční skupina jednoty v pestrém programu českých lidových tanců. SOKOL LITTLE FERRY uspořádal 18. dubna 2004 velmi zdařilou tělocvičnou akademii. • Slovenská tělocvičná jednota Sokol v USA SLOVENSKÉ sokolstvo v USA, které ještě v nedávné minulosti mělo značný počet tělocvičně činných jednot, vykazovalo koncem minulého roku už jen čtyři jednoty v nichž se pravidelné cvičilo. Zpráva, že jednota Monessen ve státě Pen- nsylvania začátkem tohoto roku obnovila cvičební činnost, byla proto radostně uvítána několika články ve věstníku Slovenského Sokola v USA. BUDOUCNOSTI Slovenského Sokola v USA byla věnována série tří oblastních informačních schůzi „Projektu druhého století“, pořádaných 28. - února 2004 v jednotě Leechburg, 6. března v jednotě Boonton a 13. března v jednotě Chicago. [pageend7]Kanadský Sokol ■ Canadian Sokol -10- Červen ■ June 2004 ŽUPA AUSTRALSKÁ • Melbourne PO UKONČENÍ pravidelné cvičební činnosti, k níž došlo v jednotě již před několika lety, stala se sokolovna jednoty, „Národní dům“, kulturním a společenským střediskem krajanské činnosti. Jednota rovněž vydává měsíčník „Kvart", který informuje o krajanské činnosti v Melbourne a okolí a komentuje události a poměry v České i Slovenské republice. V posledním, květnovém čísle Kvartu, se konstatuje, že se návštěvnost zábav v Národním domě podstatně snížila. • Sydney MÍSTOPŘEDSEDA vlády a ministr zahraničních věcí České republiky pan Cyril Svoboda během své australské cesty navštívil také sokolský Národní dům v Sydney. Pan ministr byl uvítán starostou jednoty bratrem J. Krejčíkem, pohoštěním z kuchyně sokolovny a obdarován širokým australským kloboukem. V doprovodu své manželky, velvyslance J. Sládka, generálního konzula J. Dolečka, skupiny českých novinářů, protokolárních úředníků z ministerstva a početné ochranky, si pan ministr Svoboda se zájmem prohlédl budovu sokolovny. LUMÍR ŘEHÁK, bývalý člen Sokola Sydney, zemřel začátkem března 2004, několik dnů před svými nedožitými 59. narozeninami. V SPOLEČENSKÉ činnosti pořádala jednota 27. března 2004 Josefskou zábavu a 29. května Májovou veselici. Na obou hrála k tanci a poslechu oblíbená skupina „Project Evergreen“. ZAHRANIČNÍ OBEC SOKOLSKÁ • Župa Rakouská VÍDEŇSKÉ sokolstvo a celá krajanská obec v Rakousku upřímně želí odchodu v nenávratno sestry Gisely Sionové, dlouholeté náčelnice Sokola Vídeň XII-XV., která rovněž byla náčelnicí župy Rakouské a v letech příprav a uspořádání V.-jubilejního sletu ve Vídni v r. 1982, náčelnicí Ústředí čs. sokolstva v zahraničí. Sestra Sionová, narozená za I. světové války ve Vídni, zemřela 16. dubna 2004 ve věku 88 let. • Župa Švýcarská LETNÍ sokolský tábor pro sokolské rodiče a jejich děti uspořádá župa Švýcarská od 31. července do 7. srpna v Bůrsenburgu v Rakousku. SOKOL BASILEJ uspořádal 4. dubna 2004 volejbalový turnaj smíšených družstev ve sportovní hale Spiegelfeld v Binningen. Turnaj, vyznačující se výbornými sportovními výkony, byl ukončen přátelskou „poturnajovou“ zábavou. Konečné pořadí turnaje: 1. Sokol Basilej, 2. Sokol Lucern I., 3. Sokol Mnichov, 4. Sokol Lucern III., 5. Sokol St. Gallen, 6. Sokol Lucern II. SOKOL CURYCH pořádal ve dnech 6.-16. května 2004 autobusový zájezd na severní Moravu, který zahrnoval návštěvu Olomouce, Rožnova p. Radhoštěm a Zlína. SOKOL ST. GALLEN pořádal 10. března 2004 valnou hromadu zahájenou uctěním památky zesnulého starosty Sokola Paříž bratra Roberta Rady. Rámcové zprávě starosty bratra L. Krále o činnosti jednoty v uplynulém období, doplněné informacemi o dění v župě, Zahraniční obci sokolské a České obci sokolské, následovaly zprávy dalších činovníků. Po schválení zpráv a uděleni absolutoria odstupujícímu výboru byl zvolen nový výbor jehož členy jsou sestry a bratři: starosta L. Král, náčelnice V. Šťastná, vzdělavatelka J. Kali- vodová, jednatelka a pokladní E. Bilo. Valná hromada usnesla příspěvek na Masarykův fond ve výši 50 franků a změnu data konání tradičního orientačního pochodu „Po stopách Dr. Miroslava Tyrše“ na sobotu 4. září 12004. • Mnichov VALNÁ hromada jednoty konaná 3. března 2004 zvolila na další období nový výbor, jehož členy jsou sestry a bratři: starosta Jan Trunčík, mistostarostka Jaroslava Ungerová, jednatel Tomáš Mrtvý, pokladní Anna Hardenbergová, náčelník Zdeněk Hanzl, náčelnice Eca Steigerová, vzdělavatel Jiří Hofmann. Revizory byli zvoleni bratři Ivan Steiger a Jiří Knobloch. - Jednota je letos, v roce 120. výročí tragické smrti Dr. Miroslava Tyrše, pořadatelkou 31. sokolského setkání v Tyršově Oetzu. SKV - „Sport und Kulturverein Sokol München" je úřední název nové, 4. dubna 2004 v Mnichově založené sokolské jednoty. V prohlášení jednoty je uvedeno mj.: “Mimořádné úsilí věnuje jednota snaze o pevný svazek s jednotou TV Sokol München, se kterou ji přes názorové rozdíly na aplikaci sokolských zásad ve vnitřním životě našich jednot spojuje smysl a cíl činnosti, společný pro všechny sokolské organizace.“ Hlavními činovníky nové jednoty byly na ustavující valné hromadě zvoleni sestry a bratři: starosta Karel Pokorný, náčelnice Danuta Sachlová, jednatelka Jitka Scholzová, pokladník Dušan Pokorný. • Paříž SLAVNOSTNÍ ples jednoty, pořádaný 28. února 2004 v sálech pařížské radnice v Saint-Mandé, byl mimořádně úspěšný. Ples byl ve vkusně vyzdobené hlavní sálové hale zahájen líbivou polonézou sokolskou taneční skupinou, která v programu plesu předvedla další české lidové tance. Zpráva ve věstníku uvádí, že „Muzikanti hráli mistrovsky, šampaňské i pivo tekly proudem, s chutí jsme se pustili do koláčů i do párků a štěstí v tombole nebylo skoupé.“ ZPRAVODAJ jednoty přináší v dubnovém čísle úplný text hodnotné úvahy nazvané „T.G. Masaryk a Sokol", kterou na veřejné přednášce v Saint- Mandé přednesl 30. listopadu 2003 profesor Alain Soubigou, profesor dějin na Sorbonnské univerzitě. Český překlad přednášky, pořízený sestrou J. Bystrickou, je rovněž ve Zpravodaji jednoty uveřejněn. Prof. Soubigou ukončil svou přednášku konstatováním, že Sokol přesně odrážel Masarykovy demokratické ideály. SOKOL V POLSKU SJEZD Polského sokolstva konaný 6. března 2004 v Bydgošti, zahájený vzpomínkou na zemřelé a padlé členy v letech 1867-2004, byl přehledem činnosti za uplynulé období v němž byl největším podnikem slet konaný 31. května 2003 v Bydgošti-Fordonu; úspěšná byla rovněž tělocvičná a sportovní činnost pořádaná ve spolupráci se školami a ministerstvem národní obrany. Sjezd usnesl konání sletu v r. 2006 v Bydgošti a účast na XIV. všesokolském sletu v Praze. WOJCIECH WOLTER, člen Polského Sokola a příslušník útvaru polské armády který je součásti spojenecké koalice v Iráku, byl na slavnosti pořádané na jeho počest 24. února 2004 v Bydgošti-Fordonu, za svou účast ve válce vyznamenán “Sokolskou medailí za zásluhy“. VE SPORTOVNÍ činnosti Polského Sokola byl uspořádán 19.-23. ledna 2004 turnaj v kopané o pohár starosty Poiského Sokola A. Boguckého a 26. -27. dubna turnaj v košíkové o pohár starosty města Bydgošt K. Dombrowicza. ČESKÁ OBEC SOKOLSKÁ HLAVNÍM organizátorem letošního, 12. ročníku Běhu Terryho Foxe v České republice, je opět Česká obec sokolská. Podle uveřejněného rozvrhu bude letos v období od 22. dubna do 7. listopadu 2004 na různých místech republiky uspořádáno celkem 201 běhů. MODERNÍ „Sazka Aréna“, slavnostně otevřena 27. března 2004, v níž se konalo nedávné mistrovství světa v hokeji, byla vybudována akciovou společností Sazka v níž je ČOS jedním z předních akcionářů. ČOS uzavřela pojistku na sokolský nemovitý majetek a na úrazy členů při sokolské činnosti s pojišťovnou Genereli. PŘEDNÍM kandidátem na funkci starosty ČOS na nastávajícím VII. sjezdu ČOS je poslanec za stranu ČSSD bratr Karel Šplíchal. PŘEHLÍDKY pódiových skladeb organizované náčelnictvem ČOS 27. března 2004 v libeňské sokolovně se zúčastnilo 41 souborů s přehlídkovými skladbami. Jako nej'.epší byly vyhodnoceny sokolské soubory z Příbrami, Jaroměře, Opavy, Českého Brodu, Rožnova pod Radhoštěm, Náchoda, Karlina, Strakonic a Písku. JIRKA JEŽEK, 30letý cyklista, člen Sokola v Dejvicích, byl vyhodnocen nejlepším českým tělesně postiženým sportovcem roku 2003. Na loňském mistrovství Evropy v Praze získal dvě zlaté, dvě stříbrné a jednu bronzovou medaili. JAN TALAŠ, člen Sokola Vsetín, docílil 3. místo ve své věkové kategorii (55-59 let) v kanadských závodech v běhu na lyžích Keskinada Loppet 14. února 2004 na 53 km klasickou technikou v pohoří Gatineau u Ottawy a skončil celkově na 99. místě ze 420 závodníků z celého světa. Den na to, v závodech volnou technikou, na trati zkrácené pro velikou zimu na 43 km, byl 22. ve své kategorii a celkově získal 353. místo. KANADSKÝ SOKOL, věstník Sokolské župy Kanadské ■ CANADIAN SOKOL, newsletter of Sokol Canada Vychází šestkrát ročně - Published six times per year • Rediguje - edited by: Jan Waldauf- Roční předplatné - Annual subscription: $ 10.00. Sokol Canada, 76 Dalegrove Crescent, Toronto, ON, Canada M9B 6A9 ■ e-mail: waldauf@sympatico.ca ■ www.sokolcanada.org [pageend8]