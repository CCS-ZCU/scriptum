1995 X. SLET SOKOL CANADA Toronto, Ontario June 22 - 25 ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ ROČNÍK 45. ZÁŘÍ / ŘÍJEN 1995 ČÍSLO 3 / 428 [pageend1]Před otevřením sletové kanceláře ve čtvrtek 22. června zleva, sestry a bratři: Zdeněk Mimra, Drucilla Trávníčková, Brigita Hyklová, Jan Šinágl (Lucern), Eva Matušková, Otto Stehlík, Božena Matanovičová, Rudy Hykel, Milada Stehlíková Pohled na sletovou výstavu 2 [pageend2]Vážení hosté, milí přátelé, sestry a bratři - Honoured guests, dear friends, sisters and brothers: It gives me much pleasure to welcome you to our Tenth Slet held in the 84th year of Sokol activity in Canada. We hope that you will enjoy it and that it will strengthen our common resolve to continue our activities with renewed vigour and enthusiasm to assure that our Sokol ideals flourish into the next, 21st Century. In view of the many visitors from Europe, kindly allow me now to continue my remarks in Czech. Jan Waldauf (Projev na hlavním sletovém dnu) Nezničitelná sokolská myšlenka Náš X. slet pořádaný v 84. roce nepřetržité sokolské činnosti v Kanadě, odvážně zahájené za velmi obtížných podmínek v roce 1911 skupinou českých havířů z Krušnohoří, bude také posledním sletem naší župy v tomto století: příští, XI. slet, bude se již konat v 21. století. Jsme velice štastni, že zde můžeme přivítat příslušníky naší velké sokolské rodiny - sokolské sestry a bratry ze Spojených států, z Rakouska, ze Švýcarska a zejména také velký počet sester a bratří z naší vlasti, příslušníků obnovené České obce sokolské a Sokola na Slovensku. Srdečně vás všechny vítáme a doufáme, že si z našeho sletu a z Kanady vůbec, odnesete domů jen pěkné vzpomínky. Naše dějiny uplynulých 133 let jsou neoddělitelně spjaty s vývojem a osudy Sokola, jenž měl velikou zásluhu na našem osvobození za první světové války a podílel se významně na budování demokratického státu jemuž svou věrnost platil těžkou krvavou daní zejména za nacistické okupace. Za svou neochvějnou oddanost svobodě a demokracii vysloužil si Sokol nenávist všech totalitních režimů a byl rozpuštěn a pronásledován již za Rakousko-Uherska v první světové válce, za druhé světové války nacisty a po ní pak komunisty, kteří se domnívali, že zničením sokolské organizace se jim také podaří zničit sokolskou myšlenku. Ta však žila dále - veřejně činností sokolstva v zahraničí a ve skrytu srdcí sokolů doma, jak přesvědčivě prokázala obnova Sokola před pěti lety a zejména pak loňský nezapomenutelný XII. všesokolský slet v Praze. Dnes, po 133 letech, je sokolská myšlenka stejně živá, stejně platná, stejně potřebná - snad ještě více potřebná - jako v době svého zrodu. Základním znakem sokolské výchovy je vytváření myslícího, činorodého člověka, jemuž demokracie není jen heslem, ale důslednou náplní a způsobem života. V této době velikých změn, všeobecné nejistoty a neklidu, jimiž je celý svět zmítán, a kdy v naší vlasti návrat svobody do morálně rozložené společnosti vyvolal v myslích mnohých zmatek, mají tím větší cenu sokolské ideály bratrství, ušlechtilého vlastenectví, slušnosti, odpovědnosti a tolerance, tělesné zdatnosti a mravní síly, a dobrovolné kázně. V duchu těchto ideálů konáme náš slet a v naší další činnosti se budeme i nadále řídit osvědčenými zásadami, výstižně vyjádřenými již VII. sokolským valným sjezdem: “Zdravé a krásné lidské tělo, souladné vypěstění celého člověka, povahy ucelené, neoblomné, pravdymilovné a spravedlivé, lidé silní, krásní a dobří - to je cíl naší sokolské výchovy“. Na zdar! 3 [pageend3]Rozvinutí župní vlajky Soutěž v odbíjené - muži 4 [pageend4]X. SLET SOKOLSKÉ ŽUPY KANADSKÉ - jí. - Desátý slet Sokolské župy Kanadské, pořádaný v 84. roce sokolské činnosti v Kanadě ve dnech 22.-25. června 1995 v Torontu, se plně vydařil. • Sletu se zúčastnily výpravy sokolstva z mnoha oblastí Ameriky, pět výprav obnoveného Sokola z České republiky, výprava Sokola na Slovensku, výprava dvou evropských žup Ústředí čs. sokolstva v zahraničí v čele s náčelnicí Ústředí, zástupci Jugoslávského Sokola a Polského Sokola ve Spojených státech. • Sletu se také zúčastnili velvyslanec České republiky v Kanadě, Generální konzul České republiky a skupina důstojníků Armády České republiky z kanadské vojenské základny v Bordenu • Sletových tělocvičných závodů se zúčastnilo 331 závodníků všech složek, sletové soutěže v odbíjené 15 družstev mužů a žen. • Na hlavním sletovém dnu cvičilo přes 1,000 cvičenců. • Součástí sletu byl znamenitý sletový koncert, zdařilý večer mládeže, sletová veselice, večer vítězů, slavnostní schůze Sokolské župy Kanadské k rozvinutí její župní vlajky a na závěr sletu zasedání ’Sokolského fóra’ - představitelů na sletu zúčastněných sokolských organizací. • Sletu došly četné zdravice od představitelů kanadského veřejného života, od krajanských organizací, od Ústředí čs. sokolstva v zahraničí a jeho členských žup, od České obce sokolské, od Ústředí Sokola na Slovensku a od sokolských žup a jednot ve vlasti. • Rada Metropolitního Toronta prohlásila zvláštní proklamací hlavní sletový den, neděli 25. června, za “Den sletu Sokolské župy Kanadské“; stejně tak učinila rada města Scarborough v jejíž oblasti se konaly sletové podniky. • K sletu byl vydán propagační plakát, vkusné upomínkové předměty a upomínkový program. • Průběh sletu byl natáčen pro místní televizi, vysílán rozhlasem ’Hlasu Ameriky’, reportáže o sletu přinesly krajanské časopisy a sokolský tisk. Někteří účastníci sletu, mezi nimi také zástupci České obce sokolské, bratr Ing. Karel Syrový, starosta Světového svazu sokolstva z Prahy a sestra Věra Růžičková, místopředsedkyně odboru sportu ČOS z Brna, byli v Torontu již několik dnů před sletem, další účastníci sletu dolétali a dojížděli postupně během sletového týdne: v úterý 20. června doletěla 19ti členná výprava Sokola z Kostelce nad Orlicí, ve středu 21. června, 20ti členná výprava Sokola Curych, ve čtvrtek, 22. června, delegace Sokolské župy Rakouské, 9ti členná výprava Sokola Bern, 19ti členná výprava organizovaná pražskou cestovní kanceláří 'European Travel Tours’ a šestičlenná skupina Sokola Bratislava, v pátek 23. června doletěla 43ti členná výprava brněnských sokolů a z New Yorku dojela 138ti členná výprava organizovaná župou Moravskoslezskou; poslední, 43ti členná výprava Sokola Praha L, doletěla až v sobotu 24. června večer. Překvapivě velký počet sletových účastníků z České republiky překročil 270 osob; byli z mnoha oblastí republiky azastupovali velký počet jednot obnoveného Sokola ve vlasti: Bohumín, Brno I., Brno III., Brno V., Brno-Královo Pole, Broumy, Brozany, Bystřice pod Hostýnem, Františkovy Lázně, Frenštát pod Radhoštěm, Frýdek-Místek, Holásky, Hrabůvka, Hradec Králové, Chotěboř, 5 [pageend5]Jablonec nad Nisou, Jinonice, Jundrov, Karlovy Vary, Kladno, Komín, Kostelec nad Orlicí, Kralupy nad Vltavou, Kublov, Kvasíce, Libochovice, Litoměřice, Moravská Ostrava I., Moravské Budějovice, N. Lískovec, Náchod, Nový Jičín, Opava, Ostrava-Poruba, Pardubice, Plesná, Plzeň V., Praha I.-Staré Město, Praha-Karlín, Praha-Krč, Praha-Pankrác, Praha-Smíchov II., Prostějov, Přerov, Roudnice nad Labem, Rychnov u Jablonce n.N., Slavkov, Sokol Pražský, Sokol l.-Smíchov, Spořilov, Straškov-Vodochody, Střelíce, Šenov, Štikov, Telnice, Teplice, Tišnov, Tuřany, Uhříněves, Veltrusy, Vsetín, Záběhlice, Záblatí, Zlín, Žabeň-Sviadnov. Účastníky loňské výpravy župy Kanadské na XII. všesokolský slet v Praze, kde byla ubytována v hotelu 'Tourist' v Jinonicích, velmi potěšilo, že tři zástupci hotelu v čele s Ing. V. Volfem také přiletěli na slet do Toronta. Tři výpravy, Sokola z Kostelce nad Orlicí, výprava oganizovaná župou Moravskoslezskou a výprava Sokola na Slovensku, byly ubytovány na pozemku Masaryktownu, ochotně poskytnutého pro tento účel správou Masarykova ústavu; během sletových dnů tam účastníci výprav vytvořili stanové město v němž bylo neustále rušno. Výprava moravských sokolských žup byla ubytována v hotelu Westbury, výprava Sokola Praha I. v hotelu Howard Johnson a výprava organizovaná pražskou cestovní kanceláří European Travel, v hotelu Bond Place. Pro účastníky sletu z České republiky a ze Slovenska byl vstup na všechny sletové podniky zdarma a všem byla věnována upomínková taška s motivem sletového plakátu. Podle možnosti byla pro ně také zařizována autobusová doprava na sletové podniky; vzhledem k tomu, že sletovému výboru nebyl do poslední chvíle znám počet členů některých výprav, ani doba jejich příletu nebo dojezdu do Toronta, bylo to velice obtížné a v některých případech, bohužel, neproveditelné. Ve čtvrtek 22. června, v 10 hodin dopoledne, byl slet zahájen otevřením sletové kanceláře v hotelu Howard Johnson ve Scarborough, v němž byla ubytována většina sletových účastníků. Župní pokladník bratr Zdeněk Mimra, který jménem Sokolské župy Kanadské sletovou kancelář oficielně otevřel, prohlásil tím X. župní slet za zahájený a přál všem účastníkům a návštěvníkům jeho příjemné prožití. Provoz sletové kanceláře pak po celou dobu sletu obětavě řídili manželé Eva a Jan Matuškovi za pomoci dalších sester a bratří sletového výboru; v kanceláři byly návštěvníkům poskytnuty potřebné informace o sletovém dění a plány a mapy Toronta a jeho okolí; zájemci měli rovněž možnost si v kanceláři koupit vstupenky na sletové podniky a vkusné sletové upomínkové předměty o jejichž opatření a prodej během sletu se zasloužila členka sletového výboru sestra Brigita Hyklová. Mohli si při tom prohlédnout vkusnou sletovou výstavku, připravenou sestrou A. Janoušovou a velmi vhodně umístěnou v dvoraně hotelu, kde byly také nepřetržitě promítány videofilmy - z minulých župních sletů a jiné sokolské činnosti v Kanadě včetně župních táborů mládeže a závodů pořádaných v rámci každoročních župních zimních a letních her; velkému zájmu se také těšily videofilmy z všesokolských sletů v Praze, zejména pak z XII. všesokolského sletu v Praze v minulém roce. Během čtvrtka se do Toronta slétali a sjížděli další sokolové ze všech oblastí severní Ameriky - z Kanady od Vancouveru na pacifickém pobřeží až po St. John's v provincii Newfoundland na atlantickém pobřeží; ze Spojených států se dostavili účastníci a návštěvníci sletu z 20 států: Aljaška, Connecticut, Florida, Illinois, Indiana, Iowa, Kalifornie, Maine, Maryland, Massachussets, Michigan, Nebraska, New Jersey, New York, Ohio, Oregon, Pennsylvania, Texas, Virginia, Wisconsin, jakož z hlavního města Washingtonu (District of Columbia). Zahájení sletu 6 [pageend6]První sletový den byl večer ukončen technickou organizační schůzí vedoucích jednotlivých výprav, závodních družstev a členů rozhodčího sboru, na níž náčelník a náčelnice župy, bratr Josef Hřib a sestra Anna Janoušová, podali potřebné informace a pokyny pro sletové závody a soutěže; další podrobné pokyny pro soutěž v odbíjené podali ředitelé soutěže bratr Zdeněk Zápalka a sestra Svatava Heřmánková. V pátek 23. června byly v 8 hodin ráno zahájeny sletové závody dorostenek a žen v tělocvičně koleje “Seneca College“ a současně, v tělocvičně torontské univerzity ve Scarborough, byla zahájena sletová soutěž v odbíjené družstev mužů. Vpátek odpoledne se v tělocvičně koleje Seneca konaly také závody v moderní gymnastice žen a dorostenek. Druhý den, v sobotu 24. června, závodili v tělocvičně koleje Seneca dorostenci a muži v nářaďovém tělocviku, odpoledne se tamtéž konaly závody žactva a v univerzitní tělocvičně ve Scarborough se konala soutěž v odbíjené družstev žen. Velká, moderním nářadím dobře vybavená tělocvična v koleji Seneca, byla vhodným dějištěm tělocvičných závodů. Za župu zahájili závody členové župního výboru z Montrealu - v pátek župní vzdělavatel bratr Vladislav Zajíc, v sobotu sestra Alice Havlová; závody žactva zahájil bratr Jiří Kořistka. Ženy a dorostenky závodily v povinných sestavách v pětiboji: prostná, přeskok, kladina, bradla o nestejné výši žerdí, sletová prostná; muži a dorostenci závodili v povinných sestavách v sedmiboji: prostná, přeskok, kůň na šíř s madly, kruhy, bradla, hrazda, sletová prostná. Celkem závodilo 117 dorostenek, 44 žen, 41 dorostenců, 47 mužů. K závodům v moderní (umělecké) gymnastice nastoupilo 24 dorostenek a 10 žen; Soutěž v odbíjené - ženy 7 [pageend7]závodily v povinných sestavách s obručí a se stuhou. Závodů žactva se zúčastnilo 28 žákyň a 20 žáků; žáci závodili v šestiboji: prostná, přeskok, kruhy, kuň na šíř s madly, bradla, hrazda; žákyně v čtyřboji: prostná, přeskok, kladina, bradla o nestejné výši žerdí. Úhrnem nastoupilo k sletovým závodům 331 příslušníků Americké obce sokolské, České obce sokolské, Dělnického amerického Sokola, Sokola na Slovensku, Slovenské tělocvičné jednoty Sokol v USA a Ústředí čs. sokolstva v zahraničí. Podané výkony vesměs svědčily o dobré a svědomité přípravě závodníků; u dorostu zvláště potěšil velký počet mládeže a její pěkné výkony. Závody byly sledovány po celou dobu jejich průběhu četnými diváky, kteří častým potleskem vyjadřovali svou spokojenost nad dobře předvedenými výkony. V závodech dorostenek ve vyšších výkonnostních stupních byly si celkem rovnocenné cvičenky Dělnického amerického Sokola a jednot Chicagoland, Berwyn- Slávský, Jižní Omaha; všechny předvedly své sestavy s jistotou a přesností. V závodech žen dominovaly v nejvyšším stupni cvičenky Dělnického amerického Sokola a právem obsadily první tři místa. V závodech dorostenců a mužů vynikali cvičenci Sokola Jižní Omaha; své sestavy zacvičili vzorně a zvítězili značným bodovým náskokem. V závodech mužů vzbudil značnou pozornost a veselí bratr U. Shane ze Sokola Fort Worth když během své sestavy na kruzích postupně ztratil část svého cvičebního úboru. V oddílu starších mužů se těšil zvláštní pozornosti nejstarší závodník, bratr Zdeněk Mimra z Toronta, který ve svých 78ti letech absolvoval celý sedmiboj a svými výkony se vyrovnal a mnohdy ještě předčil mladší závodníky. Hladký průběh zajistila vedoucí závodů, župní náčelnice sestra Anna Janoušová s dalšími činovníky, mezi nimiž byli zejména bratři Ing. Luboš Frynta, Ing. Gustav Langer, Jim Hale, sestry Wendy Malysáková, Dita Hricová, Alice Havlová, Jarmila Bečková ml. Velmi spolehlivě a rychle pracoval rozhodčí sbor v němž kromě většího počtu bratří a sester z amerického sokolstva působili také bratr Jan Faltys z Curychu a sestra Andrea Jurásková z Toronta; ohodnocení jednotlivých výkonů byla pohotově dodávána skupinou torontských žákyň počtářskému sboru, kde sestra Pavla Urbánková pomocí počítače vždy velmi rychle zpracovala všechny výsledky. O stravování závodníků, členů rozhodčího sboru a dalších činovníků se postarala spolehlivě sestra Květa Králová. Sletová soutěž v odbíjené se konala v prostorné tělocvičně torontské univerzity ve Scarborough za účasti 15 družstev - osmi družstev žen, sedmi družstev mužů; za župu ji zahájil po oba dva dny člen župního výboru bratr Karel Pinke z Ottawy. Soutěž vedl župní náčelník bratr Josef Hřib, vlastní průběh řídili velmi zkušeně ředitelé soutěže bratr Zdeněk Zápalka a sestra Svatava Heřmánková. Několik her se vyznačovalo napínavým průběhem když družstva technicky méně dokonalá překvapila a dokázala větším zápalem a nadšením svých hráčů zvítězit nad zkušenějšími a technicky silnějšími družstvy. V soutěži mužů bylo po ranních kvalifikačních utkáních zřejmé, že se o první místo budou ucházet družstva Chicagoland a texaského Fort Worth; po těžkém a dlouhém boji ve finále se stalo vítězem družstvo Chicagoland. Obě družstva, jak Chicagoland, tak i Fort Worth, měly 'rodinné' sestavy: v prvním případě to byli bratři Michálkové, jejich synové a další příbuzní, v družstvu Fort Worth převládalo příjmení Milan. Toronto, které nepatřilo mezi favority turnaje, se představilo dvěma družstvy. “Béčko" se vyznačovalo tím, že v něm hrál nejstarší (zdaleka ne však nejméně dynamický) hráč turnaje, bratr Zdeněk Mimra. Družstvo bylo také posíleno několika hráči ze Švýcarska, kteří dali hře 'zámořskou' příchuť. České družstvo z Kostelce nad Orlicí se probojovalo do semifinále, kde podlehlo vítězi turnaje, družstvu Chicagoland, avšak v příštím zápase porazilo Berwyn-Slávský "B“, a získalo tím třetí místo. Berwyn-Slávský měl dvě družstva, obě ve stejných úborech, takže bylo někdy dost obtížné zjistit 'kdo je kdo', zvlášť v druhé části turnaje, kdy Berwyn- 8 [pageend8]Slávský "Ä“ hrál proti družstvu Berwyn-Slávský "B". Kromě vzrušujících zápasů byl “den mužů“ zajímavý tím, že konečný vítěz, Chicagoland, se dostavil na turnaj pozdě (téměř o hodinu) a málem ztratil první zápas kontumačné. V soutěži žen byl nejsilněji zastoupen Sokol Berwyn-Slávský, který nastoupil s třemi družstvy. Družstvo Sokola Toronto, ačkoliv si zprvu zoufalo, protože mu chyběly dvě důležité hráčky, se nakonec přece prosadilo a dostalo se do finále, kde v litém, vyčerpávajícím a napínavém boji porazilo Berwyn-Slávský "A“ a získalo prvenství. Podařilo se to navzdory tomu, že soupeř byl mocně povzbuzován velkým davem fanoušků, kdežto družstvo Toronta jen asi pěti nebo šesti příznivci (protože všichni ostatní 'Toronťané' plnili jiné úkoly spojené se sletem). Sokol Tábor (Chicago), který se umístil na pátém místě, se podělil o dvě své hráčky s družstvem z Ostravy (“COS a přátelé“);, obě družstva se pak utkala v zajímavém, napínavém, ale přátelském finálovém utkání o 5. místo, které získal Tábor. Umístění družstva "ČOS a přátel“ na 6. místě bylo překvapující proto, že většina hráček spolu vlastně nikdy nehrála. Celkovému průběhu soutěže velice pomohla sestra Alice Kohlová ze Sokola Velký Cleveland, kvalifikovaná rozhodčí, která ochotně nabídla svou pomoc, stejně jako bratři Zdeněk Alt ze Sokola Kostelec nad Orlicí a Ludvík Martinů ze Sokola Montreal, kteří rovněž působili jako rozhodčí. V průběhu turnaje došlo k dvěma zraněním, ale vše dobře dopadlo zásluhou nablízko bydlícího Dr. Kosinky, orthopéda, který laskavě přispěl svou odbornou poradou a pomocí. Rozhodně nejstarším fanouškem nebo fanynkou turnaje žen byla devadesátiletá sestra Emilie Welclová-Růžičková ze Sokola Miami; nejen, že vypadá o dvacet let mladší, ale dokázala, že se také tak cítí, když předvedla část prostných z roku 1922; když se pak několik mladších sester k ní přidalo, nešlo jim to zdaleka tak dobře jako jí... Závody v nářaďovém tělocviku - muži: bradla 9 [pageend9]Přehled výsledků sletových závodů a soutěží (Zkratky svazové příslušnosti: AOS = Americká obec sokolská, ČOS = Česká obec sokolská, DAS = Dělnický americký Sokol, SnS - Sokol na Slovensku, STJS = Slovenská tělocvičná jednota Sokol v USA, CSZ = Ústředí čs. sokolstva v zahraničí). Závody v nářaďovém tělocviku dorostu a členstva DOROSTENKY Začátečnice: 1. K. Ashbyová, Farrell, STJS 39.90 bodů, 2. R. Michaelova, Farrell, STJS 39.70 bodů, 3. S. Cave/ková, Tábor, AOS 38.70 bodů, 4. A. Hladová, Tábor, ASO 38.35 bodů. Stupeň 2.: 1. D.N. Peggová, Farrell, STJS 44.25 bodů, 2. C. Macdonaldové, Berwyn- Slávský, AOS 43.70 bodů, 3. J. Madmaiová, DAS 43.60 bodů, 4. L. Nardiová, Berwyn- Slávský, AOS 43.40 bodů, 5. C. Lopezová, Berwyn-Slávský, AOS 43.10 bodů. Družstva: 1. Berwyn-Slávský, AOS 130.45 bodů, 2. D.A. Sokol a Berwyn-Slávský (II), AOS, obě 127.50 bodů, 4. New York, AOS 126.20 bodů. Stupeň 4.: 1. K. Ehrenbergerová, Baltimore, AOS 43.30 bodů, 2. M. Casaisová, DAS 42.05 bodů, 3. L. Balkovcová, Již. Omaha, AOS 42.00 bodů, 4. C. Stormová, Již. Omaha, AOS 41.05 bodů, 5. E. Bellinová, Omaha, AOS 40.45 bodů. Družstva: 1. Jižní Omaha, AOS 122.15 bodů, 2. D.A. Sokol 117.45 bodů, 3. Omaha, AOS 117.15 bodů. Stupeň 5.: 1. S. Smithová, Baltimore, AOS 44.65 bodů, 2. S. Jaksichová, Jižní Omaha, AOS 43.75 bodů, 3. A. Koolová, Jižní Omaha, AOS 42.30 bodů, 4. N. Smithová, Baltimore, AOS 41.40 bodů, 5. K. Kubová, Jižní Omaha, AOS 41.10 bodů. Družstva: 1. Jižní Omaha, AOS 127.15 bodů, 2. Ennis, AOS 118.90 bodů, 3. D.A. Sokol 118.40 bodů. Stupeň 7.: 1. S. Caracciová, DAS 45.20 bodů, 2. S. Siegfriedová, Chicagoland, AOS 44.70 bodů, 3. K. Ondovičová, Berwyn-Slávský, AOS 44.15 bodů, 4. K. Stahu láková, Chicagoland, AOS 43.60 bodů, 5. B. Sokolová, Jižní Omaha, AOS 43.50 bodů. Družstva: 1. Chicagoland, AOS 129.80 bodů, 2. Berwyn-Slávský, AOS 127.15 bodů, 3. Jižní Omaha, AOS 127.10 bodů. ŽENY Začátečnice: 1. P. Koolová, Jižní Omaha, AOS 43.00 bodů, 2. F.D. Carlová, Chicagoland, AOS 42.65 bodů, 3. E. Lacinová, Chicagoland, AOS 42.15 bodů, 4. D. Tapperová, Baltimore, AOS 41.40 bodů. Stupeň 2.: 1. C. Rocushová, Berwyn-Slávský, AOS 42.25 bodů, 2. K. Pajerová, Berwyn- Slávský, AOS 41.70 bodů, 3. A. Šimonově, Berwyn-Slěvský, AOS 41.20 bodů, 4. E. Extonová, DAS 40.75 bodů, 5. C. Finově, Berwyn-Slávský, AOS 37.75 bodů. Stupeň 2 (modif.).: 1. K. Pinzzotová, Velký Cleveland, AOS 44.55 bodů, 2. H. Kunzová, Velký Cleveland, AOS 42.65 bodů, 3. S. Boingová, Velký Cleveland, AOS 42.40 bodů, 4. M. Jubová, Velký Cleveland, AOS 33.15 bodů. Stupeň 4.: 1. G. Wallachová, Chicago 306, STJS 43.35 bodů, 2. A. Grayová, Detroit, AOS 43.30 bodů, 3. L. Giacchinová, Detroit, AOS 42.70 bodů, 4. T. Simondsová, Detroit, AOS 42.65 bodů, 5. D. Normylová, DAS 42.35 bodů. Stupeň 5.: 1. B. Sklodowská, Velký Cleveland, AOS 44.75 bodů, 2. M. Zanathová, Velký Cleveland, AOS 43.60 bodů, 3. N. Gordonová, Baltimore, AOS 43.30 bodů, 4. A. Wimmerová, Detroit, AOS 43.00 bodů, 5. L. Conrádová, Detroit, AOS 40.40 bodů. Stupeň 6.: 1. F. Bastasová, DAS 44.30 bodů, 2. L. Maggiová, DAS 42.95 bodů, 3. J. Geremiová, DAS 42.65 bodů, 4. T. Krebsová, Baltimore, AOS 40.40 bodů, 5. C.A. Whitleyová, Fort Worth, AOS 39.35 bodů. Starší (35-49 let): 1. C. Kočková, Chicagoland, AOS 42.00 bodů, 2. M. Panackiová, 10 [pageend10]Detroit, AOS 41.10 bodů, 3. M. Fiordelisová, Detroit, AOS 40.10 bodů, 4. R. Siegfriedová Chicagoland, AOS a M. Kingová, Baltimore, AOS, obě 40.00 bodů. Družstva: 1. Chicagoland, AOS 120.75 bodů, 2. Detroit, AOS 120.00 bodů. Starší (nad 50 let): 1. A. Huberová, Baltimore, AOS 34.65 bodů. DOROSTENCI Začátečníci: 1. R. Hoschar, Jižní Omaha, AOS 32.65 bodů, 2. S. Wise, Velký Cleveland, AOS 30.25 bodů, 3. S. Dumanovič, Tábor, AOS 30.15 bodů, 4. C. Lloyd, Jižní Omaha, AOS 29.55 bodů, 5. A. Divai, New York, AOS 28.15 bodů. Družstva: 1. Velký Cleveland 85.35 bodů, 2. Tábor, AOS 82.55 bodů, 3. Berwyn-Slávský AOS 75.00 bodů. Třída 7.: 1. C. Betes, DAS 32.55 bodů, 2. J. Vorlíček, DAS 32.50 bodů, 3. D. Pachla, Berwyn-Slávský, AOS 31.70 bodů, 4. S. Walde, Chicago 306, STJS a I. Thompson, Chicago 306, STJS oba 30.90 bodů. Družstva: 1. D.A. Sokol 95.00 bodů, 2. Chicago 306, STJS 92.25 bodů, 3. Berwyn-Slávský, AOS 85.75 bodů. Třída 6.; 1. B. Kool, Jižní Omaha, AOS 40.70 bodů, 2. J. Marchluk, Berwyn-Slávský, AOS 34.05 bodů, 3. J. Kučera, Naperville, AOS 32.15 bodů, 4. M. Gilbert, Berwyn-Slávský, AOS 31.65 bodů, 5. K. Gallagher, DAS 31.35 bodů. Třída 5.: 1. R. Laux, Jižní Omaha, AOS 38.95 bodů. MUŽI Začátečníci: 1. B. Benak, Jižní Omaha, AOS 33.95 bodů, 2. F. Dosedla, Kostelec n.O., ČOS 33.00 bodů, 3. B. Kučera, Naperville, AOS 32.80 bodů, 4. J. Hloušek, Kostelec n.O., ČOS 32.05 bodů, 5. V. Pavelka, Kostelec n.O., ČOS 30.85 bodů. Třída 7.: 1. J. Ehrenberger, Baltimore, AOS 36.30 bodů, 2. H. Ko, DAS 33.75 bodů, 3. B. Pracko, Chicago 306, STJS 33.40 bodů, 4. S. Pracko, Chicago 306, STJS 33.35 bodů, 5. L Frynta, Toronto, ČSZ 28.10 bodů. Třída 6.: 1. M. Latianzio, DAS 40.20 bodů, 2. M. Cooper, DAS 39.95 bodů, 3. M. Traugott, DAS 37.90 bodů, 4. T. Pajer, Berwyn-Slávský, AOS 36.50 bodů, 5. J. Mooney, DAS 35.05 bodů. Třída 5.: 1. M.McLaughlin, Jižní Omaha, AOS 48.35 bodů, 2. M. Muller, Jižní Omaha, AOS 46.80 bodů, 3. B. Benak, Jižní Omaha, AOS 45.15 bodů, 4. P. Latanzio, DAS 43.90 bodů, 5. J. Conrad, Detroit, AOS 42.75 bodů. Starší I. (35-49 let): 1. P. Kozluk, Kostelec n.O., ČOS 51.70 bodů, 2. M. Martinec, Kostelec n.O., ČOS 51.50 bodů, 3. J. Vanický, Kostelec n.O., ČOS 51.30 bodů. Starší li. (nad 50 let): 1. L Banzet, Montreal, ČSZ 60.40 bodů, 2. V. Mika, Curych, ČSZ 56.95 bodů, 3. F. Michálek, Chicaqoland, AOS 56.55 bodů, 4. I. Beránek, Curych, ČSZ 55.55 bodů, 5. J. Waldauf, Toronto, CSZ 55.40 bodů. Družstva: 1. Curych, ČSZ 160.50 bodů, 2. Toronto, ČSZ 155.05 bodů. Závody v moderní (umělecké) gymnastice DOROSTENKY Stupeň 5.: 1. A. LoGrudirová, Tábor, AOS 16.30 bodů, 2. A. Koolová, Jižní Omaha, AOS 16.05 bodů, 3. K. Kubová, Jižní Omaha, AOS 15.60 bodů, 4. S. Jaksichová, Jižní Omaha, AOS 15.05 bodů, 5. K. Martinů, Montreal, ČSZ 15.00 bodů. Stupeň 6.: 1. S. Siegfriedová, Chicagoland, AOS 17.10 bodů, 2. B. Siegfriedová, Chicagoland, AOS 16.80 bodů, 3. K. Selková, Jižní Omaha, AOS 16.60 bodů, 4. M. Colucciová, Tábor, AOS 15.75 bodů,'6. M. Zanskiová, Jižní Omaha, AOS 14.05 bodů. ŽENY Starší I. (35-49 let) - Začátečnice: 1. M. Míly, Detroit, AOS 15.9 bodů, 2. R. Greenová, Detroit, AOS 15.35 bodů, 3. M. Fiordelisová, Detroit, AOS 14.80 bodů, 4. L. Hickensová, Detroit, AOS 13.70 bodů. 11 [pageend11]Starší I. (35-49 let) - Stupeň 5.: 1. M. Panackiová, Detroit, AOS 17.50 bodů, 2. A. Grayová, Detroit, AOS 15.00 bodů, 3. C. Kočková, Chicagoland, AOS 14.60 bodů, 4. F.D. Carlo, Chicagoland, AOS 14.50 bodů, 5. R. Siegfriedová, Chicagoland, AOS 14.45 bodů. Starší II. (nad 50 let): 1. M. Moravcová, Chicagoland, AOS 11.60 bodů. Závody žactva ŽÁKYNĚ Nižší oddíl: 1. E. Mahoneyová, New York, AOS 35.75 bodů, 2. J. Bolvarová, Boonton, STJS 34.65 bodů, 3. M. Petkusová, Tábor, AOS 33.40 bodů, 4. M. McGowanová, Velký Cleveland, AOS 30.90 bodů. Střední oddíl: 1. fí. Pappaova, Naperville, AOS 34.30 bodů, 2. A. Kočková, Chicagoland, AOS 34.15 bodů, 3. A. Bartíková, Velký Cleveland, AOS 34.05 bodů, 4. A. DelCarolová, Chicagoland, AOS 33.30 bodů, 5. S. Domzalská, Chicagoland, AOS 33.25 bodů. Vyšší oddíl: 1. 1. A. Curcichová, Boonton, STJS 37.20 bodů, 2. A. Šimková, New York, AOS 36.30 bodů, 3. A. Wimbleyová, Velký Cleveland, AOS 36.10 bodů, 4. N. Boingová, Velký Cleveland, AOS 35.85 bodů, 5. T. Kulhánková, Tábor, AOS 35.00 bodů. ŽÁCI Nižší oddíl: 1. N. Ehrenberger, Baltimore, AOS 54.25 bodů, 2. A. Bolcar, Boonton, STJS 50.25 bodů, 3. M. Petkus, Tábor, AOS 44.40 bodů, 4. M. Whiting, Tábor, ÁOS 44.05 bodů. Střední oddíl: 1. B. Benak, Jižní Omaha, AOS 54.90 bodů, 2. A. Ybarra, Chicago 306, STJS 52.90 bodů, 3. M. Apostle, Tábor, AOS 51.80 bodu, 4. M. Beckerman, Velký Cleveland, AOS 46.25 bodů, 5. V. Eaton, Boonton, STJS 46.15 bodů. Vyšší oddíl: 1. P. Mincone, DAS 55.80 bodů, 2. K. Fitzpatrick, Velký Cleveland, AOS 54.05 bodů, 3. D. Ehrenberger, Baltimore, AOS 53.40 bodů, 4. S. Reenok, New York, AOS 52.70 bodů, 5. J. King, Baltimore, AOS 51.95 bodů. Soutěž v odbíjené Turnaj družstev žen - Kvalifikační kolo. Skupina “A“: 1. Berwyn-Slávský "Ä“, 2. Toronto, 3. ČOS a přátelé, 4. Berwyn-Slávský "C". Skupina “B“: 1. Detroit, 2. Velký Cleveland, 3. Tabor, 4. Berwyn-Slávský “B“. Konečné pořadí po semifinálovém a finálovém kole: 1. Toronto, ČSZ, 2. Berwyn-Slávský "A", AOS, 3. Velký Cleveland, AOS, 4. Detroit, AOS, 5. Tábor, AOS, 6. "ČOS a přátelé“, ČOS, 7. Berwyn-Slávský “C“, AOS, 8. Berwyn-Slávský “B", AOS. Turnaj družstev mužů - Kvalifikační kolo: Skupina "A“: 1. Fort Worth, 2. Kostelec nad Orlicí, 3. Berwyn-Slávský "A“, 4. Toronto “B". Skupina “B“: 1. Chicagoland, 2. Berwyn-Slávský "B“, 3. Toronto “A“. Konečné pořadí po semifinálovém a finálovém kole: 1. Chicagoland, AOS, 2. Fort Worth, AOS, 3. Kostelec nad Orlicí, ČOS, 4 . Berwyn- Slávský “B“, AOS, 5. Toronto "A“, ČSZ, 6. Berwyn-Slávský “A“, AOS, 7. Toronto "B". 12 [pageend12]Závody v nářaďovém tělocviku - muži: hrazda "Co srdce pojí, moře nerozdvojí!" (Slavnostní schůze Sokolské župy Kanadské) V pátek 23. června, v 1 hod. odpoledne, konala se v hotelu Howard Johnson slavnostní schůze župy za účasti zástupců na sletu zúčastněných sokolských organizací a dalších hostů; řídil ji župní starosta bratr Jan Waldauf, který v úvodní části přednesl stručnou zprávu o činnosti župy za tříleté období od minulého, IX. župního sletu v roce 1992. Ve zprávě bylo kromě údajů o obvyklé tělocvičné činnosti uvedeno, že župa poukázala České obci sokolské výnos sbírky na sokolskou obnovu ve vlasti ($ 25,568), a výnos sletové daně ve prospěch XII. všesokolského sletu v Praze ($ 1,120); Sokolu v Chocni byl poukázán výnos sbírky na obnovu sokolovny zničené požárem ($ 4,000). Zpráva zahrnovala také údaje o účasti župy na sletu Americké obce sokolské v Chicagu v roce 1993, na XII. všesokolském sletu v Praze v roce 1994 a na Kanadské Gymnaestrádě v Ottawě v květnu 1995. Zpráva byla ukončena přehledem v němž bylo uvedeno, že župa sdružuje čtyři jednoty: tři v Kanadě (Ottawa, Montreal, Toronto) a zbylou sokolskou jednotu v Jižní Americe, Sokol Villa Dominico v Argentině, a má celkem 958 příslušníku: 350 mužů, 299 žen, 81 dorostenců, 81 dorostenek, 67 žáků, 80 žákyň. 13 [pageend13]V slavnostní části schůze byla pak rozvinuta župní vlajka, pořízena na základě usnesení župní valné hromady konané 16. října 1993. Podle návrhu, provedeného sestrou Brunerovou v Praze a poněkud upraveného k většímu zdůraznění myšlenkového spojení sokolstva v Kanadě se sokolstvem ve vlasti, byla vlajka zhotovena v Liberci a dopravena do Kanady v květnu 1995 sestrou A. Kavalírovou z Prahy. Vlajka byla rozvinuta se slibem, že kanadské sokolstvo zůstane věrné ideálům Tyršovým, Fúgnerovým a Masarykovým a ve smyslu hesla na župní vlajce “Co srdce pojí, moře ne rozdvojí", zůstane také trvale spojeno myšlenkově se sokolstvem ve vlasti a všude ve světě kde sokolstvo působí. S tímto slibem byla vlajka předána bratru Jiřímu Kořistkovi, bývalému župnímu náčelníkovi, který ji převzal v zastoupení župního náčelníka působícího na sletové soutěži v odbíjené, aby vlajka mohla být hrdě nesena v čele nástupového průvodu X. sletu a nadále pak při všech dalších podnicích župy. Náčelnice Ústředí čs. sokolstva v zahraničí, sestra Marta Hornerová z Vídně, pak připnula na novou vlajku první stuhu, věnovanou Ústředím čs. sokolstva v zahraničí a přednesla zdravice za Sokolskou župu Rakouskou a jednotu Sokol Vídeň XII-XV. Další stuhu, s heslem "Spějme ke cti svého národa", připjala župní jednatelka sestra Radmila Locherová za zasloužilou členku Sokola Toronto, sestru Růženu Havlovou, která ji ve svých 84 letech umělecky sama k této příležitosti vyšila. K slavnostní schůzi a k rozvinutí župní vlajky došel velký počet blahopřejných zdravic; některé z nich byly otištěny v sletové programové brožurce. Za všechny došlé zdravice přečetl bratr starosta jen jednu, symbolicky nejvýše přiléhavou k této slavnosti - od předsednictva Sokolské župy Krušnohorské-Kukaňovy se sídlem v Duchcově, jejíž příslušníci, havíři z Českého Krušnohoří, se v roce 1910 usadili na západě Kanady kde necelý rok na to založili první dvě sokolské jednoty a tím položili základ k sokolské činnosti v Kanadě: "Vážené sestry, vážení bratři! Srdečně zdravíme účastníky slavnostní schůze Sokolské župy Kanadské, při níž bude slavnostně odhalen váš nový župní prapor, zhotovený v severočeském Liberci. Aí tento sokolský prapor stále vlaje nad vašimi hlavami a připomíná vám vaši starou vlast. I do dnešní doby promlouvá citát starý sto let: 'Bratři, stůjte pevně pod praporem svým, hajte síly a myšlenky sokolské!'. Cvičencům a cvičenkám X. sletu Kanadského Sokola přejeme hodně zdaru při sletových vystoupeních i v dalšíposletové činnosti!" Za Československou obec legionářskou, za její zemský výbor pro Kanadu, přednesl pak zdravici její představitel bratr dr. Ctirad Vrána. Poukázal na společný myšlenkový základ Sokola a legií, na* zásluhy obou organizací na osvobození národa a vytvoření svobodné, demokratické Československé republiky, na jejich společné odhodlání ji bránit, na jejich společný domácí a zahraniční odboj za druhé světové války a na jejich spolupráci v zahraničí v období komunistického temna v naší vlasti. - Za Světový svaz sokolstva pozdravil shromáždění starosta Svazu bratr Ing. Karel Syrový velice srdečnou zdravicí v níž ocenil činnost Sokola v Kanadě v uplynulých 84 letech a jeho učinnou pomoc a podporu při obnově Sokola ve vlasti po zhroucení se komunismu; vyzdvihl také velikou účast sokolů z Kanady na loňském XII. všesokolském sletu a ukončil syůj projev předáním zvláštního “Pamětního listu“ České obce sokolské a zdravice starosty ČOS bratra dr. Jiřího Janoše. Další pozdravné projevy přednesli: za Masarykův ústav v Torontu jeho předseda bratr Jan Trávníček, za Českou obec sokolskou sestra Věra Růžičková, místopředsedkyně odboru sportu ČOS, za Sokolskou župu Švýcarskou a Sokol Curych jeho starosta bratr Vladimír F. Svoboda, za Americkou obec sokolskou náčelnice sestra Janet Kalatová, za Slovenské sokolstvo v USA čestný starosta bratr Andrew J. Valúšek. 14 [pageend14]Slavnostní schůze byla ukončena přáním zdaru X. župnímu sletu a vyslovením naděje, že účastníkům zůstanou na slet nejen pěkné vzpomínky, ale že bude také všem povzbuzením a posilou do další společné sokolské činnosti. Sletové zdravice K sletu a k slavnostní schůzi Sokolské župy Kanadské došel velký počet pozdravných a blahopřejných dopisů a telegramů, jež m.j. zaslali: Generální guvernér Kanady Roméo Le Blanc, Governér provincie Ontario Henry N. R. Jackman, předseda kanadské vlády Jean Chretien, místopředsedkyně kanadské vlády Sheila Copps, předseda vlády provincie Ontario Bob Rae, ministr občanství a přistěhovalectví Sergio Marchi, vůdce Konservativní strany Jean Charest, vůdce Reformní strany Preston Manning, velvyslanec České republiky Ing. Stanislav Chýlek, velvyslanec Slovenské republiky Ing. Anton Hykisch, předsedkyně Kanadského olympijského výboru a členka Mezinárodního olympijského výboru Carol Anne Letheren, předsedkyně Kanadské tělocvičné federace a členka Mezinárodní tělocvičné federace (FIG) Sláva Cornová, Kongres Československého sdružení v Kanadě, Zemský výbor pro Kanadu Čs. 15 Závody v nářaďovém tělocviku - muži: kruhy Cvičí nejstarší závodník, 78ti letý bratr Z. Mimra [pageend15]obce legionářské v zahraničí. Za sokolské bratrstvo: starosta Ústředí čs. sokolstva v zahraničí Arch. Rudolf Fiala (Curych), starosta Světového svazu sokolstva Ing. Karel Syrový (Praha), starosta České obce sokolské Prof. Dr. Stanislav Doutlík (Praha), starosta a náčelnice Sokola na Slovensku Ing. Julián Lukáček a Jaroslava Čelková (Bratislava), starosta a jednatel Jugoslávského Sokola v zahraničí bratr Branko Svirčic (Austin, Texas) a France Vadnal (Paříž), jednatel obnoveného Sokola v Jugoslávii bratr Jovan Č. Milič (Bělehrad), starosta Sokolské župy Australské Jiří Jelínek (Sydney), starosta Sokolské župy Rakouské Ing. Jiří Nováček (Vídeň), starosta Sokolské župy Švýcarské Ing. Jaroslav Hájek (Winterthur), starosta Sokolské župy Západoevropské Jindřich Chaloupek (Paříž), starosta Sokola Sydney Jaroslav Zahrádka. Sokolské župy ČOS: Budečská (Kladno), Hanácká (Kroměříž), Husova (České Budějovice), Jungmannova (Praha-Smíchov), Karlovarská (Sokolov), Krušnohorská-Kukaňova (Duchcov), Jana Máchala (Brno), Moravskoslezská (Ostrava), Orlická (Hradec Králové), Plzeňská (Plzeň), Podřipská (Roudnice n.L), Prostějovská (Prostějov), Plukovníka Švece (Jihlava), Těšínská Jana Čapka (Ostrava), Dr. Jindřicha Vanička (Brno), Východočeská-Pippichova (Pardubice) a 'Věrná garda' župy Máchalovy, Vaničkový a Pernštejnské z Moravy. Ze Slovenska došly ještě zdravice Východoslovenské župy Jána Kollára (Vranov nad Topíou) a Sokola Bratislava l.-Vinohrady. Další zdravice zaslaly sokolské jednoty: Bystřice pod Hostýnem, Choceň, Jihlava, Karlovy Vary, Kostelec nad Orlicí, Králův Dvůr, Olešnice u Českých Budějovic, Plzeň-Koterov, Sokol I. Smíchov, Sydney (Austrálie), Telnice, Vídeň XII-XV., Villa Dominico (Argentina). Večer mládeže Po skončení závodů v pátek se většina dorostu a žactva v doprovodu svých vedoucích odebrala na večer sokolské mládeže v krajanském středisku Masaryktown, jehož malebné stráně zaplnilo přes 400 příslušníků dorostu, žactva a mladšího členstva. Večer, zahájený za župu náčelnicí sestrou A. Janoušovou, měl živý a radostný průběh k čemuž také velmi přispělo hezké, teplé počasí. Při opékání vuřtů, koupání v bazénu, zpěvu za doprovodu kytar členů výprav ČOS a tanci při reprodukované hudbě, večer velice rychle uběhl a v 11 hodin byl za radostné nálady všech jeho účastníků ukončen. Přípravu, organizaci a průběh zdařilého večera řídila členka sletového výboru sestra Dita Hricová za účinné pomoci sester J. Bečkové ml., S. Čermákové, A. Juráskové, G. Přívarové a bratří C. Hykla, R. Hykla, P. Přívary. Mezi vrcholné zážitky župního sletu patřil bezesporu sletový koncert pořádaný v pátek 23. června večer v auditoriu školy Birchmount Collegiate Institute, kde před zahájením koncertu a během přestávky připravila jídlo a další občerstvení sestra Květa Králová s dalšími členkami sletového výboru. Na zahájení koncertu, jehož pořad znamenitě sestavil a řídil bratr dr. Josef Čermák, promluvil velvyslanec České republiky v Kanadě Ing. Stanislav Chýlek, který vyzdvihl hodnotu a význam sokolské myšlenky pro český národ, připoměl, že pro svou věrnost demokracii a svobodě byl Sokol pronásledován všemi totalitními režimy a vzpoměl na svou vlastní sokolskou činnost. Jeho srdečný projev byl přijat dlouhotrvajícím potleskem obecenstva které z větší části zaplnilo hlediště jež pojme 1,200 osob. V první části koncertu vystoupila Mona Locherová, která zahrála na klavír skladby Gershwina; Jana Fabiánová, známá místnímu publiku jako úspěšná členka torontského 16 Sletový koncert [pageend16]Nového divadla, se představila jako výborná koncertní zpěvačka a v doprovodu Josefa Musila zazpívala několik písní, mezi nimi oblíbené 'Teče voda, teče', 'Yentľ a 'Čardáš'. Známý umělec, vynikající zpěvák a pianista Milan Ichniovský zazpíval pak za vlastního doprovodu líbivou směs slovenských písní, včetně známé 'Zaleť sokol bielý pták', a ukončil tím velice úspěšně první část koncertu. V druhé části Vicki Dvořáková, členka Symfonického orchestru Kitchener-Waterloo, zahrála se svou sestrou Marií na housle, v doprovodu Dagmar Rydlové, 'Romanci' a 'Dvojzpěvy' Antonína Dvořáka. Vynikající Michal Šust pak, rovněž v doprovodu Dagmar Rydlové, nadchl obecenstvo svým zpěvem; krásné Largo z Novosvětské symfonie Antonína Dvořáka doplnil ve svém nádherném podání směsí písní Karla Hašlera a Jaroslava Ježka. Když pak na závěr Antonín Kubálek předvedl své mistrovství na klavíru kouzelným přednesem skladeb Bedřicha Smetany a Sergeje Rachmaninova, rozburácelo se hlediště dlouhotrvajícím potleskem. Skvělý koncert byl ukončen předáním květin umělcům a následujícím spontánním vystoupením členů výpravy brněnských sokolských žup na jevišti. Krásný večer ušlechtilé hudby a zpěvu byl jedinečným ukončením druhého sletového dne a radostnou předzvěstí dalších sletových podniků. Stín tragedie nad sletem V sobotu 24. června pokračovaly celý den sletové závody a soutěže. Na závody mužských složek v nářaďovém tělocviku dolehl však v sobotu ráno těžký stín, když těsně před jejich zahájením bratr Otto Stehlík, člen torontské jednoty, který měl na závodech působit v rozhodčím sboru, náhle před vchodem do tělocvičny utrpěl srdeční mrtvici a zemřel. Jeho náhlá smrt ohromila tím více, že ještě po oba dva první dny sletu, ve čtvrtek a v pátek, působil - jako vždy usměvavý a plný ochoty, pilně v sletové kanceláři. Vzdor této rodinné tragedii, cvičily na sletu s obdivuhodnou dávkou vnitřního sebezapření obě dcery bratra Stehlíka, sestry Eva Matušková a Hana Jurásková, jakož i jeho tři vnučky, Andrea Jurásková, Jennifer Matušková a Kimberley Matušková. Byla to druhá tragická smrt spojená se sletem. K první došlo ve čtvrtek 22. června dopoledne, když osobní vůz, v němž manželé František a Anna Vidlákovi a bratr Jan Vidlák vyjeli na slet z Montrealu, byl krátce po odjezdu zasažen těžkým nákladním automobilem; prudkým nárazem a jím způsobeným požárem byl bratr Jan Vidlák na místě usmrcen, manželé Vidlákovi utrpěli vážná zranění a velice těžké popáleniny; nacházejí se od té doby ve velmi kritickém stavu v nemocnici. V sobotu odpoledne se v krajanském středisku Masaryktown konal za velké účasti návštěvníků sokolského sletu 48. Český a Slovenský den, který byl zahájen ve 12 hodin bohoslužbami u kapličky sv. Antonína, sloužené Dp. Josefem Sachem. Ve 2 hodiny odpoledne se pak shromáždili účastníci u pomníku obětí komunismu k němuž položili věnce velvyslanec České republiky Ing. Stanislav Chýlek, zástupci bývalých politických vězňů, zástupci Čs. obce legionářské, bratr Ing. K. Syrový a sestra V. Růžičková za Českou obec sokolskou, sestra R. Locherová a bratr J. Waldauf za Sokolskou župu Kanadskou. Předseda Masarykova ústavu bratr Jan Trávníček ve svém projevu uvítal návštěvníky,* zvláště pak příslušníky Sokola z České republiky a ze Slovenska a připoměl, že letošní Český a Slovenský den se konal na oslavu 50ti letého trvání Masaryktownu. Velvyslanec Ing. Chýlek vyzdvihl význam krajanské činnosti, zdůraznil velikou důležitost sokolských hodnot v dnešní době a za velkého souhlasného potlesku uvedl, že i když jsou Český a Slovenský den 17 [pageend17]nyní Češi a Slováci státně rozděleni, jejich přátelské vztahy přetrvávají. Po dalším projevu, bratra F. Otty za bývalé politické vězně, pozdravili shromáždění přítomní zástupci provinčního parlamentu a rady města Scarborough. Další pořad Českého a Slovenského dne pak pokračoval na prostranství u restaurace na němž vystoupilo několik tanečních skupin, včetně známé torontské národopisné skupiny 'Moravanka' a výborné taneční skupiny Sokola Velký Cleveland. V přestávce pořadu promluvila jednatelka Sokolské župy Kanadské sestra Radmila Locherová; poukázala na význam sokolské myšlenky a pozvala přítomné na nedělní župní slet. Zdařilý Český a Slovenský den pokračoval turnajem v kopané a byl ukončen zábavou jež trvala až pozdě do večera. Večer vítězů V sobotu večer se v auditoriu školy Birchmount, v němž se den předtím konal úspěšný sletový koncert, shromáždili účastníci sletových závodů v doprovodu svých vedoucích a cvičitelů, rodinných příslušníků a přátel k "Večeru vítězů", který byl za župu zahájen náčelníkem bratrem J. Hřibem. V první části večera byly vyhlášeny výsledky sletových závodů a soutěží, předány medaile vítězům jednotlivých závodů a ceny vítězným družstvům. Vyhlašování výsledků řídili župní náčelník bratr Josef Hřib a župní náčelnice sestra Anna Janoušová za pomoci bratra C. Hykla a sestry D. Hricové. Oznámení jednotlivých výsledků, při němž vítězové nastoupili na stupně vítězů na jevišti, kde obdrželi medaile nebo ceny pro družstva, bylo vždy doprovázeno velkým potleskem a projevy radostí všech přítomných. Po ukončení vyhlášení výsledků následovala zábava s tancem při reprodukované hudbě v společenské místnosti školy, kterou organizačně připravila a řídila sestra Mona Locherová. Mnozí účastníci se pak také ještě odebrali do nedaleké arény v níž se konala sletová veselice. Závody v nářaďovém tělocviku zahájení závodů dorostenek 18 [pageend18]Sletová veselice Ve stejnou dobu, kdy závodníci byli na večeru vítězů, konala se v prostorách arény Birchmount sletová veselice. Zahájila ji za župu jednatelka sestra Radmila Locherová, která projevila velikou radost nad přítomností tolika sokolských sester a bratří z vlasti. Přestože prostředí arény nebylo nejpříznivější k vytvoření útulného prostředí, vyznačovala se zábava srdečnou náladou všech přítomných. K tanci svádějící dobře hrající hudba p. Miro Letky, byla však občas příliš hlučná, čímž dosti utrpěla možnost vzájemné zábavy návštěvníků. O hojnost chutného jídla, pečiva a občerstvení všeho druhu se opět postarala sestra Květa Králová s dalšími členy sletového výboru. Během večera se na zábavu dostavila paní Libuše Peichlová, která v zastoupení firmy Baťa předala účastníkům sletu z České republiky a ze Slovenska upomínkové předměty. Účastníci veselice se v 1 hodinu ráno rozcházeli v dobré náladě a s přáním zdaru nedělnímu sletu. Čelo zahajovacího nástupu za kanadskou vlajkou: župní náčelník bratr Josef Hřib a župní náčelnice sestra Anna Janoušová 19 [pageend19]Státní vlajky a čelo útvaru Americké obce sokolské Nástup župy Kanadské 20 [pageend20]Hlavní sletový den V neděli 25. června byl hlavní sletový den. Počasí sletu přálo i když předpověď zněla na občasný déšť a možnost bouřky. Nakonec však počasí vydrželo, celý den bylo slunečno a velmi teplo, aniž při tom bylo dusno. Ráno se konaly obvyklé zkoušky všech složek během nichž byl také stadion připraven pro odpolední vystoupení a ozdoben sokolskými vlajkami. Značkování provedla již v sobotu odpoledne skupina bratří v čele se župním náčelníkem bratrem J. Hřibem a náčelníkem torontské jednoty bratrem Ing. L. Fryntou. Dopoledne bylo u vchodu stadionu rovněž umístěno několik Stánků, mezi nimi také stůl se sletovými upomínkovými předměty. Brzo po poledni se na stadion scházeli diváci, kteří postupně zaplnili z větší části celou tribunu. Po znělce XII. všesokolského sletu byl za zvuku Suková pochodu V nový život' zahájen úvodní nástup všech cvičenců na stadion. V čele, za kanadskou vlajkou, šli náčelník a náčelnice Sokolské župy Kanadské bratr Josef Hřib a sestra Anna Janoušová, následováni šestičlennou vlajkovou četou jež nesla sokolskou vlajku a skupinou sester a bratří s vlajkami států sletových účastníků: kanadskou, americkou, českou, slovenskou, rakouskou, švýcarskou. Za nimi šli zástupci České obce sokolské bratr Ing. Karel Syrový a sestra Věra Růžičková a zástupci župy Kanadské, župní místostarosta bratr Zdenek M. Dobrovolný a sestra Jiřina Hofmannová; pak již potlesk diváků vítal skupinu důstojníků Armády České republiky hostujících na kanadské vojenské základně v Bordenu. Druhou část průvodu, sokolských hostů, zahajoval mohutný útvar čítající na 400 příslušníků Americké obce sokolské vedený starostou bratrem Fred Kalou, náčelnicí sestrou Janet Kalátovou a místostarostou bratrem Paul Leblochem. Potlesk diváků se pak ještě zvýšil když došli k tribuně příslušníci České obce sokolské v jejichž čele byl velký počet sester a bratří v slavnostním sokolském kroji. Následovali cvičenci Dělnického amerického Sokola v čele se starostkou sestrou Adrianne Filipovou a náčelníkem bratrem Robertem Liptákem. Další útvar, příslušníků Slovenské tělocvičné jednoty Sokol v USA, vedli starostka sestra Beatrice Walková, náčelník bratr David Walko a náčelnice sestra Gail Wal/achová. Šestičlennou delegaci Sokola na Slovensku z Bratislavy vedl bratr Karol Štefunka, delegaci Jugoslávského Sokola y USA jeho starosta bratr Branko Svirčič. Třetí, závěrečnou část průvodu tvořili příslušníci Ústředí čs. sokolstva v zahraničí v čele s náčelnicí Ústředí sestrou Martou Homérovou z Vídně; za vlajkami svých států následovali příslušníci delegace Sokolské župy Rakouské a cvičenci a cvičenky župy Švýcarské z Bernu a Curychu. Na závěr šli za novou, na slavnostní schůzi župy rozvinutou župní vlajkou, příslušníci pořádající Sokolské župy Kanadské. Dokončený nástup, trvající 15 minut, jímž na 1,200 jeho účastníků zaplnilo plochu cvičiště, vytvořil na svěží zeleni trávníku stadionu mohutně působící obrazec jehož malebnost byla ještě zpestřena sluncem ozářenými barvami sokolských krojů a cvičebních úborů a velkým počtem praporů a vlajek. Po státních hymnách, kanadské, americké, české a slovenské, při nichž byla na stožáru před hlavní tribunou vztyčena sokolská vlajka, byly k vlajce položeny věnce sokolským obětem nacismu a komunismu - bratrem Syrovým a sestrou Růžičkovou za Českou obec sokolskou, bratrem Dobrovolným a sestrou Hofmannovou za Sokolskou župu Kanadskou. Slet pak zahájil starosta župy bratr Jan Waldauf projevem v němž zdůraznil, že po 133 letech je sokolská myšlenka stejně živá, stejně platná a stejně potřebná jako v době svého zrodu. Po projevu bratra starosty byla vzdána pocta státním 21 [pageend21]Před vztyčením sokolské vlajky vlajkám, jež byly umístěny do stojanů v čele cvičiště kde zůstaly po celou dobu sletového vystoupení. Pak již následoval odchod vlajkové čety a cvičenců ze stadionu. Za vznešených zvuku zvonů nastoupilo k úvodnímu vystoupení 268 žen a dorostenek k skladbě “Karneval" složenou na hudbu Antonína Dvořáka. Skladba, při níž cvičenky zaplnily celou cvičební plochu, se vyznačovala ladným cvičením, četnými změnami útvarů při nichž na svěží zeleni cvičiště dobře vynikaly fialové sukně a bílé halenky cvičenek a zejména pak také červené stuhy s nimiž cvičily. Velice zdařilé a pěkně provedené cvičení, v němž vystoupily cvičenky ze Spojených států, z České republiky a z Kanady, bylo po právu odměněno dlouhotrvajícím potleskem diváků; patřilo k nejlepším a udalo tón celému odpoledni. Jako další se představila sokolská mládež ze Spojených států a Kanady vystoupením žactva a dorostenek. V první části zacvičilo 68 žáků a žákyň společná prostná, skladbu bratra A. Walka, v druhé části předvedlo 12 dorostenek cvičení s bílými kroužky, složené pro XII. všesokolský slet. Obecenstvo častým potleskem ocenilo velkou snahu mládeže o přesné provedení cvičení. Pak nastoupilo 144 mužu a dorostenců ze Spojených států, z České republiky a Kanady k velmi pěkné a pohybově velmi náročné skladbě cvičení mužů z XII. všesokolského sletu v níž se stálý pohyb střídal s ukázněným a přesným provedením cvičení. Po úvodu, navazujícím na tradici sokolských sletů motivem prostných mužů ze slavných dvou všesokolských sletů, desátého z roku 1938 a jedenáctého z roku 1948, následovalo rušné cvičení, doprovozeného líbivou a přiléhavou hudbou, jež strhlo diváky opětovně k potlesku v rytmu cvičení. Dobře provedená skladba ukončila první část sletového pořadu. 22 [pageend22]Během následující přestávky byli představeni někteří přítomní vzácní hosté: velvyslanec České republiky v Kanadě Ing. Stanislav Chýlek se svou chotí, Generální konsul České republiky v Montrealu dr. Petr Dokládal se svou chotí, generálmajor Armády České republiky Ladislav Kozler, zástupci České obce sokolské, bratr Ing. Karel Syrový, starosta Světového svazu sokolstva z Prahy a sestra Věra Růžičková, místopředsedkyně odboru sportu ČOS z Brna, starosta Americké obce sokolské bratr Fred Kala z Chicaga, starostka Slovenské tělocvičné jednoty Sokol v USA sestra Beatrice Walková z Greenwich, starostka Dělnického amerického Sokola sestra Adrienne H. Filipová z New Yorku, zástupci Sokola na Slovensku bratři Karol Štefunka a Peter Kuklíš z Bratislavy, náčelnice Ústředí čs. sokolstva v zahraničí sestra Marta Hčrnerová z Vídně, starosta Jugoslávského Sokola v zahraničí bratr Branko Svirčič z Austinu, náčelnice Polského Sokola v USA sestra Marian Wesolowská z Buffala, starosta Sokola Curych bratr Vladimír F. Svoboda, předsedkyně Československého sdružení v Kanadě sestra Blanka Rohnová, známý průmyslník bratr Tomáš Baťa se svou chotí, čestný předseda Čs. sdružení v Kanadě bratr Jiří Corn, předseda Masarykova ústavu v Torontu bratr Jan Trávníček, místopředseda zemského výboru pro Kanadu Čs. obce legionářské bratr Jaroslav Kytl, čestný starosta a čestná náčelnice Slovenské tělocvičné jednoty Sokol v USA bratr Andrew Valúšek z Washingtonu a sestra Betty Klimowá z Binghamtonu, čestná náčelnice Americké obce sokolské sestra Emilie Welclová-Růžičková z Miami, bratr Zdeněk Svoboda, člen náčelnictva mužů ČOS z Prahy, spoluautor skladby cvičení mužů a žen "Věrná garda". Po přestávce byla druhá část pořadu zahájena závody družstev na sletu zúčastněných sokolských organizací: čtyřčlenných družstev v štafetovém běhu a osmičlenných družstev v přetahu lanem. Rušné závody byly s velkým zájmem sledovány Cvičení žen - “Karneval“ 23 [pageend23]Cvičení skladby mužů Muži a ženy cvičí skladbu "Věrné gardy“ 24 [pageend24]obecenstvem, jež po celou dobu živě povzbuzovalo závodící družstva. Závody v štafetovém běhu 4 x 100 m, zkušeně řízené bratrem Jiřím Kořistkou, vyhrálo družstvo Americké obce sokolské časem 55:76 vteřin. Druhé bylo družstvo Dělnického amerického Sokola časem 57,10 vt., 3. družstvo Slovenské tělocvičné jednoty Sokol v USA (59,40 vt.). 4. družstvo České obce sokolské (64,58 vt.), 5. družstvo župy Kanadské (66.71 vt.). Diváci rovněž mocně povzbuzovali družstva v závodech v přetahu lanem, jež řídili bratři Rome Milan a Joe Vrzalík, a kde o vítězství mnohdy rozhodlo jen větší poslední vypětí závodníků. Konečné pořadí: 1. Slovenská tělocvičná jednota Sokol v USA, 2. župa Kanadská, 3. Americká obec sokolská, 4. Dělnický americký Sokol, 6. Česká obec sokolská. K zpestření pořadu vystoupilo během závodů současně také družstvo cvičenců Sokola Detroit a předvedlo velice pěkně sestavená a dobře provedená cvičení růzností. Byla škoda, že v dobré snaze o zkrácení pořadu bratr náčelník se sestrou náčelnicí rozhodli vypuštění ukázek cvičení na nářadí z programu. Sletový pořad tím byl sice zkrácen a urychlen, obecenstvo však bylo ochuzeno o tradiční součást sokolských sletů, dosud také vždy na všech předchozích devíti župních sletech zachovanou. Po rušných závodech byl pořad vystřídán líbivým vystoupením hostů - cvičenek kanadského klubu "Ritmika“ jež předvedly skladbu s níž vystoupí příští měsíc v rámci kanadské účasti na světové Gymnaestrádě v Berlíně. Přesné, pohybově náročné a současně velice ladné cvičení, jehož účinnost byla ještě zvýšena pestrými barvami cvičebních úborů, bylo pěkným obohacením sletového pořadu. Závěrečným sletovým vystoupením bylo cvičení 516 mužů a žen ze Spojených států, z České republiky, ze Slovenska, Švýcarska a Kanady v skladbě "Věrná garda“ jejíž mohutně působící nástup mužů a žen v tradičních sokolských úborech zaplnil celé cvičiště. Skladba, jejíž provedení přítomný autor bratr Zdeněk Svoboda v hledišti bezpochyby kriticky sledoval, byla dobře zacvičena, přestože několik desítek cvičenců z České republiky se následkem potíží s dopravou na stadion nemohlo dostavit na dopolední zkoušky a muselo pak bez zkoušky cvičit na nezvyklých místech. Obecenstvo své uspokojení nad předvedeným cvičením vyjadřovalo opětovným potleskem již během cvičení a pak dlouhotrvajícím potleskem po jeho skončení. Vlajková četa, jež před ukončením skladby nastoupila k vlajkovému stožáru, sejmula sokolskou vlajku, a vyjmutím státních vlajek ze stojanů, odchodem vlajkové čety a cvičenců za vlajkami, byl slet ukončen. Velké uznání za úspěch sletu si zaslouží župní náčelník bratr Josef Hřib a župní náčelnice sestra Anna Janoušová, kteří jeho průběh řídili. Pochvalu rovněž zaslouží znamenitá hlasatelka sestra Jana Fabiánová, bratr Sáša Forest za přesnou a spolehlivou obsluhu rozhlasového zařízení a vzorná vlajková četa jíž tvořili bratři ze Sokola Kostelec nad Orlicí. Diváci se po skončení sletu ještě dlouho nerozcházeli a setrvali na stadionu v družné zábavě; skupina sester a bratří mezitím odstranila z cvičiště značky a všeobecně stadion uklidila. V pěkném prostředí krajanského střediska Masaryktown se v neděli večer po sletu ještě shromáždil větší počet sletových účastníků, aby se vzájemně rozloučili; mnozí využili této příležitosti k vyhledání přátel a známých z České republiky a setrvali pak v zábavě a zpěvu ještě dlouho do noci na Masaryktownu. Večer na rozloučenou 25 [pageend25]Sokolské fórum V neděli 25. června večer se v hotelu Howard Johnson konal poslední sletový podnik, sedmé zasedání sokolského fóra - zástupců na sletu zúčastněných sokolských organizací. Sokolské fórum vzniklo v roce 1987 za účelem rozvíjení lepších styků a vzájemného porozumění mezi sokolskými organizacemi, koordinace jejich činnosti a podpory snah o další rozvoj sokolstva ve světě. Zasedání fóra se svolávají u příležitosti konání sokolských sletů, předsedá jim zástupce organizace jež slet pořádá. Místa konání dosavadních šesti zasedání fóra: Washington (1987), Montreal (1988), Omaha (1989), Indianopolis (1991), Toronto (1992), Chicago (1993). Zasedání sedmého fóra řídil starosta župy Kanadské bratr Jan Waldauf. Po zahájení a uvítání přítomných zástupců sokolských organizací a hostů, byla povstáním a chvilkou ticha uctěna památka během sletu tragicky zesnulých bratří Otty Stehlíka a Jana Vidláka. Úvodem jednání blahopřáli zástupci zúčastněných organizací Sokolské župě Kanadské k úspěšnému sletu a bratr starosta přečetl zdravici zaslanou k zasedání fóra starostou České obce sokolské bratrem dr. J. Janošem. Jednání bylo pak zahájeno stručným přehledem činnosti jednotlivých organizací od minulého zasedání fóra v roce 1993: Za Americkou obec sokolskou podali zprávu starosta bratr Fred G. Kala, náčelnice sestra Janet Kalátová a bývalý náčelník bratr Frank Michálek. Obec pořádala v roce 1993 slet v Chicagu, v minulém roce se zúčastnila XII. všesokolského sletu v Praze, letos v červnu konala svůj sjezd na němž zvolila nové vedení obce pro další pětileté období a oslavila slavnostním banketem 130 let sokolské činnosti v Americe. Radostným úkazem na sjezdu byl velký počet mladých delegátů, ale hlavní starostí zůstává i nadále úbytek členstva. Příští slet Americké obce sokolské se bude konat v roce 1997 v Chicagu, další pak v roce 2001 v župě Severovýchodní (Cleveland nebo Detroit). Za Českou obec sokolskou podal zprávu její bývalý místostarosta bratr Ing. Karel Syrový. Zhodnotil XII. všesokolskýslet, vysvětlil okolnosti finančního zatížení způsobeného nezdarem sletové loterie a poukázal na velké potíže s restitucí sokolského majetku. V květnu 1995 pořádaný IV. sjezd ČOS potvrdjl konání příštího, XIII. všesokolského sletu v roce 2000 a volbu nového předsednictva ČOS na další dvouleté období. Česká obec sokolská má nyní 43 žup, 958 jednot, a téměř 180,000 příslušníků. Za Ústředí čs. sokolstva v zahraničí podal zprávu jeho vzdělavatel bratr Waldauf. Členské složky Ústředí se v minulém roce zúčastnily XII. všesokolského sletu v Praze, kde se také po sletu konal VII. valný sjezd Ústředí který, v souladu s jeho stanovami a účelem pro nějž bylo ustaveno, usnesl ukončení jeho činnosti 31. prosince 1995. Zástupci Ústředí se po sletu rovněž zúčastnili posletového besedování zahraničního sokolstva se sokolstvem sdruženým v ČOS. Během jarní schůze výboru Ústředí v dubnu 1995 v Curychu, usnesli se zástupci evropských žup a jednot ustavit 1. ledna 1996 'Zahraniční obec sokojskou'; dvě župy, Australská a Kanadská, se usnesly požádat 1. ledna 1996 o vstup do ČOS. Jugoslávský Sokol, jehož zástupci se na zasedání již nemohli zdržet, sdělili, že se snaží napomáhat při obnově Sokola v zemích bývalé Jugoslávie, což ale v nynějším stavu, kdy část země je zmítána občanskou válkou, je velice obtížné. Hlavním problémem zahraniční činnosti je nedostatek mládeže. 26 [pageend26]Za Polský Sokol v USA (Polish Falcons of America) podala podrobnou zprávu náčelnice sestra Marion Wesolowská. Uvedla, že v porovnání s ostatními organizacemi polské sokolstvo v Americe se věnuje méně nářaďovému tělocviku a prostným; pokud zařazuje cvičení prostná na své slety, jsou to mnohem kratší skladby, jež trvají kolem tří minut. Činnost je více zaměřena na sporty, z nichž se hlavně pěstuje: volejbal, košíková, baseball, softball, kuželkářství, lehká atletika, golf. Polský Sokol v Americe, jehož sídlo je v Pittsburghu, má zájem o větší spolupráci s ostatními sokolskými organizacemi, vynasnaží se v budoucnu vyslat na příští slety větší počet účastníků. V současné době sdružuje Polský Sokol v Americe na 30,000 příslušníků. Zprávu za Slovenskou tělocvičnou jednotu Sokol v USA podali sestry a bratři: starostka Beatrice Walková, jednatel Milan Kováč, náčelník David Walko, náčelnice Gail Wallachová. Sjezd konaný na podzim minulého roku zvolil nové činovníky a při stanovení úkolů na další období vyzdvihl potřebu zvýšení členské základny, zejména u mládeže. Jubilejní slet v příštím roce ve Filadelfii bude na oslavu 100. výročí ustavení organizace slovenského sokol štva v USA a bude pořádán pod heslem 'Oslava mladé generace'. Všechny sokolské organizace jsou srdečně zvány na tento Jubilejní slet, který bude zahájen ve středu 3. července 1996 velkým ohňostrojem. Součástí sletu budou, jako obvykle, tělocvičné závody, soutěž v odbíjené a slavnostní banket; hlavní sletové vystoupení se bude konat v neděli 7. července 1996. Prostná cvičení všech složek jsou připravena k rozeslání během letního období. Po sletu se bude konat cvičitelská škola v táboře 'Sokol Woodland'. V další části zasedání fóra byl všeobecně zhodnocen XII. všesokolský slet v Praze. Zástupci všech organizací blahopřáli České obci sokolské k úspěšnému provedení sletu jež vzhledem k čtyřicetiletému přerušení sokolské činnosti bylo o to obdivuhodnější. V připomínkách bylo uvedeno, že u příštího sletu by se měla dát větší možnost účasti zahraničních sokolů na závodech a sportovních soutěžích přičemž by ovšem bylo nutno, aby informace o těchto možnostech byly podány včas; v minulém roce došly mnohé informace dosti opožděně, kdy již nebylo možné měnit data odletů výprav na slet. Podrobnou zprávu o Světovém svazu sokolstva pak podal jeho starosta bratr Ing. Karel Syrový, jehož zprávu ještě doplnila sestra Věra Růžičková, zastupující ČOS v radě Svazu. Bratr Syrový vysvětlil účel, úkoly a složení Svazu, jehož ustavujícími členy jsou Česká obec sokolská, Americká obec sokolská, Sokolna Slovensku, Slovenská tělocvičná jednota Sokol v USA a Ústředí čs. sokolstva v zahraničí; shrnul jeho dosavadní činnost, finanční stav a možnosti jeho působení. Příští zasedání Svazu, připravované na podzim 1995, ukončí jeho první období, zvolí nové činovníky a projedná přihlášky dalších uchazečů o členství ve Svazu - obnovených sokolských organizací v dalších zemích. V nastalé rozpravě bylo uvedeno, že Světový svaz sokolstva by měl napříště nahradit sokolské fórum; kromě svých obvyklých schůzí, měl by proto Svaz svolávat schůze také u příležitosti sletů jeho členských organizací - v příštím roce ve Filadefii, v roce 1997 v Chicagu atd. Svaz by měl rovněž uvážit pravidelné vysílání cvičitelů a cvičitelek do Severní Ameriky u příležitosti konání sletů, kteří by se ve dvou nebo třech oblastních střediscích věnovali týdennímu nebo dvoutýdennímu školení cvičitelů a cvičitelek amerického a kanadského sokolstva. Poděkováním za účast na sletu a na sokolském fóru a přáním zdaru veškeré další sokolské činnosti ukončil bratr starosta jednání sedmého sokolského fóra. 27 [pageend27]Posletová setkání V dalších dnech a týdnech po sletu se ještě uskutečnila různá setkání kanadských sokolů s členy sokolských výprav z České republiky, mnohé spojené s prohlídkou města Toronta, zájezdy do jeho okolí a na nedaleké Niagarské vodopády. Některé výpravy také navštívily župní pozemek v 'Sokolském údolí' v Laurentských horách a hlavní město Ottawu. Mnohá setkání byla spojena se vzájemnou výměnou upomínkových předmětů a s uzavřením mnoha nových přátelství; pořadatelé sletu se s milými hosty loučili v naději, že všem účastníkům zůstanou na slet a na Kanadu vůbec jen pěkné vzpomínky. X. slet Sokolské župy Kanadské byl úspěšnou a radostnou manifestací nesmrtelnosti Tyršovy sokolské myšlenky. Byl pokračováním hrdé tradice zahájené založením Sokola ve vlasti před 133 lety, přenesením jeho ideálů do Kanady před 84 lety a opětovným potvrzením správnosti hesla na nové župní vlajce: “Co srdce pojí, moře nerozdvojí!“ Závody v nářaďovém tělocviku - dorostenky: kladina 28 [pageend28]SOKOLOVÉ Z ČESKÉ REPUBLIKY V KANADSKÉM "SOKOLSKÉM ÚDOLÍ" Ing. Vladislav Zajíc vzdělavatel Sokolské župy Kanadské Sokolské údolí v horách Sv. Vavřince, asi 100 km severně od Montrealu a 12 km od obce Chertsey, kypělo v týdnu po sletu Sokolské župy Kanadské v Torontu sokolským ruchem. Nejdříve, k večeru ve středu 28. června, dorazila do údolí početná výprava sokolů z Ostravska, v níž byli také účastníci z jiných oblastí. Přijeli 28 automobily a utábořili se na travnaté ploše našeho údolí ve vlastních stanech. Výpravu vedl bratr Ivo Štembírek z Moravské Ostravy a čítala celkem 138 účastníků. Přijeli k nám z Toronta, kde tábořili na Masaryktownu a zúčastnili se župního sletu. Cestou z Toronta do Montrealu se zastavili v Ottawě, kde se jich ujali bratr a sestra Pinkeovi a ukázali jim hlavní město Kanady. Během tří dnů které u nás ztrávili navštívili v menších skupinkách Montreal, město Quebec a provinční park Mont Tremblant, vzdáleného asi 50 km od Sokolského údolí. Odjížděli od nás v neděli 2. července ráno se zastávkou v Lake Placid do New Yorku, kde odevzdali pronajaté automobily a odkud se 4. července vraceli domů. Díky štědrosti výboru sokolské jednoty Masaryk-Montreal, dámského odboru Čs. sdružení v Montrealu a několika jednotlivců, jsme byli schopni celé výpravě nabídnout během pobytu lehké snídaně a večeře. Hlavní tíha starostí o výpravu spočívala na bedrech náčelníka župy, bratra Josefa Hřiba a jeho manželky, náčelnice montrealské jednoty sestry Marie Hřibové, kteří se ujali přípravy pohoštění a s pomocí účastníků výpravy zvládli tuto stránku návštěvy na jedničku. S výpravou byly spojeny i dvě vážnější starosti. Dva účastníci ztratili pasy a vzhledem ke krátkosti času a protože se tak stalo v sobotu, bylo nutno zajet do Ottawy a obstarat náhradní doklady. Druhý případ byl ještě vážnější - jeden z automobilů měl silniční nehodu. Tři členové osazenstva vozu byli zraněni a odvezeni ambulancí do nemocnice, automobil šel do šrotu. V nemocnici zašili řidiči automobilu tržnou ránu na hlavě, jedné ze sester ošetřili rozsáhlou krevní podlitinu, rovněž na hlavě. Tyto dva po ošetření propustili. Třetí zraněná měla pohmožděnou, snad i naštíplou, hrudní kost a zlomeninu v levé ruce. Tu si v nemocnici ponechali pro jistotu do příštího dne, kdy ji také propustili, takže všichni mohli opět pokračovat v cestě, když mezitím došel do Montrealu náhradní automobil; nakonec tedy vše dopadlo poměrně dobře a vše bylo ovšem také kryto pojištěním. Vzhledem k tomu, že jednotlivé menší skupiny vyjížděly denně do okolí a do našeho údolí se vracely pouze na noc, neměli jsme pro výpravu žádný pevný program. Došlo ovšem k nesčetným osobním setkáním, seznámením a obnovením dřívějších přátelství. Už teď někteří účastníci uvažují o další návštěvě, buď u příležitosti sletu Slovenského Sokola v příštím roce ve Filadelfii nebo někdy později. 29 [pageend29]S touto výpravou přijela,také z Toronta sestra Artemis Kavalírová z tiskového oddelení České obce sokolské i když k výpravě nepatřila. Její návštěva nám byla zvlášť milá. Mohli jsme s ní po večerech prodiskutovat řadu otázek o nichž bychom jinak neměli zpráv. Sestra Kavalírová se pak vrátila vlakem samostatně v pátek 30. června do Kitcheneru, ke svým známým, odkud se v polovině července vrátila domů. Ani ne dvě hodiny po odjezdu posledních posádek automobilů v neděli 2. července ráno, dorazil do Sokolského údolí autobus s dalšími 44 účastníky torontského sletu. Tentokráte to byly především sestry "dříve narozené", převážně ze Sokola Pražského, ale i z některých mimopražských jednot. Byly to tedy sokolky starší fysicky, ale velmi mladé duchem. Pod vedením sestry Blaženy Šejkové z nich ten sokolský duch přímo dýchal - veselost, ukázněnost, upřímnost. Podnikli jsme s nimi vycházku po lesním okruhu, který slouží při župních letních hrách pro přespolní běh a před odjezdem jsme si společně zazpívali několik sokolských písní: Hoj vzhůru, pestrý sokole, Lví silou, Spějme dál! K večeru odjela skupina na noc do hotelu Auberge Mirabel v městečku Blainville. Nazítří jsme s nimi jeli do Montrealu, na prohlídku města: vyhlídka z hory Mont Royal, Olympijský stadion, starý Montreal včetně hlavního chrámu Notre Dame. K večeru odjížděla skupina do města Comwall, kde přenocovala na cestě do Toronta, odkud ve čtvrtek 6. července odletěla do Prahy. Jejich dojmy z návštěvy nejlépe vyjadřuje dopis, který nám sestra Sejková s podpisy všech účastníků předala před rozloučením a z něhož citujeme: "... zažili jsme rušný 1. červenec - Den Kanady, v Ottawě a dnes jsme se nadýchali čerstvého vzduchu a hlavně bratrského přijetí v Sokolském údolí. Bez láskyplné obětavosti Vás všech bychom nikdy nemohli mít ten pocit bratrské sounáležitosti, která nám podává ruku na druhém konci naší země. Děkujeme vám za vše - kéž se nám podaří tyto city vštípit i našim dětem u nás i u vás doma. Se srdečným sokolským Nazdar - skupina 44 sokolů z Prahy i mimopražských sokolských žup. Blažena Sejková." Nabídka: panský sokolský kroj z r. 1947: velikost 48, pro postavu 172 cm, košile 38, čamara, kalhoty jezdecké s orig. páskem, čepice s odzn. a pérem, vysoké boty č. 9. Adresa: br. Škrobánek Ferdinand, 735 42 Teplicko 277, ČR 30 [pageend30]Pozdrav sletu: VELVYSLANEC ČESKÉ REPUBLIKY V KANADĚ AMBASSADOR OF THE CZECH REPUBLIC TO CANADA 541 Sussex Drive, Ottawa, On. KIN 6Z6 tel: (613) 562-3875 fax: (613) 562-3878 Vážení přátelé, milí bratři a sestry ! Je mi ctí a současně i velkou radostí, že mohu pozdravit vás všechny, kdo se účastníte 10. sletu Sokolské župy kanadské v Torontu. Dělám to s upřímnou radostí a vybavuji si přitom svá sokolská léta v žactvu Sokola Ostrava; v roce 1948 jsem s některými z vás cvičil na 11. všesokolském sletu v Praze. Naše vlast je hrdá na to, že sokolové v cizině udrželi sokolskou myšlenku živou a čistou v době, kdy doma vládla nesvoboda. Sokol nikdy nebyl pouhým tělocvičným spolkem. Vždy v sobě spojoval též myšlenku národní, jíž sloužil pěstováním mravních a duchovních hodnot v duchu Masarykově. Nebylo náhodou, že Masaryk sám byl aktivním sokolem. A také nebylo náhodné, že jak nacistická, tak komunistická diktatura viděla v Sokolu rozhodného nepřítele a obě vybraly z řad sokolstva krutou daň. Těšíme se společně z nově nabyté svobody doma a uvědomujeme si, že ani v dnešní době mravní apel Sokola, který též s vaší pomocí chceme naplňovat, neztratil nic na svém významu. Vašemu sletu přeji mnoho zdaru a vám všem pevné zdraví a oprávněné uspokojení z dobře vykonané sokolské práce. Váš Stanislav Chýlek velvyslanec 31 [pageend31]Slavnostní defilé veteránů druhé svetové války 7. května 1995 v Plzni Z ústředí Malý slet po roce Plzeň slavnostní a sokolská Málokteré město oslavuje současně dvě velká jubilea. Plzni se to podařilo a ve dnech 5. až 8. května 1995 vzpomněla velkolepým způsobem 700 let svého trvání a zároveň 50. výročí svého osvobození. Nelze ani vyjmenovat, kolik se tam uskutečnilo pietních aktů, vyznamenávání, setkání bývalých bojovníků a kulturních pořadů. 32 [pageend32]Slavnostní průvod městem Plzní 33 [pageend33]Slavnostní hosté u památníku v Plzni 34 [pageend34]Připraveni na slavnostní průvod městem Plzní Hlavní oslavy proběhly v sobotu 6. května, kdy jsme Plzeň zastihli za slunného rána již nazdobenou mnoha vlajkami, převážně českými a americkými. Také megafony se staraly o náladu, ale místo budovatelských písní vyhrávaly americké „evrgrýny“ z památné doby před půl stoletím. Lidu všude plno - a tentokrát dobrovolně. Vojenská vozidla US Army z doby konce války i ta současná s nefalšovanými „arniky“ dnešní generace projela Plzní (obr. č. 1) v parádním defilé. Premiér Klaus sem přijel těsně po své návštěvě ve Washingtonu a řečnil procítěně, stejně jako velvyslankyně USA v OSN paní M. Albrightová, rozená Korbelová z Čech. 35 [pageend35]Odhalení památníku "Dík Ameriko!" 36 [pageend36]Položení věnce k pomníku prezidenta T. G. Masaryka Plné náměstí reaguje jinak než za nudných prvních májů doby nedávné. Veteráni z USA na tribuně i v auditoriu jsou dojati a s rukou na srdci zpívají americkou hymnu, která zazněla po té naší. Kolem tribuny se rojí lidé z mnoha exotických televizí a orchestr amerických vojáků hraje ještě dlouho po odjezdu hostů skladby Glena Millera (obr. č. 2). Není však ještě tomuto slunnému dni konec. Husté davy lemovaly v podvečer další neobvyklý průvod, jaký snad viděli zdejší občané naposledy v roce 1929, kdy byl v Plzni poslední velký sokolský slet. Tentokrát pochodovalo městem téměř 7 000 sokolů a sklízeli potlesk i obdiv všech, kdo si nenechali tuto pestrou přehlídku ujít. 37 [pageend37]Položení věnce Ústředí k pomníku T. G. Masaryka 38 [pageend38]V čele průvodu se zaskvělo svými barvami i dezény přes 80 historických sokolských praporů, v první řadě replika prvního praporu Mánesova, kterou si pořídil nedávno Sokol Pražský. Hudba bratra Hellera z Plzně vyhrávala do kroku hlavně sokolské pochody. Za delegací ČOS pochodovali s nadšenými pocity členové zahraničních sokolských jednot (nejsilnější skupina ze Švýcarska sem cestovala celou předešlou noc). Byli tu i krajané z Mnichova (SRN) a jednotlivci z Kanady, z Austrálie a z USA. Že přijelo přes sto slovenských sokolů, nikoho nepřekvapilo. V průvodu šli ve cvičebním s ostatními našimi členy a volali: „Sme vaši!“ Za „cizinou“ jsme uvítali v průvodu útvar bratří a sester v historických krojích, pak členstvo v krojích nových a následovaly bloky těch, kdo sem s nadšením přijeli cvičit. Přes 1000 žen skladby Karneval mávalo barevnými šálami, dorostenky vytvářely nad hlavami pohyblivé krajkoví ze svých kroužků, dorostenci nesli na ramenou menší žáky (obr. č. 4). Zelené rosničky zdravily na tribunu autorku své skladby sestru Maurerovou, kterou její Plzeň vyznamenala po Sletu čestným občanstvím. Reportér průvodu se vyznává z radosti, že k Sokolu patří dnes i mládí. Jako za mlada se drží cvičenci Věrné gardy, ztepilé kuželářky dokazují, že cvičení ženám dává půvab a ladnost. A naši muži si již tradičně zazpívali své krajové písničky když hudba na chvíli umlkla. Průvod byl pro diváky překvapením, ale hlavně pozváním na nedělní sokolské slavnosti na stadiónu. Nedělní program začal pietním aktem u pomníku 2. pěší divize armády USA, která osvobodila Plzeň. Mezi těmi, kdo zde položili kytice, byla také Česká obec sokolská, zahraniční sokolstvo a župa Plzeňská. Další pořad byl dokladem, že se dá vzpomínat na pohnuté události způsobem zcela neformálním. Dojal svou bezprostředností nejen desítky zahraničních a našich veteránů, ale i tisícovku přihlížejících z Plzně a okolí. Zástupce velvyslanectví USA pak předal plzeňskému sokolstvu americkou vlajku jako výraz vděčnosti za práci sokolů, o které Američané dobře věděli již po válce. Poté položila delegace ČOS a zahraničního sokolstva věnec k nedalekému pomníku T. G. Masaryka. Hlavní sokolskou událostí na oslavu plzeňských výročí bylo nedělní sokolské vystoupení na stadiónu ve Štruncových sadech. Vyprodaná dvoupatrová hlavní tribuna pojala několik tisíc diváků v čele se zástupci města a mnoha hosty plzeňských oslav. Byla tu samozřejmě i delegace ČOS vedená bratrem starostou Doutlíkem a celé náčelnictvo ČOS, které se však vyžívalo spíše v pozadí celého dění. Viděli jsme zde téměř všechny autory 39 [pageend39]Plzeň: veteráni americké armády - osvoboditelé 40 [pageend40]Plzeň: prapor T. J. Sokol Mnichov šesti skladeb, které byly sice předvedeny již na loňském Sletu v Praze, ale které si sem přijelo s chutí zopakovat na 6 000 cvičenců. Nejvíce jich vyslala župa Krkonošská - Pecháčkova (přes 400), ale ani ostatní ze čtyřiceti zúčastněných žup nelenily. Cvičilo také 8 žen ze švýcarského Bernu a 101 sokolů ze Slovenska. Na začátku slavnostního odpoledne jsme znovu pocítili chvění při Sukových fanfárách a tóny pochodu V nový život zvedly celé hlediště. Třiatřicet praporečníků nastoupilo s historickými zástavami, mezi nimiž nechyběl ani cenný prapor Sokola Plzeň I. Sokolská vlajka vystoupila na stožár za zvuků sletové znělky a poté zazněla naše hymna. 41 [pageend41]Slavnostní průvod městem Plzní 42 [pageend42]Již při zahájení stály na hřišti cvičenky první skladby, kterou byl tradičně Karneval. Ženy od Sletu nic nezapomněly a zase jsme mohli obdivovat rozevlátou záplavu fialových sukní při svižném ztvárnění ryze české hudby Dvořákovy. Ladné přechody do čtverců, šachovnic, řad a kruhů se nám jevily trochu jinak než na Strahově díky menší vzdálenosti a kontrastu barev na zeleném trávníku. Škoda, že delší dobu nic takového neuvidíme... Vzadu již stojí starší žákyně s bílými kroužky, ale zase nás režie překvapila. Mezi děvčaty proběhli na přední část cvičiště žáci a dorostenci, aby nejdříve oni zacvičili svou sletovou skladbu, tentokrát v mírně zkráceném vydání. Díky autorům nezůstali hoši ani chvíli v klidu a moderní hudba je povzbudila k zanícenému výkonu. Aplaus sklidil jeden z nejmenších, co našel svou značku při přebězích jako poslední. Ale našel. Tak čau! Cvičenci mizí na zvukový signál téměř bleskově, aby mohly své značky konečně obsadit starší žákyně. Také jejich skladba byla trochu zkrácena, ovšem i zde se uplatnil barevný kontrast červených trikotů a bílých kroužků se zeleným trávníkem. A už je tu zase ta paráda - vystoupení Věrné gardy. Lví silou, vzletem sokolím... jsme jim zpívali při nástupu. Vyplnili celé hřiště - a mnozí, co se hlásili, se sem ani nevešli. Opět to precizní provedení skladby, bezkonkurenční držení těla (obr. č. 8). Mládí prožité v Sokole bylo pro ně základem, který jim pomohl přežít a dovedl je až na Strahov a sem. Při odchodu jim tribuny bouřlivě vyslovily své uznání. Každý ví, že „rosničky“ jsou mladší žákyně. Jejich skladbu věnovala autorka městu Plzni k jeho výročí a Plzeňáci jim proto fandili. Nastoupily ze tří bran, aby předvedly pohádku o tajemném košíčku, ve kterém lze najít i míčky a ohnivé stuhy. Tyhle žabičky nikoho nezklamaly. Je to mládí Sokola, které nás snad jednou vystřídá... Tradičně špičkové bylo i provedení skladby s kuželi a švihadly, i když se zdálo, že velkoplošné útvary zde měly menší prostor než na Strahově (obr. č. 9). Při odchodu kuželářek se proměnilo jejich náčiní v kastaněty a hlasitý souzvuk s jásotem tribun byl samozřejmostí. Před vystoupením mužů seskočili na hřiště vojenští výsadkáři, odměňovaní za přesné přistání potleskem. Pak zazněla vzpomínka na umučené sokoly, k nimž patřil také významný plzeňský činovník bratr Emil Štrunc. Skladba mužů začíná reminiscencí na roky 1938 a 1948 a proto nemohlo být lepšího zakončení sokolského dne (obr. č. 10). Bylo to jako chorál... Celý program tohoto odpoledne byl důkazem, že práce náčelnictva ČOS na tělovýchovném úseku je již plně na výši - a snad o mnoho mil vpředu. Skláníme se též nad úsilím župy Plzeňské za přípravu tak velké slavnosti, která předčila očekávání. 43 [pageend43]Položení věnce Ústředí k památníku armády Spojených států severoamerických Znovu jsme si zde zopakovali pocity, prožité při loňském Sletu, i vnitřní přesvědčení, že „tohle“ umějí jen sokolové. Text Zlata Kozáková Foto Marie Brunerová Dojmy z Plzně Jen osobní účast může vyjádřit ovzduší, které nám sokolské prostředí může dát a dává. Bratrství prožité v sokolské rodině nemůže být ničím nahrazeno. Musíme být živými svědky, naše mládež nechť nás následuje. Odvážím si pocit sounáležitosti se sokoly na celém světě. Rudolf Fiala, starosta Ústředí čs. sokolstva v zahraničí Sokol Curych, župa Švýcarská 44 [pageend44]Moje paní je rozená Plzeňačka. Nedávno se zázračně uzdravila díky pevné vůli, lásce k vlasti a oslavám v Plzni. Naše účast na pochodu s veterány a potom sokolský průvod Plzní byl nezapomenutelným zážitkem, za kterým jsme přiletěli 20 000 kilometrů. Sokolské vystoupení bylo jedinečné. Jiří G. Jelínek starosta župy Australské Sokol Sydney Oslavy byly velmi hezké, průvod velkolepý. Jsem nadšený sokolskou atmosférou, odnáším si zážitky na dlouhou dobu. Sokolské vystoupení mělo dobrý choreografický spád, ženy s kuželi vynikající. Gratuluji. Bernhard Zoder, náčelník Ústředí čs. sokolstva v zahraničí Sokol St. Gallen, župa Švýcarská Jsem překvapen vztahem Plzně k sokolům, zvláště účastí diváků při průvodu. Jsem bývalým náčelníkem Sokola Plzeň V., prošel jsem koncentračním táborem, emigrovali jsme v roce 1948. Je mi 86 roků. Vystoupení bylo krásné a potřebné. Rád jsem je viděl zblízka a na zeleném trávníku. Václav Zeníšek Sokol Havlíček - Tyrš, Chicago III. býv. vzdělavatel župy Střední Americké obce sokolské Jsem hrdá na to, že sokolové dokázali hrát takovou roli při plzeňských oslavách. Vše bylo krásné a dojemné. Dovedla jsem se vcítit do doby před 50 lety, jaká to byla radost! Kazí ji pomyšlení na pozdější tragické události v naší vlasti. Odpolední vystoupení bylo krásné a organizátorům patří velké díky. Opět se ukazuje, že Sokol je výborná organizace po všech stránkách a že tak pokračuje dál. Ocenila jsem, že jsem výjimečně mohla být na stadiónu divákem bez starostí. Ty mě čekají za pár týdnů na sletu v Torontu. Budu v Kanadě nadšeně vyprávět a ukazovat fotky, pokud se podaří. Radmila Locherová - Jeřábková jednatelka župy Kanadské starostka Sokola Toronto 45 [pageend45]Moje dojmy sú tie najlepšie, bolo to velkolepé. Okrem toho bola vysoko cenená činnost členov Sokola v odboji, čo mnohí India nedoceňujú. Vystúpenie samo bolo krásne, perfektne prevedené skladby, výborná choreografia nástupov a zelená plocha štadióna dokreslovala krásny zážitok z celého. Prekvapil velký záujem a počet obecenstva, ktoré nešetrilo uznaním či potleskom, ale aj slovami. Jaroslava Celková náčelnice Sokola na Slovensku Bratislava Sletová prostná XII. všesokolského sletu na stadionu E. Štrunce v Plzni 46 [pageend46]Ještě Oetz 1995 Letošního setkání v Oetzu se za střídavého počasí účastnilo asi 300 návštěvníků, kteří se podíleli na programu zajištěném T. J. Sokol Mnichov. Vzorně připravené prostředí na louce v Piburgu s vzorným informačním stanem a táborový oheň zajistilo pohodu a vyžití se všech účastníků. Po oba večery vytvořil západ slunce přímo pohádkové prostředí, ve kterém jsme se všichni cítili jako bratrském. V pondělí svatodušní prošlo turniketem u Wellenbrücke na cestě ke kameni asi 250 účastníků „pouti“, kteří před tím v přírodním amfiteátru vyslechli pozdrav a přivítání starosty Ústředí čs. sokolstva v zahraničí. Slavnost byla u památného kamene, kam byly položeny věnce, ukončena národní československou hymnou. Velkou účast při našem setkání letos zajistili bratři a sestry z České republiky, kteří spolu se zástupci České obce sokolské z Prahy přijeli čtyřmi autokary. R. F. Zástupci České obce sokolské a Ústředí čs. sokolstva v zahraničí u kamene Dr. M. Tyrše v Oetzu 5. června 1995 47 [pageend47]Sestry a bratři, milí přátelé, dnes se již po 22. scházíme k tradičnímu setkání, abychom vždy o svatoduš- nich svátcích po sokolském programu v Piburgu vzpomněli společnou poutí k památnému místu a zastavením se k projevu díků, které vyjadřujeme zakladateli sokolského hnutí, Sokola našemu velkému vzoru, Miroslavu Tyršovi, I dnes se tradiční a už vyšlapanou cestou blížíme místu, v jehož blízkosti bylo z prudkých vod horské řeky vyzvednuto mrtvé tělo toho kterého vzpomínáme. Na kameni, v tomto místě zvoleném, jsou na trvalou památku umístěny dvě desky: první, darovanou Americkou obcí sokolskou, druhá tam umístěná před 11 lety s portrétem Tyršovým Ústředím československého sokolstva v zahraničí. Deska první oslovuje návštěvníky tohoto památného místa v jazyce českém a anglickém,' později tam zasazená pak česky, německy, francouzský a anglicky. Obě mluví o osobnosti nám tak milé a svým dílem vzácné. I dnes jdeme stejnou cestou. Svůj dík chceme vyjádřit touto sokolskou poutí, položením květinové výzdoby a ukončit: Zpěvem československé národní hymny. Drazí přátelé, radujeme se z přítomnosti Vás všech, kteří sem na tato místa přicházeli již po mnohá léta a i z účasti Vás všech, kteří jste zde s námi poprvé. Velkou radost máme my všichni proto, že rok od roku, kdy byly zpřetrhány okovy komunismu, naši vlast po léta poutající, se tohoto aktu účastní s námi stále větší počet bratrů a sester z naší vlasti. Dovolte mi, milí přátelé, abych tentokrát vzpomenul jednoho příspěvku, který jsme dostali k našemu symposiu, které jsme zde v Oetzu měli k 100. výročí Tyršovy smrti. Je to příspěvek, který nám tenkrát, ještě v době krutovlády komunistických okupantů, byl poslán a přečten. Jeho autorem byl bratr Bohumil Štědroň a byl nazván: Janáček jako Sokol. 48 [pageend48]Z části této úvahy vyjímám několik myšlenek: Z velkých mistrů české hudby byl Leoš Janáček, narozeny před 141 lety 3. července 1854 v Hukvaldech, který byl jedním z prvních členů tělocvičné jednoty Brno 1. Do Sokola vstoupil v roce 1876 a setrval v něm do své smrti 12. srpna 1928. Nejstarší rukopisný záznam uvádí Janáčka mezi činnými členy od roku 1876 a byl v roce 1919 jmenován zakládajícím členem. Svůj oddaný poměr k sokolské práci projevoval nejen živým zájmem. Někdy před 16. dubnem v roce 1893 komponoval hudbu ke kroužení s kuželi a věnoval ji Moravskoslezské obci sokolské. Ve svém dopise brněnskému Sokolu 18 dní před převratem (10. října 1918) řekl: „Díval jsem se na Sokol vždy jako na českou pěst, již máme stejně třeba, jako české srdce“. V tomto smyslu se i my dnes zamysleme na místě pro nás tak posvátném! Nazdar! (R.F.) Připravujeme dějiny zahraničního sokolstva Ve smyslu usnesení výboru Ústředí čs. sokolstva v zahraničí budou vydány v knižní úpravě dějiny čs. sokolstva v zahraničí za období od února 1948 do ukončení činnosti Ústředí 31. prosince 1995. Financování vydání bylo zajištěno odkazem věnovaného pro tento účel zesnulým bývalým pokladníkem Ústředí bratrem Jaroslavem Hanušem. K úplnému a přesnému zpracování všech úseků dějin a činnosti všech jednot a žup, žádají se činovníci, zejména kronikáři a vzdělavatelé jednot a žup, aby pokud možno shromáždili veškeré podklady, jež by se s hlediska jejich jednot nebo žup daly použít pro zpracování dějin a stručný přehled nebo seznam shromážděných podkladů pak zaslali bud jednateli Ústředí (Ľudovít Král, Stationsstrasse 1, CH-9032 ■ Kronbühl, Švýcarsko) nebo přímo podepsanému vzdělavateli, který byl zpracováním dějin pověřen. Prosíme rovněž jednoty nebo jednotlivce, pokud mají podklady nebo zprávy o jednotách, které zanikly (v Argentině, Austrálii, Belgii, Holandsku, Africe, Indii atd.), o oznámení druhu a rozsahu těchto informací. Za veškerou vaši pomoc při vydání dějin všem již předem upřímně děkuji. Na zdar! Jan Waldauf (2333 Kenbarb Road, Mississauga, Ontario, Canada L5B 2E9). 49 [pageend49]Ve vlastní věci: pokladník našeho Ústředí, br. Z. M. Dobrovolný velmi kvituje platební ukázněnost a včasné placení přímých členů Ústředí za členské příspěvky, případně za časopis. Zároveň doufá, že všechny členské povinnosti nejpozději do konce tohoto roku vyrovnají, pokud tak již neučinili. Tato naše prosba se týká všech členů a předplatitelů časopisu! Děkujeme. Seznam publikací vydaných Ústředím československého sokolstva v zahraničí, uskladněných u Rudolfa Fialy, starosty. 2x Školení sokolských cvičitelů - J. Waldauf 2x Příručka ke zkouškám pomahatelským (náčelnictvo) 20x Rádce sokolských činovníků - M, Provazníková 71x Náš úkol, směr a cíl - M. Tyrš 8x Sokolský zpěvník -1977 3x Sokolský zpěvník -1961 14x Sokolstvo, jeho organisace a vývoj - Havlíček 18x Stručné dějiny sokolstva -1862 /1912 5x Stručné dějiny sokolstva -1912 /1941 32x V zdravém těle zdravý duch - Jandásek M. 135x Tyršův odkaz -sborník symposia v Oetzu 5x Tyršova soustava - M. Provazníková 2x 100 let Sokola - M. Provazníková 9x Slabikář (vydal Sok. pomoc, výbor N. Y. 1958) P. S. Prosím zástupce jednot a žup, které mají zájem o tyto publikace, o jejich sdělení. Cena publikací je od Fr. 5.— do 15.—. Tyršův odkaz, publikace ze symposia Oetz stojí Fr. 25.—. V případě zájmu budou publikace /podle přání/ rozeslány poštou s přiloženým vplatním lístkem Ústředí, konta ve Švýcarsku nebo Kanadě. 50 [pageend50]ČESKÁ OBEC SOKOLSKÁ Starosta členstvu Sestry a bratři, rozhodnutím 4. sjezdu České obce sokolské jsem byl povolán do nejvyšší funkce starosty ČOS. Hluboce si vážím tohoto pověření a důvěry, která mně byla prokázána nejširší sokolskou veřejností. Upřímně děkuji. Nacházíme se vpravdě na předělu naší činnosti. Po zvládnutí stěžejních úkolů celkové obnovy Sokola v minulých pěti letech stojíme nyní před úkolem nejzávažnějším: vytvořit pevnou základnu a podmínky pro další růst sokolského hnutí a konsolidovat je po všech stránkách. To vyžaduje dnes především soustředit ve všech našich složkách, počínaje jednotami, všechny síly. Spojme cenné zkušenosti i obětavost starších generací s životním elánem a silou naší generace současné. Semkněme se pevně kolem naší hodnoty nejvyšší: to je náš program, nezastupitelný v průběhu našich dějin i v naší dnešní společnosti. Musíme vydržet v zájmu budoucího života, zdravého a silného, našich dětí, kterým jednou předáme osudy své země. A my vydržíme! Sokol svým věčným tyršovským ruchem zůstane vždy mladým a jako takový bude také vždy naší celou společností vnímán. Jsem si vědom rozsahu a závažnosti úkolů, včetně odpovědnosti, které leží přede mnou a mými nejbližšími spolupracovníky. Věřím pevně, že je společným úsilím také zvládneme. K tomu ale budeme potřebovat účinnou spolupráci Vás všech, ve všech jednotách a župách. Ani na chvíli nepochybuji o tom, že se nám toto dílo podaří. Je to náš společný sokolský slib v této chvíli. Děkuji Vám. Nazdar! JUDr. Jiří Janoš, starosta ČOS 51 [pageend51]Provolání České obce sokolské Česká obec sokolská sdružuje dnes ve 43 sokolských župách a 958 sokolských jednotách 170 000 příslušníků. Účastníci 4. sjezdu obnoveného Sokola se usnášejí na tomto provolání: Posláním České obce sokolské je přispívat k povznesení duchovní, kulturní a fyzické úrovně naší občanské společnosti tělesnou výchovou a sportem, výchovou mravní, společenskou a kulturní činnosti. Základním úkolem tělesné výchovy a sportu je rozvoj a upevnění zdraví jednotlivce, rodiny i společnosti. 130 let sokolského programu ukázalo jeho životaschopnost v celé šíři. Sokol jako první formuloval a pěstoval zásadu tělovýchovy pro všechny, která dnes nachází výraz v celosvětovém hnutí „Sport pro všechny“. Hledání odpovídajícího zapojení činnosti našeho občanského sdružení v nových demokratických podmínkách poznamenalo práci Sokola od r. 1989. Poučeni historií, že ani ta nejskvělejší minulost, ale jen zdravá a činná přítomnost zaručuje Sokolu budoucnost, chceme veškeré úsilí i schopnosti zaměřit na uspokojení zájmů a potřeb členů Sokola i občanů, kteří v tělovýchově a sportu nacházejí zdravý způsob života. V období do příštího sjezdu vidíme zaměření sokolské organizace především v těchto oblastech: 1. V souladu se zásadami Evropské charty sportu zaměřit se na uspokojování tělovýchovných zájmů a sportovních potřeb všech občanů. S využitím moudrostí a zkušenosti starších sokolů postupně seznamovat mládež a veřejnost se současným aktuálním programem i s historií Sokola. 2. V tělovýchovné, sportovní a kulturně společenské činnosti vytvářet podmínky především pro dobrovolné cvičitele, trenéry a činovníky jako základního článku umožňujícího členům Sokola i široké veřejnosti cvičit v oddílech všestrannosti, sportovat ve sportovních oddílech a účastnit se kulturního a společenského života jednot. 3. Společně s dalšími tělovýchovnými organizacemi a Českým olympijským výborem věnovat přiměřenou podporu sokolským vrcholovým sportovcům. Spolupracovat s orgány samosprávy a státní správy na všech úrovních, podporovat přístup k příslušným zařízením a činnostem. 52 [pageend52]4. Tělovýchovnou a sportovní činnost v Sokole vést především dobrovolnými cvičiteli, trenéry, vzdělavateli a činovníky, které považujeme za „zlatý fond“ ČOS. K zabezpečení cvičitelské a trenérské kvalifikace využít seminářů, župních škol a Ústřední školy ČOS. Vytvářet ekonomické podmínky k odměňování těchto kvalifikovaných odborníků. 5. V sokolské činnosti vycházet z trvalých kulturních a mravních hodnot našeho národa, vyznávat úctu k pravdě, osobnosti a názorům druhého, k věrnosti danému slovu, k zásadovosti a kulturnosti v jednání a vystupování a k uvědomělé kázni. Pro upevnění mravního základu společnosti rozšiřovat kulturní a společenskou činnost v sokolských jednotách. Významnou pozornost věnovat povznesení našeho národního sebevědomí. Současně odmítnout jakoukoliv diskriminaci, založenou zejména na rozlišování národnostního a sociálního původu, náboženství a politického smýšlení. 6. K dominantám programových záměrů patří uspořádat XIII. vše- sokolský slet na přelomu tisíciletí jako přehlídku výsledků pravidelné činnosti za uplynulé období. Je nutno posoudit jeho uspořádání v širších společenských a mezinárodních souvislostech. V tomto smyslu zahájit jeho přípravu a urychleně založit otevřený fond XIII. sletu pro příznivce z České republiky i ze zahraničí. 7. Dořešit naléhavé otázky stanov ČOS tak, aby odpovídaly současným potřebám rozvoje Sokola. Vyřešit rovněž organizační, technické a legislativní otázky uspořádání a řízení celé organizace od jednot až po ústředí. 8. Ekonomiku a hospodaření ČOS přizpůsobit důsledně podmínkám tržního hospodářství a zajistit, aby za tuto sféru odpovídali zkušení profesionální ekonomové s odpovídajícími pravomocemi a odpovědností. Na všech úrovních vyvinout maximální úsilí k co nejrychlejšímu spravedlivému vyřešení majetkoprávních sporů. 9. Rozvíjet styky se Světovým svazem sokolstva i s těmi sokolskými organizacemi, které se obnovují v postkomunistických zemích. Uplatňovat také dobré, osvědčené zkušenosti a metody z domova i ze zahraničí, které pozitivně ovlivní činnost našich jednot, žup i ústředí při rozvoji tělovýchovy a sportu pro všechny. Naplnit takové poslání znamená formovat ČOS jako moderní, dyna- mnické a otevřené občanské sdružení, v němž tradice nesvazují, ale posilují, a kde je závazné respektovat tělovýchovu, sportovní a kulturně společenskou potřebu zdravého a radostného života našich občanů. Praha, květen 1995 Předsednictvo výboru ČOS 53 [pageend53]Životní jubilea WHO IS WHO? „Kdo je Kdo“ je organizace založená v roce 1848 v Anglii. Vydává každoročně lexikon se seznamem a stručným popisem osobností, které v současné době vykonávají záslužnou činnost pro společnost v různých oblastech. Jsou to lidé skromní, o kterých často ani nevíme, že žijí mezi námi. Mluví za ně jejich práce. Právě těchto osobností si všímá tato instituce. V roce 1899 byla „WHO IS WHO“ založena v USA, v roce 1906 v Austrálii a po II. světové válce ve většině evropských zemích. V nejnovějším vydání z roku 1994, v části „INTERNATIONAL WHO IS WHO IN MUSIC“ najdete na straně 786 i jméno paní Nadja Paetzold Hrdličková, žijící v Lucernu. Nechci zde vyjmenovávat všechny její zásluhy - mohlo by mě to býti vytknuto - , ale snad mi jich paní Nadja pár dovolí: 1977 založení HARPH DUO OF SWITZERLAND, kde vystupuje společně se svojí dcerou Hanou Vihan-Paetzold. 1982 založení CHILDRENS HARPH ENSAMBLE OF LUZERN. 1987 založení ADULT HARPH ENSEMBLE. 1989 založení FIRST HARPH SCHOOL OF SWITZERLAND, kde působí jako učitelka i ředitelka. Mimo to je i členkou mnoha švýcarských a mezinárodních hudebních organizací škol a spolků. Její jméno je v tomto lexikonu uváděno již od roku 1978. 54 [pageend54]S jejím dětským harfovým sborem, který je světovou ojedinělostí - při plném obsazení hraje 36 dětí - procestovala spolu se svojí dcerou mnoho zemí. S velikým úspěchem navštívil sbor i dvakrát Českou republiku, v roce 1990 a v roce 1994. Natáčí pro televizi, koncertuje po celé Evropě a při tom všem ještě stačí vyučovat hře na harfu - v současné době - 30 dětí a 6 dospělých. V jejich stopách jde - a velice úspěšně - dcera Hana Vihan-Paetzold. Už i její vnučka Jitka Vihan začíná slavit úspěchy ve hře na harfu. Je nositelkou mnoha mezinárodních vyznamenání. V dubnu 1994 obdržela vyznamenání od University Cambridge „INTERNATIONALER ORDER OF MERIT“ a v listopadu od americké organizace ABI - American Biographical Institute - vyznamenání jako Žena Roku - „WOMEN OF THE YEAR 1994“. Jsme hrdi, že sestry Nadja Paetzold-Hrdličková, její maminka Marie Hrdličková a dcera Hana Vihan-Paetzold jsou členkami SOKOLA Luzem. Sestra Nadja Paetzold Hrdličková je činná v Sokole již od svých tří let, kdy už ji maminka brávala sebou do cvičení. Její maminka je členkou Sokola již od svých 13ti let (od roku 1924) - její první cvičitelkou byla v SOKOLE Královice u Plzně sestra Miluše Kapsová, osobní ošetřovatelka prezidentů T. G. Masaryka a E. Beneše. Milá sestro Nadjo, ke Tvých 60. narozeninám Ti všichni lucemští Sokolové přejí vše nejlepší, pevné zdraví, hodně sil a mnoho zdaru. Ať i nadále struny Tvého života krásně zní. Nechci zde mluvit o politice, o tom co je dobré, o tom co je špatné. Jsme si vědomi, že padesát let nenormálního působení na lidské chování a myšlení muselo zanechat stopy, které se budou odstraňovat dlouhý čas. Člověk žijící v zahraničí delší dobu, s možností odstupu od dění v naší vlasti si to uvědomuje daleko více. Zdá se, že u nás končí pomalu dění a jevy, které proběhnout musely vzhledem k tomu co zde bylo dříve a pomalu začíná období, které odpovídá myšlení, potřebám a zájmům většiny národa a krajanům žijícím v zahraničí. Zdravá morálka a etika se již začíná vytvářet. Můžeme ji urychlit? Věřím, že ano. Jak pomocí? Cíleně, pokud možno začínat u nejmladší generace, kde vložené úsilí je určitě nejpůsobivější a nejtrvalejší. Obracím se na krajany Jan Šinágl Návštěva ve škole 55 [pageend55]žijící na Západě, či kteří zde žili, zkuste v rámci svých možností a schopností působit ve svých rodištích, kde se kontakt navazuje a přijímá snadněji. Ve čtvrtek 20. dubna 1995, jsem navštívil ZDŠ v Žebráce, kde jsem strávil dvě velice zajímavé hodiny se žáky šesté a sedmé třídy. Nebyla to žádná přednáška, ale otázky a odpovědi na vše možné. Děti hledají orientaci. Je na nich vidět a nejenom na nich, působení agresivní televize a reklamy, která opět začíná zpracovávat jejich myšlení a chování. Mají nutně zkreslené představy o životě na Západě, proto jsem mluvil i o negativních jevech, o působení televize, reklamy a konzumního způsobu života na člověka. Otázky cítím-li se jako Čech, jaký vztah mám k rodné zemi, jak se dívají na jejich zemi jiní jsem rád přivítal. Je již cítit postupně se probouzející a podvědomě sílící potřeba přirozeného vztahu k rodné zemi. Pomalu se ukazuje zdravá hrdost a zdravý patriotismus k rodné zemi v mnoha formách. Zdůrazňovat potřebu a nutnost stálého učení motivovat k učení se cizím jazykům - „Kdo neovládá alespoň jeden cizí jazyk, nemůže být schopen poznat hodnotu vlastního.“ J. W. Goethe. Milé krajanky a milí krajané, Ti z Vás, kteří se cítíte býti oslovení těmito řádkami začněte, dáte více než si myslíte a dostanete mnohem víc. Když jsem se pozdě procházel po Žebráce, dětí mne spontánně oslovovaly a ptali se - „A kdy nás zase přijdete navštívit?“ Nemoh jsem neslíbit... bylo to krásné odpoledne... ACH NENÍ TU NENÍ (Z Berounska) Pomalu 1. Ach ne - ní tu ne - ní, •co by mně tě - ši - lo, ach ne - ní 2. Ja - ké to vo - rá - ní, bez plu - hu, bez ko - ní, ja - ké to 3. Po - řád mně dá - va - jí co se mně ne - lí - bí, po - řád mně 1. tu ne - ní, co mně tě - ší! 2. vo - rá - ní bez ko - le - ček? 3. dá - va - jí co já ne - chci: kdy - by tu bý - va - lo, ta - ko - vé vo - rá - ní, dá - va - jí mně vdov-ce, 1. co mne tě - ší - va - lo, by - lo by mé srd - ce ve - se -lej -ší. 2. ja - ko mi - lo - vá - ní, ja - ko mi - lo - vá-ní bez hu-bi -ček! 3. ten má jen půl srd - ce, půl ho dal ne - bo - ce, půl by dal mně. 56 [pageend56]" Mrtví, živí, nezrození dosud v bratrství vroucím neseme svůj osud... " 2333 Kenbarb Road, Mississauga, Ontario, Canada L5B 2E9 • Tel. (906) 275-4773. SOKOL CANADA Gymnastic Association • ĽAssociatlon Gymnastique SOKOLSKÁ ŽUPA KANADSKÁ členská župa Ústředí čs. sokolstva v zahraničí Předsednictvo Sokolské župy Kanadské v hlubokém zármutku oznamuje všemu sokolskému bratrstvu, že v sobotu 24. června 1995 v Torontu v Kanadě během X. župního sletu opustil naše sokolské řady navždy náš bratr Otto Stehlík bývalý místostarosta Tělocvičné jednoty Sokol Toronto dlouholetý člen výboru Sokolské župy Kanadské bývalý člen předsednictva Ústředí čs. sokolstva v zahraničí a dlouholetý příkladný administrátor časopisu Ústředí Čest jeho světlé památce! SOKOLSKÁ ŽUPA KANADSKÁ Radmila Lochrová jednatelka Jan Waldauf starosta 26. června 1995. 57 [pageend57]Loučíme se dnes s dobrým člověkem, hodným manželem, vlastencem v nejlepším slova smyslu, s upřímným a pilným sokolem. Bratr Otto Stehlík byl člověkem klidné a vyrovnané povahy, který nikdy nevystupoval okázale a všechny své povinnosti plnil bez velkých slov. Měl radost ze života a dovedl také radost ve svém okolí šířit. Narodil se 29. srpna 1922 v Znojmě kde se seznámil se sokolskou myšlenkou v žactvu tamní jednoty, považoval se však za odchovance Sokola v Jihlavě, do něhož přišel jako dorostenec v roce 1936 a v němž prožil nejradostnější léta svého života. S jejím dorostem se zúčastnil X. všesokolského sletu v Praze roku 1938, byl členem úspěšného družstva jednoty v sletové soutěži v odbíjené a zúčastnil se pak posletového výcviku v nářaďovém tělocviku v Tyršově domě. Po absolvování obchodní školy studoval na obchodní akademii, byl pak zaměstnán jako účetní a za války totálně nasazen v Říši. Po válce se opět s velkým nadšením věnoval sokolské činnosti a zúčastnil se XI. všesokolského sletu v Praze r. 1948; několik týdnů po sletu, 25. září 1948, se oženil s Miladou, rovněž nadšenou sokolkou z Jihlavy. Za komunistického režimu byla celá rodina vystavena persekuci a proto využil příležitosti po 'Pražském jaru' v roce 1968 k emigraci do Kanady, kde se po kratším pobytu v Ottawě usadil se svou rodinou natrvalo v Torontu. Plně se zapojil do činnosti ve zdejší sokolské jednotě v níž by! členem výboru, pokladníkem a místostarostou, účetním a hospodářským dozorcem; záhy byl také zvolen do výboru Sokolské župy Kanadské a do předsednictva Ústředí čs. sokolstva v zahraničí v němž působil v různých funkcích včetně předsedy vydavatelské komise, výběrčího sletového fondu, člena sboru hospodářských a účetních dozorců. Nejvíce práce však vykonal pro věstník Ústředí: od ledna 1975 až do své smrti, byl plných 20 let administrátorem časopisu a svou příkladnou vytrvalou pílí a důslednou přesností se významně zasloužil o jeho vydávání a přesné rozesílání do celého světa. Sokolské myšlence věnoval značnou část svého života. Měl velkou radost z obnovy Sokola ve vlasti a k jeho 70. narozeninám se mu dostalo nejhezčího daru, když se mohl zúčastnit oslav 100. výročí své mateřské sokolské jednoty v Jihlavě v kruhu sester a bratři s nimiž prožil radostná léta své sokolské činnosti. S nadšením se připravoval na XII. všesokoiský slet v Praze v minulém roce na němž cvičil s celou svou rodinou: s manželkou Miladou, dcerami Hanou Juráskovou a Evou Matuškovou, a s vnučkami Andreou Juráskovou a Jennifer a Kimberley Matuškovými, a se stejným nadšením se účastnil příprav na letošní X. slet Sokolské župy Kanadské. Sokolu se věnoval doslovně do poslední chvíle svého života a ukončil svou pozemskou dráhu při výkonu sokolské funkce - v sobotu ráno před zahájením sletových závodů na nichž měl působit v rozhodčím sboru. Vykonal veliký kus sokolské práce. Spolupracoval jsem s ním přes 25 let a vím proto jak ryzí bylo jeho vlastenectví, jak opravdová byla jeho láska k vlasti, jak neochvějná byla jeho oddanost k sokolské myšlence. Náš bratr Ota zůstane v našich vzpomínkách zachován tak, jak jsme jej po celou dobu znali: vždy vlídný, rozvážný, skromný, usměvavý, s laskavou povahou, jež nedovedla ublížit. 58 [pageend58]Jménem Sokola, všech jeho přátel a celé krajanské veřejnosti, vyslovuji jeho manželce, sestře Miladě, a celé rodině, upřímnou soustrast. Útěchou v jejich bolu budiž jim vědomí, že zanechal za sebou mnoho užitečné práce a pěkných vzpomínek. Ota Stehlík byl dobrý a čestný člověk, jemuž zachováme stálou a vděčnou vzpomínku! (Otto Stehlík, narozen 29. srpna 1922, zemřel 24. června 1995.) Toronto, 27. června 1995. (Jan Waldauf) " Ni zisk, ni slávu! Je jen jedna čest: pro život příští vlastní život nést!" Předsednictvo Sokolské župy Kanadské v hlubokém zármutku oznamuje všemu sokolskému bratrstvu, že v pondělí 31. července 1995 v Montrealu, na následky utrpěné v autonehodě během cesty na X. župní slet 22. června 1995, opustil naše sokolské řady navždy náš bratr František Vidlák bývalý náčelník, starosta a čestný člen výboru Tělocvičné jednoty Sokol ’Masaryk' Montreal, bývalý místonáčelník Ústředí čs. sokolstva v zahraničí, bývalý náčejník Kanadského Sokola, vyznamenaný za své zásluhy 'Čestným uznáním Sokolské župy Kanadské’. Čest jeho světlé památce! SOKOLSKÁ ŽUPA KANADSKÁ Radmila Lochrová jednatelka Jan Waldauf starosta 59 [pageend59]František Vidlák Připadl mi velmi smutný, současně však také nejvýše čestný úkol rozloučit se s bratrem Františkem Vidlákem jménem všech příslušníků' Sokolské župy Kanadské. František Vidlák se narodil 9. června 1915ve Vídni, v oblasti jež byla dosti vzdálena od střediska české menšiny; nemohl proto navštěvovat tamní české školy a také do Sokola začal chodit až ve svých 12 letech, když rodiče uznali, že dalekou cestu do tělocvičny Sokola Vídeň XX. může sám podnikat. Záhy se stal jedním z nejlepších cvičenců v dorostu, pak v členstvu a jako člen cvičitelského sboru byl vyslán do cvičitelské školy ČOS v Tyršově domě v Praze z níž si odnesl nejen další cvičitelské znalosti, ale jež jej také utvrdila v jeho vlasteneckém uvědomění, což v třicátých letech nebylo v Rakousku vždy lehké. Před zabráním Rakouska nacisty odjel do Československa, nastoupil místo v Nových Benátkách u Mladé Boleslavi a s cvičenci tamního Sokola se zúčastnil X. všesokolského sletu v Praze. Byl v té době znamenitým cvičencem a závodníkem; nacistická okupace vlasti a rozpuštění Sokola však ukončily jeho nadějnou dráhu sokolského závodníka. Po válce se opět pilně věnoval sokolské činnosti jako úspěšný cvičitel a v roce 1948 vedl své družstvo cvičenců na XI. všesokolském sletu v Praze. Po rozpuštění Sokola komunisty, emigroval v roce 1951 se svou rodinou do Rakouska, odtud o rok později, do Kanady, kde se natrvalo usadil v Montrealu. Pracoval několik let v továrně na letecké přístroje, pak jako učitel - vyučoval tělocvik a některé další předměty a byl řadu let učitelem hudby; jeho zamilovaným nástrojem byly housle. V roce 1975 odešel na odpočinek na venkov, kde si na několik let zařídil ovocnou farmu, aby se mohl více věnovat svým zálibám a včelařství. Byl ve všem přesný, pečlivý, přísný - zejména také sám k sobě, a po celý svůj život byl opravdovým vlastencem v nejlepším slova smyslu. V Montrealu se plně zapojil do veškeré krajanské činnosti, hlavně ovšem v Sokole 'Masaryk' Montreal; byl dlouhá léta cvičitelem, pak náčelníkem a starostou jednoty. V Sokole působila také celá jeho rodina - manželka Anička, synové Petr a Pavel a bratr Jenda. Za své velké zásluhy o Sokol v Montreale byl valnou hromadou jednoty v listopadu 1994 zvolen trvalým čestným členem výboru jednoty. Bratr František Vidlák se také velmi zasloužil o rozvoj Kanadského Sokola - Sokolské župy Kanadské; řadu let byl členem župního náčelnictva, působil při organizaci mnoha župních závodů, cvičitelských škol, byl náčelníkem okrsku a vedl úspěšný II. slet Kanadského Sokola v roce 1955 v Montrealu. V roce 1967, kdy se u příležitosti světové výstavy EXPO 67 konal v Montrealu II. slet Ústředí čs. sokolstva v zahraničí, byl také zvolen místonáčelníkem Ústředí; navíc byl místopředsedou sletového výboru a členem jeho tělocvičného, kulturního a tiskového odboru. Vděčná župa mu k jeho 75tinám v roce 1990 udělila své nejvyšší vyznamenání, 'Čestné uznání Sokolské župy Kanadské', za jeho vynikající sokolskou práci a velké zásluhy o sokolskou věc. Spolu s námi všemi měl velikou radost z obnovy Sokola ve vlasti a byl šťasten, že se v minulém roce mohl se svou manželkou Aničkou a synem Pavlem zúčastnit XII. 60 [pageend60]všesokolského sletu v Praze, a letos se těšil, že dva týdny po oslavě své osmdesátky, bude opět v kruhu svých sokolských sester a bratří na X. sletu župy Kanadské v Torontu. Jelikož se chtěl plně zúčastnit všech sletových podniků, vyjel se svou manželkou a bratrem Jendou již ve čtvrtek dopoledne. Krutý osud jim však nedopřál, aby na slet dojeli - záhy po jejich odjezdu došlo k tragedii v níž bratr Jenda přišel o život a František s Aničkou od té doby o své životy bojovali; v pondělí náš bratr František svým těžkým zraněním podlehl. Milý náš bratře Františku, zdravíme Tě dnes naposled našim sokolským “Na zdar!“ Vděčné sokolstvo se dnes sklání v úctě před Tvou světlou památkou, jež zůstane trvale zachována v myslích a srdcích všech Tvých nesčetných přátel a všech Tvých sokolských sester a bratří. Montreal, 4. srpna 1995. Cvičenci a cvičenky župy Kanadské se v sobotu a v neděli 20. a 21. května 1995 zúčastnili letošní, druhé kanadské Gymnaestrády, organizované tělocvičným svazem provincie Ontario (OGF - Ontario Gymnastic Federation) v hlavním městě Ottawě. Obdobně jako světové gymnaestrády pořádané od roku 1953 Mezinárodní tělocvičnou federací (FIG) jednou za 4 roky (X. světová gymnaestráda se konala letos v červenci v Berlíně) jsou přehlídkami současné tělovýchovy ve světě, byla také kanadská gymnaestráda přehlídkou současné činnosti, metod a směrů v kanadské tělesné výchově, jíž se zúčastnilo na 450 cvičenců a cvičenek z 20 kanadských tělocvičných klubů. Celkem se konalo přes sto vystoupení, neboť většina klubů předvedla dvě nebo tři skladby a vystoupila během dvou dnů gymnaestrády několikrát. První den, v sobotu 20. května, se vystoupení větších celků konala v parku 'Major's Hili'v sousedství kanadského parlamentu, podiová vystoupení menších celků v jedné z tělocvičen ottawské univerzity; v neděli se na hlavním, závěrečném 'Gala' představení, vystupovalo ve velké tělocvičně ottawské univerzity. Úspěšné vystoupení na kanadské Gymnaestrádě 61 [pageend61]Výpravu župy Kanadské tvořilo 25 příslušníků jednoty Montreal a 44 příslušníků jednoty Toronto; byla největší skupinou (většina ostatních celků měla 8-25 cvičenců) a budila pozornost nejen svou početností, ale také tím, že byla rovnoměrně rozdělena na muže a ženy a zahrnovala všechny věkové skupiny (od 16 do 77 let) - na rozdíl od ostatních klubů v nichž byla většina ve věku od 8 do 16 let, převážně jen dívek. Župní výprava byla ubytována v hotelu Quality Journey's End, torontští již od pátku, montreálští od soboty. Vystoupení župy byla vesměs velmi úspěšná. V prvním, v sobotu odpoledne, vystoupilo 64 mužů a žen obou jednot v skladbě 'Věrné gardy' v poněkud "pouťovém“ prostředí parku 'Major's Hili' v němž se současně ve stejném týdnu konal proslulý "Festival tulipánů“, během něhož byla Ottawa zcela mimořádně zaplavena turisty následkem spojení festivalu s oslavami 50. výročí ukončení druhé světové války a přítomnosti členů holandské královské rodiny; vystoupení v parku proto sledovalo vždy veliké množství diváků. Skladba byla za necelou hodinu na to opakována v tělocvičně ottawské univerzity, kde pak také 18 členů torontské jednoty předvedlo skladbu mužů z XII. všesokolského sletu, při níž s muži cvičilo také 6 žen. Druhý den, v neděli, kdy byly před četným obecenstvem předvedeny nejlepší skladby, byly obě sokolské skladby zařazeny do 'Gala' pořadu, patřily k nejlepším a byly také vždy odměněny velkým potleskem uznalých diváků. Účastníky velmi potěšilo, že se na závěrečné nedělní vystoupení dostavil také velvyslanec České republiky Ing. Stanislav Chýlek, který po vystoupení setrval s členy sokolské výpravy v přátelském rozhovoru a přislíbil svou účast na župním Sletu. Sokolské vystoupení na kanadské gymnaestrádě bylo velmi dobrou a účinnou propagací sokolského tělocviku a sokolské myšlenky v Kanadě. Jarní schůze župního výboru U příležitosti vystoupení cvičenců na kanadské gymnaestrádě konala se v sobotu 20. května 1995 večer v ottawském hotelu Quality Journey's End jarní schůze výboru župy, kterou zahájil a řídil župní starosta bratr Jan Waldauf. Úvodem bylo blahopřáno členu župního předsednictva, pokladníkovi bratru Z. Mimrovi, k udělení Masarykovy ceny letošním kongresem Čs. sdružení v Kanadě a přivítán milý host, sestra A. Kavalírové, členka tiskového odboru ČOS z Prahy, která se ve své zdravici také zmínila o průběhu a výsledku IV. sjezdu ČOS. Zprávy činovníků za uplynulé období pak podali jednatelka sestra Radmila Locherová, náčelník bratr Josef Hřib, náčelnice sestra Anna Janoušová, vzdělavatel bratr Vladislav Zajíc, pokladník a matrikář bratr Zdeněk Mimra, starosta bratr Jan Waldauf. Po zprávě majetkového odboru podali stručné zprávy o činnosti členských jednot: bratr Alois Fogl (za nepřítomnou starostku jednoty Montreal sestru V. Gazdovou), bratr Petr Geřábek (za omluvenou starostku ottawské jednoty sestru I. Pohlovou) a sestra Radmila Locherová, starostka torontské jednoty. V zprávě o činnosti Ústředí bylo uvedeno, že časopis Ústředí bude vydáván do konce roku, členské příspěvky byly na tento rok zvýšeny a po ukončení činnosti Ústředí, 31. prosince 1995, sdruží se evropské župy od 1. ledna 1996 v nové 'Zahraniční obci sokolské’; v zprávě o činnosti ČOS bylo uvedeno, že na Sokolských oslavách v Plzni zastupovali naši župu jednatelka sestra Radmila Locherová a hospodářský a účetní dozorce bratr dr. Jan Janků, který pak také zastupoval župu na IV. sjezdu COS v Praze. V další časti schůze byly projednány připravované župní podniky: X. župní slet 22.-25. června v Torontu se slavnostní schůzí k rozvinutí nové župní vlajky, letní tábor žactva od 22. července do 5. srpna, letní hry 5. a 6. srpna a školení cvičitelstva na podzim 1995. Schůze byla ukončena stanovením data 62 [pageend62]valné hromady na sobotu 21. října, oznámením, že 4. června se bude konat slet Severovýchodní župy AOS v Clevelandu a oslavou narozenin dvou členů župního výboru - “70" bratra Aloise Fogla, místostarosty Sokola Montreal a "30" sestry Wendy Malysákové, náčelnice torontské jednoty. Montreal PRAVIDELNÁ ČINNOST sezóny 1994-95 byla ukončena přípravou na kanadskou Gymnaestrádu a poté na X. župní slet. KANADSKÉ GYMNAESTRÁDY konané v hlavním městě Kanady koncem května se zúčastnila 25ti členná výprava jednoty, včetně 16 cvičících, jež doplnila početnější výpravu torontské jednoty. Cvičenci a cvičenky jednoty vystoupili v skladbě 'Věrné gardy', činovníci a hosté se zúčastnili jarní schůze župního výboru, na které byl místostarosta jednoty bratr Alois Fogl překvapen chutnou připomínkou své sedmdesátky... X. ŽUPNÍHO SLETU v Torontu se zúčastnilo 35 příslušníků jednoty, z nichž 21 cvičilo nebo závodilo: 14 cvičilo ve vystoupení 'Věrné gardy', 1 starší dorostenka cvičila v skladbě 'Karneval' a pak vedla skupinu 6 dorostenek a starších žákyň v cvičení s bílými kroužky. V závodech moderní gymnastiky dorostenek závodila Kristýna Martinů, jež se umístila na 5. místě; v závodech starších mužů nad 50 let získal bratr Ivan Banzet zcela přesvědčivě prvenství. Jak členstvo, tak řada krajanů, podpořili svou účastí všechny sletové podniky - od zdařilého sletového koncertu přes turnaje v odbíjené a závody mužských a ženských složek, přes zábavy mládeže a sletovou veselici, až po hlavní sletové vystoupení na stadionu. V SOKOLSKÉM ÚDOLÍ u Chertsey hostila jednota v týdnu po sletě výpravu 138 bratří a sester z Ostravska a dalších míst v České republice, kteří na župním pozemku stanovali od středy 28. června do neděle 2. července. Po odjezdu této výpravy byla v pondělí 3. července přivítána výprava sester a bratří Sokola Pražského (v níž byli také členové jiných jednot), které dělal průvodce po Montrealu župní vzdělavatel bratr Vladislav Zajíc. O přípravu stanování, stravování a celé řady dalších věcí se obětavě postarali manželé Hřiboví - župní náčelník Josef a náčelnice jednoty Marie. Těch deset dní kolem sletu nespali ani jeden den (jednu noc) víc než 4 hodiny!... (zmd.) Ottawa JARNÍ SCHŮZE župního výboru, pořádané u příležitosti kanadské gymnaestrády v Ottawě se zúčastnili dva zástupci jednoty, bratři Ing. Petr Geřábek a Jaroslav Budík, který se pak rovněž dostavil na nedělní vystoupení cvičenců župy na gymnaestrádě. NA X. ŽUPNÍM SLETU v Torontu zastupovali jednotu manželé Pinkeovi - sestra Marta, pokladní jednoty a bratr Karel, místostarosta jednoty, který rovněž za župu zahájil obě sletové soutěže v odbíjené. PO ŽUPNÍM SLETU v Torontu navštívila Ottawu také 138ti členná výprava župy Moravskoslezské; členové jednoty se jim podle svých možností věnovali a dělali jim průvodce městem. Toronto JOSEFSKÉ VEPŘOVÉ HODY pořádané 4. března 1995 v společenské hale ř.k. kostela sv. Václava byly velmi úspěšným posledním společenským podnikem před sletem. K úspěchu přispěla velmi dobře hrající 'Trampská kapela', hezký zpěv sestry Jany Fabiánové, hojnost dobrého jídla včetně tradiční zabíjačkové polévky, jitrnic a jelit, příjemné posvícenské prostředí v pěkně vyzdobeném sále a velmi dobrá návštěva. 63 [pageend63]ČLENSKÁ BESEDA se pořádala 2. dubna v společenské místnosti veřejného střediska Swansea Town Hall. V 'pohledu do sokolských dějin'bylo připomenuto, že již třikrát bylo ve vlasti usilováno o zničení sokolské organizace - v obou světových válkách a za komunistického režimu, loňský XII. všesokolský slet však prokázal, že sokolskou myšlenku se nepodařilo nikomu zničit. V další části besedy byl shrnut vznik, účel a vývoj světových Gymnaestrád a pořad besedy byl ukončen zprávou o přípravách X. župního sletu. VÝCVIK V NÁŘAĎOVÉM TĚLOCVIKU se koná každý druhý čtvrtek v tělocvičně kanadského tělocvičného klubu 'Gyros'; vede jej náčelník bratr Ing. Luboš Frynta za průměrné návštěvy 8 mužů. 'VELIKONOCE KOLEM SVĚTA’, každoroční festival velikonočních obyčejů a zvyků všech národností pořádaný na torontské radnici, se letos konal 9. dubna. Příslušníci jednoty, v čele se sestrou starostkou Radmilou Locherovou a skupinou sester, dorostenek a žákyň v malebných národních krojích, na něm opět velmi úspěšně zastupovali naši národnostní skupinu. KVĚTNOVÁ ČLENSKÁ BESEDA se konala 7. května v středisku Swansea. V úvodním 'pohledu do sokolských dějin' bylo připomenuto 50. výročí ukončení druhé světové války v Evropě a významné sokolské účasti v domácím a zahraničním odboji. V další části besedy byl promítnut velmi zajímavý videofilm 8. světové Gymnaestrády v Herningu v Dánsku v roce 1987 na níž byl zahraniční Sokol zastoupen družstvem Americké obce sokolské z texaské jednoty Fort Worth. KANADSKÉ GYMNAESTRÁDY 20. a 21. května v Ottawě se zúčastnilo 44 příslušníků jednoty, kteří vystoupili ve dvou skladbách - v cvičení 'Věrné gardy' a v skladbě mužů, kterou s 12 muži cvičilo také, 6 žen jednoty. SLETU SEVEROVÝCHODNÍ ŽUPY Americké obce sokolské, 4. června v Clevelandu, se zúčastnila dvoučlenná delegace jednoty, náčelník bratr L. Frynta a bratr J. Waldauf, kteří také vystoupili v skladbě mužů a v cvičení 'Věrné gardy'. NA X. ŽUPNÍM SLETU 22.-25. června, vystoupilo 86 příslušníků jednoty (44 žen, 30 mužů, 12 žákyň a dorostenek), sletových závodů se zúčastnilo 11 příslušníků, v soutěži v odbíjené měla jednota tři družstva; řada dalších, necvičících členů, se podílela na různých úsecích činnosti spojené s přípravou, organizací a provedením sletu. Villa Dominico Jediná sokolská jednota v Jižní Americe, Villa Dominico v předměstí argentinské metropole Buenos Aires, je členskou jednotou župy Kanadské; vykazuje i nadále velmi úspěšnou tělocvičnou, sportovní a společenskou činnost jak vidno ze stručného přehledu činnosti za uplynulé období:^ VÝROČÍ 28. ŘÍJNA, ustavení Československé republiky, bylo v minulém roce vzpomenuto slavnostní akademií na níž s velkým úspěchem vystoupila národopisná skupina jednoty, jež znamenitě representuje Sokol a celou čs. národnostní skupinu na mnoha argentinských slavnostech a festivalech. OSLAVU 'Argentinského vlastenectví' uspořádala jednota 25. května; v bohatém pořadu vystoupily na hojně navštívené oslavě všechny složky jednoty. Velký počet příslušníků jednoty se pak 9. července zúčastnil celostátních oslav 'Nezávislosti Argentiny'. V TĚLOCVIČNÉ A SPORTOVNÍ činnosti, provozované ve vlastní sokolovně, vykazuje jednota značnou činnost. Pravidelná sokolská cvičení se konají dvakrát týdně za průměrné účasti 85 cvičenců a cvičenek - 30 mužů a žen, 25 dorostenců a dorostenek, 30 žáků a žákyň. Jednota má mimo to několik sportovních oddílů, jež cvičí dvakrát až čtyřikrát týdně: bolos (argentinské kuželky) s průměrnou docházkou 20 mužů, 15 žen, kung-fu (sebeobrana) 25 mužů, 7 žen, kopaná 15 mužů, raketbal 12 mužů a 8 žen. 64 [pageend64]Slavnostní schůze Sokolské župy Kanadské k rozvinutí župní vlajky v rámci X. župního sletu - v pátek 23. června 1995 STRUČNÁ ZPRÁVA O ČINNOSTI ŽUPY od minulého, IX. župního sletu v roce 1992. Rok 1992 - období od IX. sletu do konce roku 5. července: veřejné cvičení v rámci Čs. dne na Masaryktownu. Celková účast 52 - 14 mužů, 18 žen, 2 dorostenci, 3 dorostenky, 7 žáků, 8 žákyň. 18. července -1. srpna: letní tábor žactva na župním pozemku v Laurentských horách za účasti 26 žáků a žákyň. Tábor vedli bratr Tomáš Jelen ze Sokola Komárov a Eva Krišandová ze Sokola Vranov nad Topíou. 1 .-2. srpna: 30. župní letní hry na župním pozemku. Celková účast 102 - 33 mužů, 24 žen, 10 dorostenců, 5 dorostenek, 16 žáků, 14 žákyň. 28. -30. října: zastoupení župy (župní náčelnicí sestrou A. Janoušovou) v delegaci Ústředí čs. sokolstva v zahraničí při poradách s Československou obcí sokolskou v Praze o ustavení Světového svazu sokolstva. 7. listopadu: župní valná hromada - usnesla výměnu sletového roku se Slovenskou tělocvičnou jednotou v USA, aby Slovenský Sokol mohl uspořádat slet k jeho stému výročí v roce 1996 a usnesla konání X. župního sletu v r. 1995 v Torontu. Rok 1993 30. -31. ledna: zastoupení župy (župním starostou) na sjezdu České obce sokolské v Praze. 20. února: 22. zimní hry v lyžařském středisku Camp Fortune v pohoří Gatineau. Celková účast 53 - 21 mužů, 13 žen, 8 dorostenců, 3 dorostenky, 5 žáků, 3 žákyně. 8. května: 33. ročník závodů na nářadí v Torontu, spojený s nácvikem prostných na XVIII. slet Americké obce sokolské. Celková účast 63 - 26 mužů, 23 žen, 6 žáků, 8 žákyň. 9. května: jarní schůze výboru župy - unesla vypsání sletové daně ve prospěch XII. všesokolského sletu v Praze ve výši $4 za každého člena a uspořádání župní výpravy na slet do Prahy. 13. června: účast 12 mužů a žen na sletu Severovýchodní župy Americké obce sokolské v Detroitu. 20. června: veřejné cvičení v rámci Čs. dne na Masaryktownu. Celková účast 64 - 18 mužů, 24 žen, 2 dorostenci, 4 dorostenky, 6 žáků, 10 žákyň. 24. -27. června: zájezd na XVIII. slet Americké obce sokolské v Chicagu. Celková účast 60; na sletu cvičilo 40 mužů a žen. 17. -31. července: 9. letní tábor na župním pozemku v Laurentských horách za účasti 25 žáků a žákyň. Vedoucí tábora; sestra Jarina Žitná, náčelnice ČOS a bratr Tomáš Jelen ze Sokola Komárov. 31. července - 1. srpna: 31. letní hry na župním pozemku. Celková účast 99 - 43 mužů, 21 žen, 4 dorostenci, 6 dorostenek, 9 žáků, 16 žákyň. 65 [pageend65]2. -3. října: oblastní nácvičná skladeb XII. sletu amerického a kanadského sokolstva ve Farrell, Pennsylvania, za účasti 4 mužů. 16, října: župní valná hromada v Kingstonu - zvolila nový výbor, usnesla pořízení župní vlajky. 29. října - 8. listopadu: zastoupení župy na nácvičných srazech České obce sokolské v Praze (župním náčelníkem bratrem J. Hřibem a župní náčelnicí sestrou A. Janoušovou) a na ustavující schůzi Světového svazu sokolstva (župním starostou). 29, listopadu: zahájen nácvik sletové skladby žen "Karneval" v Kitcheneru, kde by pravděpodobně bylo možné ustavit novou sokolskou jednotu. Rok 1994 2. -14. února: zastoupení župy (župní náčelnicí sestrou A. Janoušovou) na nácvičném srazu České obce sokolské v Praze. 27. února: 23. zimní hry v lyžařském středisku Mount Pakenham. Celková účast 47-21 mužů, 16 žen, 2 dorostenci, 2 dorostenky, 3 žáci, 3 žákyně. 1. března: sletová daň ve výši $ 1,120.00 poukázána České obci sokolské v Praze. 5. -6. března: druhá oblastní nácvičná amerického a kanadského sokolstva v Clevelandu. Účast 32 - 14 mužů, 16 žen, 2 žákyně. 14. -15. května: třetí oblastní nácvičná amerického a kanadského sokolstva v Torontu. Účast 89 - 48 žen, 35 mužů, 6 dorostenek a žákyň. 30. června - 7. července: účast na XII. všesokolském sletu v Praze. Župní výprava měla přes 250 členů ■ příslušníků župy a dalších krajanů. Z jednoty Villa Dominico se zúčastnili dva členové. Celková účast župy v sletových skladbách: 135 - ženy “Karneval“ 35, ženy cvičení s náčiním 1, žákyně a dorostenky “Bílé kroužky“ 7, muži 12, "Věrná garda“ 44 žen, 36 mužů. 1. července: župa uspořádala na Václavském náměstí oslavu kanadského státního svátku“ Canada Daý'. 7. července: 16 příslušníků župy se zúčastnilo vzpomínkové tryzny za bývalého starostu ČOS a Ústředí bratra dr. Hřebíka. 7. července: zástupci župy se zúčastnili Vil. sjezdu Ústředí čs. sokolstva v zahraničí; byl svolán na návrh naší župy a usnesl ukončení činnosti Ústředí ku dni 31. prosince 1995; 8.-10. července: posletového besedování zahraničního sokolstva s českým sokolstvem v Pávově se zúčastnilo 6 příslušníků župy. 8. -15. července: cvičitelské školy ČOS se zúčastnilo 6 příslušníků župy - 2 muži, 1 žena, 2 dorostenky, 1 dorostenec. Ještě před sletem v Praze se příslušníci naší župy zúčastnili šesti župních sletů v České republice a na Slovensku: župy Plzeňské, župy Rokycanovy v Komárově, župy Východočeské-Pippichovy v Pardubicích, župy Husovy v Lišově u Českých Budějovic, župy Plukovníka Švece v Jihlavě a župy Východoslovenské Jána Kollára ve Vranove nad Topíou. Župní letní tábor a letní hry se nekonaly - vzhledem k pobytu velkého počtu příslušníků župy po sletu ve vlasti. 29. září 1994: výnos župní sbírky na Fond obnovy ČOS ve výši $ 25,567.84 byl odeslán České obci sokolské v Praze. 66 [pageend66]15. října: župní valná hromada - usnesla, že po ukončení činnosti Ústředí čs. sokolstva v zahraničí, župa požádá 1. ledna 1996 o členství v České obci sokolské. Rok 1995 25. února: 24. zimní hry v lyžařském středisku Horseshoe Valley v Barrie. Celková účast 61 - 28 mužů, 25 žen, 2 dorostenci, 3 žáci, 3 žákyně. 20.-21. května: Kanadská Gymnaestráda v Ottawě za účasti 60 mužů a žen. 1. června; výnos sbírky na pomoc Sokolu v Chocni, na obnovu sokolovny zničené požárem, ve výši $ 4,000 byla odeslána jednotě v Chocni. 22.-25. června: X. župní slet v Torontu. Členská základna Župa sdružuje celkem 4 jednoty - tři v Kanadě (Montreal, Ottawa, Toronto) a zbylou sokolskou jednotu v Jižní Americe, Villa Dominico v Argentině. V třech kanadských jednotách je sdruženo 340 příslušníků - 136 mužů, 136 žen, 12 dorostenců, 9 dorostenek, 19 žáků, 28 žákyň. Jednota Vlila Dominico má 618 příslušníků - 214 mužů, 163 žen, 69 dorostenců, 72 dorostenek, 48 žáků, 52 žákyň. Celkem má župa 958 příslušníků - 350 mužů, 299 žen, 81 dorostenců, 81 dorostenek, 67 žáků, 80 žákyň. Vlajka Sokolské župy Kanadské Župní valná hromada konaná 16. října 1993 usnesla pořízení župní vlajky, pokud možno do X. župního sletu v roce 1995 • v 84. roce sokolské činnosti v Kanadě a v 43. roce trvání župy. Provedení a zhotovení vlajky bylo zadáno v České republice. Návrh, provedený sestrou Brunerovou v Praze, byl poněkud upraven k většímu zdůraznění myšlenkového spojení sokolstva v Kanadě se sokolstvem ve vlasti. Vlajka byla zhotovena v Liberci a dopravena v květnu 1995 do Kanady sestrou A. Kavalírovou z Prahy. 67 [pageend67]Župa rakouská Cvičitelský sbor mužů Sokolské župy rakouské uspořádal ve dnech 6. a 7. května turnaj ve stolním tenise. Hráči byli rozděleni do věkových skupin - žactvo, dorost, muži mladí, střední a starší. Bratr Frey vše vzorně připravil, takže průběh zápasů měl rychlý spád. V tělocvičně jednoty 16-18 byly umístěny 2 stoly, na kterých hrála kategorie nejmladších mužů za vedení br. náčelníka Pavla Rodta, který zhotovil pro každého účastníka vkusný diplom. V tělocvičně jednoty X. byly umístěny 3 závodní a 1 tréninkový stůl. Vedoucí turnaje byl br. Tomáš Frey, jako pomocníci a soudcové fungovali br. Bemas, Maurer, Rodt a Sion. V bufetu vládly obětavé sestry domácí X. jednoty. V kategorii žáků zvítězil Petr Beran, v dorostu Filip Brejcha, v kategorii nejmladších mužů vyhrál br. Marten Florián, ve střední kategorii br. Petr Vrtikapa, u seniorů br. František Sión. Všichni účastníci dostali diplomy, vítězové jednotlivých kategorií zlaté medaile, druzí stříbrné a třetí bronzové. Do semifinále vrcholné soutěže o župní putovní pohár se dostali následující hráči: br. Brejcha, Sión, Florián, Martin a Vrtikapa. Do finále se probojovali br Brejcha a Florián, konečným vítězem a držitelem poháru dorostenec Brejcha. Turnaj s účastí 26 hráčů měl dobrou úroveň a rychlý průběh - díky obětavým pomocníkům (br. Kalousek ml., Florián a jiní). Bratr místonáčelník Frey ve svém projevu poděkoval všem a slíbil pořádání dalších soutěží k oživení sportovní činnosti. Sion 68 [pageend68]Zájezd na X. slet sokolské župy kanadské Po krásných sokolských slavnostech v Plzni - u příležitosti oslav 50. výročí osvobození, nám byla dána příležitost si tu pěknou skladbu Věrná garda na sokolském sletu župy kanadské, ve dnech 23. až 25. června v Torontu. Ze župy švýcarské letělo celkem 30 členů. (Z Bernu 13, z Zürichu 16 a z Lucernu 1). Sestry a bratry z Zürichu potkalo na letišti v Torontu nemilé překvapení, když 6 účastníkům nedošla zavazadla. Ta došla naštěstí ještě včas před hlavním cvičením. Slet byl zahájen slavnostním koncertem v Birchmount Park Collegiate. Zahajoval ho pan velvyslanec Chýlek pěkným projevem v sokolském duchu. Koncert byl výborně připraven a mnohá čísla měla vysokou úroveň. Na konci zazpívali několik písní i účastníci z domova a jeden bratr přednesl krásnou báseň. V pátek a v sobotu probíhaly závody na nářadí a ve volejbalu. V sobotu odpoledne byl v Masaryk-Townu uspořádán český a slovenský den, kde bylo možno shlédnout mnoho pěkných českých a slovenských krojů. Radostná byla i velká účast mládeže. V sobotu večer byla pořádána řekla bych méně podařená sokolská veselice, ve velké, neútulné hale, s příliš hlasitou hudbou a vysokým vstupným. Hlavní sletový den v neděli 25. června byl poznamenán velkým vedrem a tím, že jedinou zkouškou nebylo možno odstranit nedostatky nácviku účastníků z různých konců - možno říci - světa. Cvičení na odpoledním vystoupení proto zdaleka nedosáhlo úrovně vystoupení v Praze, či v Plzni. Tento sletový den byl zahájen projevem starosty Sokolské župy Kanadské, bratrem Waldaufem a poté přivítáním hostí, mezi kterými byli m. j. náš velvyslanec v Kanadě Stanislav Chýlek, starosta čtvrti Scarborrow, několik vojenských hodnostářů, Tomáš Baťa s chotí a jiní. Vystoupení žáků a dorostu - podobně jako na zahraničních sletech, měla málo cvičících. Závěrem byl pořádán v Masaryk-Townnu večer na rozloučenou. I když některé nedostatky jsme museli omluvit, zůstávají, některé, které těžko chápeme. Jako na př. to, že schůze a porady byly vedeny jen v angličtině. Věřím ale, že slet znamenal přínos pro Sokol v Kanadě. My se již těšíme na další slet. Většina účastníků ze Švýcarska se v pondělí v dobré náladě a v pěkných vzpomínkách rozjela na cesty po Kanadě, aby poznali krásy země. V. B. Bern 69 [pageend69]Tělocvičná jednota Sokol Solothurn, Švýcarsko Na letošní valné hromadě naší jednoty jsem zalistovala v kronice a zjistila, že v prosinci to bude 25 let od jejího založení. Je zajímavé dívat se na tváře, které byly „u začátku“. Z původních zakládajících členů jsou dnes v jednotě pouze tři. Naším prvním starostou byl br. Václav Černý, který je nám věrný do dnešního dne, i když osud mu nedovolí s námi cvičit. Není možné vyčíslit vše, co jsme společně podnikali. Cvičení s dětmi v tělocvičně, jejich první pokusy na lyžích, výlety do hor, zábavy, bruslení a samozřejmě slety. Slety byly vždy pro nás to nejkrásnější, naše jednota byla aktivní na všech sletech v zahraničí, posledního 12. sletu v Praze jsme se zúčastnili jako diváci. Na jednu událost zvlášť rádi vzpomínáme: V roce 1974 naši jednotu navštívila sestra Provazníková v rámci cvičitelské školy. Ve stejném roce jsme poprvé jeli do Oetzu, od té doby pravidelně každý rok. Ale nejen v tělocvičně jsme se scházeli, různé zábavy a plesy daly příležitost oprášit smoking a pořídit si nové šaty. Ba i na dovolených jsme byli společně, u pana Vencálka na Korsice jsme prožili nejedno krásné léto. A jak už to v životě bývá, některé členy jsme vyprovodili na poslední cestě, mnozí odešli, našli si jiné partnery, děti dorostli, vdály se a oženili. Musím se ale přece jen ve vzpomínkách vrátit trochu zpátky. Slety byly všechny krásné, ale i secvičné byly zážitkem. Těšili jsme se na setkání se sokoly z jiných jednot, vždy si bylo o čem povídat, bylo to pěkné. Já doufám, že se v budoucnu najdou příležitosti k podobným setkáním, byla by škoda ztratit kontakt a omezit se jen na setkání na schůzích. Samozřejmě jsme se setkávali i u jiných příležitostí, byly to hlavně volejbalové turnaje. Muži hrají dodnes (seniorskou kant, ligu), děti hrají aktivně ve švýcarských klubech, ale na naše turnaje nezapomínáme. Na posledním smíšeném turnaji v Basileji byla naše jednota přece jen jakousi raritou. Nastoupili jsme v sestavě tři otcové a tři dcery (viz foto), všechny dcery jsou 24 leté, dva otcové mají 55, jeden bude letos slavit 50. S přibývajícími léty, ale i s tendencí, která se dnes propaguje, se změnil i způsob cvičeni v tělocvičně. Věnujeme se aerobicu, kalanetice, stretchingu a volejbalu. A co pivo? To samozřejmě patří k tomu, musíme si přece říci, kdy budu buřty, kdo potřebuje pomoc při stěhování, kdy a kde se slaví další narozeniny. Rok 1989 přinesl změny i k nám do jednoty. Náčelnický pár se na penzi vrátil do bývalé vlasti, jiný aktivní pár odešel trávit penzi do Španělska 70 [pageend70]a tak se naše jednota scvrkává. Děti, které dorostly, mají bud vlastní rodiny, mnohé našly práci mimo Švýcarsko, takže ve středu v tělocvičně se nás sejde 11 aktivních členů (celkem je nás 28), ale pokud to půjde, budeme se scházet a cvičit, za ta léta nás sokol k sobě připoutal, neděláme si iluze o tom co bude, až my přestaneme cvičit, ale my vydržíme. My všichni přejeme zahraniční obci sokolské hodně štěstí a hodně nadšenců a doufáme, že se ještě nějaký ten rok budeme scházet a prožívat pěkné chvíle. A na závěr jedna rekapitulace našeho dlouholetého člena: „Nikoho jsme nenutili, aby mezi nás přišel, ale ti, kteří cestu k mám nenašli, ani neví, že byli o mnoho ochuzeni...“ Eva Svobodová t.č. náčelnice TJ Sokol Solothurn Zleva doprava: Svoboda, Herman, Brebta, Svobodová, Hermanová, Brebtová. 71 [pageend71]ČESKOSLOVENSKÝ SOKOL V ZAHRANIČI - CZECHOSLOVAK SOKOL ABROAD Majitel a vydavatel: Ústředí československého sokolstva v zahraničí Owner and publisher: Czechoslovak Sokol Abroad Vychází měsíčně s vyjímkou července a srpna Published monthly except July and August Předplatné USD 8.-- ročně - Subscription USD 8.-- per year. Canada, USA : Jan WALDAUF, 2333 Kenbarb Road, Mississauga, Ontario, Canada L5B 2E9 Redaktor: Rudolf FIALA, Stauffacherstrasse 222, 8004 Zurich, Schweiz Dagmar BERGOVÁ, Hügeliweg 3, 5040 Schöfland, Schweiz Administrátor - přijímá změn adres a předplatné: Australie / Afrika / Evropa. Subscription orders, changes of address: Australia / Africa / Europe / should be directed to: [pageend72]