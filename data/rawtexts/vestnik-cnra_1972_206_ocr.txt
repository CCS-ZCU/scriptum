VĚSTNÍK Třináctidenni válka indicko-pákistánská zakončila deví- timěsíční hrôzovládu vojska ústřední vlády pákistánské a jeho polovojenských a civilních tlup, ale umožnila zase krvavé řádění znásilňovaných Bengálců, jichž se ujala Indie. Tato nejnovější válka je poučná po mnoha stránkách. Ukázala především “jednotu v nenávisti” obou stran, jednotu v surovém ničení lidských životů a boření celých měst, jednotu zloby, která vyhnala z domovů miliony ubohých uprchlíků, bezmocné oběti politického nerozumu a rozvášněných pudů —■ taková zvěrstva není možno obhájit ani poukazem na to, že protivník se nechoval lip. Ovšem několik tisíc let indických dějin je plno takových strašných zastaveni, bojů mezi příslušníky nesčetných kmenů, národků, jazykových skupin a náboženských celků, obran proti nájezdníkům a uchvatitelům, náhlých divokých povstání, nemilosrdného vzájemného vyhlazování často pro jediné slovo, jedinou nahlas vyslovenou odchylku, pro neuvážený nepatrný čin, pro pouhou rozdílnost. Nebylo lip ani za vládců ušlechtilých, kteří přivedli Indii k rozkvětu kulturnímu a hospodářskému. A fanatické boje nepominuly ani tehdy, kdy političtí vůdci obou hlavních skupin rádi neradi dospěli k úsudku, že jediné řešení je rozdělení země a když za váhavého souhlasu britské vlády vznikly r. 1947 dva samostatné státy, Indie a Pákistán. Počátek tohoto samostatného života byl hned sousedsky nevraživý. Dvě, třeba krátké války o to, komu připadne Kašmír, byly r. 1966 zatímně urovnány přiměřím, které s presidenty obou států ujednal v Taškentu sovětský premiér Kosygin. Od té doby rostl sovětský zájem o Indii, úsilí o upevnění sovětského vlivu v této obrovské důležité zemi, která může být nástrojem k ovládání celé Asie. Sovětský zájem o Indii není arciť nezištný. Navazuje na staré soupeřství carského Ruska s Velkou Britanií v minulém století, a připomíná také manévry císařského i hitlerovského Německa. Je v dobré paměti, jak po druhé světové válce Moskva využívala umělých třenic v iránském pohraničí, a co práce dalo Spojeným státům, Britanii a Organisaci spojených národů, než Sovětský svaz odvolal z Iránu vojsko. Moskva chtěla prostě ovládnout cesty, po kterých ji Spojené státy za války dodávaly válečný materiál a hospodářskou pomoc, a nespustila oči s vytčených cílů ani teď, kdy se tváří tak přátelsky a nabízí Spojeným státům společné ovládáni světa. Sověty ustavičně zvětšují svou námořní moc a když se usadily ve Středozemním moři, chtějí proniknout přes Indii do Indického moře a do Pacifického oceánu. Druhé rameno sovětských klešti mohlo by tak obepnout celý střední východ, kde už má vojenské posice, a z indického východiš- tě měla by Moskva přímý přístup k africkým posicím, o které zápasí s komunistickou Čínou ■— dokud se s ní nedohodne a o “zájmové sféry” nerozdělí. Všecko, co je na cestě k těmto cílům, je ohroženo, nezávislost každého národa, hospodářská samostatnost států, svoboda každého jednotlivce, jeho myšlení a tvoření. To si snad uvědomí každý, kdo jen trochu pozorně sleduje, co ve skutečnosti znamená sovětské nebo činské “přátelství.” Je tedy divné, že mnozí lidé a mnohé skupiny přijímají tuto skutečnost tak lehkomyslně a domnívají se, že z nebezpečí “nějak” se vymanévrují. Nejde tu jenom o lehkomyslnost politickou, nýbrž i hospodářskou a sociální, o marný odpor k nezbytným reformám doma. Jsou zbytečná zanedbání, která mají nedozírné neblahé následky a z nichž by se dnešní lidé snadno mohli poučit, jenom kdyby opravdu chtěli. To je ovšem starost nejenom vlád a úřadů, nýbrž i těch, kdo podnikají v cizině. Vidíme na př. že se hrozivě změnil vztah latinskoamerických zemí ke Spojeným státům, který se tak utěšeně rozvíjel Rooseveltovou politikou “dobrého sousedství”, bohužel opuštěnou. Odbor pokročilých mezinárodních studií při universitě v Miami uveřejnil nedávno ohromující přehled, jak Sovětský svaz vytlačuje Spojené státy z hospodářských posic v latinské Americe, využívaje toho, že naši podnikatelé za celá desetiletí nepochopili svou povinnost k zemím, v kterých vydělávali, a nepochopili také, že tím ubližují především vlastní zemi. Překotné změny, které zavádí nová vláda v Pákistánu po prohrané válce, náleží také do kategorie těchto následků, a jejich rozsah bude možno odhadnout, až se uplatní vliv komunistické Číny, ke které se nový režim pákistán- ský přiklání. * * * Od začátků jaderného zbrojení opakují se obavy, že prostý omyl nebo ukvapenost v rozčilení by mohly “stisknout pověstný knoflík” k válce, po níž by se již nikdo neptal, kdo to zavinil. Snad nikdy nebylo ukvapených výroků a činů tolik, jako teď. Druhá komunistická velmoc dostala se do Spojených národů proto, že tzv. demokratické členské státy připravily a vedly celou věc nedbale a se zjevnou nechutí. A když bylo odhlasováno, zachovali se rozhodující činitelé ve Spojených státech tak ukvapeně, že se nyní stydí a hledí to všelijak napravit. Indicko-pakistánská válka, to co ji od loňského března předcházelo, a co nyní následuje, je druhým dokladem povrchnosti a překotnosti. Nezvyklý způsob referováni v novinách, v rozhlasu a televisi, že “významná osoba, která však nechce být jmenována”, řekla to či ono, obvinila někoho, pohrozila někomu apod., způsobil takový zmatek, že se zdá, jako by nikomu nezáleželo na tom, jak čím dál víc se kalí vody, v kterých nepřátelé budou snadno lovit. * * * Je ještě málo příkladů, kde Sovětský svaz využil místních konfliktů k vyzkoušení své politické a vojenské moci na cizí útraty? Po první světové válce podporoval nacisty proti Francouzům v Porýní a v Porůří a pokusy o převraty ve střední Evropě a na Balkáně. Připomeňme si. jak využil třenic mezi obránci Španělské republiky proti útoku fašistického generála Franca, a jak s Hitlerovým souhlasem rozšířil své územi! Vzpomeňme na občanskou válku v Řecku, na štvanice proti Jugoslávii, na podceňování revolucí v celé Asii, na sovětské a činské rejdy v různých afrických státech a na nynější dodávky zbraní arabským útočníkům a teroristům v Severním Irsku. ČESKOSLOVENSKÉ NÁRODNÍ RÁDY AMERICKÉ Leden 1972 Číslo 206 KOŘIST KOMUNISTICKÝCH VELMOCÍ JOSEF FALTA: [pageend1]VĚSTNÍK v ěs t n ík JANUARY 1972 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Office: 2137 So. Lombard Avenue. Cicero, Illinois 60650 Tel.: 656-1117 Second class postage paid at Chicago, Illinois LEDEN 1972 Orgán československé národní rady americké Vychází měsíčně (s výjimkou dvojčísla v červenci-srpnu) Predplatné $2.00 ročné. — Mimo U.S.A. $3.00. Redaktorka—VLASTA VRÁZOVÁ Úřadovna: 2137 So. Lombard Avenue, dcero, Illinois 60650 Tel: 656-1117 A ve světle těchto příkladů poznáme — a komunistický Přehled čs. dějin to vlastně potvrzuje — že osud Československa v r. 1938 byl zaviněn nejenom politikou západních mocností, nýbrž také vystoupením sovětské vlády a její licoměrnou nabídkou “pomoci”. To je jeden z hlavních prostředků sovětské “mírové” politiky: podceňovat spory a občanské války, zneužívat branných konfliktů, vtírat se za prostředníka a pomocníka a přitom ničit demokratické řády a podmaňovat si národy a země. * * * Není přemrštěná obava, že Indie i Pákistán a nový stát Bangladéš s velikým přírodním bohatstvím, ale s hladovějícím obyvatelstvem, se stanou kořistí Sovětského svazu a Číny. A to už něco znamená: je to celková rozloha více než 1 a půl milionu čtverečních mil a 700 milionů obyvatel, jichž počet rychle vzrůstá. Jaké porušení rovnováhy! FRANTIŠEK SCHWARZENBERG: HLAS VOLAJÍCÍHO NA POUŠTI Biblický Jan Křtitel se živil kobylkami, sám se nazýval a jinými byl nazýván hlasem volajícího na poušti a nakonec byl sťat. Leckdo by tedy řekl, že jeho život byl marný, naprosto neúspěšný a neužitečný. A přece chystal cestu nejvznešenějšímu poselství svobody, míru a lásky, jaké kdy bylo lidstvu hlásáno. Měřeno měřítky světa, neuspěl. Měřeno pravdou a láskou, zvítězil. Dílo Tomáše Masaryka se zhroutilo. Dvakráte za naší paměti podlehlo Československo nejhrubšímu násilí. Jeho vlastní syn skonal násilnou smrtí. A přece Masarykův odkaz žije. A co my? Také si často připadáme jako hlas volajícího na poušti. Stále jen opakujeme, že svoboda je dar nejvzácnější, za který je třeba neustále bojovat; že svobody třeba užívat, ale nikdy ne zneužívat. Stále opakujeme, že komunismus je zlo, které ničí lidskou důstojnost a ohrožuje mír. Stále opakujeme, že na Československu byla spáchána křivda, dosud neodčiněná Věru se nám často zdá, že voláme do větru a že vítr odvál naše slova, dříve než dolehla k sluchu kohokoli z živých. Část společnosti, ve které zde žijeme je jakoby puzena sebevražednou touhou. Zneužívá svobody k roztříštění samotných základů společenského řádu a ničí mocenské postavení vlastni země, které nejlépe by mohlo napomáhat k udržení trvalého a spravedlivého míru ve světě. Na poli mezinárodním se vrhá v objetí komunistických vlád, jakoby komunistické sliby měly jakoukoli cenu. Zůstává slepou k utrpení stovek milionů naších bratří a sester, kterým jsou upírána nejzákladnější lidská práva. ' Zdá se nám někdy, že mluvíme k hluchým a leckdo by si snad ku konci roku řekl, že naše úsilí bylo marné, že jsme plýtvali hlasem a nebyli slyšeni. Ták to vypadá a měřeno měřítky světa jsme opravdu skoro ničeho nedosáhli. Tímto zdáním se však nenecháme zmást. Věříme, že zlo je pouze dočasu. Věříme, že pravda vítězí. Proto svému volání nedáme zmlknout. Nepřestaneme chystat cestu lepším zítřkům, kdy se na celém světě — a především také u nás doma — uskuteční poselství svobody, lásky a míru, "které jsme si o vánocích připomínali. Dne 28. prosince 1971 zaslala ČSNRA presidentu Spojených států Richardu Nixonovi telegram následujícího znění: “President of the United States White House, Washington, D.C. Mr. President: In view of our experience with Communist regimes and for humanitarian reasons we support wholeheartedly all your measures safeguarding South Asian Nations from succumbing to aggression. Czechoslovak National Council of America Dr. Mikuláš Ferjenčík, Acting Vice Pres. Vlastislav Chalupa, Secretary” Československá národní rada americká s hlubokým zármutkem a pohnutím oznamuje úmrtí svého člena a bývalého ministra československé vlády VÁCLAVA MAJERA Bratr Václav Majer byl jedním z předních bojovníků za svobodu svého národa. Byl nositelem a šiřitelem demokratického světového názoru. Po dobu svého pobytu v Americe zapojil se plně do národní práce. Čs. národní rada ve Václavu Majerovi ztrácí hodnotného člena a pracovníka, čestného a dobrého člověka — a celý československý exil jednu z vůdčích osobností. Čest budiž jeho památce! Za PŘEDSEDNICTVO ČESKOSLOVENSKÉ NÁRODNÍ RADY AMERICKÉ Dr. Vratislav Bušek, předseda Dr. Mikuláš Ferjenčík, Dr. Vlastislav Chalupa, úřadující místopředseda tajemník IN MEMORIAM: K uctění památky své matky, Marie Antonette Antene, zemřelé 7. prosince 1941, věnuje Mrs. Hermie C. Rabštejnek, Oklahoma City, Okl....................................$15.00 V upomínku na drahé rodiče věnuje Frank a Marie Hayder, La Grange Pk., Ill............................ $10.00 K uctění památky mých drahých u nás doma věnuje Jana Duffek, Chicago, Ill............. $5.00 In Memory of my Mother Josephine Šlechta, Mrs. Vlasta Hartzel, Chicago, Ill. ................................ $5.00 2 • VĚSTNÍK [pageend2]VOJENSKÁ OKUPACE ČESKOSLOVENSKA TRVÁ V pražském časopisu Národní výbory dočítáme se v rámečku pod titulkem “Slavnostní chvíle,’’ že v Jablonci nad Nisou uvítal místní národní výbor úředně se všemi poctami narození “nové občanky”. Maminka je Češka a tatínek — jak to za časů okupace už bývá — je cizí žoldnéř, totiž, jak autorka článku Růžena Červenková důležitě uvádí, je Armén a “příslušník sovětské vojenské jednotky z družební posádky v Turnově”’, ačkoli z Turnova do Jablonce je hezky daleko. Nová občanka se jmenuje Ašchen Abrahamovna Sandujanc. K slavnostnímu zapsání “nové občanky” se sešli v místnostech národního výboru pionýři, členové městského národního výboru a okresního výboru komunistické strany, “představitelé veřejného života,” členky Českého svazu žen, “samozřejmě” funkcionáři okresního výboru Svazu česko- slovensko-sovětského přátelství a i členové turnovské posádky. Byla prý tam slavnostní atmosféra, novorozenka dostala do vínku mnoho darů a maminka byla zahrnuta květinami. Ašchen Abrahamovna Spandujanc se stala symbolem čs.-sovětského přátelství a jejím “patronem” je okresní výbor Svazu tohoto přátelství v Jablonci nad Nisou, rozplývá se Růžena Červenková. JEŠTĚ 85.000 OKUPANTŮ Nevíme co to jsou “družební posádky”, ale jsou to asi místa, kde sovětští molodci se samopaly dohlížejí na české vojáčky. To je patrně podle přátelské smlouvy českoslo- vensko-sovětské, jež byla podepsána 6. května 1970 a v niž se Československo zavazuje, že bude bránit Sovětský svaz proti nepřátelskému útoku i životy svých občanů. S tou podmínkou slíbily sověty, že odvolají aspoň část svého okupačního vojska — v srpnu 1968 vtrhlo do Československa jejich 280.000 mužů v “družební akci,” které se zúčastnilo ještě dalších sto tisíc vojáků východoněmeckých, maďarských, polských a bulharských, vesměs válečně vyzbrojených. Odchod sovětských “bratři” se začal loni v červnu, ale pro všechny případy nechala Moskva v Československu “podkladek” 85,000 vojáků, takže na každých 164 občanů připadá jeden sovětský “ochránce.” Sovětské vojenské jednotky jsou v jedenácti krajích Československa a všechna vyšší velitelská místa i v československé armádě jsou obsazena sovětskými štábními důstojníky, kteří mají ještě stovky různých sovětských “odborníků” a hlídačů. Hlavní stan sovětské okupační moci je v Milovicích u Lysé nad Labem, kde již za Rakouska bylo rozsáhlé manévrové středisko a střelnice. Tábor je přísně vyhrazen sovětskému vojsku a obyvatelstvo nesmí se k táboru přiblížit. MILOVICE HLAVNÍ STAN V Milovicích je na deset tisíc sovětských důstojníků a vojáků a 2000 rodinných příslušníků. Libují si tam a aby měli také “umělecký” požitek, byl vchod do tábora zveleben za peníze čs. poplatníků podle návrhu moskevského vojenského architekta plukovníka Konstantina Lebeděva. Vede tam “alej vítězů,” zakončená náměstím s pomníkem, zasvěceným sovětské bratrské armádě. Na pomníku hoří věčný oheň a další ozdobou tohoto prostranství je sovětské armádní museum s plastickými mapami bojišť, obrovskými fotografiemi různých osobností a výjevů, modely atd. Toto potupné gesslerovské hnízdo bylo slavnostně otevřeno 9. května 1971 za účasti presidenta Ludvíka Svobody, jenž tam přišel v generálské uniformě v průvodu ministerského předsedy Štrougala, členů sněmu, vlády a zástupců státních úřadů. Západoněmecký magazín Der Stern v dlouhém a nesmírně zajímavém pojednání o vývoji Československa za sovětské okupace uveřejnil také úřední snímky z této slavnosti. Československé “hosty” vítal, prováděl a poučoval vrchní velitel sovětských okupačních vojsk generálplukovník Majorov, jenž na své hrdinské hrudi stěží umístil všecky řády, medaile a odznaky. Široké a užší zlaté prýmky na rukávech a na límci, zářící zlaté nárameníky (oslnivější, než jaké kdysi strhávali ruští vojáci svým důstojníkům), zlatý pás, zlato na čepici a lak na vysokých botách, do nichž ústí nohavice jezdeckých kalhot, ozdobených širokými lampasy. Kohopak připomíná tenhle moderní Čurila Plenkovič z ruských bylin, přesazený z dněperských stepí do žirných Čech? Vzezřením i ústrojem, postojem i gestem gnerál Majorov jakoby z oka vypadl vrahu francouzských, holandských a norských vlastenců Reinhardu Heydrichovi, jenž jako Obergruppenführer SS byl od podzimu 1941 říšským protektorem v Praze, hned po příchodu vyhlásil stanné právo a nařídil hromadné zatýkáni a popravování. Má na svědomí i generála Eliáše, předsedu protektorátní vlády. OBŠŤASTNĚNÁ MĚSTA Der Stern otiskuje také mapku znázorňující rozložení sovětských vojsk v Československu. Je to ku podivu pásmo při východoněmeckých a polských hranicích a nejpočetnější sovětské posádky jsou v Mladé Boleslavi (30.000 obyvatel, asi 25.000 sovětských vojáků) a v Olomouci, kde sovětská posádka čítá asi 12.000 důstojníků a mužů. Další sovětské posádky jsou umístěny v Praze, Ústí nad Labem, v Mimoni, Trutnově, v Pardubicích, v Šumperku, Bruntále, Libavě, v Bratislavě, Ružomberku a ve Sliači. V některých místech jsou zřízena velká vojenská letiště, jinde jsou dělostřelecké posádky a v Karlových Varech je sovětská vysílací stanice. Bratrští okupanti se všude zařizují po domácku. Původně byli ve stanech mimo město, ale nyní si dali na útraty československého lidu postavit celé bloky domů až šesti- patrových, kde jsou také školy pro děti z důstojnických rodin, “kulturní střediska” s tančírnami a biografy. Do Milovic přijíždí po nově zbudované vlečce každý týden rychlík a v zaplombovaných vozech přiváži náhradní a doplňovací jednotky, vojáky vracející se z dovolené, a rodinné příslušníky. Pamětníci iHtlerovy invase z 15. března 1939 nezapomněli, jak němečtí vojáci při vnuceném výhodném úředním kursu marky o překot nakupovali pro své příbuzenstvo v Německu, a jak se překrmovali s pravou německou důkladností, takže jich brzo bylo plno v nemocnicích. Komunisté si tehdy pochvalovali tuto žravost okupantů, které v letácích ke krajanské veřejnosti americké nazývali “prole- tářskými syny,” prorokujíce, že se brzy sbratří s českým lidem. Dnes se v Československu nikdo nediví, že sovětší vojáci si počínají zrovna tak, jako nacističtí, a že se vyrovnají a chamtivostí předčí i sovětské “osvoboditelské” vojsko z května 1945. Kupují šmahem kdeco, prádlo, šaty, boty, ať je velikost jakákoli, i přepychové věci, které československý režim dováží z ciziny, aby se nějak zavděčil svému lidu a odvrátil ho od stížností. V obchodech musí být sovětčíci obslouženi před domácími zákazníky a nejdřív si vyberou největší kufr, kam všecko skládají. Kořist pak posilají pravidelně domů, kde je jejich přátelům dodána beze cla. (Jaká to výhoda proti dárkům, které naši krajané posílají do Československa a z nichž příjemci musí platit vysoké clo, nebo proti dárkům, za které odesilatelé z Československa musí odvádět zvláštní poplatky!) Nejvíc ovšem nakupují důstojníci a vysocí úředníci, protože prostí vojáci dostávají jenom nepatrnou část svého nevelkého platu v československých korunách. A tak rozkvetl v sovětských posádkách výměnný tzv. černý obchod. Za československé zboží platí okupační vojáci sovětskými fotografickými aparáty, hodinkami (!) ale také armádním benzinem, pneumatikami, stanovým plátnem atd. ZOTROČENA ar mád a Československá armáda, čítající asi 230.000 důstojníků a vojínů, je tak jako všecko ostatní zřízení úplně v moci VÉSTNÍK • 3 [pageend3]Sovětského svazu. Poroučejí velitelé sovětského okupačního vojska. Důstojnický sbor československý valně prořidl, neboť po okupaci bylo z armády vyloučeno několik set důstojníků, m.j. také 26 generálů. Komunisté je označili za politicky nespolehlivé a veřejně je obvinili, že prý zanedbali ochranu západních hranic. Generál Václav Prchlík, šéf politického odboru branné moci, jenž zastupoval Československo ve varšavském vojenském spolku a bránil se proti sovětskému poručníko- vání, byl po okupaci vyhozen z armády, uvězněn a loni byl odsouzen na tři léta do žaláře. K doplnění a “zlidovění” důstojnického sboru vyzývá komunistický režim od června 1971 dělníky a zemědělce ve věku od 18 do 28 let, aby se hlásili do kursů, kde by za finanční podpory státu rychle proběhli učivem střední školy a mohli z dalšího dvouletého kursu vyjit jako poručíci. Podmínkou pro nabyti důstojnické hodnosti je ovšem “nezávadný kádrový profil”, založený na věrném a poslušném členství v komunistické straně. Takhle si nevybíraly důstojníky ani císařské armády! SMÍŘENÍ POD BODÁKY Der Stern uvádí, že československé obyvatelstvo prý čím dál víc propadá netečnosti a smiřuje se s okupací i okupanty. To je arciť zjev, za který se musí stydět’ především západní velmoci, které jsou spoluvinny tímto novým zotročením národa pilného, vzdělaného a politicky vyspělého. Komunistická hrôzovláda zmrzačila ducha československé mládeže a zpotvořila její představu o minulosti národa, a za tři léta nové stalinštiny s vojenskou a byrokratickou okupaci vyhasíná i nadšení probuzené “pražským jarem.” Nevěříme však, že československý lid se smiřuje s daným stavěm věcí doopravdy — 85.000 sovětských vojáků a několik tisíc sovětských byrokratů a “odborníků” v Československu je výmluvnějším dokladem smýšlení lidu, než hospodářské řeči, touha po automobilech, po chatách a než pi- jácké písničky svátečních kaubojů. Je ovšem možné, že naši lidé doma hledí na všudypřítomné sovětské vojáčky jako na nezkušenou mládež a dobrácky omlouvají, že ta “rebjata” za nic nemohou, že jsou jenom nástrojem diktátorské vlády. Ale jistě si také připomenou příhodu z revolučních dnů r. 1917 v Moskvě, o které vypráví Masaryk. Bydlil v hotelu Metropol s četnými cizinci, kteří ho zvolili za vyjednávače s úřady. U vrat hotelu stál na stráži mladý rudý gardista. Byl taky dobrácký, ale že byl ozbrojen, cítil svou důležitost a moc a když se ho Masaryk ptal, pustí-li ho na ulici, gardista dobrácky odpověděl: “Budu-li chtít, pustím, a za- chce-li se mi, zařežu.” To bylo v Moskvě, gardista byl doma — jak by asi vypadala dobrota v Československu, kam sovětští vojáci přijeli s tanky a děly! Otlučená omítka i na pražském Národním museu, ba i hroby dětí svědčí o “mezinárodní prole- tářské solidaritě” a o slovanském bratrství, důrazněji, než jablonecká paráda s Ašchen Abrahamovnou Spandujanc. JOTA Z krajanské kultury Generace přišlá do Spojených států v poslednich letech není pouze materialistická, jak se často tvrdí. Jsou mezi ni jedinci, kteří se nelekají překážek a jsou úspěšnými autory českého slova a rýmu. Jedním z nich je Michal Racek, jehož sbírku básní “Formy, vzdechy a touhy” vydala Edice Hlas v New Yorku. Již předtím vyšly jeho básně “Poztrácené šlépěje”. V soutěži holandského (českého) listu “Okno dokořán” vyhrál Racek v květnu 1971 první cenu povídkou “Stvořitel”. Ve sbírce "Formy, vzdechy a touhy” převládá stesk nad krutým údělem milované vlasti, ale jsou zde i subjektivní pohledy a hledání krásy a lásky v cizině, vzpomínky na maminku, na Štědrý den. Sbírka končí velmi pěknou parafrází na známou Kiplingovu báseň: “Když...” Cena knihy je $2.00 a dodání ráda zprostředkuje redakce tohoto listu. Karel Lípa VRATISLAV BUŠEK: ZKLAMANÍ upr c hl íc i V poslední době se objevily v kanadských krajanských novinách nářky nejnovějšich uprchlíků, tzv. posrpnových (po roce 1968) na obtíže, se kterými se setkávají. Je pochopitelné, že tyto jejioh stesky jsou horlivě otiskovány v československém komunistickém tisku, aby odstrašily případné další uprchlíky a aby ukázaly přednosti komunistického režimu, o které se uprchlíci připravili. Není sporu o tom, že každý uprchlík a vystěhovalec prožívá značný šok, se kterým se musí vyrovnat, jestliže se chce úspěšně zařadit do cizího prostředí, ve kterém je tolik věcí jiných, než ty, na které byl doma zvyklý. Vždycky tomu tak bylo. Je známo, že z vystěhovalců před I. světovou válkou se asi 30 procent vracelo do staré vlasti a z nich zase asi 10 procent se opět vrátilo do Ameriky. Každá vlna uprchlíků (exulantů) a vystěhovalců (emigrantů) je různé motivována: sociálně, kulturně, politicky a nábožensky. Bylo by vděčným úkolem pro naše sociology a historiky udělat studii o čs. exulantství a emigraci. Novinářský článek tento složitý problém nemůže ani zdaleka vyčerpat. V žádném případě nemůžeme a nesmíme upadat do ge- neralisací a do rekriminací, že vedle stesků exulantských se množí i stesky starších krajanů na exulanty. Jen okrajově bych chtěl připomenout, že exulantská vlna tzv. poúnorových (po roce 1948), musela několik let překonávat nedůvěru starokrajanů předválečných, zatím co posrpnoví byli přijímáni tak říkajíc s otevřenou náručí. Dnes, po 30 letech, poúnoroví exulanti většinou splynuli se starokrajany a do jisté míry spolu s nimi se kriticky dívají na posrpnové uprchlíky. Především proto, že od nich čekali, že rozmnoží stárnoucí a řídnoucí řady krajanské. Při tom se většinou zapomnělo, že ne všichni poúnoroví se zařadili do krajanského života a že mladší generace starokrajanů, včetně poúnorových, se krajanskému životu odcizují, i když mnozí z nich významným způsobem přispěli k rozkvětu Ameriky. Narážíme tu opět na složitý problém, který si zasluhuje hlubšího prozkoumáni. Pokud naše informace sahají, poměry kanadské jsou více méně podobné poměrům americkým a tyto obojí jsou zjevně jiné, než poměry evropské. Všeobecně řečeno, exulanti z Československa nacházejí např. ve Švýcarsku, v Německu, v Rakousku nebo ve Švédsku ovzduší jim bližší a pochopitelnější. Zůstaňme však na půdě americké a řekněme rovnou, že američtí občané mají podobné stížnosti a trpkosti jako noví exulanti, na vysoké náklady léčení, individuálního a nemocničního, proti čemuž exulant staví a ve vzpomínkách i přeceňuje zdravotní a sociální zabezpečení a rekreační možnosti, které ztratil. Víme, že v tomto směru vývoj v Americe už znamenitě a rychle pokročil a v dohledné době pokročí ještě více. Uprchlík je však intereso- ván více na současném stavu než na očekávané budoucnosti. Už dnešní stav není ale tak zlý, jak se jim někdy zdá. Ovšem, musí vždy dbát o sebe, to jest, přijímat jen takové zaměstnáni, kde zaměstnanci mají skupinové pojištění, které jim zaručuje Blue Cross a hledat místo především u podniku uniového, které jim dává také další uniové výhody a zabezpečeni, především workingman compensation v případě pracovního úrazu. Nenacházím ve svých třicetiletých vzpomínkách případ, že by nějaký uprchlík nebo emigrant zahynul v bídě nebo opuštěn. Krajanská pomoc neselže ani v krajních, hraničních případech. Mnohý uprchlík však má dojem, že opustil stát, který se o něj staral “od kolébky až do hrobu”. Je jasné, že si opuštěný stát idealizuje a že si v minulosti nikdy neuvědomil, kdo na tuto sociální péči platil. Neuvědomil si, že na ni ve skutečnosti platil on sám, že platil státu mnoho a od státu dostával málo. Československá zdravotní a sociální péče stoji dnes stát Československý asi 40 miliard korun. Komunistický stát mohl štědře rozdávat po roce 1948 z nakradeného 4 • VĚSTNÍK [pageend4]soukromého majetku. Dnes už musí hledat úhradu v daních ze mzdy a jmenovitě v přemrštěných daních nepřímých a v laciné práci svých občanů. Dnes je to komunistický stát, který vykořisťuje své občany, kteří na oplátku pracuji nekvalitně a málo. “Kdo neokrádá stát, okrádá svou rodinu,” je dnešní heslo v Československu. Krade se ze státního; stát: to jsou ONI, ti nahoře. Krade občan, odškodňuje se prací na černo, na melouších. Leckterý uprchlík táhne za sebou komunistickou “morálku” do svobodného světa. Ještě si nezvykl, že tady musí pracovat těžce a dobře, ale za to tady hodně vydělává. Nepochopil ještě, že svobodný svět je svět zisků, ale také podnikatelského risika. Rád bych připomenul v této souvislosti něco, co si patrně ani mnozí exulanti doma neuvědomili. V Československu jeden z největších nedostatků byly služby občanům a nedostatek dřívějších živností. Usnesením vlády čs. ze dne 3. března 1965 č. 20. Sb. bylo národním výborům umožněno povolovat občanům výkon určitých služeb, občany nejvíce postrádaných. (Ku podivu výkon služby holičské nebylo možno povolit.) Nuže, před rokem 1948 bylo v Československu asi 205,000 obchodních živností a asi 378,000 živností výrobních, celkem na 720,000 živností vůbec. Po vydání uvedeného vládního usnesení stoupl počet “živností” asi z 9,000 na 23,000 a tento počet nyní — zase klesá. Služeb občanům je zapotřebí, avšak československý občan přestal mít chuť otevřít si živnost, z obav před daněmi a z obav, že by mu dříve nebo později stát jeho povolenou živnost zase sebral a on by byl zase vyhlášen za kapitalistického vykořisťovatele. A tak je nadále raději zaměstnancem bez risika, s možností okrádat stát a dělat melouchy. Mnoho uprchlíků mělo nereálné Huse o poměrech doma. Žili na vztahu: já a oni (tj. ti, co vedou stát). Tady však stát a já jsme jedno a totéž. A tím se na konec dostáváme k pojmu svobody. Tady v Americe je svoboda všestranná a začíná u práva svobodných voleb. V Československu se lidé smířili s tím, že jim vládne všemocná strana a její vedení a za ním Sovětský svaz. Tak zvaný čs. občan se spokojuje — musí se spokojit — tím, že mu dá stát — tj. strana, tj. ONI — pokoj, že mu nevládne brutální policie, že mu neohrožuje jeho byt a jeho zaměstnání, chtěl by si občas zacestovat do ciziny, sám, bez psovodů, tj. špiclů a je ochoten se zase domů vrátit, tím spíše, že tam nechal někoho z rodiny jako rukojmí, chtěl by číst, co se mu líbí, chtěl by poslouchat hudbu, která se mu líbí, chtěl by vidět filmy, které se mu líbí ze Západu a ne z Východu, chtěl by vidět televisní programy bez odporné propagandy, slovem — jeho ideál svobody je velmi skromný a omezený. Plnou svobodu si odvykl mít. Za Dubčeka se zdálo, že se osud československého občana zlepší. Rád uvěřil frázím o “socialismu s lidskou tváří” a přehlížel, že to měl být zase komunismus a že žádný komunismus s lidskou tváří není možný. Příchod sovětských okupačních armád jeho naděje pohřbil. Československý občan se bouřil proti sovětským okupantům, ale nikoli proti komunismu. Chtěl věřit, že Sověty Československo vykořisťují a že v Československu by mohlo být neskonale lépe, kdyby nemuselo prodávat do Ruska boty na kila a odvádět uranovou rudu pod cenou. Zatím se do Československa nevrátil teror stalinismu éry Novotného. Zatím. Leckdo si snad myslí, že už se Československo do éry teroru nevrátí. Doporučoval bych však zamyslet se nad osudem statisíců na Sibiř poslaných Eston- ců, Lotyšců a Litevců nebo Maďarů. To nejsou vymyšlenosti, to jsou fakta. Poměry v Československu se normali- sovaly, ale sovětští okupanti tam dále sedí. Sověty budují potrubí z Kavkazu na zemní plyn, na které náš průmysl dodává materiál a práci. Někdo v Sovětech může kdykoli zatáhnout kohoutek plynovodu a celý velký průmysl v Československu se zastaví. Dokud neodejde z Československa poslední ruský voják, visí nad Československem sovětský teror a strach. Místo Novotného, který padl proto, že to z hlediska sovětského v Československu zoral, přišel Dubček, který si myslel naivně, že může dělat samostatnou politiku v zájmu komunismu. Politiku v Československu však dělají pouze v Moskvě a dr. Husák dnes sedí v Praze z vůle Moskvy a bude sedět tak dlouho, jak se to Moskvě bude líbit. Místo Husáka kdykoli může nastoupit Biľák, nebo jiná moskevská loutka. Proti nářkům posrpnových některých uprchlíků musíme postavit americkou svobodu. I když se nám někdy na ni něco nelíbí, je taková, jakou si ji děláme. Je to svoboda plná, tak plná, že nikomu ani nebrání vrátit se do Československa, když se mu v tom zalíbí, vzít si s sebou dolary, které si tu vydělal a pensi, kterou si tu vysloužil. Chtěl bych skončit příkladem: asi roku 1958 přišel do Ameriky uprchlík, soudce z Československa. Poctivě se začal učit anglicky a živil se jako číšník. Že tu nebude dělat soudce, to mu bylo jasné. V rekordním čase tady nostrifiko- val svá právnická studia. Jednoho dne mi telefonoval, že to tu je k nevydržení. Že by se snad měl vrátit. Že může odejit ráno z domova kdy chce a vrátit se kdy chce. Že ho žádný policajt nesleduje a že se nikde nemusí hlásit, že se zkrátka nikdo o něj nestará. Pravda, nevrátil se, ani to nemyslel vážně. Dnes je tady universitním profesorem a právě se toulá kolem věta — má roční dovolenou. Oženil se a má rozkošného synečka, pěkný domek a auto, nikdo se o něj nestaral, staral se o sebe sám. Jiní se o sebe postarali jinak, jsou svobodní občané američtí. Znám případy poúnorových uprchlíků, kteří jezdí za americké dolary do Československa na prázdniny a říkají, že tak lacinou dovolenou a výbornou by nikde jinde, nejméně v Americe, neměli. Osobně, i kdybych mohl, bych jejich příkladu nenásledoval. To je věc vkusu. Po třech letech okupace Československa a normalisace nedávno jeden čs. pilot akrobat uletěl z Československa s celou rodinou i s aeroplánem. Komunistické zabezpečeni “od kolébky až do hrobu” ho přestalo zajímat. Utekl za svobodou. Dary na činnost- Rady: Dr. Ján Papánek, Scarsdale, N.Y. ................................. $25.00 American Czechoslovak Social Club, No. Miami, Fla. .. 25.00 Charlotte G. Masaryk Society, New York, N.Y............21.00 ČSNRA Odbočka “San Francisco”, San Francisco, Cal. 20.00 Dr. Joe Malik....................................................................... 20.00 M. S. Halouzka, Manila, Philippines ............................. 20.00 George J. Kvidera, Kailua, Oahu, HI ......................... 20.00 Vševold Pospíšil, Lewittown, Penn................................... 20.00 Mrs. Annette Macoun, Miami Shores, Fla........................ 15.00 Czechoslovak Society of America, Miami Lodge 464, Fla. 10.00 Mrs. A. Greshle, Frankfort, N.Y....................................... 10.00 Mrs. Katerina Jakeš, Chicago, Ill....................................... 10.00 Mr. Frank Růžička, Brookfield, Ill................................. 10.00 Dr. Walter G. Sikora, Oak Park, Ill................................ 10.00 Miss Rose Smetana, Chicago, Ill....................................... 10.00 Mr. and Mrs. Frank Urbanek, Laguna Hills, Cal............ 10.00 Mr. Ludvik Uhlíř, Berwyn, Ill........................................... 8.00 Mr. Charles Váňa, San Bernardino, Cal........................... 8.00 Mr. James Brantner, Ramona, Cal................................... 7 00 Dr. Karel Hujer, Chattanooga, Tenn................................ 6.00 Mr. Oldřich Bartasek, New York, NY............................ 5.00 Rogers Dvořák, Berkeley, Ill........................................ 5 00 Julia and Bohumil Jarolim, St. Louis, Mo.................... 5.00 Mr. Joseph Kaminsky, Hopkins, Minn............................ 5 00 Mrs. Antonie Kankovsky, Palmetto, Fla........................ 5.00 Mr. and Mrs. Sidney Keclik, Gulfport, Fla................ 5 00 Mr. Anton R. Kremser. Las Graces, NM...................... 5.00 Mr. Karel Lipa, Oak Park, Mich................................... 5 00 Mr. Rudolf Novak, Schaumburg, Ill.............................. 5.00 Sokolice Renata Tyršová, Cedar Rapids, IA.................... 5.00 Mrs. Josephine Smíšek, Cicero, Ill................................... 5.00 Mr. Bohumil Vondrasek. Chicago, Ill............................. 5.00 Mrs. Anna Vlasak, Berwyn, Ill........................................... 5.00 Františka Macháček, Highland Park, MI........................ 4 00 Mr. J. M. Rusinak, Brooklyn, N.Y.................................... 3.00 VĚSTNÍK • 5 [pageend5]ALOIS ROZEHNAL: STRACH ZE SVOBODY Strach patří k přirozenosti lidské. Člověk se bojí o své bytí i živobytí tak, že je rád, když někdo mu chce pomoci starat se o sebe. Člověk je někdy rád, když někdo druhý, za kousek jeho svobody, je ochoten převzít kus starosti o jeho existenci. Strach také slouží k ovládání lidí. Československý komunistický režim podstatně zdokonalil tento prostředek vlády nad lidmi. Hrubý teror starého stalinismu let padesátých jako by byl zkultivován v dnešní době neo-stalinismu a dostal jemnější nádech existenčního tlaku. Rozum, vůle a charakter se sice dále láme ve vězení, jehož cílem není převýchova, nýbrž trest a msta, ale hlavní nápor byl přenesen do zaměstnání, jehož cílem není jen zajištění života jednotlivce, nýbrž také režimu, který se bez práce jednotlivce neodejde a nemůže vládnout, neboť někdo musí budovat socialismus. Zase platí heslo komunismu: Buď budeš dělat nebo zemřeš hlady. Buď šťasten, že budeš dělat, a nestarej se, co chceš dělat. To je věc strany — buď její přízně nebo pomsty. Za odměnu neschopní nahoru a ze msty schopní dolů. Není dnes zvláštností, že universitní profesor dělá topiče u peci nebo pacholka v kravíně. Vládnoucí klika ve své zaslepenosti neví, že plýtvání intelektem se vymstí každému národu. Komunistický režim ovšem potřebuje lidi do práce a proto v československém tisku láká exulanty ze zahraničí a varuje své občany před útěkem do ciziny. Svoji propagandu buduje jednak jak obvykle na lži, š níž líčí chmurnými barvami poměry v kapitalismu, jednak na strachu, jímž nahání hrůzu z nejistoty zaměstnání a existence. Exil je opravdu kus života těžkého, ale přece jen života, který pro mnohé by byl ve vlasti daleko těžší nebo vůbec nesnesitelný. Exil proto není cestou za dobrodružstvím, nýbrž za záchranou života. K existenčnímu uplatnění v každé zemi (ať ve vlasti nebo v cizině) je však třeba umět její jazyk, aby byla možná domluva, a znát práci, aby byla možná soutěž. Místní občané mají všude na světě přednost a proto lze soutěžit jen kvalitou práce a vědomostí v této zemi požadovaných a nejen z domova přinesených. Stejně jako československý soudce může soudit lidi jenom ve své vlasti a nikoliv v cizině, každý jiný odborný pracovník se musí podřídit existenčním poměrům v cizině. U starších pracovníků je to bolestivější, neboť starý strom se hůře přesazuje. U mladších pracovníků jejich způsobilost stárne rychlými změnami v technice a nezaměstnaností v starých oborech; není-li práce pro občana, tím méně pak pro cizince, nýbrž jen pro státní občany. Nejraději si v československém tisku novi uprchlíci stěžuji na to, že nebyli v cizině přijati, jak očekávali. Starý domov opustili a nového nenašli. Exil se opravdu s nikým nemazlí a v boji o existenci není místa pro skleslost. Něžné vzpomínky na drahé a na vlast přesto však mají dále místo v srdci při hledání nového domova. Ale je třeba se rozhodnout, zda se vůbec vydat na cestu do exilu k hledání nového domova: co je tvrdší, zda exil ve staré vlasti nebo exil v nové zemi. Ztroskotání v exilu spočívá tedy v podstatě v rozporu mezi vidinou (jak budu přijat) a skutečnosti (jak se přizpůsobit). Jedna z největších obtíží je, co se svobodou? Jsou tak velcí ztroskotanci jako Kravčenko, který po úniku ze Sovětského svazu napsal knihu o svobodě (J’ai choisi le liberté) a nakonec spáchal sebevraždu. Jsou však i mladi ztroskotanci, které loví a vodí československý režim na televizi, rádio a do redakcí ke zpovědi o tom, proč ztroskotali. I z těchto tragicko-komických sehrátých komedií je jasno, že nevěděli, co se svobodou. Svoboda je především povinnost starat se o sebe: Co budu zítra jist a kde budu spát. Je na štíru se sociální bezpečností, která je nejvyšší ve vojenských kasárnách nebo v civilizovaném vězení, kde se netřeba starat o dnešek nebo o zítřek. Svoboda je na konec otázkou mravnosti a víry. Nová generace, vychovaná za komunismu, neví nic o svobodě, jak doznává vzdělaná její příslušnice Marcela Čechová: “Naší generaci, vychované pod rudými prapory zadrátované republiky, nebylo dopřáno hloubat příliš nad otázkami víry a nevíry. Kupředu, kupředu, levá, stále jsme byli štváni bez oddychu vpřed s klapkami na očích i na uších, bez ohlédnutí, bez přemýšlení a bez zamyšlení. Nebylo lehké vybočit z řady.’’ (Hlas domova, 20. prosince 1971, Melbourne, Austrálie). Noví (posrpnoví) uprchlíci mají většinou těžší rozhodnutí než staří (poúnoroví), neboť je stíhá strach ze svobody. A když překonali tento strach, musí si zvykat na svobodu. Z UDÁLOSTÍ V ČESKOSLOVENSKU ZÁPAD NECHCE CHÁPAT ÚSPĚCH VOLEB K volebním urnám v listopadu 1971 v Československu se dostavilo 99.4 % voličů, a z toho jich 99.8 % odevzdalo platné hlasy. Takovým výsledkem se nemohl pochlubit ani Hitler. Nevíme, co vedlo čs. občany k takové horlivosti, že splnili svou volební povinnost na 99.8%. A tak si to vysvětleme tak, že čs. občané jsouce si vědomi situace, ve které se neeházejí, pokládali za nutné přesvědčit Sovětský svaz o tom, že podporuji politiku dr. Husáka na 100 %, a tím splnili plánovanou normalizaci poměrů a Sovětům již nestojí nic v cestě, aby mohli svá okupační vojska z ČSSR odvolat. Avšak námitky jsou, a Rudé právo a jiné listy přinesly stížnosti proti západním sdělovacím prostředkům, které chtěly volby ovlivnit, přály KSČ to nejhorší a prohlásily volby v Československu za nenormální —a vůbec o jaképak volby šlo, když si nelze vybrat, koho volit, a dokonce je možné, že výsledky voleb jsou nepoctivé. Nějaký pan Noel Clark z britského rozhlasu se v českém vysílání ještě 25. listopadu m.r. vyjádřil, že “politická apatie zklamaných mas je stále ještě politickým činitelem, se kterým se musí počítat.’’ Zatím co Rudé právo nazývá volby “impozantní” pan Clark prý je nazývá “švindlem”, neboť čs. úřední místa prý neprojevila ochotu je podrobit prozkoumání vnějšími pozorovateli, čímž měl na mysli západní novináře z Vídně. Náladu všeobecné apatie prý předvídal i Colin McIntyre ze zpravodajství Reuter, a římský večerník prý vůbec nevzal na vědomí, že předvolební schůze měly nebývalou účast. Jiný britský týdeník — socialistický — vytkl KSČ v souvislosti s volbami, že je užíváno “oživené archaické řeči dávných dnů” o pracovním hrdinství dělníků a výrobních kolektivů. Dle Zemědělských novin výsledek voleb prý přinese prestiž republice ve světě a na mezinárodní půdě. Zajišťování bezpečnosti republiky systémem mezinárodních smluv prý bude posilovat stabilitu socialistického zřízení ve světě vůbec. A tak Čechoslováci splnili svoji internacionální solidaritu vůči ostatnímu světu, a tím utužili jeho mír? Jen oni vědí, co je k tomu přimělo. OBČAN NSR VYLOUČEN Z REPUBLIKY, ALE . . . Dne 17. listopadu m. r. vyhostily čs. úřady z ČSSR 731eté- ho F. H. Havlíčka původem z Hustopeče u Brna pro činnost neslučitelnou se zákony ČSSR. Havlíček prý jezdil do ČSSR od r. 1965 pravidelně čtyřikrát do roka. Jednak k návštěvám příbuzných a též k zprostředkování činnosti mezi zdravotnickými organizacemi ČSSR a Západního Německa. Z ČSSR byl vysídlen až r. 1963 (asi byl vězněn), neboť je obviňován z kolaborace s nacisty a byl prý osobním přítelem Goebelse a K. H. Franka. Přesto mu byly již v r. 1965 dovoleny zájezdy do ČSSR. Jinak prý při návštěvách vyřizoval zprostředkování různých službiček “něco za něco” různým občanům, ale to jak vidno z psaní Rudého práva by tak nebolelo, kdyby se byl nepletl do něčeho jiného, což prý už bylo vážnější. Při své poslední návštěvě ČSSR navštívil např. “bývalého” pracovníka Ústavu jaderné fyziky ČSAV v Řeži doc. RNDr. F. Janoucha. Kromě toho, že poseděl a nechal se vyfotografovat s rodinou Janoucha, vyslechl i velké nářky na “surový osud,” který dr. Janoucha 6 • VĚSTNÍK [pageend6]postihl, a na všechny křivdy, kterými prý ho zahrnuje čs. společnost. Dr. Janouch prý s p. Havlíčkem konsultoval otevřený dopis, který chtěl adresovat ÚV KSČ a jeho kopii zaslat některým čs. a západoevropským redakcím. Sdělil, že text dopisu konzultoval i s “jinými zkrachovanými” bývalými pravicovými exponenty. Na jedné straně prý velká slova o socialismu, demokracii, právních a sociálních jistotách, deklaraci lidských práv — na druhé straně špatné zastřené urážky a výhrůžky. To prý ale sám pan Havlíček nevěděl, kdo vlastně dr. Janouch je a byl. Byl to on. kdo ve funkci úřadujícího předsedy CV KSČ v Ústavu jaderného výzkumu ČSAV v Řeži do posledního dne vystupoval neúnavně proti linii nového vedení strany a proti všem snahám konsolidace. Byl prý jedním z hlavních představitelů pravicového hnuti ve straně a iniciátorem početné řady protistranických a protisovětských akcí v Ústavě. Organizoval besedy s různými pravicovými exponenty, řídil pokyny pro Svobodnou Evropu k 21. 8. 1969 a podporoval protestní demonstrace v Ústavě s pravičáky k uctěni prvního výročí “okupace”. Dle psaní Rudého práva není pochyb, že dr. Janouch byl odsouzen k “odstranění”, jako mnoho jiných již před ním. Posledním z nich byl Alois Poledňák, bývalý ředitel čs. filmu a televize, který musel na televizi veřejně “odprosiť’ (po svém návratu ze 14-měsíč- ního pobytu v žaláři). Má manželku a dvě děti, které musí živit, a tak asi nezbývalo než se pokořit, zatím co jeho bývalí spolupracovníci jako Miloš Forman, Jan Kadar, a Elmar Klos odešli do exilu. Jan Němec a producent Otomar Krejča ztratili zaměstnání i možnost výjezdu za hranice. Nejvíce byli postiženi členové Státního ústavu historického v Praze, kteří podporovali Dubčeka. Ze 400 členů jich 278 ztratilo zaměstnání. Historik Josef Šedivý byl odsouzen k 1 roku vězení za údajnou protivládni činnost. 23 členů bylo obviněno ze sepsáni tak zvané Černé knihy, jež popisovala sovětskou okupaci r. 1968 a bylo jim vyhrožováno trestním stíháním. Milan Hubl, bývalý děkan stranické školy A. Dubčeka a jeho hlavní ideologický vůdce, byl přes rok bez zaměstnání. Nyní pracuje1 jakcr plánovač nových sídlišť ä jeho paní uklízí. Jan Kladiva, bývalý děkan filosofické fakulty Karlovy university, je zaměstnán jako pohrobník, a ostatní, kteří se nepoddali, jsou umlčeni — mezi nimi Václav Havel a Pavel Kohout. Stanislav Neuman, Jiří Piš- tora a Jan Aida spáchali sebevraždu. STÍŽNOSTI NA ŠPATNÉ HOSPODAŘENÍ Rudé právo z 16. prosince m. r. si stěžuje, že docházejí hlášení o splněných plánech, ale ne vždy to souhlasí s pravým obrazem podniku. Dle došlých hlášení prý bude velice potěšitelné, když se letos udrží plánovaný objem národního důchodu. Závody se vymlouvají na zhoršené přírodní podmínky, nebo že vzrostly ceny surovin dovážených ze zahraničí, atd. I když toto hraje určitou úlohu, dodává Rudé právo, hlavní příčina prý je ve velmi nízké úrovni řízeni. Například strojírenské výrobky, i když mají vysokou kvalitu a výkonnost, jsou v mezinárodním srovnání až o třetinu těžší, spotřeba materiálu je až o polovinu vyšší. Takové hospodářství prý se nebude tolerovat, a kdo z vedoucích nedodržuje plánované náklady, zřejmě nepochopil smysl své řídící práce či ji dost neovládá. Je tedy otázka, zda ji může vykonávat, neboť na své podřízené se vymlouvat nemůže, ti jsou zpravidla takoví, jaký je jejich vedoucí. k ažd ý si př iv y d ěl áv á k d e mů že Je to už 20 let stará praxe, že kdo zná nějaké řemeslo, hledí z něho těžit mimo pracovní hodiny, neboť je za ně lépe placen než ve svém oficiálním zaměstnání. Komunisté se dívali na živnosti a řemesla jako na nebezpečí kapitalismu a snažili se je držet co nejvíce pod kontrolou. Platili velmi nízké mzdy, a za to měli též nízký výkon. Tím se nedostávalo odborné práce a lidé byli nuceni hledat pomoc jinde — soukromě. Dělo se tak jak u zedníků, tak zámečníků, autoopravců, zubařů, lékařů, a všech ostatních řemesel. A tak prý tak zvaných “melouchářů” stále přibývá a roste prý z nich nová kasta “uhlobaronů”. Běda například majitelům rodinných domků, kteří si nemohou opravit fasádu nebo dokonce pokrýt střechu. Ti jsou vydáni na pospas melouchářům. Tak na příklad minulého roku při sněhové kalamitě se zanesly okapové roury zledovatělým sněhem a okapové žlaby namrzlým ledem. A tak dva mladí, kteří byli trochu od řemesla, sehnali žebře, oklepali ledy a vyrovnali háky, které drží okapové žlaby. Domky nalepené jeden na druhém nedaly více jak půl hodiny práce leden, a mladíci čítali za každý 100 Kčs. Později přišli znovu, a žlaby nabarvili a zase vybrali po 100 Kčs. A většina majitelů domků, starých lidí, kteří na střechu nemohli vylézt, ještě poděkovala. Elitou mezi meloucháři jsou prý zed- níci-fasádníci; ti prý si vezmou bez mrknutí oka 100 Kčs za hodinu, dobrou svačinu a oběd, cigarety a tvrdý alkohol. Další elitou jsou autoopraváři, kteří považují svůj normální plat za jakési kapesné. Někteří mají každé 3 roky nové auto. Intelektuálové s vysokoškolským vzděláním si naříkají, kolik námahy a energie stojí vysokoškolská studia a mzdu že pak dostávají jako pomocný dělník. NOVÁ KONTROLA CESTOVNÍCH PASŮ V ČESKOSLOVENSKU Od 6. 12. 1971 až do 31. 12. 1972 budou krajská a okresní oddělení pasů a víz provádět prověřování cestovních pasů opravňujících čs. občany k soukromým cestám do zahraničí. Nezávadné cestovní pasy budou doplňovány známkou, která bude od 1. března 1972 nahrazovat dosavadní výjezdní doložku k neomezenému počtu cest do Východního Německa, Maďarska, Bulharska a Rumunska a po uzavření dohody o bezvízovém styku i do Polska. Prověřené cestovní pasy opatřené doplňující známkou budou také opravňovat k služebním cestám a turistickým zájezdům do Sovětského, svazu, organizovaným cestovními kancelářemi. K cestám do ostatních států (kapitalistických) je třeba nadále jako dosud mít výjezdní doložku. Při prověřování a známkování cestovních pasů bude totožnost občanů ověřována platným občanským průkazem. Celá akce tedy není nic jiného než další kontrolou všech, kteří mají jakýkoliv cestovní pas, aby jej předložili a aby jim mohl být — dle nynějších náhledů stranických orgánů — buď ponechán nebo odebrán. OBAVY Z OLYMPIÁDY Českoslovenští “posrpnoví” novináři se netají obavami o spokojenost čs. sportovců, kteří se zúčastni olympiády. Opakuje se stále stejná povídka, jak budou čs. sportovci ovlivňováni tiskem, televizí, rozhlasem a hlavně exilovými organisacemi, a jak na ně bude činěn nátlak, aby některý z nich “zběhnul”. Čechoslováci prý na tom budou asi jako Východní Němci, kteři též budou vystaveni politickému tlaku. Sportovci Sovětského svazu prý jsou na tom lépe, neboť Sověti jsou přece jenom velmoc a nikdo si na ně netroufá — i když Západní Němci jsou zapojení do protikomunistických a protisovětských organizací amerických, britských atd. Je prý příznačné, že v západoněmeckém tisku, rozhlase a televizi prý nelze najit ani zmínku o tom, jak se zlepšila hospodářská situace v Československu, a jak se čs. koruna upevnila. Dokonce ani tak zvaný “liberální” tisk — jako je Frankfurter Rundschau, nebo Die Zeit, Spiegel a Stern — prý dosud nenašel lepší vztah k dnešnímu Československu. Vyplývá prý to z toho, že tyto německé sdělovací prostředky jsou dosud pod vlivem posrpnové čs .emigrace, která je blízká jejich redakcím. Proto prý od nich nelze očekávat objektivních zpráv. Toto je úplný opak toho, co jinak čs. “posrpnový” tisk píše o “zkrachované emigraci”, kterou už nikdo nebere vážně. Je prý zajímavé, že Německá spolková republika pořádá olympijské hry a dosud nemá diplomatické spojení se státy jako je Východní Německo, Polsko, Československo, Maďarsko, Bulharsko, státy, které prý v lehké atletice a gymnastice něco znamenají. Autor zapomněl dodat, že jejich velký ochránce, Sovětský svaz, jim nedovolí diplomatické styky se Západním Německem, aby jich sám mohl politicky, ale hlavně hospodářsky využívat ve svůj prospěch. VĚSTNÍK • 7 [pageend7]Národní rado žen svobodného Československa se sídlem v New Yorku oznamuje, že Spojené organizace žen Střední a Východní Evropy zaslaly Memorandum všem delegátům Spojených národů, významným senátorům, kongresu, mezinárodním organizacím a novinám. Memorandum bylo vypracováno na základě poslední události čs. exulantské rodiny ve Švédsku a sleduje zájem všech rodičů, kteří marně usilují o sloučení svých rodin. Memorandum apeluje na Chartu Spojených národů a Všeobecnou deklaraci lidských práv, která výslovně hájí základní lidská práva — k nimž náleží slučování rodin. Rozhodnutí o statusu uprchlíků, jež bylo přijato a po- depsáno všemi zúčastněnými na konferenci Spojených národů říká mimo jiné: “Considering that the unity of the family, the natural and fundamental group unit of society, is an essential right of the refugee and that such unity is constantly threatened... Recommends Governments to take the necessary measures for the protection of the refugee’s family especially with the view to ensuring that the unity of the refugee’s family is maintained.” The United Nations High Commissioner for Refugees quoted this recommendation again in his report to the 26th session of the General Assembly.” Národní rada žen svobodného Československa Memorandum, jež ve svém závěru žádá vlády členských států Spojených národů, aby zajistily provádění slučování uprchlických rodin, spolupodepsala, společné s ostatními 12 organizacemi žen Střední a Východní Evropy, representu- jicími ženy Albánie, Bulharska, Bílé Rusi, Československa, Estonska, Georgie, Maďarska, Litvy, Lotyšska, Polska, Ukrajiny a Jugoslávie. * * * Čs. národní rada americká od prvopočátku problém uprchlických rodin a jejich právo na sloučení sleduje a v článcích Věstníku a American Bulletinu na tuto závažnou otázku — zvláště na tragický případ čs. rodiny ve Švédsku — upozornila americkou veřejnost. Je třeba stále opakovat že Československo spolupodepsalo Deklaraci o lidských právech, ale jako obyčejně úmluvu nedodržuje. Přes všechny protesty švédských občanů a lidí z celého světa však zůstává nemilosrdné stanovisko čs. úřadů v případě rodiny Pořízkových nezměněné, ačkoliv je v přímém rozporu s Deklarací o lidských právech. ZDRAVICE Roman Jakobson 75. (Otištěno ze Zpráv SVU, č. 9) Snad se ještě nestalo, že by New York Times oslavily narozeniny universitního profesora jeho fotografií a článkem na sedm sloupců, jako to učinily Romanu Jakobsonovi, čestnému členovi SVU, k jeho pětasedmdesátce 11. října t.r. Oznámily v článku mimo jiné, že brzy vyjde bibliografie Jakobsonových prací, obsahující 500 knižních titulů a článků psaných v šesti jazycích — publikuje rusky, francouzský, česky, polský, anglicky a německy — a přeložených do dalších 18 jazyků. Životni dráha prof. Jakobsona, beze sporu nejvýraznější to postavy světové slavistiky a lingvistiky, je poznamenána významnými zásahy i do české a slovenské tematiky. Vzpomeňme tu jeho zájmu o problematiku Velké Moravy, které věnoval několik spisů jazynozpytných a literárních. Připomeňme si jeho činnost v Pražském lingvistickém kroužku, jehož byl spoluzakladatelem a místopředsedou. Jeho studií o verši českém i slovenském, o starých českých písních duchovních, o české poezii gotické, o fonologii spisovné slovenštiny, o verši Karla Hynka Máchy, o Komenském, o jazykovém problému slovensko-českém. Některé z těchto prací si můžeme znovu přečíst v Jakobsonově sborníku Studies in Verbal Art: Text in Czech and Slovak, který právě vyšel péčí SVU s University of Michigan. S prof. Jakobsonem si můžeme povídat, o čem chcete. Jeho zájmy politické, jazykové, literární a všeobecně kulturní jsou vskutku universální. Ale uděláte nejlépe, když necháte mluvit jeho. Třeba o Jeseninovi, Majakovském a Paster- nakovi, s nimiž se stýkal v Moskvě. Nebo o Vančurovi, Seifertovi, Nezvalovi, Lacovi Novomeském či Voskovci a Werichovi, s nimiž obcoval u nás. Nebo o Aragonovi a Else Trioletové. Má o nich co říci a říká to nezapomenutelným, strhujícím způsobem. Ctíme si profesora Jakobsona, vážíme si jeho díla. Pozdravujeme ho za všechny čtenáře Zpráv SVU a přejeme mu mnoho dalších let dobrého zdraví a životní pohody. R. Š. * * * Členové ČSNRA rádi vzpomínají na nezapomenutelný večer pořádaný s chicagskou odbočkou SVU na počest prof. Jakobsona před několika lety v Chicagu, ve “Staré Praze”. Václav Hyvnar výkonným tajemníkem města Clevelandu pro národnostní skupiny Starosta víc jak miliónového města Clevelandu, Ralph J. Perk, jmenoval tajemníkem města pro národnostní skupiny Čecha — Václava Hyvnara. Celá čs. krajanská veřejnost v Americe se upřímně těší z tohoto osobního úspěchu br. Václava Hyvnara, jenž je výsledkem jeho mnohaleté práce v národnostních otázkách. Ve své významné funkci bude br. Hyvnar, který je oddaným národním pracovníkem — a velmi činným členem našeho Krajanského výboru v Clevelandu — Čechoslovákům v Clevelandu tím nejpovolanějším representantem. Br. Václav Hyvnar studoval na právnické fakultě Karlovy university v Praze a do únorového puče v r. 1948 byl členem výboru Svazu československého studentstva v Praze. Komunisté jej vyloučili ze studií na čs. vysokých školách, takže nemohl promovat. Odešel do exilu a na francouzské Sorboně studoval národní hospodářství. Z Paříže emigroval do Spojených států. Usadil se v Clevelandu, kde se zapojil do krajanského života. Po deset let byl redaktorem clevelandského listu “Nový Svět”; spolu s Josefem Kocábem řídil též rozhlasový pořad “Hlas českého Clevelandu.” Je oblastním předsedou Svazu českých katolíků a předsedou České kulturní zahrady.. V roce 1962 byl jmenován vynika- jcím novým občanem roku. Československá národní rada americká br. Václavu Hyv- narovi, jenž je po léta jejím dobrým spolupracovníkem, k jeho zaslouženému úspěchu upřímně blahopřeje. ČESKOSLOVENSKÁ NÁRODNÍ RADA AMERICKÁ uspořádá XXI. VÝROČNÍ PLES V SOBOTU VEČER, DNE 19. ÚNORA 1972 v 8:30 hodin večer ve velké dvoraně SOKOLA HAVLÍCEK-TYRŠ 2619 South Lawndale Avenue Těšíme se na Vaši účast. Již nyní si poznamenejte datum 19. února a nezapomeňte pozvat i své přátele. 8 • VĚSTNÍK [pageend8]JÁ TO NEZMĚNÍM . . . Každý, kdo je nějak veřejně činný, se setkal s touto o- křidlenou větou, když se snažil získat podporu, pomoc, spolupráci pro národní věc Je to stanovisko tak časté, že stojí za zamyšlení. Stojí za zamyšlení, protože je v něm kus pravdy. Jedna vlaštovka nedělá jaro. Jeden svědomitý pracovník nevytvoří národní blahobyt. Jeden uvědomělý občan neprosadí volbu schopného kandidáta. Jeden obětavý voják nevyhraje válku. A naopak. Jeden lajdák nepřivede národ k úpadku, jeden lhostejný občan nezaviní špatný výběr ve volbě presidenta, jeden ulejvák neprohraje válku. Ale — a to je druhá a neméně důležitá část pravdy: milion jedinců, kteří jsou svědomitými pracovníky, přivodí blahobyt, a milion lajdáků jej zničí; milion jedinců, kteří jsou uvědomělými občany, zvolí státu dobré vedení, a milion lhostejných zvolí demagogy, kteří zemi vedou od porážky k ostudě; milion obětavých vojáků vyhraje válku a milion ulejváků ji prohraje. A tento milion je jen mnohokrát se vyskytující jednotlivec. Je pravda, že jednotlivec vývoj věci sám nerozhodne. Současně ale je pravda, že na každém jednotlivci náramně záleží. Jednotlivec, který dává společné věci něco ze svého času, peněz a sil, má ovšem právo očekávat, že jeho čin bude mit nějaký výsledek — nebo aspoň naději na výsledek. Jen málokdo bude pracovat pro věc, která je beznadějná, čistě proto, že mu to káže svědomí. Jediná cesta, kterou si jednotlivec může zaručit účinnost svého úsilí, je spojit se s jinými, kteří sledují tentýž cíl, a postupovat organisovaně. Organisace zmnohonásobuje úřinnost práce a obětí svých členů. Na základě tohoto poznání vytvořili čeští a slovenští přistěhovalci do Ameriky před více než padesáti lety svou or- ganisaci, aby prosazovala jejich společné čile a co nejlépe využila obětí, které byli ochotni přinést. Jejich společnými cíly bylo osvobodit československý národ a zajistit Spojeným státům vítězství nad vnitřními i vnějšími nepřáteli svobody, demokracie a míru. Organisací, kterou sami vytvořili, byla Československá národní rada americká. Dnes máme stejné touhy, stejné obavy a stejné cíle. Nemůžeme být lhostejní k osudu svého domova, nemůžeme nevidět nebezpečí, které hrozí Americe. Jako jednotlivci mnoho nezmůžeme; ale na každém z nás jako na jednotlivci nesmírně záleží. Chceme-li uplatnit svůj hlas, chceme-li udělat něco k obraně hodnot, které v Americe vidíme, můžeme tak udělat nejlépe účastí a prací v některé z mnohých odboček a složek Československé národní rady americké, která dnes jako před padesáti lety usiluje o svobodu pro Československo a o zajištění svobody, demokracie a míru pro Spojené státy. Mezi svými přáteli najdete jistě někoho, kdo vás uvede do Rady. Jestli ne, napište přímo předsednictvu Československé národní rady americké, 2137 So. Lombard Ave., Cicero, IL 60650. Nenechte druhé pracovat za vás. —Ch— Z předsednictva ČSNRA Pravidelná měsíční schůze se konala v úterý večer dne 4. ledna. Předsedal br. Ferjenčík a zapisoval tajemník br. Chalupa. Z činnosti předsednictva se zaznamenává: Rada zaslala presidentu Nixonovi telegram dne 28. prosince (viz. str. 2). Br. předseda Bušek se uvolil napsat článek o čs. uprchlicích v Americe (viz. str. 3). Br. Chalupa, mimo článku do Hlasatele, napsal organizační článek o činnosti úřadovny. Br. Schwarzemberg podal zprávu za politický výbor a četl odpověď senátora Stevensona na náš dopis přimlouvající se za Radio Free Europe. Dále referoval o setkání s guvernérem Ogilvie a o činnosti členů našeho politického výboru ve Washingtonu, D.C., (zejména ses. Faltusové). Br. Chalupa byl pověřen napsat text dopisů předsedům programového výboru obou politických stran. Byl zakoupen film “Seven Days to Remember” za $250.00 pro použití v odbočkách Rady a v různých národnostních skupinách. Z OBLASTI A ODBOČEK VÝROČNÍ SCHŮZE ODBOČKY “DR. MILADA HORÁKOVÁ” ČS. NÁR. RADY AMERICKÉ Ve čtvrtek 16. prosince 1971 v 8 hodin večer konala se v budově Mid-America Federal na Čermákově třídě v Ciceru, Ill., výroční schůze Odbočky ČSNRA “Dr. Milada Horáková.” Ježto předsedkyně i místopředseda Odbočky se před časem odstěhovali z Chicaga, schůzi zahájil místopředseda ČSNRA a zakládající člen Odbočky Dr. Mikuláš Ferjenčík. Byly schváleny zápisy o minulé výroční schůzi a o minulé členské schůzi, načež tajemnice s. Ludmila Kosová podala zprávu o celoroční činnosti Odbočky a zprávu z Oblastního výboru ČSNRA v Chicagu. Finanční zpráva bude podána v příští členské schůzi, ježto pokladník br. Břetislav Vaněk je nemocen a nemohl se do schůze dostavit. Po schválení zpráv zakládající člen Odbočky bratr Dr. Antonin Hřebík promluvil o počátcích Odbočky “Dr. Milada Horáková” před 21 roky a o 5. výročí smrti čestné členky ČSNR Dr. Alice Masarykové, která zemřela v Chicagu 29. listopadu 1966. Vzpomněl nejprve sjezdu českých a slovenských spolků a organisací v Americe ve dnech 4. a 5. prosince 1948, při němž byla provedena reorganizace ČSNRA a rozhodnuto o zakládání jejích Oblastních výborů a Odboček. Zmínil se dále o založení Oblastního výboru ČSNRA v Chicagu 20. února 1949 a o založení Odbočky “Dr. Milada Horáková”, která byla založena 11. října 1950, jako první přímá chicagská Odbočka ČSNRA. Přečetl dopis manžela popravené Dr. Milady Horákové Dr. Bohuslava Horáka, tehdy v uprchlickém táboře Valka u Norimberka, který ve svém dopise zdůraznil, že pojmenování Odbočky jménem jeho ženy je nejkrásnější oslavou komunisty popravené Dr. Milady Horákové. Řečník pak předložil účastníkům řadu dokladů o sociální, kulturní i jiné činnosti Odbočky v prvých letech jejího trvání a vyslovil přání, aby tato činnost byla členstvu povzbuzením k další činnosti Odbočky. V druhé části svého projevu br. Dr. Antonín Hřebík promluvil o životě a díle čestné členky ČSNRA, dcery presidenta Osvoboditele — Dr. Alice Masarykové, která od roku 1948 žila ve Spojených státech — v rodné vlasti své matky Char- lotty. Žila nejprve v New Yorku, pak v Miami na Floridě a posledních 8 měsíců svého života v roce 1966 mezi námi v Chicagu — v České útulně, kterou si velmi oblíbila. Třebaže v té době byla již téměř úplně slepá, stále se zajímala o všechen krajanský život a o práci pro osvobození svého milovaného národa. Řečník přečetl několik zajímavých ú- ryvků z jejích vlastnoručních dopisů, z jejích článků a z její krásné vzpomínkové knihy “Dětství a mládi”, napsané ve Spojených státech. Svoji vzpomínku na 5. výročí smrti této vzácné české ženy ukončil krásným citátem z řeči presidenta T. G. Masaryka ze 4. července 1919 o americké demokracii, jehož Dr. Alice Masaryková použila pro své vánoční a novoroční blahopřání v roce 1953. V závěru schůze byly jednomyslně zvoleni činovníci Odbočky na rok 1972 — a to: předseda Dr. Antonín Hřebík, místopředsedkyně s. Anna Rubínová, tajemnice s. Ludmila Kosová, pokladníkem zůstává br. Břetislav Vaněk a revisorem účtů br. Václav Ženíšek. Delegáty do Oblastního výboru ČSNRA v Chicagu byli zvoleni bratři a sestry: Dr. Antonín Hřebík, Ludmila Kosová, Anna Hřebíková, Václav Ženíšek a náhradnicí Marie Sázavská. Zdařilá výroční schůze byla ukončena losováním výher ve prospěch Odbočky a pohoštěním, které připravily ochotné členky Odbočky. K uctění památky zemřelého Rudy Marovce z čísla 5115 W. 24th Place, Cicero, Ill. darovala Odbočce ses. L. Kosová $10. Ludmila Kosová, tajemnice Mnozí lidé velice rádi projevují jejich zastaralé názory, ale učinili by mnohem lépe, kdyby soustředili výplody jejich rozumů a snažili se uskutečniti věci, jež byly by ku prospěchu ostatní veřejnosti. VĚSTNÍK • 9 [pageend9]ODBOČKA “ZÁPADNÍ PŘEDMĚSTÍ” konala svoji výroční schůzi 15. pros. 1971. Zahájila ji předsedkyně odbočky ses. Vlasta Vrázová uvítáním prítomných. Vzpomněla na náhle zesnulého p. Julia Hegera a na jeho četné zásluhy, které měl o vývoj čs. krajanského života — na jeho správný postoj vůči Čs. republice a pevné stanovisko vůči komunismu. Ačkoli byl majitelem cestovní kanceláře, nesledoval výdělečný prospěch a snažil se naopak o to, aby americká vláda nepovolovala cesty z USA do Československa, dokud čs. vláda ve stejném měřítku nepovolí cesty z Československa do USA. Ses. Vrázová zakončila svoji vzpomínku na br. Hegera slovy: “Julius Heger byl šlechetným, dobrým člověkem — křesťanem v pravém slova smyslu.” Přítomní pak povstáním a chvílí ticha vzdali čest jeho památce. Tajemnice odbočky M. Langová přečetla zápis z poslední schůze odbočky. Byl schválen na návrh ses. Plevové, podporovaný br. Plevou. Potom přečetla zápis z poslední výroční schůze odbočky konané 16. prosince 1970. Zápis byl schválen již březnovou schůzí odbočky, takže nevyžadoval nového schválení. Ses. Vrázová se ujala slova a poděkovala členům odbočky za všechnu práci, kterou vykonali, za jejich pracovni účast na národnostním bazaru Folk Fair, na Čs. dnu, na plesu Oblastního výboru —• a za podporu všech akcí ČSNRA. Řekla členům, že se jim možná zdá, že jde o práci drobnou, která jim už nepřipadá ani důležitá — ale na této drobné práci, která pak tvoří celek, však je založena celá činnost Rady, kterou se též representujeme před americkou veřejností. To vše Radě dodává prestiže a dobrého jména, a jen s pomocí a účastí členstva může Rada být mluvčím krajanské veřejnosti — tak jako je jím již po dlouhá léta. Rada je na dobrou práci svých členů a jejich obětavou snahu oprávněně hrda. Po projevu ses. Vrázové podala ses. Langová zprávu tajemnice odbočky. Následovala zpráva finanční za poslední čtvrtletí, kterou podala pokladní a účetní odbočky ses. Pavla Janečková. Výroční zprávu finanční podá ses. Janečková na příští schůzi odbočky, je nutno přičíst též úroky a účetnicky zpracovat finanční přínos z této poslední schůze (zaplacené příspěvky atd.). Br. Májovský podal návrh, aby úředníkům odbočky bylo uděleno absolutorium, jeho návrh podporovala ses. Svrčková a byl schválen jednohlasně. Br. Pleva oznámil, že již podepsal za odbočku smlouvu s Mid America bankou na příští rok, takže schůze budou opět konány v těchže místnostech, a to vždy třetí středu v měsíci březnu, září a v prosinci. Br. Májovský s uznáním se rozhovořil o článku ses. Vrázové v Denním Hlasateli, který redakci Hlasatele zaslala jako odpověď na výzvu k účasti v anketě týkající se české a slovenské stolice na Chicagské universitě. Dodal též, že předsednictvo Rady by nemělo nechat takovou záležitost jen na sestře Vrázové a mělo by se též ozvat. Předložil dále k úvaze, aby odbočka Západní předměstí věnovala finanční dar na českou a slovenskou stolici. — Ses. Vrázová na jeho výzvu odpověděla, že jeho přání bude tlumočit předsednictvu ČSNRA, odbočka sama však nemá práva dávat dary, neboť dle stanov má odvádět získané finanční prostředky své oblasti a ve své pokladně si může ponechat pouze částku ?200.00. Jen předsednictvo ČSNRA by se mohlo usnést na daru na stolici. Je nutno mít na mysli především finanční problémy Rady. Jen tím, že budeme v prvé řadě pamatovat na Radu, můžeme zajistit udržení naší organizace. Její poslání je zvláště v této době velmi důležité. Ses. Svrčková navrhuje ukončeni debaty s tím, že členové odbočky, pokud mají zájem, mohou vybrat příspěvky na českou a slovenskou stolici jen mezi sebou a zaslat je Chicagské universitě — aniž by to bylo v rámci činnosti odbočky a v rozporu se stanovami. Jelikož ses. Kostková, místopředsedkyně odbočky, se na dnešní schůzi omluvila, ujal se pak br. Pleva provedení volby na úřad předsedy na rok 1972. Předsedkyní odbočky byla jednomyslně zvolena ses. Vlasta Vrázová. Br. Vlček podal návrh, aby všichni úředníci zůstali ve svých funkcích pro rok 1972. Br. Pleva sdělil, že nepřítomná ses. Kostková by volbu nepřijala, neboť je churava. Na funkci místopředsedy odbočky navržen br. Májovský, ten však odmítl funkci přijmout. Jednomyslnou volbou pak zvolena ses. Svrčková. Tajemnicí odbočky zvolena ses. Langová. Pokladní a účetní ses. P. Janečková. Do účtujícího výboru zvoleni br. Pleva a br. Janečka. — Delegáty do Oblastního výboru zvoleni br. Májovský, ses. Vrázová a ses. Janečková. Další dva delegáti budou zvoleni v příští schůzi odbočky. Br. Májovský pak ještě pohovořil o oslavě 28. října — vzpomenul, jak velká účast bývala na oslavách 28. října a přál by si, aby příští oslava 28. října byla společnou a důstojnou oslavou. Ses. Vrázová přislíbila, že jeho připomínku bude tlumočit předsednictvu ČSNRA. V závěru schůze byla vzdána čest památce zemřelého br. Kopeckého, který byl dlouholetým členem odbočky, a bylo vzpomenuto jeho zásluh — také jeho péče o pomník v amerických Lidicích. Ses. Vrázová schůzi ukončila přáním šťastných vánoc a dobrého zdaru v příštím roce všem členům odbočky a jejich rodinám a vyslovila přesvědčení, že se v příštím roce opět všichni setkáme ku společné práci. Následovalo pohoštění — křehké a chutné vánoční pečivo přinesly laskavé členky odbočky — a v náladě vpravdě vánoční se účastníci schůze rozešli. ODBOČKA “ŠTEFÁNIK” ČSNRA. I když se v poslední době naše krajanská veřejnost málo dovídá o činnosti této odbočky (vinou tiskového referenta) •— vzalo by hodně místa popsání její aktivity za uplynulý rok. Jsme si vědomi, že nemůžeme organisovat pronikavé akce, které by naráz zlepšily poměry ve staré vlasti, na kterou v každé schůzi vzpomínáme a probíráme její situaci. Zvláště vítané jsou pro nás čerstvé zprávy, které přinášejí návštěvnici, nebo naši členové — turisté. Pak si dvojnásob uvědomujeme hodnotu toho, žít ve svobodném světě. Vedení odbočky v čele s předsedou Ed Dellinem — vychází z reálné situace a považuje drobnou, systematickou práci za stejně důležitou, jako velké činy. Vždyť právě z té nakonec vyrůstá národní uvědomění, pospolitost a ochota ke krajním obětem v pravý čas. Pravidelné členské schůze konané postupně u jednotlivých členů jsou vždy výrazem tohoto ducha. Také jakýkoli “národnostní“ problém Čechů a Slováků v odbočce od jejího založení nikdy neexistoval. Výrazem toho je mimo jiné i obsazování funkce místopředsedy odbočky. Od založení odbočky zastával tento úřad br. Ján Prochotský, v poslední době, již druhý rok, br. Prossnitz. Mimo pravidelné měsíční schůze jsou pořádány i “výdělečné”. Je to hlavně letní výlet a Mikulášská zábava, které nám umožňuji podpořit občasně peněžními příspěvky činnost ústředí Rady i jiné akce. Jednou, která se těší zvláštní pozornosti, je zřízení české a slovenské stolice při University of Chicago. Také výtěžek poslední Mikulášské zábavy, pořádané 11. prosince 1971 u br. Zemana, v obnose §80.00, byl určen tomuto účelu. Valná hromada odbočky konaná 20. listopadu 1971 u br. Kaliny znovu potvrdila dosavadní funkcionáře ve funkcích i pro rok 1972. Výbor i pro tento rok za vydatné pomoci br. jednatele Halašky a sestry pokladní M. Struhařové, připravuje řadu akcí v důvěře, že jako dosud i tentokrát se na nich všechno členstvo bude obětavě podílet. J. Zeman Předplatitelé, zaplaťte laskavě své předplatné na rok 1972. Činí pouze $2.00. 10 • VĚSTNÍK [pageend10]Organisační oběžník Sestry a bratří, blížící se rok 1972 přináší nové problémy i naděje pro nás všechny. V USA komunističtí souputníci zjišťují, že se zmenšuje počet lidí podléhajících jejich demagogii. Ekonomické obtíže vyřeší jen poctivá práce, typická pro naše úspěšné krajany. V ČSR zvýšená aktivita těch, kdo souhlasí s obsazením ČSR ruskou armádou, “ruskými specialisty’’ způsobuje, že všichni jsou zase pod kontrolou a že jsou vykořisťováni hospodářským diktátem Moskvy. Zdravé jádro národa ■— ochotné dokazovat jeho kvality, zůstává, ale oportunistů (v zájmu sebezáchovy či kariéry) opět přibývá. Nám nezbývá, než zachovat si naši viru, úctu k těm, kdo národy naše proslavili a dokazovat dobrou pověst, kterou ve svobodném světě máme. Zachovat si vědomí příslušnosti ke krajanské obci, snažit se pomoci k neodvislosti národu doma. V poslední době jsme byli potěšeni zprávou, že muž z druhé české generace, místopředseda našeho krajanského výboru v Ohio, Ralph Perk, byl zvolen majorem velkoměsta Clevelandu. Také většina Čechů a Slováků, kteří utekli před ruskou — komunistickou diktaturou v r. 1968, dokazuje kvalitu českých a slovenských lidi ve svobodném světě. V ČSR měli nedávno volby. Po neslýchaných přípravách, agitaci a nucení volilo prý 99.8% lidí. Museli. V USA volí svobodně jen 60—65 % občanů; nemusí, i když by měli. Doma čtou politické zprávy jenom komunističtí zarputivci. Čtou stále více o Bielákovi nežli u Husákovi. Čtou také, jak Rusko hřmotně propaguje návrh na svolání “Konference o bezpečnosti a spolupráci v Evropě” (European Security Conference). Svolání konference, která by měla Rusům schválit okupaci všech států za železnou oponou. 1, prosince 1971 odpověděl na komunistické urgování konference ministr zahraničí USA (Secretary of State) William Rogers. USA požaduje, aby Rusko a jeho vedoucí mužové jasně a veřejně prohlásili neodvislost a rovnost všech států v Evropě, i když jejich politický a sociální systém je rozdílný od sovětského. Tento náš starý požadavek nebyl komunistům oficiálně opakován již několik let. Doporučujeme Vám proto, aby členové odboček ihned písemně projevili souhlas v té věci dopisem na The Hon. William Rogers, Secretary of State, Washington, D.C.”, a nechali souhlas podepsat co možno nejvíce krajany i Američany. Dokažte tak znovu svůj poměr k Československu a k jeho lidu. Dále Vás žádáme, abyste nám po výroční valné hromadě oznámili nejen jména a adresy nových činovníků vaší odbočky, ale abyste nám zaslali i seznam všech členů. Každý člen má dostávat zdarma (podle svého přání) Věstník, či anglický Bulletin. Tak je každý člen c situaci v ČSR a o naší činnosti informován. Zašlete nám rovněž zprávu o vaši činnosti v roce 1971 pro Věstník a naši spolkovou potřebu. Za Vaši práci srdečně děkujeme. Vítáme všechny nové členy do našich řad. Bude-li časem vaše odbočka organiso- vat pro širší veřejnost nějaký projev pro svobodné Československo — či o komunismu, nebo budete-li promítat nějaký film o “dobrodiní” komunismu či film o okupaci ČSR 21. srpna 1968, budeme Vám nápomocni. S přáním všeho dobrého do nového roku. Československá národní rada americká Mr. Mikuláš Ferjenčík, úřad, místopřed. Dr. V. Chalupa, tajemník PANORAMA - $7.00 ČS N R A 2137 So. Lombard Avenue Room 202 Cicero, Illinois 60650 Z Kanady Dne 13. ledna 1972 byl vysílán od 3.30—10 hod. p.m. na CBC půlhodinový film “Parallel 68” napsaný p. Johnem Re- eves-em. Tento film zpodobňoval 2 historické případy: in- vasi do ČSR v roce 1968 sovětskými vojsky a invasi Melos, provedenou Athénami v roce 416 před Kristem. Podobnost velmi blízká a zjevná. * ♦ « Kniha Jaroslava Brodského ŘEŠEN f GAMA byla zpracována režiséry kanadského rozhlasu Torném Gregorym a Davidem Rapsey jako rozhlasová hra trvající 90 minut — s názvem CYCLE OF REVENGE! Hra byla poprvé předvedena na všech stanicích Canadian Broadcasting Corporation od pobřeží k pobřeží v úterý dne 25. ledna 1972 ve 20 hod. 10 minut v pásmech AM. Podruhé bude vysílána v sobotu dne 29. ledna 1972 rovněž všemi stanicemi CBC v pásmu FM ve 14 hod. 10 minut. Hru řídi přednosta dramaturgického oddělení CBC spisovatel John Reeves. Hudebním doprovodem je hudba Beethovenova a Stravinského. Pro některé části hry složil hudbu kanadský dirigent Russ Little. Příprava sjezdu SVU roku 1972 Rudolf Šturm byl pověřen programovým referentem VI. sjezdu SVU inž. dr. Hornou, aby zorganizoval sekci “Autoři čtou ze svých nových prací”. SVU prosí české a slovenské spisovatele, kteří se chtějí na tomto programu podílet, aby dopsali přímo prof. Šturmovi na Skidmore College, Saratoga Springs, N. Y. 12866, U.S.A. Sjezd SVU se koná ve Washingtonu 10.—12. listopadu 1972. Z Novoročních blahopřání... ze kterých jsme měli radost: “Přeji Vám vše dobré do Nového roku, hodně dobrých přátel s příspěvky na Vaši práci, kterou konáte pro naši nešťastnou vlast. A. K.” * * * “Milé prožití svátků! Vám všem, kteří pracujete pro Čs. národní radu přeji dobré zdraví a úspěch ve Vaší práci. J. K. Sr.” * * * “Je mi vždy potěšením číst Váš Věstník Čs. národní rady. Čítávali jsme jej vždy s mým zesnulým manželem. Vaše B. H.” * * * “Zasílám šek za nálepky mi zaslané a přeji Vám další úspěch ve Vaší zdárné práci. A. J. S.” * * * “Mili krajané, děkuji za zaslané nálepky. Přikládám $2 a je mi líto, že nemohu poslat více. Pracuji sama a omezeně, protože jsem stále nemocná se srdcem. Přeji Vám v příštím roce úspěch ve Vaší neúnavné práci. J. K.” # * * “Enclosed you will find my check as my contribution towards your work and efforts in support of free Czechoslovakia J. M. R.” * * * “Please do what you can to keep the human side of Czechoslovakia alive and her cherished customs remembered. G. L. P.” * * * “Enclosed is my check for the “Cause”. I enjoy your monthly American Bulletin and consider it a valuable publication. Happy New Year! H. M.” VĚSTNÍK • 11 [pageend11]MÁME NA SKLADĚ K PRODEJI: Poštou PANORAMA ......................................................... 7.00 PROGRESSIVE CZECH, učebnice prof. B. Mikuly, páté vydání, vyšla nákladem Čs. národní rady americké ................................... 4.50 5.00 THE BIRTH OF CZECHOSLOVAKIA .... 5.00 Jaroslav Brodský: ŘEŠENÍ GAMA ............... $5.00 $5.50 Josef Falta: PŘES FRONTY A PŘES HRANICE ........................................................ 1.50 1.85 DĚTSTVÍ A MLÄDÍ, vzpomínky Dr. Alice .. Masarykové ......................................................... 2.50 2.75 Vojtěch N. Duben. LEDY SE HNULY......... 2.50 2.75 CZECHOSLOVAK RECIPES ............................... 1.25 1.50 Viktor Fischl: HOVORY S JANEM MASARYKEM .......................................... 0.75 1.00 CSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty CSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnout! žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 116 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. ® 2138 S. 61st Court, Cicero, Hi. 60650 VĚSTNÍK 2137 So. Lombard Ave. Cicero, Illinois 60650 Room 202 «^^>436 ADDRESS CORRECTION REQUESTED SECOND CLASS POSTAGE PAID at Chicago, Illinois [pageend12]