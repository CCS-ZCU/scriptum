TRIBUNA LIST ČESKOSLOVENSKÉHO ZAHRANIČNÍHO ÚSTAVU V EXILU ČÍSLO 1 1960 ROČNÍK XII Z OBSAHU O. Rudolf, O politice bez hesel a heslech bez politiky O knihách v exilu Tři knihy z Československa Listy z exilu — Poznámky ze světa i podsvětí Jsme uprostřed velké ofensivy komunistů. Potvrzuje se, co jsme na těchto stránkách řekli před lety: že t.zv. liberalisace není projevem slabosti komunismu, nýbrž důkazem jeho životnosti a přípravou nové expanse. Ale demokratický svět tomu stále ještě nevěří. Dnes už nezápasíme jen o svobodu těch, které jsme zanechali za Železnou oponou; začínáme už vážně zápas i o své nové domovy. Jsme víc než kdykoliv předtím odkázáni na své vlastní síly. Jaké budou výsledky našeho úsilí? Nedokázali jsme mnoho, ani když jsme měli velkou podporu svých demokratických přátel. Hodně z nich jsme ztratili, nových jsme získali málo. Exil zestárnul, zakotvil v novém prostředí, obrostl rodinami a zámožností, novými závazky a ohledy. Ale naše odpovědnost se nezmenšila. Je spíše větší než kdykoliv dříve. TRIBUNA ČESKOSLOVENSKO: PŘESTAVBA ÚZEMNÍ ORGANIZACE STÁTU Ve dnech 13. a 14. ledna 1960 zasedal v Praze ústřední výbor KSČ a zvláštním »Usnesením o přestavbě územní organizace státu a dalším prohloubení socialistické demokracie v činnosti a výstavbě národních výborů« uložil vládě vypracovat a předložit Národnímu shromáždění návrhy na nové administrativně ekonomické členění republiky (Text »Usnesení« viz Rudé právo z 16.1.1960). Podle slov jednoho domácího komentátora nejsou připravované změny »ničím náhodným«, ale dokončením změn v řízeném hospodářství, ku kterým došlo v posledních letech; míněna je zejména reorganizace průmyslu a stavebnictví z dubna 1958. — »Zákon plánovitého proporcionálního rozvoje národního hospodářství*, říká dále citovaný autor, »působí za socialismu nejen na vzájemné vztahy mezi jednotlivými odvětvími, ale uplatňuje sé také ve všech územních částech socialistického státu« (Doc. Dr. Miroslav Blažek, pracovník Vysoké školy ekonomické v Praze, spolupracovník hospodářsko- geografického oddělení Čs. AV, v pražském rozhlase dne 1.12.1959). ČSR není první zemí, v níž tento zákon »působil«. K vytváření ekonomických oblastí došlo již v roce 1957 v SSSR, reorganizace administrativního rozdělení země v Albánii byla provedena v roce 1958 a v Bulharsku na jaře 1959". Vláda republiky nemusí s vypracováním návrhu na nové uspořádání územní organizace státu — podle níž se změní i struktura stranických a společenských organizací — ztrácet zbytečně mnoho času. Po prvé se tento návrh objevil ve formě »důležitých podnětů (týkajících se) především aktuálních otázek dalšího rozvoje řízení a správy, zejména činnosti národních výborů všech stupňů«, obsažených ve »významném diskusním příspěvku«, s nímž vystoupil 1. tajemník strany Novotný na zasedání ÚV KSČ dne 23.9.1959 (Rudé ptávo 26.9.1959). Dne 28. října m.r. byla o připravovaných změnách informována (také Novotným) Ústřední rada odborů (Práce 31.10.1959), o den později pak »vedoucí pracovníci strany*. Potom se dne 3. listopadu o návrzích na novou organizaci národních výborů dověděl z úst svého předsedy (tedy opět A. Novotného) ÚV Národní fronty a až 13. listopadu byla o zásadách nového členění tiskem a rozhlasem informována veřejnost, a to ve výňatcích z projevů, které měl Novotný 23.9. na ústředním výboru, resp. 29.10. na poradě »vedoucích pracovníků strany*. — Mezitím již pracovaly (pravděpodobně od října) v celostátním, celoslovenském a nižších měřítkách zvláštní komise, pověřené přípravou podrobností návrhu na novou územní organizaci — podrobností, které jsou nyní známy z připomenutého usnesení ÚV KSČ. Účast vlády a Národního shromáždění na celé této akci je, jak je zřejmé, jenom formální. Nové územní členění Zůstává zachován dosavadní systém troj stupňového řízení národních výborů — místních orgánů státní moci: Krajský národní výbor (KNV), okresní, resp. Pokrač. na str. 4 [pageend1]2 TRIBUNA POZNÁMKY ZE SVĚTA... V ATMOSFÉŘE KOEXISTENCE Prvním důsledkem koexistenční politiky se strany Západu je, že v leckterém směru, kde dosud dostávali podporu od vlád demokratických států, jsou svobodni Čechoslováci odkázáni na své vlastní sily. Ukazuje se také, že jsou to síly slabé a neukázněné. Projevilo se to na přiklad na zasloužilém taženi, které zahájil Čechoslovák proti pronikáni komunistické inserce do svobodných československých časopisů, konkrétně proti inserci Tuzexu. Je snad zbytečné se zabývat argumentem, že svou inserci komunisté pomáhají vydržovat tisk sobě nepřátelský. Boj proti komunismu má cenu, je-li účinný', a účinný může být především v maření akci', ketré podnikají českoslovenští komunisté ve svobodném světě. Komunisté jistě nedbají ohnivých úvodníků, jestliže si současně pomoci téhož časopisu zajisti příjem cizích valut. To druhé je konkrétní', to první je jen plané slovo, nenásle- duje-li po něm čin. Kdo si dá komunisty omezit svůj boj za svobodu na ta pole, kde jim to nevadí, at v něm raději ustane. To platí i o argumentech, že nesmíme svůj boj s utlačoyateli vést na účet svých drahých v Československu, které ignorováním Tuzexu připravujeme o vítanou materielni pomoc. Zcela nesprávně si přisuzujeme vinu, která padá výlučně na komunisty: oni, ne my, bráni v posíláni zásilek do Československa. I zde platí tvrdá zásada, že boj nelze vést bezbolestně; ale mnozí z uprchlíků vyznávají zásadu: musím se nejprve starat o sebe, pak o rodinu, pak o své příbuzné a známé doma — a pak na boj o svobodu už nic nezbude. Takový postoj přímo vybízí komunisty k tomu, aby zneužili přirozených lidských citů ve svůj prospěch. Nejtěžší však je, že boj proti Tuzexu se nekryje s politikou některých západních vlád. Demokratické státy by mohly snadno překazit komunistický černý obchod s lidským soucitem. Ve skutečnosti nic takového udělat nechtějí', také proto, aby nepokazily koexistenční atmosféru. Ve Spojených státech by se každý Časopis, který by odmítnul inserci Tuzexu, a každý spolek a jednotlivec, který by vybízel k ignorováni Tuzexu, vystavoval nebezpečí stíháni dle zákona o omezování obchodu a byl pravděpodobně odsouzen k citelné pokutě. Podobni zákony ovšem v jiných státech neexistuji. Jsme tudíž ve věci Tuzexu — a i v mnoha jiných — odkázáni na své sily a na svobodu, které v demokratických státech požíváme. Pokud naše sily a naše odhodláni neselhou, nechává nám — vydavatelům svobodných novin, československým or- ganisacim, naší veřejnosti — svoboda v západnim světě stále plno možnosti, jak komunistické plány překazit. Bylo by správné, aby exilové noviny, které inserci Tuzexu přijaly a nemusely, uznaly svou chybu a už ji neopakovaly. Ty noviny, které dle zákonů své země inserci přijmout musejí, mohou redakčním prohlášením objasnit pravou povahu Tuzexu i důvod, proč jeho inserci musejí přinášet, a ponechat na čtenářích, aby vyvodili sami důsledky. V každém případě je pochybené otiskováni komunistické inserce ve svobodných československých časopisech obhajovat jako neškodnou a mravně nezávadnou věc. Příznakem doby je lhostejnost, s kterou západní svět přešel sérii atentátů na exilové skupiny v Mnichově {zavraždění ukrajinského exilového vůdce Bandery, otrávení solniček v kantině RFE, hozeni smrdutých bomb před budovu ukrajinské exilové organisace a explose v mistnostech U středního svazu politických uprchlíků ze Sovětského svazu). Jakoby násilnosti a vraždy — na území demokratických států! — byly privilegiem, kterého komunismus požívá. Místo aby koexistence komunistům v podobných činech bránila, vede k jejich tolerování. Jen eaby se pod jménem koexistence ve světovém měřítku nevytvořila situace, jakou známe doma z Národní fronty: že pravidla slušnosti platila jen pro jednu stranu a že dohoda váže ruce nekomunistům volnou ruku komunistům. s. MÍROVÉ SOUŽITÍ Americký časopis Newsweek z 29. února přinesl zprávu, že v každé delegaci, která v rámci kulturní výměny navštívila Spojené státy ze zemí za Železnou oponou, byla aspoň jedna osoba, která by byla ráda zůstala ve svobodném světě. Americké úřady však, praví zpráva, se k těmto snahám staví nepříznivě. Důvod: příliš četné útěky členů komunistických delegací by ohrozily pokračování v »kulturní. výměně«, na níž si americká politika" zakládá jako na svém velkém úspěchu v prolamování Železné opony. Tak chápe mírovou koexistenci největší demokratická velmoc. O tom, jak ji chápou komunisté, mluvil 23. nnora bratislavský rozhlas v komentáři k 12. výročí komunistického puče. »Únor je živým a názorným důkazem, že není rozporu mezi naším požadavkem mírové koexistence, mírového soužití národů, a zjištěním marxistické teorie, že socialismus a komunismus jsou nevyhnutelné pro všechny země a národy světa. . . . Politická porážka buržoasie byla u nás uskutečněna pokojně, ústavní, parlamentární a demokratickou cestou . . . Právě způsob nastolení lidovědemokratické moci v ČSR, vývoj v naší republice od roku 1945 do února 1948 je ohromným poučením pro světové pokrokové hnutí. Poučením i velkou nadějí. . . .- Tak bude možno pokojnou parlamentní cestou uskutečnit historicky nutný a nevyhnutelný přechod od společnosti kapitalistické k socialistické«. (FEC) Dříve na komunistické nebezpečí upozorňovali exulanti a komunisté je proto označovali za válečné štváče. Dnes už říkají svým partnerům v mírovém spolužití sami rozhlasem, co pro ně chystají. A ohlas na Západě? Komunistické vyhrůžky se neberou o nic vážněji než varování exulantů. Demokracie jsou hluché. Jaký osud čeká Berlín za této situace ? sl. KRAJANÉ NEZAPOMÍNAJÍ Akce, aby v sérii poštovních známek »Čhampion of Liberty«, vydávaný ve Spojených Státech, byla také vydápa známka s obrazem T. G. Masaryka, skončila úspěchem, který je nutno přičíst organisátorce celé kampaně — Československé Národní Radě A- merické. V den výročí 110. narozenin T. G. Masaryka — 7. března 1960 byly v sídelním městě ve Washingtoně, D.C., dány do prodeje pamětní známky 4c a 8c s profilem T. G. Masaryka a nadpisem Champion of Liberty — T. G. Masaryk, Ist President — Patriot — Czechoslo vakia, 1918—1935.United States Postage. Stalo se tak na slavnosti, která se stala skutečnou manifestací amerických kraj anů československého původu a československých exulantů, kteří se sjeli ze všech krajů Ameriky a v počtu více jak 1500 osob zcela zaplnili prostornou vládní posluchárnu v Departmental Auditoriu na Constitution Avenue ve Washingtoně. Pondělí 7. března byl všední den — ale velký svátek pro velkou většinu účastníků slavnost, na které nescházela mládež a děti v krásných národních krojích, a legionáři se stejnokrojích. Dokonč. na str. 8 ...I PODSVĚTÍ [pageend2]Literatura o sovětské zahraniční politice je rozsáhlá a pojednává o ní s různých zorných úhlů. Pod vlivem samotných sovětských a jiných komunistických komentátorů počáteční rozbory sovětské zahraniční politiky byly převážně ideologického rázu. Ideologie také značně ovlivnila druhou fázi studia sovětské zahraniční politiky — diplomatickou historii Sovětského svazu. Nato v literatuře o sovětské zahraniční politice převládl postoj analytický, přikládající na zahraniční politiku Sovětů stejná měřítka jako na zahraniční politiku kterékoliv jiné velmoci. Se všemi těmito školami se lze dnes setkat v literatuře o sovětské zahraniční politice. Na některých místech jsou stanoviska velmi strohá, na jiných se čtenář shledá s postojem otevřeným, založeným nikoliv na pouhém eklekticismu, nýbrž na synthese oněch prvků, jež jsou s to obstát ve zkoušce s danou skutečností a jež nadto umožňují dokonalejší pochopení jednotlivých sovětských kroků ve vztazích Sovětského svazu k jiným národům. Čs. zahraniční ústav v exilu právě vydal v sérii STUDIES anglickou studii dr. Mojmíra Povolného pod názvem The Three Aspects of Soviet Foreign Policy. Tato studie pojednává o sovětské politice proletářského internacionalismu, spolupráce se socialistickými stranami a koexistence s nekomunistickým světem právě s hlediska oné synthese method, jež se snaží co nejvíce otevřít dveře k sovětskému chování v mezinárodních vztazích. Další dvě studie, připravené k vydání, jsou dr. V. Chalupy Situation of the Roman Catholic Church in Czechoslovakia a dr. M. Povolného The Soviet Union and Political Questions before the United Nations 1946-1960. Pracovní skupiny holandská a německá pak připravují studii o vývoji politického myšlení v Československu. Studie jsou rozmnožovány a vázány a rozesílány zdarma na tato místa Arabské státy 21 98 Austrálie 3 Kanada 8 Belgie 6 Německo 21 Čile 2 Norsko 4 Dánsko 4 Nový Zéland 2 Finsko 3 Pákistán 1 Francie 19 Rakousko 3 Habeš 1 Řecko 1 Holandsko 25 Spojené státy 115 Indie 7 Španělsko 4 Israel 1 Švédsko 3 Itálie 4 Švýcarsko 7 Japonsko 1 Velká Britanie 38 Jižní Afrika 1 Vietnam 1 Celkem 98 Celkem 208 Různým osobnostem jde 95 výtisků, 80 vědeckým ústavům, společnostem a výborům, 47 vysokým školám a jejich knihovnám, 23 vědeckým časopisům, 13 státním a místním knihovnám, 12 novinám, 10 zahraničním ministerstvům, misím a pod., 7 cizím politickým organisacím, 12 různým příjemcům. Čtyřicet až padesát kusů se prodá zájemcům v U.S.A. a Německu. Tento adresář má být dle možnosti rozšířen o další adresáty v Asii, Africe a Jižní Americe. Veškerá práce členů Ústavu je dávána zdarma; přesto náklady na STUDIES Ústav při omezenosti prostředků velmi zatěžují. Činí průměrně: za blány, obaly a papír za napsání blan, pokud je Ústav nestačí napsat sám za vázání $ 55.00 „ 35.00 „ 25.00 za poštovné „ 25.00 za obálky „ 5.00 Celkem $ 145.00 Obracíme se proto tímto na československé demokratické spolky a osobnosti, aby nám pomohly uhradit svým darem tyto náklady, a těm, kdo přispějí částkou nejméně $ 50.00, dáme v čelo příslušné studie toto poděkování: “We wish to acknowledge that the publication of this Study was made possible by the generous financial support of .. Mezi organisacemi, které v minulosti sponsorovaly STUDIES Ústavu, jsou: Oblastní výbor Čs. národní rady americké v Chicagu, Dramatické sdružení /Mladá scéna, v Chicagu, Čs. ženská národní rada v Chicagu a Svaz čs. důstojníků v exilu, Chicago. Prožíváme novou vlnu komunistické ofensivy. Je třeba proti ní postavit zvýšenou aktivitu naši. Nej užitečnější věcí, kterou můžeme dělat, je upozorňovat mezinárodní veřejnost na podstatu komunismu a na cesty k jeho překonávání. Ti, kdo nemají možnost tak učinit sami, pomohou věci demokracie, umožní-li nám svou pomocí rozšířit tuto aktivitu. Zapíší své jméno mezi ty, kdo v době potřeby byli na svém místě. ČESKOSLOVENSKÝ ZAHRANIČNÍ ÚSTAV V EXILU [pageend3]4 TRIBUNA ÚZEMNÍ REORGANISACE (se str. 1) obvodní národní výbor (ONV) a místní národní výbor (MNV). Proti původnímu návrhu ze září m.r. bylo vypuštěno používání termínu »oblast« a zůstává se u starého názvu kraj. Mohl by prý vzniknout zmatek při používání zkratek pro oblastní, okresní a obvodní národní výbory. Jinou, mnohem důležitější změnou proti původně navrženému postupu je skutečnost, že činnost nových národních výborů započne už 1. července 1960; měly začít pracovat až po volbách do národních výborů, Národního shromáždění a Slove.nské národní rady, které byly naplánovány až »na podzim« 1960. Z Novotného projevu na lednovém zasedání ÚV KSČ (Čs. tisk 23.1.1960) vyplývá, že strana stanovila nyní tento postup: Ve dnech 19. a 20.3. t.r. se ustaví okresní organizace KSČ, o týden později její krajské organizace. Skoro souběžně si nové okresní, resp. krajské orgány určí i členské organizace Národní fronty — odbory, Čs. svaz mládeže, Svaz čs.-sovětského přátelství, a j. — a např. politické strany. Pak se znovu — odhadujeme, že v dubnu — sejde ÚV strany a určí s definitivní platností pravomoc národních výborů a otázky kolem přípravy a provedení voleb. Teprve potom přijde k slovu Národní shromáždění, jež schválí návrh ústavního zákona o nové územní organizaci a zároveň připraví vyhlášení voleb. Volby se budou konat již v červnu. Dne 5. července se sejde celostátní konference KSČ, která schválí plány na třetí pětiletku a novou »socialistickou« ústavu; formální schválení parlamentem má následovat hned po stranické konferenci. — Do konce června tedy zůstává republika rozdělena na 19 krajů a dva ústřední národní výbory (v Praze a v Bratislavě) s právy KNV; na 270 okresů a 36 (městských) obvodů. Nové členění vypadá takto: Území hlavního města Prahy bude tvořit samostatnou územní jednotku, rozdělenou na 10 (dosud 16) obvodů. Dále bude republika rozdělena na 10 krajů a 108 okresů. Na kraj Středočeský se sídlem v Praze, Severočeský se sídlem v Ústí nad Labem, Jihočeský s centrem v Českých Budějovicích, Západočeský se střediskem v Plzni, a Východočeský, jehož úřady budou soustředěny v Hradci Králové. V Brně bude sídlo Jihomoravského kraje, v Ostravě centrum kraje Severomoravského. Na Slovensku bude Bratislava střediskem Západoslovenského kraje, Banská Bystrica centrem kraje Středoslovenského a Košice sídlem Východoslovenského kraje. — Devět měst ztrácí statut krajského města: Liberec, Karlovy Vary, Jihlava, Pardubice, Olomouc, Gottwaldov (Zlín), Žilina, Nitra a Prešov. Celkem 163 měst přestane být sídly okresních úřadů; slovenské město Žiar nad Hronom — nově budované průmyslové centrum — se jako jediné stává okresním městem nově. — Je nutno připomenout, že zároveň je plánováno a částečně již i prováděno slučování obcí. Členové národních výborů všech stupňů budou napříště nazýváni — a to je novinka sovětského typu — poslanci. — Po údajích o postupu při územní reorganizaci v ČSR a určení jejích hlavních vnějších znaků se můžeme pokusit shrnout: cíle územní reorganizace. Lze si je rozdělit na ty, jež byly oficiálně oznámeny a jsou režimní propagandou přemílány — a na ony, které odůvodněně můžeme předpokládat. — Nejprve trochu historie. Jedním z řady důležitých opatření, která komunisté učinili v nejbližších měsících po puči, bylo nahražení dotud existujícího — podle zákona č. 125 ze 14.7.1927 o organizaci politické správy — zemského zřízení (země, okres, místo) zřízením krajským. Udělali tak ve formě, která letos dožije, zákonem z 21.12.1948, č. 280/48 Sb. Připomeňme si, že pak až do května 1954, do prvních voleb do národních výborů fungovaly tzv. zatímní KNV, ONV a MNV, jejichž členy »na návrh ústředního akčního výboru Národní fronty« jmenoval a odvolával ministr vnitra, resp. (na úrovni ONV a MNV) jím pověřené orgány. Jeho funkci převzal zvláštní úřad pro řízení práce národních výborů při předsednictvu vlády, pracující dodnes. Volbami v r. 1954 a pak v květnu 1957 se na postavení národních výborů a jejich úkolech nic podstatného nezměnilo. (Podrobnosti o národních výborech viz článek »Postátněná lidová správa«, Tribuna duben-květen 1957). Krajské národní výbory — citujeme z charakteristiky, použité Miroslavem Blažkem v Rudém právu z 18.11.1959 — zůstaly »snadno ovladatelné# a ONV byly i nadále »důležitým činitelem při budobání socialistické vesnice#, t.j. při kolektivisaci. Zřízením starého systému z roku 1948 »sa brali do úvahy viac mocensko-politické ako ekonomické hlediská«, napsal v bratislavské Pravdě z 25.11. m.r. A. Mensatoris. Proč nové územní rozdělení? Ocitujme několik oficiálních odpovědí na tuto otázku. — »Návrhy na nové územní členění cíli k tomu, aby se dále upevnily a prohloubily rysy plánovitého socialistického rozvoje naší země, aby se zlepšilo centrální řízení, vedení v základních otázkách ruku v ruce se širokou pravomocí a odpovědností ONV a MNV . . . (Opatření) pomohou k tomu, aby organizace státní správy a administrativy byla dále zjednodušena, zlevněna#. Tak hovořil Miroslav Drozd v Živých slovech pražského rozhlasu dne 20.12. m.r. — »Prechod na novů územnú organizáciu«, komentoval plánované změny Jaroslav Meško v Pravdě ze 4.12.1959«, umožní podstatné zmenšit náš rozsiahlý štátny aparát. Nižší počet oblastných a okresných národných výborov umožní zase kádrové posilnit nižšie stupně aparátu národných výborov#. — A zaznamenejme ještě, co řekl hlavní politický redaktor bratislavské rozhlasové stanice Jozef Weiser dne 25. ledna t.r.: »Doterajší systém práce národných výborov bol do nedávná dobrým kabátom. Splnil svoje poslanie . . . Teda nebol a nie je zlý, no pre dnešok — a to pochopila celá naša společnost — stal sa těsným a^pre zajtrajšok by bol úplné nevyhovujúcim . . . (nebot) so zdůrazněním riadicej úlohy centra v zásadných otázkách vyvstává súčasne potřeba a možnost preniest značnú právomoc na nižšie orgány a to pokial ide o operativně riadenie výroby. Táto požiadavka je osobitne nalieha- vá na úseku polnohospodárstva«. Tak a podobně znějí všechny komentáře k nadcházejícím změnám, jimž se tedy odstraňuje »těsný kabát«. Je zdůrazňováno, že nové kraje (před lednem t.r.: »administrativně-ekonomické oblasti) budou řešit hlavně otázky ekonomického rozvoje a perspektivního plánování, jak vyplývají ze současného stavu rozmístění hospodářských podniků a osídlení. Operativní řízení, úlohu politicko-správní převezmou (od starých krajů) nové okresy a znásobit se mají zejména na úseku zemědělství i pravomoci MNV. Za » velmi významný článek# v nové organizaci národních výborů označil úvodník Rudého práva z 19.1. t.r. tzv. komise národních výborů, které — na rozdíl od dosavadní praxe — budou mít určitou moc; dvě třetiny členů těchto komisí budou tvořit volení členové NV, jedna třetina bude jmenována (údajně plénem NV) »z řad osvědčených pracovníků, ředitelů závodů, předsedů JZD, zlepšovatelů atd.« (Rudé právo 16.1.1960). Vcelku ovšem, jak již bylo řečeno vpředu trochu jinými slovy, »osou nového uspořádání zůstane i nadále princip demokratického centralismu# (M. Drozd, pražský rozhlas 20.12.1959), tj. zásada řízení a kontroly všeho manažerským centrem režimu. Ale to již je zjištění, které patří na [pageend4]TRIBUNA 5 rub nových opatření Poslední citát (a náš komentář) podtrhují skutečnost, že při územní reorganizaci nejde o decentralizaci moci, jak se někteří pozorovatelé mohou domnívat — a mnozí již usoudili. Strana, přesněji řečeno její centrum, se žádného z práv, jichž se kdysi zmocnilo a která si během času připsalo, nevzdává a nevzdá. — Jestliže jsme v poslední fázi stalinského údobí sovětského bloku nacházeli v klíčových posicích jen tzv. aparátčíky — muže a ženy spíš méně než více vzdělané, které vychoval stranický aparát a jemuž (obyčejně bez vlastních myšlenek) sloužili — dnes na těchto místech objevíme vedle produktů strany i odborníky. Objevíme jakési spojenectví aparátčíků s technokraty, přičemž technokratem nemyslíme člověka, který (jak říká původní význam termínu) je stoupencem úsilí přizpůsobit výrobu technickému rozvoji, ale školeného odborníka, jenž svoje znalosti dal k disposici politickým cílům komunismu. — Příklady tohoto vývoje najdeme v SSSR i jinde mezi satelity a tedy ovšem v dnešním ČSR. V 19 starých krajích — a to jak na KNV tak i v příslušných stranických orgánech — se příliš mnoho jen politisovalo. Mocensko-politické úkoly jim byly dány do vínku a z těchto střevíců se jim jaksi nechtělo vyrůst. Nepřehlédněme situaci ve straně na začátku padesátých let, kdy řada krajských tajemníků KSČ (od Pšeničky ve východoslovenském Prešově přes brněnského Šlinga po Lomského v Plzni) skoro až přerostla přes hlavu ústředí strany — a byla proto likvidována. — Nové krajské (oblastní) výbory budou, jak jsme si již řekli, orgány více-méně odbornými, ekonomickými, i když jim nepochybně bude kralovat několik mužů aparátu. — Operativní, politická moc (řekly nám úřední prameny), se přestěhuje do 108 okresů, resp. 118 okresů a obvodů. Jenom opticky je to decentralisace, fakticky ale pro. vedení strany možnost zesílit kontrolu, opanovat ještě důkladněji lokální dění. Hovoří se o zvýšených pravomocech ONV a MNV; nezapomeňme, že jde vlastně o převzetí ručitelství za zemědělskou výrobu, za výkup polnohospodářských výrobků, za tzv. místní služby (údržba domů, chod obchodní sítě včetně zásobování, prádelny, holičství, obuvnictví a pod.), za místní dopravu, údržbu silnic a tak dále a podobně. Tedy vesměs o velmi problematické úkoly, s jejichž vyřešením si dosud režim nevěděl, nebo nechtěl, nebo nemohl (mysle na těžký průmysl) vědět rady. Při tzv. reorganizaci průmyslu a stavebnictví (1958) a později při tzv. reorganizaci mezd (1959-60) se dělníkům v továrnách (vybranými slovy) řeklo, že jejich »zvýšeným podílem« na řízení podniků je hledání produktivnějších metod práce za daných podmínek. — Národní výbory dostávají nyní ne nepodobný úkol. Nezapomeňme ještě na jednu věc. Územní reorganizaci provází »kádrové posilnění* nižších stupňů aparátu národních výborů, jak bylo řečeno v jednom z výše citovaných oficiálních komentářů. »Kádrovým posilněním* je míněn přechod několika tisíců (odhady se pohybují mezi 10 až 40.000) stranických funkcionářů, resp. »technokratů« z bývalých krajů na okresy, ze starých okresů do obcí, ale také z úřadů a továren na nové okresy a na vesnice. Přípravná akce na tuto kampaň je v proudu už déle než rok; ve větším měřítku konkrétně od ledna 1959, kdy stovky komunistů »dobrovolně« přešly na vedoucí funkce do JZD, našich kolchozů. — Jestli se to potrefeným líbí nebo nikoliv, to ponechme stranou. Jisté ale je, že KSČ se pokouší neponechati nic náhodě a zabezpečuje si touto cestou kontrolu práce v obcích — a pokud jde o budoucnost — i jejich nových »pravomocí«. Nepochybujme o tom, že kádrové kobylky převezmou všude vedoucí, dohližitelské funkce. Bylo to ostatně řečeno: »Chtěl bych podtrhnout*, prohlásil dne 13. ledna Novotný (text projevu otištěn v Rudém právu z 23.1.1960), »že celá nová organizace bude mít jen tehdy dobré výsledky, podaří-li se nám dobře rozestavit kádry, dát na klíčová místa, do vesnic, nejschopnější, politicky vyspělé, odborně zdatné a rozhodné soudruhy*. Pak tedy, i kdyby se národní výbory aspoň trochu jako demokratické orgány chovat chtěly, nebudou prostě moci. Centrálně řízený dohled nad komunistickými jejich funkcionáři tomu zabrání. Nehledě k tomu, že kontrolní práva pšíslušných krajských, okresních a místních výborů KSČ nejsou novými opatřeními nijak narušena. Poznámky na okraj Jak se na připravované změny dívají funkcionáři režimu, jak obyvatelé? Něco jsme se již dozvěděli, hodně můžeme uhodnout. O názorech služebníků aparátu Jichž se změny týkají v prvé linii) mnohé už víme. — Když Novotný v září m.r. navrhoval změny, dnes postupně realizované, varovně se zmínil o době, kdy se (ke konci roku 1948) přecházelo na krajské zřízení; prý došlo i k celookresním stávkám a k podobně pro stranu zřejmě nebezpečným projevům nesouhlasu. Z řeči téhož soudruha, přednesené ústřednímu výboru strany 13.1. t.r. se dovídáme, že prý tentokrát proběhlo všechno hladce. Nechce se nám věřit. Tvorba z 19.11.1959 — kulturně politický orgán KSČ — hovořila např. o »různých názorech* na rozsah plánovaných oblastí; shoda prý panovala (v té době) jen v tom, že jich bude sedm až deset. Z materiálů, které jsme prošli, vyplývá, že odborníci, např. M. Střída z Čs. akademie věd (viz Práce a Práca z 27.11.1959), byli pro nižší počet oblastí, pro sedm až osm. Právem se asi domníváme, že vyšší počet administrativně ekonomických jednotek si přáli muži z aparátu režimu, bojující o zachování posic. Studiem úředních pramenů dospějeme k závěru, že ještě tužší boje musely probíhat při určování počtu budoucích okresů. Orgán slovenské KS — Pravda ze 4.12.1959 — např. tvrdil, že příští okresy budou mít v průměru na 100.000 obyvatel; to by znamenalo, že jich bude asi 135. O jedenáct dní později však stejný pramen — Pravda z 15.12. — hlásil, že se počet okresů sníží »asi o dvě třetiny*, to by znamenalo, že o dvě stovky. Pařížský Le Monde citoval 16. prosince m.r. zprávu »z politických kruhů* v Praze a hovořil o 125 budoucích okresech atd. Shrnuto: Nejasnosti do poslední chvíle, o nichž můžeme předpokládat, že byly »vyřešeny« zákrokem shora. Připomeňme si dále, že režimní tisk (než byl publikován lednový projev Novotného) nezakrytě mluvil o »lokálně patriotických« úchylkách soudruž- ských funkcionářů. »Soudruzi-panikáři«, napsal Václav Vrabec' v Rudém právu ze 17.12.1959, »mluví o parcelaci okresů*. — »Súhlasíme s územnou reorgani- záciou, ale s podmienkou, že okres bude v našom meste. Veď na tom nič zlého, ked si svoje bráníš . . .« citoval z funkcionářských hlasů Ludovít Faltan v slovenské Práci z 22. listopadu. Tu slyšíte o »neprajnících režimu*, onde o »pomlu- vách«, které se zřejmě rozšířily i v kruzích placených služebníků režimu (pražský rozhlas 20.12.1959, Pravda 28.11.1959); o funkcionářích, kteří se od oznámení plánů na nové územní členění zajímají prakticky už jen o to, jaký kdo v budoucnu dostane úřad (Pravda 15.12.1959). A tak dál. Je víc než jisté, že strana použije příležitosti, již ji dává dnešní nutnost přeskupit úřady (a sekretariáty KSČ a masových organizací), aby zjistila, jak je kdo z majitelů funkcí »při věci«. Odbude si tím dlouho už splatné prověření členů; tentokráte mírnější cestou, Dokonč. na str. 12 [pageend5]6 TRIBUNA O KNIHÁCH Byly časy, kdy jsme tyto stránky věnovali zprávám o politických bojích v exilu, otázkám jeho organisace a činnosti jeho orgánů. V současné době v těchto řádcích přinášíme zprávy o knihách, které vyšly v exilu. Jsou hodnotnějším a trvalejším plodem exilu než všechny ty boje, kterými jsme prošli — a ztratili tolik času, sil a prostředků. V anglické knižnici Čs. zahraničního ústavu v exilu vyšla jako II. svazek kniha dr. V. Chalupy Rise and Development of a Totali- tarian State (str. 294, vydal H. E. Stenfert Kroese N.V., Leiden, Holandsko, cena hol. zl. 15, $3.95). • Kniha je rozdělena na pět kapitol. První dvě — »Koncept totality« a »Komunismus jako totalitní hnutí« tvoří část všeobecnou, další tři — oVznik totalitního státu«, »Konsolidace« a »Absorbce« tvoří druhý díl knihy, který se zabývá událostmi, v Československu. Kapitola I. zachycuje podmínky vzniku totalitního hnutí, pro které zde autor razí termín »manažerské hnutí«, popisuje jeho zárodečné a přípravné údobí, období účasti na státní moci, které vrcholí ve státním převratu, etapu diktatury, která přerůstá v totalitu, líčí mechanismus totality a uzavírá popisem expanse totalitního státu. Kapitala 2. se zabývá ve své první části komunistickou stranou a — za pomoci obsáhlé dokumentace z komunistických pramenů — dokazuje, že jde o manažerský, totalitní útvar. Druhá část probírá techniku komunistického boje o moc, třetí část komunistický postup při budování manažerské společnosti, a čtvrtá část pojednává o integraci světového komunismu. Kapitola 3. zachycuje poválečné údobí v Československu od r. 1944 až do abdikaec presidenta Beneše v r. 1948. Po vylíčení mezinárodní situace přechází k popisu komunistické ~ mocenské sféry v poválečném Československu a ke komunistické strategii: rozšiřování vlastní mocenské sféry a sabotáži demokracie. Další část je věnována odporu demokratických sil komunistickému postupu, který vyústil únorovou krisí a zrozením totalitního státu v Československu. Kapitola uzavírá líčením opatření, kterými komunisté dovršili svůj únorový puč. Kapitola 4. popisuje konsolidaci moci československé komunistické manažerské centrály. Nejprve rozebírá strukturu komunistické strany, od ní přechází k »pákám a převodům diktatury«, sdruženým v Národní frontě, a jiným organisa- cím. Zvláštní oddíl je věnován preventivní a representivní činnosti státního aparátu. Popsána je činnost »lidové správy« v rámci komunistického politického zřízení, a kapitola je ukončena oddílem o národním hospodářství. Kapitola 5. popisuje likvidaci československé komunistické manažerské centrály a začlenění místní komunistické společnosti do světové komunistické pyramidy s manažerskou centrálou Komunistické strany Sovětského svazu na vrcholku. Kapitola zachycuje, jak tento pochod probíhal v komunistické straně samé, jak v »pákách a převodech diktatury* a jak v jednotlivých úsecích státní aktivity, která je zde dělena už dle komunistické theorie na potlačo- vatelskou, obrany země a kulturně- ekonomickou. Kniha končí stručným závěrem, upozorňujícím, že vady komunistického zřízení, jakkoliv ne- odstranitelné, nezpůsobí jeho pád automaticky, nýbrž jen jako záchytný bod promyšlené a soustavné akce svobodného světa. S hlediska porozumění dnešní světové situaci je největším přínosem část první, všeobecná, i když pravděpodobně bude nej spornější, zejména i pro teleologickou a normativní poznávací methodu, které autor používá. V ní je, pokud víme, poprvé definována moderní totalita ne jen jako politické hnutí nebo státní forma, ale jako zcela nový typ společnosti od dosavadních základně odlišný, se svými vlastními »zákony« a svou vlastní dynamikou. Je třeba litovat, že právě v těchto základních otázkách musela být kniha velmi stručná; také ústřední pojem celé knihy, »manažerismus« by si zasloužil důkladnějšího a obšírnějšího zpracování. Důkaz, vedený v druhé kapitole, že komunismus je manažerské hnutí, je podán přesvědčivě a důsledky, které ze svých teoretických premis autor — v údobí liberalisace! — o návratu utažení režimu a expanse komunismu vyvodil, byly potvrzeny pozdějšími událostmi. První dvě kapitoly vůbec přinášejí velmi mnoho k porozumění povahy komunismu, jeho method a postupu. Uvedme jen příkladmo schéma systému mocenských monopolů, schéma hierarchické výstavby komunistické společnosti, schéma »pák a převodů* velmi zdařile a jedinečně znázorněné graficky a schéma postupné expanse »mateřské« manažerské společnosti zakládáním »dceřinných« místních manažerských sfér, jejich podporou a konečným pohlcováním. Teoretická všeobecná část pomohla autorovi hodně k hodnotnému zpracování událostí v Československu v letech 1944 až 1953, poněvadž mu dala spolehlivou LISTY Z oporu v řazení obsáhlého materiálu, který zpracoval. Kniha se opírá převážně o přímé prameny — denní tisk a zprávy odbojových organi- sací, a je třeba litovat, že při krácení knihy (na téměř polovinu původního rozsahu!) muselo být velké množství tohoto dokumentárního materiálu vypuštěno. Zatím co při údobí 1944-1948 přináší kniha jako novum hlavně svou perspektivu a porozumění zápasu dvou druhů společnosti (za povšimnutí stojí zejména hodnocení politiky čs. demokratických stran a jejich nedostatků), je průkopnickou prací při zpracování údobí dalšího: údobí pohlcování demokratické společnosti komunistickou a pak pohlcováním místní společnosti komunistické komunistickou společností světovou. V tomto posledním údobí autor nevěnoval dost místa vnitřním rozporům v komunistickém aparátě samém — »světová manažerská centrála* komunismu měla v konfliktu s »místní manažerskou centrálou* v Československu oporu v celých úsecích aparátu KSČ — zatím co celé krajské aparáty KSČ byly likvidovány, na druhé straně 1 členové aparátu jiných krajů postoupili závratně dopředu. Tak se dostal ke svým posicím i dnešní muž č. 1, Antonín Novotný. Spolu s I. svazkem Knižnice — Political Control of Czechoslovakia od Dr. Ivana Gaďourka — zaručuje Rise and Development of a Totalitarian State Čs. zahraničnímu ústavu v exilu čestné místo v československém úsilí o svobodu a nepřehlédnutelné místo v literatuře o komunismu. (Možno objednat na adrese TRIBUNY — Postbus 8, Haren, Gr., Holandsko, nebo P.O. Box 934, Chicago 90, U.S.A.) Č. Josef Korbel, The Com- munist Subversion of Czechoslovakia, stran 258, vyd. Princeton University Press, Princeton, U.S.A., říjen 1959. Cena $ 5.00. Vydání knihy o Československu je pro nás mezinárodním úspěchem. Vydání knihy o komunistickém puči v Československu z péra československého politika a vědce jedním z nej lepších amerických nakladatelství je úspěchem mimořádným a důležitým. Josef Korbel ve své knize The Communist Subversion of Czecho- [pageend6]TRIBUNA 7 EXILU slovakia 1938-1948, zachycuje podstatné rysy komunistického výboje nejen v letech, která udává nadpis, ale vlastně už od počátku Československé republiky. První kapitola, nazvaná »Epilog«, přináší zajímavé detaily o osudu a činech presidenta Beneše od únorového puče do abdikace, a spolu s poslední kapitolu, »Dlouhá noc«, tvoří rámec celé knihy. Kapitola 2. podává stručnou charakteristiku předmnichovského Československa a tvrdí že v Československu neexistovaly podmínky, které jsou dle názorů, rozšířených mezi theoretiky společenských věd, nutné k úspěchu komunistického puče: materielní bída a sociální nespravedlnost. Kapitola 3. líčí začátky Komunistické strany Československa a její záporný postoj k československému státu, který byl podle tehdejších výroků komunistických mluvčích nástrojem západních imperialistů v politice mezinárodní a nástrojem české buržoasie v politice vnitřní. Tento záporný postoj vykrystalisoval zejména po převzetí moci ve straně skupinou Gottwald, Slánský, Zápotocký, Ši- roký, Dolanský a Kopecký k naprostému odmítání Československa jako státu — Gottwaldovi bylo Československo »žalářem ná- rodů« a dle Kopeckého se český národ mohl osvobodit jen zánikem Československa. To platilo v letech 1930 až 1934. V roce 1935 podepsal Sovětský svaz spojeneckou smlouvu s Československem, a tím změnil dosavadní odpůrce státu v jeho nadšené přívržence. Kapitola 4. líčí údobí Mnichova a velmi správně podtrhuje jeho důležitost pro další postup komunismu ve střední Evropě. Toto bylo údobí, kdy vlastenectví KSČ vrcholilo — a vydrželo přes rok, do doby uzavření sovětsko-německé smlouvy. Po ní nastalo údobí boje proti presidentu Benešovi a jeho skupině jak v zahraničí tak na domácí frontě v podzemí. »Pluto- krat Benéš« byl odmítán a český národ vyzýván, aby svůj boj o osvobození založil na třídní solidaritě s německým dělnictvem. Kapitola 5. zachycuje nový střelhbitý obrat komunistické politiky. Přepadení Sovětského svazu Německem přeměnilo čs. komunisty znova v nepředstižitelné československé vlastence. V této kapitole zachycuje autor Benešův koncept poválečného uspořádání střední Evropy, dramatický zápas komunistů v domácím odboji, kde se snažili více o to zmocnit se vedení národa než bojovat proti okupantům, a v koncentračních táborech, kde usilovali o fysické vyhlazení vedoucích demokratických osobností, líčí stručně reservovaný postoj čs. komunistů v Moskvě k čs. vládě v Londýně a ke Státní radě, a přechází k jednáním se Sovětským svazem, která pohřbila plán na čs.-polskou konfederaci a vyvrcholila v uzavření čs.-sovětské spojenecké smlouvy. Zde se také poprvé rýsují osudové chyby západních velmocí — odmítnutí pomoci slovenskému národnímu povstání a nepřijetí Benešova návrhu na spojeneckou smlouvu s Velkou Britanií ještě před jeho cestou do Moskvy byly první příznaky, že Západ nechá čs. demokraty na holičkách v jejich zápase s komunisty. Další kapitola — »Osudová cesta« — popisuje Benešův zájezd do Moskvy v listopadu 1943. Tehdy už bylo jasno, že SSSR bude rozhodující mocností ve střední Evropě, že Velká Britanie a U.S.A. postrádají zájem i plán pro tuto oblast, že polská a jugoslávská exilová vláda budou odsunuty stranou a že československá vláda může zajistit návrat svůj a návrat demokracie domů jen se svolením Stalinovým. Z jednání se Stalinem a Molotovem si Beneš odnesl příslib naprostého nevměšování do vnitřních záležitostí ČSR a obnovení Československa v předmnichovských hranicích včetně Podkarpatské Rusi. Jednání s čs. komunisty byla obtížnější a méně uspokojivá: komunisté žádali tvoření národních výborů, vytvoření Prozatímního národního shromáždění prostřednictvím národních výborů, pozdější sestavení nové provisorní vlády, jejímž předsedou by byl člověk socialistického bloku, a uznání, že komunisté budou nej silnější strana po osvobození. Zato slibovali podporu Benešově exilové vládě, i když odmítli se s ní ztotožnit, a ujistili, že stojí na půdě Československa. Kapitola 7. zaznamenává první ozvěny nadcházející tragedie. Britská a americká vláda odmítly uzavřít s vládou československou smlouvu o postavení svého vojska na čs. území a o čs. měně s odůvodněním, že o přítomnosti jejich armád v Československu se neuvažuje. A SSSR odtrhnul od Československa Podkarpatskou Rus me- thodami, které jsou v této kapitole výtečně popsány. Je zachyceno také, že Beneš v letech 1939-1941 sovětským diplomatům prohlašoval, že Podkarpatská Rus nesmí zůstat v rukou maďarských a musí náležet buď Československu nebo SSSR. — Když methody, jakých bylo použito Rudou armádou a NKVD k odtržení Podkarpatské Rusi, začaly být uplatňovány i na Slovensku, rozhodl se Beneš navrátit se domů přes Moskvu, poněvadž čekat v Londýně znamenalo — dle jeho slov — dát komunistům vše bez boje. Delegace londýnské vlády se setkala s mluvčími moskevské skupiny komunistů a sociálních demokratů a kapitulovala před jejich požadavky na celé čáře. Teprve pak bylo nové čs. vládě i presidentovi umožněno odejet do Košic jako prozatímního sídla v osvobozené republice. Dohody v Moskvě zasadily čs. demokracii smrtelnou ránu. Kapitola 8. líčí a rozebírá údobí od příjezdu čs. vlády do Košic až ďo jejího návratu do Prahy, včetně naprosté bezmocnosti presidenta i nekomunistických členů vlády v Košicích, a episodu pražského povstání, která zpečetila nezájem demokratického světa na osudu střední Evropy. Další kapitoly s řadou podrobností dosud neznámých veřejnosti popisují komunistickou infiltraci »do šířky i do hloubky« na všech úsecích veřejného života (kap. 9.), protiofensivu demokratů (kap. 10.) za zhoršující se mezinárodní situace, a konečně nejdelší kapitola knihy (11.) se zvlášt pečlivým vypsáním událostí okolo demise demokratických ministrů líčí rozhodující dny v lednu a únoru 1948. Závěrečná 12. kapitola obsahuje zhodnocení československé zkušenosti jakožto upřímného pokusu demokratů o praktické soužití a společné fungování dvou světů, demokratického a komunistického, a vrcholí předpovědí, že »Bene- šové všech nároďů« dojdou stejného konce jako československý Beneš, jestliže svobodné národy nedovedou přetvořit svou strategii a taktiku v účinnější methody zápasu s komunisty, aniž se vzdaly svých zásad. Pouhá dobrá vůle a důvěra vůči komunistům nekoupily a nekoupí demokratům od komunistů nic než zánik a záhubu. Podrobnost autorova i v pasážích o jednáních důvěrných, o kterých se veřejnost často dovídá teprve z této knihy, byla umožněna tím, že se autor mohl opřít nejen o denní tisk a běžnou literaturu o svém předmětu, ale i o prameny veřejnosti dosud nepřístupné: vedle své osobní zkušenosti o řadu soukromých záznamů, interview, dopisů, pamětí a rukopisů připravovaných knih přímých účastníků a tvůrců tehdejších událostí. Z nich sluší uvést aspoň stenografický záznam rekonstrukce únorových událostí skupinou čs. politiků v Londýně Recollections and Recon- structions of the Czechoslovak Fe- bruary 1948 Crisis by a Group of Democratic Leaders a soukromý archiv Dr. V. Krajiny s unikátními dokumenty i z období válečného. [pageend7]8 TRIBUNA Použití těchto pramenů samo znamená přínos k badání o událostech v Československu v letech 1938- 1948, i když je poněkud nekritické. Analysa událostí v podání Korbelově ukazuje správně, že daleko, nej důležitější příčinou zániku československé demokracie byla situace mezinárodní. President Beneš spoléhal na to, že svoboda malých národů střední Evropy bude zaručena zájmy a rovnováhou sil jak západních velmocí tak SSSR v této oblasti. Československá demokracie, od níž se už od roku 1943 západní spojenci distancovali a kterou posléze v údobí pražského povstání plně isolovali, měla pramálo nadějí na přežití tváří, v tvář rozhodnému postupu Sovětského svazu, obratně podporovanému československými komunisty. Tím však autor nezamlčuje ani neomlouvá chyby československých demokratických politiků, z nichž základní byla, že s komunisty jednali, jako by KSČ byla prostě další čs. politická strana a nikoliv revoluční a totalitní hnutí. Tak se každý projev dobré vůle a každý ústupek v zájmu jednoty staly jen dalším hřebíkem do rakve československé svobody. Zatím co komunisté postupovali podle přesného plánu a dokrajností využívali všech mocenských prostředků, demokraté v zahraničí společný plán neměli a svých mocenských možností proti komunistům nevyužívali. A když později v Československu konečně zkoordinovali aspoň částečně své akce, omezili se zase na prostředky, běžné v konsolidované parlamentní demokracii, zatím co ve skutečnosti byli uprostřed revoluce. Přes svůj obdiv k vynikajícím kvalitám presidenta Beneše nezastírá autor, že této chybě propadl také a právě on, a to v okamžicích rozhodných: za jednání v Moskvě v roce 1945 o složení vlády a o jejím programu, jichž se vůbec nezúčastnil, v letech 1945-1948, a zejména v době únorové krise trval vždy na posici konstitučního presidenta, stojícího nad stranami, jako by šlo o soutěž politických stran a nikoliv o srážku demokracie a totality, o srážku, ve které demokratický tábor právě v Benešovi viděl a potřeboval svého aktivního vůdce. V popisu jednání komunistů se knize podařilo výběrem citátů vystihnout, jak cizí je komunistům obecně lidské pojetí slušnosti a poctivosti; ale nedostalo se dostatečného ocenění tomu, jak právě ve své věrolomnosti vůči druhým jsou důslední a věrní vůči sobě. Stává se z nich tak poněkud nepochopitelně zlovolný činitel, což zakrývá jejich skutečnou nebezpečnost. Přestože komunisté mají v událostech, které kniha popisuje, klíčové _postavení, je opominuta odpověď na důležitou otázku: proč jednali tak, jak jednali? Jistě byli vedeni něčím jiným než pouhou chorobnou touhou po moci nebo vrozenou zvrhlostí. Objasnění příčin jejich jednání by velmi podpořilo autorovu thesi, že je nemožná dohoda s komunisty na základech, běžných mezi demokratickými partnery. Čtenář lituje, že autor neztheoreti- soval i jinou stránku komunistického postupu, která se při čtení knihy přímo vnucuje: jaký význam v komunistické politice mají mocenské prostředky, jak si je dovedou uchránit v době nepříznivé a jak jich dovedou využít v době příznivé. Čtenář, hledající způsob, jak tedy třeba s komunisty jednat — nebot nejednat s nimi nebylo a není možné — by tak dostal důležité vodítko a poučení. Podtitulek knihy — »The Failure of Coexistence« — shrnuje poučení z knihy. Je dobře, že je přinášeno nakladatelstvím jedhé z nejváženějších západních universit právě v době, kdy celý demokratický svět je v nebezpečí, že se bude, dopouštět těchže chyb, jichž se dopustili demokraté českoslovenští a které se jim, opuštěným jejich přirozenými spojenci, staly osudnými. Lze si jen přát, aby tento varovný hlas nezapadl. To, že se ozývá v tak kritické době, je dobrým příspěvkem Čechoslováků k boji o svobodu celého světa. v. ch. KRAJANÉ NEZAPOMÍNAJÍ se str. 2 Uměleckou část programu vyplnili dobře Pěvecký sbor »Dvořák« řízený J. Klimešem, Lída Brodenová a Miloš Nekolný. Význam osobnosti T. G. Masaryka — filosofa, učitele, učence, autora, bojovníka za svobody a pravdu, vlastence a státníka vylíčili ve svých projevech sen. Roman Hruška, p. Living- stone Merchant, státní podtajem- ník, a p. Rohe Walter, který provedl akt slavnostního odevzdání známek, vydaných k poctě T. G. Masaryka, vyložil jejich význam a odezvdal p. James Hovorkovi, předsedovi ČSNRA dvě alba známek pro Dr. Alice Masarykovou a pí. Olgu Revilliodovou. Když předseda slavnostního výboru K. Prchal odevzdal šek znějící na $ 250.000 za zakoupené známky v předprodeji, prohlásil gen. poštmistr Arthur Summer- filed, že v sérii 6 známek »Bojovní- ků za svobodu« které byly doposud vydány, je to největší šek, který obdržel. Všem účastníkům slavnosti byly rozdávány vkusné památníky, vydané vládním poštovním úřadem, s oběma novými známkami a razítkem prvého dne vydání. Ve Společném slavnostním výboru, který připravil pořad všech slavnosti, konaných k uctění výročí 110. narozenin T. G. Masaryka spolupracovali zástupci těchto velkých národních organisací v USA: Československé národní rady americké, Americké obce Sokolské, Československé spolky v Americe, Západní československé jednoty, Jednoty českých dam a pánů, Slovenské tělocvičné jednoty Sokol, Ústředny moravských spolků Národního svazu českých katolíků, Jednoty československých protestantů v Americe a Kanadě, Dělnického Amerického Sokola, Legionářů, a Československých filatelistických spolků v Americe. Společný výbor organisoval také předprodej známek, výpravu do Washingtonu a vydal památník s fotografiemi T. G. Masaryka, pozdravy Presidenta Dwight D. Eisenhowera, vice-president Richarda Nixona a jiných osobností. Všechny podniky, které se v rámci oslav ve Washingtonů konaly, byly připraveny za dobré a úspěšné spolupráce odbočky ČSNRA ve Washingtoně. V sobotu 5. března večer konal se velmi dobře navštívený koncert Pěveckého sboru »Dvořák« a sólistky Lídy Brodenové za vedení J. Klimeše, s projevy Jamese Hovorky a dr. Juraje Šlávika. Také slavnostní banket v Balí Roomu v hotelu Willard, navštívený 700 osobami, byl celým průběhem zdařilý. Hlavním řečníkem byl sen. Roman Hruška, James Čihák, J. Pelikán a Mr. Rohe Walter. V uměleckém programu účinkovali bři. Kaše, pí. Hasalová - White, Miloš Nekolný a hudba washingtonského policejního sboru. Sjezd Československé národní rady americké nabyl v ovzduší slavnostních dnů mimořádného významu. Konal se ve Washingtoně, D.C. v sobotu 5. a v neděli 6. března v hotelu Willard. Bylo zvoleno nové předsednictvo, přijaty významné resoluce a poslán pozdrav pres. D. Eisenhowerovi, ve kterém byl požádán, aby při jednání na vrcholné konferenci nezapomněl na osud Československa. V pondělí 7. března bylo také zasedání senátu zahájeno modlitbou reverenda Josefa Šefla z New Yorku. Slavnosti ve Washingtoně, konané za plné pozornosti amerického tisku, dosáhly svého účelu, protože vydání poštovních známek k uctění památky T. G. Masaryka ve výročí 110. jeho narozenin obrátilo znovy pozornost světa k osudu československého národa, trpícího pod komunistickým režimem a našim doma — v Československu dalo nový zdroj posily ve vědomí, že svobodný svět na ně nezapomíná. J.Z. [pageend8]TRIBUNA 9 TŘI KNIHY Z ČESKOSLOVENSKA V roce 1958 vyšly v Československu tři knihy, které by na sebe mohly navazovat svým dějem. První je z doby protektorátu — Eduarda Valenty »Jdi za zeleným světlému (vydalo Naše vojsko, Praha). Druhá je »Město na hraničit od Karla Ptáčníka, popisující Sudety před zabráním, znovuosidlováni a odsun. Třetí je Mpustiš-li mne . . .« Od Zdeňka Pluhaře, pojednávající o exilu a uprchlicích po únoru 1948. Poslední dvě knihy vydal Čs. spisovatel, Praha. JDI ZA ZELENÝM SVĚTLEM je román, v němž autor popisuje velmi jemným a obšírným slohem osudy postav za podmínek, které nám jsou všem známy z doby Protektorátu. Lidé byli postaveni do situace, z níž se dalo uniknout pouze za cenu zbabělého pokoření, jímž museli denně procházeti, nebo se hrdě postavit proti a zaplatit životem. Autor se snaží vystihnout, že vlastně každý v té době, pokud nebyl zrádcem, byl alespoň částí zápasu proti hrůzo- vládě nacizmu, at už to byl úředník, který vedl v záznamu potravinových lístků lidi, kteří se skrývali nebo už byli mrtví, ti, kdo přechovávali židy po celá léta války, kdo kradli dřevo v lese, prováděli šmelinu, či prodávali šablonovitě malované obrazy za přemrštěné ceny. Dokonce hlavní hrdina děje, intelektuál Šimon došel k závěru, že to nebyl vlastně špatný čin, když přijal nabídku, aby napsal něco pro zfilmování v duchu Třetí říše, jak mu bylo protektorátními orgány nabídnuto. Byl to dočasný únik z nasazení v továrně na zbraně. Pocit viny a zbabělosti autor popisuje rozdílností mezi statečností, která schovává žida, a statečností, která o tom pouze mlčí v naději, že lze v nejhorším předstírat nevědomost o celé věci, pakže hlava nepadne. Stejně velký rozdíl je mezi oním, který šmelí s obrazy, a malířem, který je maluje a víc nic neví. Toto autor nazývá »zadní vrátka« — typický rys české povahy. Čtenář nechtěně vycítí autorovu nelásku k židům a sedlákům, které nenazve jinak než křuponi. MĚSTO NA HRANICI — je psáno syrovým realismem o lidské špatnosti, ženoucí se za hmotným zabezpečením a požitkářstvím. Autor se vrací do doby, kdy smíšené obyvatelstvo pohraničního městečka bylo vytrženo z demokratického soužití první republiky nenávistnou propagandou nacizmu. Většina obyvatel podlehla hysterii o slávě tisícileté říše fanatického vůdce a společně s jeho žoldnéři vyhnala české obyvatelstvo do vnitrozemí. Tomuto údobí české tragedie je věnována pouze malá část a zbytek knihy je obrazem odsunu a osidlování pohraničí. Lidé, kteří přicházeli, aby si polepšili, stáli pojednou před majetky, k jejichž zmocnění jim nikdo nestál v cestě. Křivda a násilí nebyly překážkou ukojení lidské chamtivosti a vše společně vedlo k výstřelkům, které donutily nové osídlence k vytvoření samosprávy, aby zabezpečili majetek a osobní bezpečnost proti útokům z řad obyvatel, určených k odsunu. Tak se počala rodit civilní správa městečka, a za ní přitáhly čtyři politické strany nové republiky. Jejich boj o posice ve správě nepřidal na klidu, ale leckdy kryl různé nekalé činy jejich stoupenců. Protože komunistická strana měla nejvíce straníků, měla též největší počet lidí, kteří nedělali dobré jméno straně, tím méně národu. Spolu se stranou národních socialistů měli ve správě největší slovo. Autor měří všem čtyřem stranám stejně a nelze se domnívat, že by některá z nich měla méně špatné lidi, což dává dojem, že jediným slušným člověkem je málo zúčastněný Kurt Abst, sudetoněmecký sociální demokrat, který se dobrovolně přihlásí na odsun. Od Tomana, truhláře, který se stal předsedou Národního výboru a potácí se mezi problémy rodiny, živnosti a strany, přes Garšiče, samozvaného policejního komisaře, který vládne železnou pěstí, znásilní mladé děvče, určené k odsunu, a pak pod tíhou veřejné hanby spáchá sebevraždu, ke Galašovi, veliteli Národní gardy, u kterého končí Truda, která vystřídala ruského velitele, Garšiče a jiné, aby se zachránila před odsunem, až k »Rusákům«, kteří se s živočišnou bujarostí dotírají ke každé ženě, která jim přišla do cesty, nenalezneme v knize kladné postavy. Román končí vyumělkovaným ideálem komunistického pracovníka sekretariátu strany Honzíka a volbami 1946. Autor uzavírá: »A budoucnost? Čtyři hlasovací lístky, na stejném papíře, stejně veliké, ale na každém jiné jméno, a za ním jiná minulost, a v nich docela jiná budoucnost. Pojednou jakoby nebyla jediná cesta, ale hned čtyři rozdílné cesty ke čtyřem pravdivým, spravedlivým zítřkům. A přece mohla být jen jedna. . . o ní měl rozhodnout lid«. Kniha byla odsouzena předsedou Svazu čs. spisovatelů dr. Štollem za způsob, jakým byla psána a který prý by nebyl dovolen ani před únorem 1948. Po přečtení knihy padne na čtenáře trapný smutek z činů našich lidských druhů at už českých nebo sudetoněmeckých. Velký zájem v sudetoněmeckém prostředí může vést k vydání knihy v němčině. V ČSR je na indexu. OPUSTÍŠ-LI MNE... od Zdenka Pluhaře, poctěno Státní cenou Klementa Gottwalda, román, který pojednává o čs. exulantech a o exilu, který je nazýván »emigrací« a »největší zradou na lidu a vlasti«. Autor popisuje poměry v táboru Valka, k čemuž si vybral své charaktery tak, aby účel světil prostředky — »odhalit nitro dobrovolných vyděděnců a morální dno bídy jejich samozvaných vůdců«. Román začíná třemi kamarády, kteří překročili hranice a dostali se do tábora, kde je čeká jedno zklamání za druhým. Syn bývalého poslance, kterého vyhnali nejen ze statku, ale i bytu a obce, Václav, byl vyloučen ze studií. V táboře čekal, až bude uznán za' »eligible« a bude moci odejet za oceán dostudovat. Nedočkal se. Táta Kodl, jakýsi místovelitel tábora, po něm žádal podepsat dobrozdání pro sudetoněmeckého velitele tábora. Když Václav odmítnul, táto Kódl založil jeho papíry tak, aby je již nikdy nedostal, a nakonec ještě zneužil jeho tajné lásky Katky. Václav po těchto otřesech spáchal sebevraždu. Jeho kamarád Jarda, za kterým běhala všechna děvčata, chodil krást na hřbitovy měděné ozdoby křížů a rakví. Byl dopaden a jedině nepravdivá výpověd faráře ho zachránila od vězení. Zato musel vstoupit do služeb americké špionáže. S Pepkem, který zabil Poláka, aby mohl na jeho papíry vyemigrovat, byli posláni zpět do republiky. Když se dostal až do svého rodného kraje, zastesklo se mu po bývalé lásce, kterou tajně navštívil, a zjistil, že je skutečně otcem jejího dítěte. Když se před Pepkem prořekl, že by raději zůstal, Pepek ho zastřelil. Honzík, třetí z nich, odešel z dobrodružnosti, a svou nezkušeností dostal se do Cizinecké legie, odkud po velkých utrpeních uprchl. Poslední část knihy popisuje Cizineckou legii a bývalé esesáky, kteří svoji nenávist vůči ostatním národnostem vybíjeli týráním podřízených vojáků. Dále v románu figurují: »Kapitán« západní letec, důstojník a zloděj (kradl elektrické kabely, které prodával, aby měl co jíst). Hanka a Irena, dvě mladá děvčata, která chodila s černochy americké armády za kon- servu vepřového; Baronka, bývalá majitelka továrny na obuv, profesor Markus, který odešel, protože nemohl snést urážení lidské důstojnosti, nakonec vzal místo domácího učitele, které mu nabídla Baronka Dokonč. na str. 12 [pageend9]10 TRIBUNA O POLITICE BEZ HESEL A O HESLECH BEZ POLITIKY K článku Ladislava Radimského »O politických heslech špatných a dobrých^ v TRIBUNĚ červenec-září 1959 jsme dostali příspěvek, který otiskujeme. Úvahou o symbolech a heslech (která jsou jen druhem symbolů) došel Radimský k závěru, ke kterému došel jinde už na jiném základě: že jako národ nemáme politiku, protože nemáme dobrých hesel. Radimský přezírá »špatná« hesla právě tak, jako přezírá kulturu, pokud nepochází od vzdělanců, a celou složitou hru politických a společenských sil denního života, pokud ji neřídí »správné« heslo. Aby tuto mezeru zaplnil, vyzývá Radimský k nalezení »správného«, »účinného« a »uskutečnitelného« hesla. Radimského analysa je nesprávná. Mylně předpokládá, že heslo, t.j. symbol, musí být výtažkem systematického politického programu (a ovšem politiku chápe výlučně eticky). A prozrazuje neznalost politiky, pokouší-li se dokázat či vyvrátit existenci »politiky« existencí nebo neexistencí »dobrých«, »realis- tických« symbolů. Tvrdit, že Československo mezi oběma válkami nemělo politiku — nebo dokonce politickou linii — je zřejmě nepravdivé. Neměli jsme širokou, celonárodní oporu pro obsažný politický program vinou přežitků stavovské a jiné omezené mentality; ale to neznamená, že tu nebylo aktivní působení řady sil, z nichž každá se snažila vnutit národu svůj omezený, zápecní program. Stejně nelze říci, že jsme neměli hesel. Soudě dle počtu politických stran, měli jsme spíše příliš mnoho, ne příliš málo dobrých hesel. Dobrých proto, že účinně působila na lidi s různými omezenými, dokonce i zpátečnickými názory. Hesla nejsou »dobrá« a »špatná«, ale živá nebo mrtvá. Hesla nejsou ani rychlokursem politické filosofie. Heslo se nehodnutí podle filosofických nebo moralis- tických úvah, ale podle toho, jak dovede strhnout. Z toho, jaká hesla jsme měli, můžeme říci, jakou jsme měli politiku. Heslo »pravda vítězí« nepředstavovalo žádný politický program. Dostalo se do státního znaku jako součást zbožňování presidenta Masaryka a stalo se nejúčinnějším heslem v národě. Ale to se stalo právě proto, že mohlo být nejrůzněji vykládáno; proto mohlo vyvolat citovou loyalitu celého národa — jak správné heslo musí činit. Pro národ jako celek se týkalo nepochybně československé pravdy nebo československé věci, pravdy Božského, historického, vývojového a revolučního práva, která mohla být vyjádřena jako vědecká pravda, na níž spočívala naše státnost. Ale vedle tohoto širokého významu to bylo dobré heslo, kterého mohl použít kdekdo: kněží každý pro své vyznání, rodiče vůči dětem, profesoři vůči žákům, intelektuálové, očekávající příchod věku vědecké pravdy a pokroku. Zůstalo účinným, dokud nikdo nezačal příliš všetečně rozebírat, jaká vlastně pravda má zvítězit: československá pravda? pravda Páně? historická pravda? vědecká pravda? subjektivní pravda? stranická pravda? česká nebo slovenská pravda ? Nikoho nelze obvinit, že ukradl symbol. Význam symbolů se časem mění, některé ztrácejí vůbec smysl, a tok času nemůže být zvrácen pokusy dát symbolům jejich původní význam. Vezměme Husa: tento hluboce náboženský muž a odsouzený kacíř byl přetvořen v politický, nacionalistický symbol, který zcela zastínil jeho náboženskou povahu a význam. Oddaný, ale nacionalistický římsko-katolický národ učinil den jeho upálení národním svátkem v době, kdy začal houfně vystupovat z katolické církve — ne pro nespokojenost s římskokatolickým pojetím Boha, ale protože viděl v Římu symbol habsburské nadvlády. Během poslední války sloužil Hus zase jako symbol oddanosti československé pravdě. Dnes byl zapřežen do jiných úkolů: je symbolem neotřesitelné české věrnosti ideálům spravedlnosti a pravdy (tentokrát zjevené historicky) proti západní věrolomnosti a násilnictví; symbolem prý vrozeného českého sklonu ke komunistickému druhu vlastnictví, a je ukazatelem cesty pryč od Říma jakožto semeniště bratrovražedných nesvárů. Nebo vezměme Komenského Kšaft', kolik věrných československých katolíků, opakujících zbožně jeho věštbu, že »vláda věcí Tvých do rukou Tvých se navrátí . . .« uvážilo, že Komenskému jakožto biskupu Českých bratří, žijícímu v době zásady »koho panství, toho náboženství«, šlo o návrat politické neodvislosti království českého především proto, že to byla nezbytná podmínka pro návrat národa k Bohiu Českých bratří ? Každý z těchto tří symbolů vznikl ze zcela různé události a ve zcela různé souvislosti. Ale všechny se staly mocnými symboly v údobí, které — jako většina všech údobí — o sobě prohlašovalo, že dovršuje všechny ušlechtilé snahy národa z minulosti. Tyto symboly nebyly účinné proto, že byly »realistické« nebo »uskutečniteíné« nebo že ukazovaly cestu k akci. To není funkcí symbolů. Byly účinné proto, že — jak Walter Lippmann podtrhl už v roce 1922 ve svém díle Veřejné mínění — jimi se vybíjelo citové hnutí na určitý terč a byla překryta rozličnost skutečných ideí. Tyto symboly daly národu jako celku pocit sounáležitosti, a tak vyvažovaly odstředivé účinky soutěže mezi zdánlivě nesmiřitelnými politickými silami, z nichž se skládal náš veřejný život. Dokud tyto symboly byly účinné, byly hlavními symboly národa a všechny ostatní, méně významné symboly se musely vydávat za odvozeniny těchto hlavních symbolů, Míra úpadku hlavních symbolů Masarykovy republiky je dnes viditelná z počtu dříve méně významných symbolů (Bůh v různých církevních interpretacích, pokrok, atd.), které se dnes nabízejí se" všech stran jakožto praví ukazatelé cesty, kteří byli v údobí mezi dvěma válkami československou společností bláhové odsunuti na druhé a třetí místo. Pro řadu důvodů, které jsou mimo rámec této úvahy, bylo nacionalistické zanícení po konci 2. světové války ještě větší než v době předválečné. O tomto nezdravém stavu svědčí jasně rozhojněné užívání slova (t.j. symbolu) »národní«. I znárodnění a národní výbory by se byly asi setkaly s větším odporem, kdyby byly veřejnosti předloženy pod pojmem »socialisace« či jiným. Je nesmyslné obviňovat komunisty, že nemají »vlastních a nevypůjčených hesel, bez kterých politika nemůže žít. Hesla komunistů jsou hesla Moskvy, špatně zcivilisovaná vlajkami, znaky a hesly, které ukradli Masarykově republice«. Je pravda, že komunisté nám neprokázali tutéž laskavost jako Hitler, aby zrušili symboly československé demokracie, takže bojovníci za demokracii se jich mohli prostě přidržovat. Ale — objektivně řečeno — každé politické hnutí se musí tak či onak ztotožnit s hlavními symboly skupiny, v níž operuje, at je to Bůh nebo dědictví otců nebo pokrok nebo všechny dohromady. Je samozřejmé, že se komunistům podařilo přisvojit si některé z národních symbolů — jinak by nebyli dosáhli toho ohlasu, kterého dosáhli. A pro účinnost symbolů je naprosto bezvýznamné, odkud pocházely iďee, které se jimi kryly. Jsem úplně pro to, abychom bojovali proti ideologii Chruščovově a Novotného Masarykovou filosofií; ale děsím se pomyšlení, kolik z nás — na obou stranách Železné opony — pak náhle zjistí, že Masarykova pravda není konec konců pravdou jejich. At je to jakkoliv zarmucující, musíme předpokládat, že lidé, kteří udělali z Masaryka blahovolného poloboha, ho nechápali o nic lépe než lidé, kteří mu o několik let dříve rozbíjeli okna. Rozbili mu okna, protože viděli, že podkopává jejich symboly; a jakmile udělali z něho samého svůj symbol, byli stejně ochotni rozbíjet okna těm, o nichž věřili, že podkopávají jeho jako symbol. [pageend10]TRIBUNA 11 Díváme-li se po symbolech v exilu, nemůžeme si stěžovat na nedostatek. Politické strany v exilu a jejich zakrslé programy právě tak jako nesčíslné články exilového tisku přímo čpí zastaralými symboly. (Fakt, že tak mnozí z nás jsou uráženi nedostatkem jejich racionelního obsahu, je nepochybným dokladem toho, ■ že už pro nás ztratily význam.) Nový mariánský sloup v Isle, Illinois, očekávající svého vítězného vstupu do Prahy je symbol — o jehož významu raději neuvažuji. Potíž — nebo štěstí — se všemi těmito symboly a se zaváděním symbolů nových je v okolnosti, o které také píše Lippmann: že symboly musí být užity určitou osobou v určitém okamžiku. Slova sama o sobě nevedou ke krystalisaci rozptýlených pocitů. Slova musí být vyslovena lidmi v klíčovém postavení a v pravý okamžik. Jinak jsou vyslovena do větru. Symboly musí nést znak své doby. Poněvadž jinak samy o sobě neznamenají nic, a je jich vždy nekonečné množství. Když Radimský říká, že nemáme žádných dobrých vlastních symbolů, má pravdu potud, že exil nemá žádných symbolů, které by jej udržovaly pohromadě. Jinými slovy: ztratili jsme svůj citový vztah k národním symbolům, poněvadž jsme příliš dlouho vzdáleni od národního celku (a ne proto, že nám byly ukradeny) a udrželi jsme si jen podřadné symboly menších skupin (a přidali k nim snad několik dalších ze svého nového okolí) anebo jsme nahradili své specificky národní symboly symboly universalistickými — at je to Bůh, kterého jsme náhle objevili, nebo vědecká pravda, nebo umělecká pravda, či cokoliv jiného. Bez jednoho či dvou vlastních dostředivých symbolů, které ovšem se musí vztahovat k hlavním národním symbolům, ale nemohou jimi být nahrazeny, nemůže exil očividně existovat jakožto masové hnutí. Jestliže exil neexistuje jakožto masové hnutí, čerpající vědomí sounáležitosti z mohutného symbolu své vlastní jsoucnosti, nabývá velké důležitosti skupina intelektuálů, kteří se z toho či onoho důvodu zabývají otázkami současnosti a budoucnosti Československa a kteří jsou tímto společným zájmem k sobě vázáni, jakkoliv volně. Nejsou důležití proto, že — jak píše Radimský — stvoření. symbolů a hesel, tvoření kultury, je úkolem vzdělanců, a že jejich nedostatek je jejich hanbou*. Ti českoslovenští vzdělanci v exilu, jejichž výtvory nikdy nenajdou cestu domů a tudíž se nikdy nestanou součástí československého kulturního vědomí, mohou být odepsáni jakožto spolutvůrci československé kultury, leda v antikvariátním slova smyslu. Ale vzdělanci, jakožto jediná zbývající vědomě na domov zaměřená tvořivá síla exilu mohou — teoreticky — ještě oživit exil a vlít mu obnovenou oddanost jeho základnímu cíli. Nebot neodešli jsme do exilu, abychom obohatili československý kulturní život stykem s jinými kulturami; to je jen nechtěný vedlejší produkt naší exilové zkušenosti. Naším předním úkolem byla a je konečný návrat demokracie do Československa. Kdybychom se měli kdykoliv spokojit s něčím jiným — kdybychom se na příklad měli spokojit s vyhlídkou, že za dvě či tři sta let bude nějaký mladý kandidát filosofie z Československa cestovat po místech našeho pobytu, aby s láskou shledával trouchnivějící kopie Tribuny, Zápisníku atd., dal je pod. sklo v Národním museu a perly naší moudrosti vtělil do své disertační práce — zpronevěřili jsme se svému pravému poslání. Jak mohou vzdělanci stále ještě splnit svůj původní úkol ? Radimského recept je instinktivně správný, i když jeho analysa je nesprávná. Potřebujeme něco, co by oživilo naše úsilí, něco, co by ukončilo chaos individualismu a soupeřících skupin a spojilo nás všechny — intelektuály i neintelektuály — pevným poutem: potřebujeme institucionální symbol. Otevřeně řečeno, nepotřebujeme propracovanější ideály — potřebujeme něco, co by nám umožnilo pracovat pro společný cíl, přes rozdílné ideály. Radimský se mýlí v předpokladu, že hledaný symbol má definovat společný cíl — tak aby on sám mohl rozhodnout, zda souhlasí s tímto cílem a přijme jej za svůj. Zde je hlavní slabina Radimského uvažování. Radimský stejně jako mnozí jiní intelektuálové, i když volají po symbolu jaJkožto nástroji solidarity, se ho současně bojí, nebot symbol je i prostředkem využívání. Jinými slovy: je přijatelné využít jiných pro cíl, s kterým Radimský souhlasí — ale nečekejme od něho, že se dá sám ve jménu solidarity využít pro cíl, s kterým nesouhlasí. Nechceme žádný prostý, jednoduchý, nedefinovaný a neurčitý cíl jako návrat demokracie nebo svobody do Československa. Chceme přesnější definici: kolik politických stran? kolik soukromého podnikání? jaký podíl církevního školství? atd. Jsme příliš komplikovaní, než abychom znova šli za prostým heslem. My ale potřebujeme prosté heslo. Heslo, které — jak říká Lippmann — dovede čerpat citový vznět z přesných myšlenek. I když víme, že právě pro tuto svou vlastnost je heslo prostředkem k solidaritě, ale i prostředkem k využívání. Umožňuje lidem pracovat pro společný cíl, ale protože těch několik lidí v klíčových postaveních musí určovat konkrétní cíle, je symbol i prostředkem, pomocí jehož může několik málo lidí využít masu, vyhnout se kritice a svést lidi k obětem pro cíle, jimž nerozumějí. To je trpká pilulka pro všechny, kdo se považujeme za realistické, soběstačné a autonomní osobnosti a kdo věříme, že dobrý politický program by měl vychovat každého, aby se stal takovou osobností. Ale opakuji — heslo není politický program. A jakkoliv potřebujeme politický program velmi naléhavě, potřebujeme vůdčí heslo ještě naléhavěji. I když si uvědomujeme nebezpečí dobrého hesla, nemůžeme se bez něho obejít. Důvodem, i když někdy zamlženým, je, že exil není politickovědní seminář, ale politickou akcí v zahraničí. A ve světě akce, jak upozorňuje Lippmann, hesla mohou být prospěšná a jsou někdy nezbytná, i když v oblasti vědy a přemýšlení svádí na scestí. Tento komplikovaný paradox vzniká, protože život v demokracii je budován ne pro krise a nebezpečí, nýbrž pro klid a harmonii. A tak tam, kde masy lidu musejí jednat v nejistém a výbušném prostředí, je obvykle třeba zajistit jednotu a akceschopnost bez skutečné jednomyslnosti. Prostředkem k tomu je symbol. Zatlačuje do pozadí osobní cíle, neutralizuje hodnocení a přerůstá osobní zájmy. Ochrnuje osobnost, ale nesmírně zostřuje cíl skupiny a spájí skupinu, jak nic jiného v krisi nedovede, k cílevědomé činnosti. Činí masyschopnými akce, i když ochromu j e j ednotlivce. Symbol je nástrojem, jímž se masa na krátkou dobu zbavuje své nehybnosti, své nerozhodnosti a své setrvačnosti, a nabývá schopnosti být vedena po klikaté cestě složité situace. Potud Lippmann. Nic z toho ovšem neodpoví na otázku, která je na dně tolika našich úvah: kdo využije koho? Viděli jsme a zúčastnili jsme se jedenácti let hry o »mocenské« posice starými i mladými praktiky — na základě předpokladu, že tyto posice budou samočinně přeměněny ve výhody, jakmile se demokracie vrátí do Československa. Nevím, kde jsme sebrali dojem, že politika je druh starobního pojištění, v němž ti, kdo jednou prokázali dovednost a odvahu, budou trávit zbytek svého života pod pláštěm nedotknutelných dohod a paktů. Ve skutečnosti neexistuje a neměla by existovat politická dohoda nebo program, který by nebyl zralý k vystřídání něčím lepším, jakmile je dovršen — nebo i dříve. Nakonec nezáleží tolik na tom, za kolik ministerstev nebo politických stran ve skutečnosti bojujeme. Na čem záleží, jsou ty široké cíle: návrat demokratického systému do Československa. Ministerstva a strany mohou počkat, až tam budeme. Ale ti, kdo mají tak málo důvěry ve svou politickou obratnost v rovné — nebo snad i ne zcela rovné — demokratické soutěži, že by chtěli mít své posice zaručeny už dnes — ti nás tam nikdy nedovedou. Rudolf Otto [pageend11]12 TRIBUNA TŘI KNIHY Z ČSR (se str. 9) prostřednictvím svého zaměstnavatele. Polák Ste- faňski, jehož syn Broněk zemřel na zastaralý zápal slepého střeva, dcera Marie zemřela na tuberkulosu a manželka skončila v blázinci, když starý Štefaňski byl zabit Pepkem. Katka, která odešla, aby našla svého odsunutého muže který žil již s jinou ženou, vrátila se domů s Honzíkem, který pro ni přišel po útěku z Cizinecké legie. Autor začíná a končí knihu mimo ČSR, což je nezbytné, aby se vyhnul líčení toho, co každému útěku předcházelo, a co navrátilce čekalo. Zato by jistě nebyl poctěn státní cenou. Dokumentační materiál mohl autor dostat jedině od navrátilců nebo komunistických agentů, a není se tedy co divit, jaké osoby a případy si vybral. Přestože mnohé případy byly v obměnách pravdivé, je nutné osvětlit některá fakta, která zkreslují obraz čtenáře. Camp Valka se stal táborem pro politické uprchlíky až v roce 1950 po skončení organisace IRO. Od r. 1948 tam byli posíláni uprchlíci, kteří neprošli prověřováním a nedostali statut politického uprchlíka. Tábor byl pod německou správou, a proto byl velitelem sudetský Němec. V táborech IRO nikdy nebyl velitelem Němec a německá policie nesměla dále než k bráně nebo k táborové policii. Uprchlík pod ochranou' IRO nespadal pod soudní pravomoc německá federální republiky, nýbrž pod pravomoc jedné ze tří okupačních mocností. Některé tábory, zděné, byly ve velmi dobrém stavu, jiné, dřevěné, byly tak zamořeny štěnicemi, že jedině oheň, je mohl odstranit. Autor zneužívá poválečné bídy, kdy Německo bylo v troskách, s miliony svých vlastních navrátilců, a vysmívá se uprchlíkům, že odcházeli do náruče bývalého nepřítele. Tím nepřímo říká, jakou odvahu a odhodlání musel uprchlík mít, aby se k takovému kroku rozhodnul, a jak velká musela být nenávist a násilí se strany komunistů, aby ho k tomu dohnaly. Sám říká, že když šli hoši skautovat, vzali si jídelní příbor, ale když odcházeli do neznámé ciziny, nevzali si nic, a museli na smetišti hledat prázdné konservy; aby měli do čeho dát polévku. Odsuzovat exil dle charakterů, popisovaných v knize, je nesmyslné. V celém světě je přes 60.000 uprchlíků rozseto po všech končinách, dnes vážených a úspěšných na poli vědy, kultury, v obchodě, řemesle, živnosti a rodině. Ti všichni prošli tím, co Pluhař popisuje, neklesli a dočkali se lepších zítřků. Václav by dnes mohl být lékařem někde v Chicagu nebo Clevelandu, Jarda mechanikem, který by vydělával trojnásobek toho, co dostával doma, a Honzík ve své dobrodružnosti mohl být až v Austrálii, a dnes si zajet zpět do Evropy, aby viděl bratislavský hrad přes drátěné překážky a vytrhanou železniční trat. Divil by se, že toto má být Československo, země kultury, obehnané ostatným drátem, kde žijí Pluhaři, kteří prodávají své svědomí, zneužívají kulturu, ostouzí dobré jméno československého národa, znásilňují lidskou duši a vraždí své rodné bratry. Pluhař říká, že jsme »politické mrtvoly, hejno much, které vymře, hrstka ztroskotanců starého, odešlého švěta«. Toto je nutné si zapamatovat, nebot Pluhař nám též posloužil tím, že napsal dokumentární dílo exilového utrpení, ktere bylo oficielně uznáno odměnou Státní ceny Klementa Gottwalda. Pluhař zneužil svého povolání tím, že na poli kultury, k níž patří mimo jiné též ochrana lidských práv a humanity, nestál na straně utlačených a trpících, ale cynicky se jim vysmíval, znehodnocoval je a ponižoval. Může být něco horšího a podlejšího v lidské duši, a to v duši spisovatele, intelektuála ? Československý národ procházel mnohými utrpeními, měl mnoho synů dobrých i zlých. Ti poslední dnes mluví jménem našeho lidu a klanějí se sousoší na Letné, kde první v řadě má na svědomí miliony životů. Pluhař prodal svoji duši a poslání spisovatele, aby pokračoval v díle tohoto zašlého kata. alša ÚZEMNÍ REORGANISACE (se str 5) ne přes kriminály a šibenice, jako před 10 lety. — Všimněme si ještě dalšího, podle našeho názoru velmi důležitého aspektu územní reorganizace. — Již v první její fázi, hlavně pak v nejbližších dvou letech jak bylo naznačeno (viz např. článek Dušana Šulce v Předvoji z 23.12.1959; také Novotného projev, přetištěný v Rudém právu z 26.9.1959, a.j.), bude uskutečňováno slučování obcí a < IZD. Prý jenom tam, podle Novotného, »kde jsou pro to vytvořeny všechny podmínky a kde si to občané a družstevníci přejí«. — Do obcí ovšem, jak jsme si řekli, přicházejí dnes »kádrové pošťly* v podobě nakomandovaných předsedů družstev, předsedů a tajemníků MNV, abychom uvedli funkce, které KSČ pokládá za nej důležitější. V tom případě je ovšem dodržování zásady dobrovolnosti v rozhodování v radách MNV a respektování přání občanů — učí nás zkušenost z 12 let lidově demokratického Československa — velmi, velmi problematické. O to víc, že víme, jak stranickému centru záleží na převýchově vesnice k osocialistickému myšlení«. V městech a větších obcích, domníváme se, způsobí provedení územních reforem jen přechodné zvýšení existujícího, stálého napětí ve vztazích mezi režimem a jeho funkcionáři, mezi aparátem režimu a obyvatelstvem. Na vesnici jde o mnohem víc. Odevzdáním půdy kolchozům byl vytvořen první stupeň námezdního poměru rolníků k režimu. Slučováním obcí a JZD, se půjde ještě dál za tuto hranici. * Celá ta územní reorganizace a co ji provází nás nutí vzpomenout si na jeden Leninův výrok: Elektrifikace plus sověty rovná se komunismus. — U nás jsme na tom s průmyslem (který je za elektrifikací Leninova citátu schován) byli vždycky velmi dobře — ale sověty chyběly. »Sověty, základ veškeré státní moci. . . Sověty, nejvyšší forma diktatury proletariátu« (Miloš Bárta v Tvorbě z 26.4.1951). Dosavadní národní výbory něčím takovým nebyly, přestože výběr jejich členů byl prováděn (komunistickou stranou) opatrně, jednoznačně. Našla se vždycky města a zejména pak menší obce, které jednaly hodně po svém a z daných podmínek vytloukly poměrně slušné svobody. To ovšem nemohl a nemůže režim potřebovat. Přestavba územní organizace státu je prostředkem, který umožňuje aparátu strany dát národním výborům potřebné »kádrové« injekce, aby docílil té »nejvyšší« formy diktatury proletariátu. Československo má být s největší pravděpodobností již v červenci t.r. vyhlášeno za »socialistický« stát. Vzpomeňme si, že stará komunistická internacionála požadovala kdysi od členských organizací bezpodmínečné přijetí 21 bodů. Dnešní moskevské centrum komunistického hnutí má zase svoje dogma o předpokladech, které je nutno splnit na »cestě k socialismu*. — ČSR má zestátněn průmysl, obchod, distribuci, během letoška dokončí prakticky zespolečenštění zemědělské výroby; »kultumí revoluce* je v plněnu běhu. Zbývá už jen dát (bývalé) samosprávě pracovní náplň, úkoly a »ducha« sovětů a schválit »socialistickou* ústavu a Novotný a spol. jsou u cíle. Opravdu ? Jan Mates [pageend12]