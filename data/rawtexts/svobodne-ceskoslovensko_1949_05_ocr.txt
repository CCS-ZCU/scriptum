FREE CZECHOSLOVAKIA Věstník Českého Národního Sdružení v "Americe Organ of the Czech American National Alliance Ročník — Vol. X. Chicago, III., 1. února (February 1) 1949 Číslo — No. 5 Entered as second-class matter June 15, 1943, at the post office at Chicago, III., under the Act of March 3, 1879. Photo L. W. SKALA Mount Vernon, domov George Washingtona, "otce vlasti" a prvního presidenta Spojených států. Tentýž význam jako pro Čechoslováka mají Lány, má pro Američana Mount Vernon. ČESKOSLOVENSKO Svobodné [pageend1]374 SVOBODNÉ ČESKOSLOVENSKO Organisační věstník Českého národního sdružení v Americe. Administrace a redakce: Úřadovna ústředny Českého národního sdružení v Americe 3851 W. 26th St.z Chicago 23, III. Vychází prvního dne každého měsíce. Předplatné $1.00 ročně — jednotlivá čísla 10 centů. Předplatné do Československa $2.00 ročně. FREE CZECHOSLOVAKIA Organization Monthly of the Czech American National Alliance Business Manager and Editor: Central Office of the Czech American National Alliance 3851 W. 26th St., Chicago 23, III. Published on the First Day of Every Month Subscription $1.00 per Year—Single Copies 10 Cents Subscription to Czechoslovakia $2.00 per Year Dopis československého velvyslance v USA p. Karlu Prchalovi v Chicagu. Washington (ČTK)—Ve dnech 4. a 5. prosince 1948 konal se v Chicagu sjezd zástupců českých a slovenských spolků amerických. Na sjezdu bylo učiněno usnesení proti čs. vládě. Toto usnesení bylo posláno čs. velvyslanci Dr. Vladimíru Outra- tovi ve Washingtoně, který je tlumočil čs. vládě. V odpovědi na toto usnesení, kterou poslal p. Karlu Prchalovi, předsedovi sjezdu, velvyslanec zaujal stanovisko jako občan ČSR. Zároveň poslal opis svého dopisu dvěma členům Výkonného výboru sjezdu, spolupodepsaným na zmíněném usnesení. Dopis, adresovaný p. Prchalovi, jest tohoto znění: “Vážený pane předsedo: Dostal jsem Váš dopis ze dne 8. prosince, kterým jste mi sdělil usnesení sjezdu funkcionářů některých českých a slovenských spolků v Americe, pořádaného ve dnech 4. a 5. prosince; podle Vašeho přání tlumočím obsah tohoto usnesení vládě Československé republiky. Ačkoliv neočekávám, že by čsl. vláda považovala za potřebné zaujímati k tomuto usnesení zvláštní stanovisko, myslím, že nemůže býti na škodu, řeknu-li Vám sám několik poznámek, ani ne tak jako představitel této vlády ve Spojených státech, jako spíše poctivý člen českého národa a hrdý občan Československé republiky. Při čtení sjezdového usnesení se mi především neustále vnucuje otázka: Kdo to vlastně mluví tyto známé věty? Podle Vašeho dopisu jsou to české a slovenské spolky v Americe, t. j. nikdo jiný než drobní američtí občané českého a slovenského původu, kteří sami nebo jejich otcové přišli do této země na cestě za větším kusem chleba a kteří si doposud zachovali alespoň částečně vědomí při- náležitosti k českému nebo slovenskému národu. Podle Vašeho dopisu jsou to lidé, kteří mají upřímný a přátelský zájem na osudech českého a slovenského národa v tomto okamžiku velké dějinné krise, kteří (jak usnesení praví) platně přispěli v obou odbojích k zbudování Československé republiky a jejímu osvobození z jařma nacismu a kteří se dovolávají tradic dvou velkých presidentů své nové vlasti, Woodrow Wilsona a Franklin D. Roosevelta. Podle Vašeho dopisu jsou to konečně američtí občané kteří vysoce cení svobodu a odmítají diktaturu, a v duchu těchto zásad zcela správně (jak usnesení praví) uznávají právo lidu v Československu zavěsti si a zřídit si své politické, hospodářské, sociální a kulturní poměry podle svých přání a potřeb; jsou to konečně lidé, kteří jsou si vědomi a kteří si váží (opět cituji) ducha našich dějin a svobodymilovných tradic československého lidu. A přece . . . Slova, kterými se usnesení vyjadřuje o naší nové republice, otřepalé fráze, kterými špiní nový lidový řád, který převážná většina českého a slovenského lidu s takovým nadšením a s takovými obětmi podporuje, ta slova jsou mi velmi známá . . . Slyším a čtu je velmi často, v nejrůznějších obměnách, ale v podstatě stále tatáž, patrně podle zásady nebožtíka Dra. Goeb- belse, že lež se stává silnější než pravda, jen když se dosti dlouho opakuje. Takhle přece mluvil o Československu Hitler se svými přáteli, když se chystali obsaditi naši vlast a vyhubiti naše národy; takhle přece mluví o Československu sudetští nacisté, když spřádají plány, jak se s cizí pomocí do Československa vrátí a pomstí se na nás za to, že jsme je vystěhovali; takhle mluví mezinárodní zbrojári a militaristé, kteří se snaží vyvolat válku a atomisovat svět; takhle mluví fanatičtí nepřátelé Slovanstva, kteří chtějí dát Němcům znovu zbraně do rukou a vychovat z nich katany na naše národy; takhle mluví o Československu cizáčtí velkostatkáři a uhlobaroni, kteří by chtěli vžiti našim sedlákům půdu, našim dělníkům továrny a vykořisťovat dále náš lid tak, jak to činili po staletí; takhle mluví různí ti emigrantští zkrachovaní politikové, kteří [pageend2]375 nemají co ztratit a kteří proto ochotně dají zpusto- šiti naši krásnou vlast a vyhubiti její lid třeba do posledního Čecha a Slováka, jen když je nějaká cizí armáda dosadí svými bajonety na jejich dřívější místa; takhle asi mluví dále také arcivévoda Otto von Habsburg v kruhu svých urozených přátel, když si dávají zdáti bláhové sny o obnovení starého Rakouska. Ale takové hlasy se ozývaly i dávno v minulosti. Kdykoli v dějinách dosáhl drobný lid nějakého úspěchu, spustili zpátečníci a zrádci příval pomluv a lží; přesně takhle se přece kdysi mluvilo i o mladé americké republice . . . Takhle zkrátka mluví dnes všichni fašisté, nacisté, monarchisté, revisionisté, rasisté, antisemitisté, Ku-Klux- Kláni, cagoulardi atd., atd., jak se ta celá mezinárodní reakční společnost jmenuje. Ale drobní američtí občané, a k tomu ještě českého a slovenského původu? Jak ti přicházejí do této špatné společnosti? Mezi nimi přece nemůže býti mnoho lidí, kteří by sympatisovali s nacismem, chtěli návrat Němců do Československa, žádali znovuvy- zbrojení Němců proti Slovanům, toužili po válce a byli ochotni obětovati Prahu i Bratislavu válečné zkáze jen proto, aby někdo dostal zpět své dřívější panství, fabriku, ministerské křeslo? Zdá se, že tu něco nejde dohromady. Zdá se, že někteří poctiví lidé podlehli rafinované cizí a proti lidové propagandě a že pro nedostatek pravdivých informací nebo pro vlastní předsudky se dali zavést do takové situace, že kálejí do vlastního hnízda a slouží nevědomky nepřátelům lidstva vůbec a národa svých otců zvláště. A jenom k těmto lidem — míním ty poctivé — je míněn tento dopis. Chci jim jen položití varovnou otázku: Jste jsi vědomi v jaké společnosti jste se ocitli? Víte, jakým zájmům sloužíte svým pomlouváním republiky a urážením československého lidu a jeho vlády? Proč se dáváte štvát t. zv. emigrací, t. j. neodpovědnými lidmi se sobeckými osobními zájmy, kteří vás napřed zneužijí a pak utekou? Nemyslíte, že by bylo rozumnější a slušnější alespoň vyčkat zatím s úsudkem a pozorovat, t. j. nenadávat jenom proto, že se právě hodně nadává? Cesta do Československa jest široce otevřena každému slušnému člověku, ať je to Čech nebo Slovák, Američan nebo kdokoliv jiný, kdo nemá oči zaslepené předsudky nebo zištnými osobními zájmy. Může se sám přesvědčiti o tom, jak československý lid žije a pracuje, jakou má vládu, co se mu líbí a oco se snaží. Československý lid, pracující horečně na výstavbě nového a spravedlivějšího společenského řádu, váží si každého projevu sympatie a bude si pamatovati ty, kdo mu v této dějinné chvíli ukázali své přátelství; ale ani urážky se nezapomínají. Přeji Vám, pane předsedo, a všem členům zúčastněných spolků, abyste se co nejdříve a co nejdokonaleji vymanili z osidel propagandy, tak ďábelsky nepřátelské českému a slovenskému národu a jsem Dr. Vladimír Outrata v.r. P.S.—Usnesení sjezdu se zmiňuje také o poměru Československa k Jugoslávii; každý, kdo vůbec něco ví o nové republice, ví mezi jinými věcmi, že ještě nikdy nebyl bratrský svazek československého lidu s jugoslávským tak těsný, jako je nyní; o to se ve Spojených státech opravdu nikdo nemusí strachovati." wwwvwwwvwwwwwwwwwwwww James F. Byrnes, former Secretary of State, in an address before the convention of the American Bar Association: "Our foreign policy, as I see it, is and should be to support law and freedom in the world, to prevent aggression, and to promote economic health and political tolerance. Our moral strength in the forum of public opinion is not diminished by our readiness and ability to uphold the law with our material and military strength. But we must not let our high purposes become blurred and ob- scurred. Our military strength should not be organized on the theory that we want to make war on Soviet communism. It should be organized to keep the peace, not to start a war. Common Council. Československé ženy bojují o mír. V úřadovnách Rady československých žen v Praze se hromadí stohy dopisů, jimiž se čs. ženy připojují k mírové resoluci Rady čs. žen, adresované zástupcům Spojených národů. Do poloviny prosince se sešlo přes tři miliony podpisů a denně docházejí další. Některé dopisy jsou velmi pěkně vyzdobeny a vázány v krásných deskách. Nejhezčí poslaly ženy z Chodska, Plzně a Karlových Varů. Mnoho žen připojuje k -resoluci vlastní podpisy, v nichž vyjadřují svou touhu zachovat mír a pomoci pokrokovým silám světa k vítězství. Domov. Přispívejte na Sirotčí fond Českého národního sdružení! [pageend3]376 A. Řehoř-Kořínková: 1848—1948. Šílené století. Ano, povězme si něco o těchto stu létech — ve formě kroniky, z níž vysvitne, že vrch v něm měli ti, kteří za každých okolností jsou nepřáteli rozumného řešení problémů společnosti. Rok 1848 sice začal slibně. Po událostech ve Francii i k nám zavál větříček osvobození — ale měl krátké trvání. Ji 2. prosince nastoupil na rakouský trůn František Josef I. — neblahé paměti. Stoprocentní Habsburg, byl věrným sluhou té moci, jež mu za to dala titul Apoštolského Veličenstva; čeho byl apoštolem, ukázalo se velmi záhy. K důležitým státním úřadům povolal takové lidi jako Bacha, kteří udusili i ten nejskromnější projev touhy po svobodě politické i duchovní. Tak zaznamenáváme: Rok 1848. je koncem života i utrpení českého kněze-myslitele, původem Itala, B. Balzana. Za tři roky na to uštván jiný, Augustin Smetana ,roku 1856 dotrpěl Karel Hav- líček-Borovský. Vláda tmy, jak případně nazval tu dobu v polovině minulého století Lev Nikolaj Tolstoj, rozprostírala své černé perutě nad celou téměř Evropou a z té tmy jen tu a tam zářila drobná světélka — spolky svobodomyslných, jež vznikly původně jen z pietni péče o pohřbívání těch lidí, jež zpupná církev odmítla pohřbíti “ve svěcené vodě" — že nebyli jejími poddanými. Rok 1878. se "proslavil" pověstnou encyklikou papeže Lva XIII. (téhož, který tak neslavně naletěl na známý Taxilův švindl), v níž mimo různého spí- lání zednářům a nevěrcům, běsnění a zaklínání, byly i různé návody a rady, jak sešněrovat společnost, aby se zastavil postup vývoje sociálního i politického života národů směrem do leva — jakými prostředky se dá zabrzdit šíření hrůzostrašného učení tehdejšího rudého strašidla socialismu. Týž byl sice ještě v plénkách, ale strach z něho byl už tak veliký, že nakazil i ruského cara Alexandra II. a týž nařídil, aby se papežská encyklika katolická četla všude v pravoslavných kostelích. Jako odpověď na tuto encykliku přišlo z Belgie spojení všech volných myslitelů světa: založení Internacionály Volné Myšlenky Světové, roku 1880. Ve Španělsku založená Moderní škola Fr. Ferrerem zvedá zašlapaný a z 80 procent analfabetický lid z prachu ponížení a žebroty, což ovšem vládcům z boží milosti není po chuti. Rok 1903 přináší založení Volné Myšlenky v Cechách; rok 1907 je už ve znamení I. sjezdu Mezinárodní Volné Myšlenky, na němž nadšeně pozdraven slavný učitel Francesco Ferrer. Ale "akční výbory" tehdejší vševládnoucí kliky vlád se daly do práce a staví nepohodlného učitele ke zdi V Montuichu, jako oběť zosnované justiční vraždy na základě komplotu, falešnými svědectvími a křivým obviněním podepřené, 13. října 1909. Také v Rakousku se dějí pokusy udusiti Volnou Myšlenku českou — persekuce stihá činovníky hnutí, udavači, agenti-provokatéři tajné policie zahájili "blahodárnou činnost" — zbavují existence učitele, profesory na školách, denunciace řádí, jak vyšlo na jevo v procesu proti 308 katechetům, jimž dokázáno udavačství. V podzemí je cítit všude hněv utiskovaných, provokace stíhá provokaci, ve vzduchu je cítit střelný prach — stačí jiskra, aby vybuchla prachárna. A ta přišla ze Sarajeva — jako na objednávku — roku 1914. Na čí straně byly sympatie kléru bylo zřejmé i bez projevu arcibiskupa z Moravy, jenž začínal slovy: Slyším hlas krve bratra svého, volajícího ke mně o pomstu ze země" — a vyzývajícího Rakousko pomstít smrt surového, vyzývavého a bigotního Franze Ferdinanda ďEste, který do Sarajeva jel, ač se vědělo předem, že tam číhá nebezpečí pro záští, které vyvolávala rakouská politika vůči Srbsku. Ale bylo to právě to, co se hodilo Vilému II. a jiným do krámu v jejich plánech. Každá válka zabrzdí vývoj každé země, tedy i tato. Při tom se dá vybít a zašlapat výkvět každého národa, jeho inteligence, učitelstva a politicky nespolehliví — t. j. pro Rakousko a Německo — pošlou se na jatka do prvních řad. Starší ženy a nedorostlí "verdachtig" šli do koncentráků a kriminálů. K tomu se spojily opravdu pestré skupiny, také existoval okřídlený vtip: Spojení Panny Marie s Lutherem za pomoci Mohameda ve prospěch Mojíše (Rakousko, Německo, Turecko a finančníci světa.) Taková firma, mající přece požehnání nej- vyššího — a nástojte! — přece udělala krach a všechny ty trůny z boží milosti se skácely, jen ten čtvrtý společník zůstal ,ba sesílil, neb i pod povrchem mírových let se čachrovalo — kramařilo — dál a na místo vyřešení ožehavých hospodářských nesnází nastupují v různých zemích diktátorské režimy, nejprve fašistické, pak nacistické. Že všemu, co tyto režimy dělaly, ať v Itálii, Španělsku, v Německu, dostalo se požehnání církve. Předchůdce nynějšího papeže to byl, jenž první přispěchal s uznáním jak Mussoliniho, tak Hitlerova režimu. Také v Itálii byl lid strašně nešťasten; za každé slovíčko stesku, ani ne protestu, hrozilo nejen za[pageend4]377 tčení, ale umučení, že mnozí unikali zatčení tím, že se raději sami zabili — ba, aby se zabránilo spolčovat se v jediném místě, kde mohlo být víc než dva lidé pohromadě — t. j. v kostele — dostal papež 1,500 milionů lir darem za škodu, že už nebude "ubohý vatikánský vězeň" a papežský stát, aby mohl vysílat legáty, diplomaty do vlád jiných zemí a za to získal Mussolini statisíce špiclů, dávajících pozor na každé neprozřetelné slovo, jimiž si lidé v kostele ulehčili. Daně se rovnaly konfiskaci. Šestičlenná rodina místního rolníka se nemohla uživit; dcery praly a žehlily pro náš hotel, hoši pracovali jako číšníci. Nedivte se. Země se 42 miliony obyvatel měla šest milionů vojáků. K čemu, ne-li k výboji? Každý, nebyl-li slep nebo nechtěí-li vidět, musel poznat, k čemu to spěje. Stejně se chápalo, proč Anglie pomáhá obrovskou půjčkou Německu, prý k hospodářské obnově, a zatím to bylo na zbrojení. Svět byl asi také hluchý, nejen zaslepený, neb rozhodně jsme neslyšeli, že by byl papež protestoval, když Itálie napadla Habeš, jež byla křesťanská a ne komunistická — když Franco zadávil republiku Španělskou — když kancléř, monsignor Seipel, i maličký diktátor Dolfuss rozstřílel ve Vídni Marxhof roku 1934. Za čtyři roky zbožný Chamberlain a povedený papežský komoří Laval hodili za pomoci Mussoliniho Československou republiku Hitlerovi do chřtánu. Ten pán s parapletem přišel domů a dal vzdávat děkovné bohoslužby za to, že byl zachráněn mír, ač věděl předem, že to vše je sprostý komplot na oklamání lidu, aby neviděl, že má být vyzbrojen Hitler k tomu, aby se mohl lépe chytit s Ruskem do křížku. A u nás doma? Už jste zapomněli, jak nám tady, v Americe, jeden pan redaktor katolických novin povídal na rozhlase: Zaplať pámbu za toho Háchu, teď máme alespoň presidenta podle našeho srdce, co chodí do kostela. Rozuměj — T. G. Masaryk ani Beneš v kostele nebývali. Tehdy se tak nepokrytě radovali, že se Beneše zbavili, jako se radovali jiní, co mu poctivě ani na jméno netrefili — četli jsme v Čechách v jistých publikacích na místě jména zahraničního ministra té doby takto: Ben Ešeda, jako by to byl nějaký africký šejk, když se volalo po silné ruce diktátorské vzoru a la Mussolini. Ubohý Beneš — jedněm byl moc levým, druhým moc pravým — a v pravdě byl bit ze všech stran. V době nevybíravosti prostředků, kdy surový a zběsilý egotism nic nedá na moudré výstrahy, kdy se rozumí jen ráně pěstí do nosu, tam státník duševní noblesy Eduarda Beneše musí ztroskotat. Nás jen zlobí ty krokodýlí slzy, jež pláčou nad jeho odchodem — modlí se nad ním hned dva representanti církví, ač za živa o žádnou nestál — byl svobodný myslitel. Špinavá, dvojnásob špinavá politika, která zneužije i po smrti velkého jména člověka pro svoje temné cíle. Pořád se káže, že není morálka, že to, co se děje a dělo, je trest od Boha na lidstvo, ale zakrývá se, že vlastně trestáni byli nevinní, ty miliony utracených zběsilým nacismem — a za co ti byli trestáni? Za to, že se nelíbili vyvolenému panskému národu, jenž pro své řádění dostal z Říma požehnání a za to, že se mu děsné dílo — zotročení celého světa — nepodařilo, máme děkovat Bohu, jenž ani prstem nehnul, aby tomu zabránil? A dnes se znovu volá po návratu k víře, k slepé víře, jež zatracuje lidský rozum, jenž jedině byl s to vyvěsti lidi z labyrintu a zběsilého útoku na lidská práva, na právo na život, na slušný životní standard, na spravedlivé zacházení, na rovnost, na právo věřit či nevěřit. Ten rozum ve formě otázky se také dovede zeptat velmi nepohodlnou otázku: Jak to, že ti, co včera ještě dovedli pobít surově a "nekřesťansky" statisíce našich hochů, dnes jsou hodni, aby se jim cpalo horem a dolem, že si z nich chceme udělat záštitu proti dnešnímu rudému strašidlu, které jsme nejdřív vyvolali v život a myslíme, že je dolary, modlitbou a zaklínáním zaženeme do pekel, když nejdříve dáme lidem okusiti peklo na zemi a pak chceme, aby někdo věřil v přikázání: Pomsta má patří Hospodinu — a všemi skutky děláme pravý opak? Když podle papeže, jenž má neomylný recept, jedině vírou zachránit svět ze zmatků, hned tím samým dechem volá do boje proti lidem, kteří mu přece nic nedělají, jedině že nejsou s ním stejného náboženského názoru — a vskutku zahajuje tažení všude, kde je třeba někoho odklidit, kde překáží, abych se zmocnil něčeho, co potřebuji — anebo rozeštval bratry proti bratrům, aby, až se navzájem zadáví, se jako hyena mohl pást na jejich tělech. Občanské právo má jednu poučku: Hledej motiv, t. j. kdo má z toho neb onoho činu prospěch a máš pachatele. Ptáme se tedy i my: Kdo by měl z toho prospěch, kdybychom my, svobodomyslní zde v Americe, se mezi sebou tak roztříštili na dva navzájem se potírající tábory, až by bylo nemožné bez hádek a sporů jít kamkoliv. Jak by to dopadlo se všemi podniky a se vším, co tu máme? Hořko domyslit. A komu by to prospělo? Odpovězte si sami a máte také hned zod- povězenu další otázku: čí "osobní" prospěch je tak důležitý, aby k vůli němu došlo k takovým koncům? To je jistě postačitelný důvod, abychom se dočkali vyjasnění, aby dnešní oboustranné "zglajch- šaltování" — t. j. jenom jednostranné posuzování, [pageend5]378 kdy druhá strana nemá práva odporu, aniž možnost se bránit — pominulo, až se vyjasní situace, vykvasí co bylo nezdravé, a my doufáme, že zavržený rozum v tom šíleném století přijde zase k svému poslání a vyvede lidstvo na cestu jasnou, bez postranních temných koutů ....kladů, konspirace a vodění lidstva za nos. A my také máme víru: V logický závěr, že musí zvítězit Rozum, Dobro a Spravedlnost — bez ohledu, kterému panstvu to bude nepohodlné. Jen proti falešným prorokům, co každou chvíli hlásají něco jiného, kteří pro svůj prospěch se dovedou otočit na 90 stupňů a bijí zběsile hlava nehlava, aby odstranili ty, kteří jim už nevěří, jen proti těm zachovejme hlavy chladné. PROHLÁŠENÍ VÝKONNÉHO VÝBORU SVAZU SVOBODOMYSLNÝCH jednomyslně schválené v jeho schůzi, konané v patek 17. prosince v Jubilejním Husově Domě. Výkonný výbor Svazu Svobodomyslných, ve své schůzi, konané 17. prosince, pojednal o výpadu, který proti zorgani- sovanému svobodomyslnému hnutí byl učiněn v Denním Hlasateli ze dne 12. prosince pod ohlavením "$1,000!!" a prohlašuje toto: Naši lidé vždy pracovali v řadách Českého národního sdružení, jak za první tak za druhé světové války. Je jich velmi dlouhá řada; nemůžeme za to, že každému v čele nebylo vyryto "svobodomyslný," aby ti, kteří se nevyznají v krajanském životě, na své oči se přesvědčili o tomto faktu. Tichá členská legitimace však také mluví. Výkonný výbor Svazu Svobodomyslných je zastoupen svým delegátem v Ústředně českého národního sdružení, a byl zastoupen leta před tím, než věděl, že České národní sdružení vyjde mu vstříc v jeho úsilí udržet orgán Věk Rozumu. Odmítáme důrazně výtku, že $1,000, kterými Ústředna českého národního sdružení přispěla na Věk Rozumu, připravuje děcka v Československu o mléko a životní potřeby. Když Národní sdružení povolilo $20,000 na sokolský tábor Lidice, protestoval Denní Hlasatel, že děcka jsou připravena o mléko? Když Národní sdružení podpořilo české svobodomyslné školy, sokolské jednoty a jiné dobré účely, protestoval Denní Hlasatel, že děcka ve staré vlasti budou připravena o mléko? A najednou protestuje teď, kdy Věku Rozumu byl povolen jeden tisíc dolarů! Musíme se tázati, co je skryto za tímto výpadem? Kritisuje-li někdo náš život, musí ten život znát. Kritisuje- li někdo České národní sdružení, musí býti seznámen s jeho úkoly. Zhusta mezi námi ozývá se výtka, že energii svou věnujeme jen záležitostem staré vlasti a opomíjíme své vlastní problémy. Českému národnímu sdružení výtka ta nemůže být činěna, neboť tato organisace polovinu svých finančních zdrojů věnuje našim věcem a polovinu humánnímu poslání konanému ve staré vlasti. A kdo by se chtěl stavět! proti tomu moudrému rozvržení? Národní sdružení zasluhuje pochvaly a součinnosti, protože nezavírá svých očí před potřebami našeho vlastního českoamerického života. Děcka ve staré vlasti nejsou zkracována o mléko, poněvadž Národní sdružení podporou svou pamatuje také na naše vlastní instituce, a věru pomoci té je třeba. Z technických příčin sešlo ze sokolského tábora Lidice, no něž Sdružení povolilo $20,000, a z těchto $20,000 byl vzat onen tisíc, jímž Sdružení podepřelo Věk Rozumu, časopis věnovaný volné myšlence, vstupující v 39. ročník. Litujeme, že se našli novináři, kteří přece jsou seznámeni s potížemi, s nimiž zápasí krajanský tisk v této zemi, a kteří neváhali využít těchto potíží pro své záměry. Jednou se může dostavit den, kdy Dennímu Hlasateli vyschne zdroj insertů a pak kdoví, nebude-li vděčen za tisícovku, která by prodloužila jeho život! Odmítáme důrazně našeptávání, že Národní sdružení anebo Svaz svobodomyslných je ve službách komunistické vlády. Dnes ve Spojených státech kdekdo je prohlašován za komunistu, i církve protestantské byly z komunismu obviněny a právě jsme slyšeli radu methodistických biskupů rázně zamítajících takovou šeptandu. I my ji odmítáme. Známe ty naše šlechetné muže a ženy, kteří celá léta pracují pro dobro našeho krajanského života, pro posílení lidu ve staré vlasti a pro demokratické soužití zde ve Spojených státech, naší nové vlasti. Jen jeduplné srdce může je nazvati komunisty, ty obětavé pracovníky, kteří neltiují námahy, času, peněz. Je krajanské, je americké, je spravedlivé míti pro ně jen pohár žluči? Kdo v naše řady zanášší ten pohár? Kdo rozsévá mezi námi símě nenávisti? Jen do zkázy vede taková činnost, a Výkonný výbor Svazu Svobodomyslných, co lituje, že se našel list, který se propůjčuje nenávistnému otravování, znovu vybízí naše rozvážné krajany, aby dali výhost takové agitaci, jeden druhého si vážili, jeden k druhému byli snášeliví, aby nezatahovali do našich těles sporné otázky, jichž vyřešení není v naší moci, a snažili se poctivě udržovati život náš. VVVVWVVVlAAArMVVVVVWVWWVVVVUVVUVVVVVV Je otázkou politického umění posoudit, kdy politická svoboda začíná být nebezpečná sobě samé a kdy a do jaké míry se má dočasně omezovat. To rozhodne praktická denní politika. Ideálem je mít tak vyspělý lid, aby v těchto věcech si dovedl ukládat disciplinu sám. Problém každého slovanského národa byl vždycky problémem každého jeho drobného člověka a občana, který si nepřeje nic jiného, nežli si demokraticky vyřešit nejdříve všechny své vnitřní těžkosti a bolesti a žiti pak v míru, spolupráci a přátelství především s druhými národy slovanskými. Byl jsem vždy proti onomu liberalismu, který hájil stanovisko, že není demokratické potlačovat svobodu fašismu; zastával jsem stanovisko, že také demokracie má právo na svou obranu. Dr. Edvard Beneš. [pageend6]379 Abraham Lincoln GETTYSBURG "Fourscore and seven years ago our fathers brought forth on this continent a new nation conceived in liberty, and dedicated to the proposition that all men are created equal. Now we are engaged in a great civil war, testing whether that nation, or any nation so conceived and so dedicated, can long endure. We □ re met on a great battlefield of that war. We have come to dedicate a portion of that field as a final resting place for those who here gave their lives that that nation might live. It is altogether fitting and proper that we should do this. But, in a larger sense, we cannot dedicate— we cannot consecrate—we cannot hallow—this ground, the brave men, living and dead, who struggled here, have consecrated it, far above our poor power to add or retract. The world will little note, nor long remember, what we say here, but it can never forget what they did here. It is for us the living, rather, to be dedicated here to the unfinished work which they who fought here, hove thus far so nobly advanced, it is rather for us to be here dedicated to the great task remaining before us— that from these honored dead we take increased devotion to that cause for which they gave the last full measure of devotion—that we here highly resolve that these dead shall not have died in vain—that this nation, under God, shall have a new birth of freedom—and that the government of the people, by the people, for the people, shall not perish from the earth." Rázná odpověď Československa Velké Britanii ve věci Izraele. "Lidové noviny" ze dne 9. ledna přináší článek pod názvem "Chyťte zloděje!" Článek jest odpovědí britskému ministerstvu zahraničních věcí, které útočí na Československo ve věci Izraele. Ve zmíněném článku se píše: "Světová veřejnost byla nebo nebyla překvapena prohlášením, které učinil 6. ledna t.r. mluvčí britského ministerstva zahraničních věcí a ve kterém se tvrdí, že Československo na prvním místě porušovalo závazek převzatý vůči Spojeným národům v souvislosti s dodáváním zbraní a jiných bojových prostředků stranách válčícím v Izraeli. Na druhý den spustila veškerá tisková a rozhlasová propaganda usměrňovaná britským ministerstvem zahraničí kampaň proti Československu, která přesahuje obvyklou míru v zemi, kde prý neexistuje glajchšaltovaný tisk a rozhlas a kde prý jak v rozhlase tak i v tisku jsou publikovány svobodné a neovlivněné názory jednotlivců nebo skupin. Proč bylo v tomto případě tak neomaleně porušeno toto svaté pravidlo? Stalo se tak jistě z důvodů, které britská diplomacie pokládá za závažné. Z britských dějin je známo, co všechno pokládá tato diplomacie za závažné, tak na příklad — Mnichov. Jest mnoho národů na světě, které mohou britské diplomacii připomenout něco podobného jako my, t. j. pojem Mnichova. Do této kategorie lze zařadit i poslední kampaň britské diplomacie. V souvislosti s událostmi v Izraeli britští komentátoři, navazujíce na prohlášení mluvčího britského ministerstva zahraničních věcí, licoměrné se pohoršují nad tím, že Československo prý dodávkami zbraní udržuje a prodlužuje branný konflikt. Vystoupili při tom lidé od Bruče Lockharta až k neznámým a bezejmenným komentátorům, kteří v nejrůznějších formách opakují až do omrzení, že Československo prý porušuje své závazky vůči Spojeným národům, nedodržuje ustanovení charty a podobně. Musíme se ptát, proč s tímto obviněním, které dnes vytrubují do světa mluvčí britského imperialismu, nepřišel britský zástupce v Radě bezpečnosti a stálý delegát u Spojených národů Sir Alexander Cadogan v době pařížského zasedání Spojených národů, kde se mimo jiné vyznamenal tím, že se pokoušel ohřát chilsko-papánkovskou tak zvanou stížnost v souvislosti s únorovými událostmi v ČSR. Palestinský problém byl přece v Paříži měsíc na pořadu a neustále se o něm hovořilo. Odpověď je na snadě: Britská zahraniční politika nepotřebovala tenkráte ještě používati podob[pageend7]380 ných prostředků. Ale od té doby pokročil vývoj na středním východě natolik, že Velká Britanie pokládá za nutné sáhnout k prostředkům, jakým je právě uvedené prohlášení britského ministerstva zahraničních věcí. Arabské státy a především Egypt začínají totiž pomalu, ale jistě chápat, jakou hru hraje na středním východě britský imperialismus, nejen se Židy, ale i s Araby. V posledních dnech je novým dokladem toho nástupní řeč nového egyptského ministerského předsedy, kde se klade jako první úkol a právem: otázka řešení odchodu britských vojsk a připojení Sudanu k Egyptu. Egyptská vláda nejednou usilovala postavit se proti vydírání, kterému je vystavena. Nejednou se pokusila o samostatnou politiku na středním východě. V tomto úsilí ji podporovaly slovanské státy a jejich hlasy to byly, které přispěly na valném shromáždění Spojených národů k zvolení Egypta do Rady bezpečnostní. V poslední době si Egypťané stále více uvědomují, že se nešťastně angažovali v případě Izraele a že zisk z této politiky, na kterou zatím jenom doplácejí, sebrala by pouze Trans- jordanie, o jejíž samostatnosti lépe nemluvit. Toto rostoucí vědomí nutnosti odpoutat se od závislosti na britské imperialistické politice a nedat se vláčet jejími intrikami může znamenat vážný průlom do britské hegemonie na středním východě. Je proto třeba rychle odvést pozornost jiným směrem a vrhnout nejhorší světlo právě na ty státy, které svou politikou tomuto vývoji napomáhají. Vždyť jsou to právě lidově demokratické státy, na př. Československo, které by mohlo Egyptu a ostatním arabským státům pomoci hospodářskou spoluprací k tomu, aby se vymanily z područí britského impéria a nad to, podle posledních zpráv hrozilo “vážné nebezpečí,“ že dojde k přímému jednání mezi zástupci státu Izraele a Arabské ligy, jež by tentokrát mohlo býti úspěšné. To jsou důvody, proč došlo právě teď k prohlášení britského ministerstva zahraničí. Velká Britanie, která je na příklad nepřímo spo- luodpovědna za válečné akce proti indonéskému lidu a za porušování charty Spojených národů, v této věci je poslední, která by byla oprávněna přijít s obviněním obsaženém v prohlášení jejího zahraničního ministerstva. Velká Britanie je naopak první, jež by se měla právě ve věci Palestiny odpovídat Spojeným národům z porušování jejich zásad a usnesení. Již komise Spojených národů o Palestině uvedla ve své druhé zprávě, že to byla Velká Britanie, jež zabránila tomu, aby se komise mohla ujmouti svých funkcí před skončením mandátního režimu, jež odmítla připustit přípravná opatření komise, nerespektovala předpisy Spojených národů, týkající se práce komise a byla vždy hotova ukázat, že to neb ono usnesení Spojených národů nelze provést. Komise Spojených národů konstatovala, že právě proto je to Velká Britanie, jež nese zodpovědnost za další vývoj v Palestině. Tento vývoj pak jenom potvrdil správnost tohoto názoru. Dnes už celý svět ví, že se v Palestině střílí jenom proto, že na spoušti pušek arabských vojáků leží britská ruka. Kdyby nebylo britské imperialistické politiky, netekla by v Palestině krev a židé i Arabové by žili vedle sebe v míru a pokoji. Této skutečnosti jsou si velmi dobře vědomi i ve Whitehallu. To však jim nijak nebrání v tom, aby neuverejnili prohlášení, o němž komentátor jejich vlastních rozhlasů Guy Eden řekl, že je “nejpodivnější historií v dějinách mezinárodní diplomacie za posledních několik desítek let.“ A vskutku by to byl velmi podivný akt pro každý stát, který dbá ve své mezinárodní politice zásad, jimiž se vlády cítívají vázány v mezinárodních stycích. Jestli si však britská diplomacie přeje, aby palestinská otázka v celé šíři byla před světovou veřejností projednána a posouzena v Bezpečnostní radě, aby bylo zjištěno, kdo vyvolal, kdo prodlužuje a kdo jo zodpověděn za agresi proti izraelskému státu, jenž byl utvořen vůlí absolutní většiny Spojených národů, může tohoto cíle svou iniciativou, kterou doprovází s takovou hlučnou propagandou, zajisté dosáhnout. Výsledek by jistě potvrdil správnost našeho přísloví o těch, kdo hlasitě volají “Chyťte zloděje!" President Truman in his speech to the United Nations Food and Agricultural Organization at its meeting in Washington: “Hunger has no nationality. Abundance should have none either. I hope that every country, old and new, will become a member of the Food and Agricultural Organization. I should like to see that large agricultural country, Argentina, become a member. I wish that the Soviet Union would also join. I think if we could discuss with the Russians our mutual interest in agriculture, it would not be so difficult to discuss our differences in other fields.“ Common Concil. Zdokonalení výroby v českých sklárnách. Praha (ČTK)—Ve spojených českých sklárnách NP závod Heřmanova huť byla dána do chodu nová chladící zařízení zcela nové konstrukce. První zkoušky ukázaly snížení celkového výmětu na rýsovaném skle o 500 kg denně, což představuje ročně úspory téměř 3 miliony Kčs. [pageend8]381 Posílání dárkových balíčků do staré vlasti prodlouženo do konce roku 1949. Praha (ČTK) — Ministerstvo financí povoluje, aby v době do konce roku 1949 byly propouštěny bez vybrání celní pohledávky balíčky o čisté váze nejvýše 6 kilo (13 liber), dovážené z ciziny jako dary osobám v ČSR ke zmírnění nedostatku vyvolaného válečnými poměry, pokud budou splněny tyto podmínky: 1. Balíčky smějí obsahovati jen předměty denní potřeby (potraviny všech druhů, předměty ošacení, šicí, prací, psací a toiletní potřeby a pod.). Při tom smí býti v nich kávy nejvýše 1 kilo (2 libry), čaje nejvýše Va kila (ló libry), koření nejvýše 10 deka a umělých sladidel nejvýše 50 gramů. Bude-li v balíčku množství jednotlivých druhů zboží (káva, čaj, koření, umělá sladidla) převyšovat váhu stanovenou v předchozím odstavci nejvýše o 50 procent, podléhá tento přebytek normálnímu vyčlení. Bude-li v balíčku váha tohoto zboží pře- sahovati stanovenou mez o více než 50 procent, bude vycleno celé množství dotyčného druhu zboží. Bude-li čistá váha některé zásilky převyšovati 6 kilo, může býti přiznáno celní osvobození pouze v těch případech, kdy bude zřejmo, že k úchylce došlo jen tím, že podle plantých předpisů byla do čisté váhy zboží započtena váha vnitřních obalů. Z osvobození jsou vyloučeny věci přepychové (skvosty a pod.) a tabák a tabákové výrobky. Pouze tehdy, budou-li v balíčku aspoň 3 kila předmětů denní potřeby, může býti propuštěno bez vybrání celní pohledávky nejvýše bud' 200 gramů tabáku nebo 200 cigaret nebo 40 doutníků obyčejné velikosti a případně 1 pár nylonových punčoch. Bude-li v balíčku více kuřiva nebo nylonových punčoch, než výše stanoveno, bude vycleno celé množství kuřiva nebo nylonových punčoch. 2. Věci v balíčku dovážené jako milodary musí býti určeny jen k vlastní potřebě příjemce a jeho rodiny; jest nepřípustné je úplatně zciziti jiné osobě. 3. Zásilky požívající toto osvobození od celní pohledávky jsou zproštěny od dovozního povolení a nepodléhají předpisům o kontrole dovozu zboží a o statistice zahraničního obchodu. To se vztahuje i na přebytek o nejvýše 50 procentech nad mez stanovenou pro celní osvobození kávy, čaje, koření a umělých sladidel. 4. Použití těchto milodarů k účelu, který neodpovídá povolenému celnímu osvobození, je trestné podle paragrafu 136 celního zákona. 5. Celní úřady se zmocňují, aby tuto úlevu odepřely — bez újmy případného trestního stíhání — osobám, o nichž by zjistily, že tyto balíčky dovážejí v takovém množství a tak často, že jest zřejmo, že dovážené množství převyšuje potřebu příjemce a jeho rodiny. V pochybných případech jest věc předložití k rozhodnutí nadřízenému krajskému národnímu výboru. Ministerstvo financí si vyhrožuje tyto úlevy kdykoliv omeziti nebo odvolati zejména v případě, že by bylo zjištěno, že jest jich zneužíváno. WVVVVVVVVVVVVVVVVVVVVWVVVVVVVVMAAJVUVV Co jste učinili jednomu z těchto nejmenších, mně jste učinili.—Kristus. Praha, 14. XII., 1948. Drahé sestry a bratři v daleké krajině! S hlubokým pohnutím a se srdcem plným lásky vyslovuji Vám svůj nejvřelejší dík za Vaši pomoc. Dostalo se mi jí v době největší bezradnosti. Můj synáček, 2]óletý, dostal letos obrnu. Jelikož ho sama živím za nejnepříznivějších životních podmínek, byly dny, kdy jsem nevěděla, co mu oblečú. Před měsícem doručil mi p. taj. Zoder milý dáreček: 1 svetr, 260 cm flanelu a dvě flanelové přikrývky, ze kterých jsem mu ušila košilky. Je to první dárek, který jsem v životě obdržela. Ráda bych Vám zaslala dětské knížky, kdybych věděla, že Vaše děti umí ještě česky. Svoje zpoždění omlouvám svojí chorobou. Přeji všem, kteří na nás myslí s láskou, plnost božího požehnání a šťastný Nový rok! Vaše vždy vděčná Marta Gajdošová, redaktorka, Praha-Hloubětín, Chaloupky 29. Čs. motocykly do celého světa. Praha (ČTK)—Úspěchy čs. motocyklů na mezinárodních závodech oceňuje cizina stále stoupajícími objednávkami. Expediční oddělení zbrojovky ve Strakonicích zaslalo v posledních dnech větší zásilku motocyklů do Indie, Guatemaly, Venezuely, Francie, Siamu, Polska a obráběcí stroje do Sovětského svazu. Rádio — obecnou potřebou. Podle statistických dat bylo v ČSR koncem prvního pololetí 1948 celkem 2,025,850 radio- koncesionářů, a to 1,816,448 v zemích českých a 209,402 na Slovensku. V dubnu činil ryzí přírůstek proti stavu v březnu 18,766, v květnu proti dubnu 15,930 a v červnu proti květnu 15,940. Domov. Nezapomínejte na mléčnou akci Českého národního sdružení. [pageend9]382 Americký velvyslanec a mexický vyslanec na pražském hradě. President Československé republiky K. Gottwald přijal v minulých dnech nového velvyslance Spojených státu amerických Josepha E. Jacobse a nového vyslance Spojených států mexických Dr. Frederica A. Mariscala. Velvyslanec J. E. Jacobs vzpomněl v projevu k presidentu Gottwaldovi boje čs. lidu za osvobození i hlubokém obdivu, který si čs. lid získal ve Spojených státech svými mnohými příspěvky k pokroku civilisace a dále svým utrpením a strádáním, kterým byl podroben v minulosti. Vzpomněl dále, že žijeme v obtížném přechodném věku, kdy mysl lidí a národů je rozdělena politickými, sociálními, kulturními a hospodářskými ideologiemi. Velvyslanec J. E. Jacobs v závěru svého projevu připo- měl, že konečné cíle lidu amerického i československého se příliš nerozcházejí a vyslovil přesvědčení, že v duchu smírnosti, vzájemné pohotovosti i účinné pomoci budou moci představitelé obou států přispět k řešení těchto problémů. President republiky K. Gottwald v odpovědi na velvyslancův projev vzpomněl značného počtu Čechů a Slováků, kteří se vystěhovali do Spojených států amerických. Po dlouhá léta vytvářeli základy pro vzájemné poznávání a byli tradičními a živoucími pojítky přátelství mezi jejich novou a starou vlastí, což přispívalo k tomu, že jsme si rozuměli ve zlých i dobrých časech. V dalším poukázal na to, že poměry v ČSR i v jiných zemích se značně změnily a nabyly spíše revolučního rázu. Je to podle názoru presidenta K. Gottwalda nutný projev současné doby, která už nevystačí s bývalými formami politických, hospodářských a sociálních zásad, nýbrž hledá pro ně přiměřenější výraz. Československý lid po skončení poslední světové války a svém osvobození se dal na cestu budování socialismu a lidové demokracie. "To — pravil president ČSR — že jsme nastoupili cestu lidové demokracie neznamená, že bychom chtěli oslabit své dosavadní styky se státy a národy, které řeší své problémy v rámci jiných politických a hospodářských systémů." Pan president pravil dále, že Československo při svém úsilí vytvořit a zajistit v nových poměrech blaho a šťastnou budoucnost čs. lidu chce podle svých skromných sil plně spolupracovat na všem, co může přispět k mezinárodnímu porozumění a sblížení a k zajištění světového míru. Mexický vyslanec Dr. F. A. Mariscal v nástupním projevu zdůraznil, že Mexico vždy uznávalo vysoké hodnoty a silnou osobitost čs. lidu, těšilo se z jeho radosti a sdílelo jeho bolesti. Svědčí o tom skutečnost, že jedna mexická osada se jmenuje Lidice (podle obce, kterou vypálil Němci a jejíž obyvatele vyvraždili) a že ulice některých měst byly nazvány jmény čs. vlastenců. President ČSR K. Gottwald ve své odpovědi zdůraznil, že čs. lid si velice váží porozumění mexického národa pro věc Československa a obzvláště mexické pomoci za poslední války. Vzpomněl v závěru svého projevu vzájemné spolupráce ku prospěchu obou zemí a k posílení světového míru. Č.R.Z.S. NASE DOPISY. DEPARTMENT OF PATHOLOGY (Prof. Heřman Šikl) CHARLES IV. UNIVERSITY Czech-American National Alliance, 3851 — 26th St., Chicago, III., USA. Vážení pánové, právě dnes jsem obdržel zásilku čtyř atlasů a děkuji Vám velice za jejich věnování. Všechny čtyři knihy jsou velmi nezbytné pro naši práci a jinak by nám bylo v dnešní době zcela nemožné si je opatřit. Vděčně Vám oddaný Šikl. Vážený pane předsedo! Děkuji Vám srdečně za gumové hadice pro Blood Bank naší nemocnice. Došlo jich v pořádku třicet pět kusů. Prosím, abyste tlumočil tak náš nejsrdečnější dík krajanům, kteří na nás nezapomínají v době budování naší vlasti. Přeji Vám a všem nejkrásnější vánoční svátky a Nový rok! Váš zcela oddaný MUDr. F. Barták, ředitel nemocnice, České Budějovice, Československo. [pageend10]1 383 V Praze, dne 5. ledna 1949. Pan Jindřichh Zoder, tajemník Českého národního sdružení v Americe, Praha XII., Korunní 75. Vážený bratře, na Tvé dotazy ohledně situace v Sokole pro informaci krajanů v Americe Ti posílám tyto údaje: Předně nejsem už předsedou akčního výboru ČOS, protože tentýž byl už v květnu 1948, stejně jako ostatní akční výbory sokolské, zlikvidován a od té doby až do dneška vede ČOS její předsednictvo, v čele s bratrem Josefem Truhlářem. Rovněž neodpovídá pravdě nic z toho, že by bylo jmění ČOS, jednot či jednotlivých složek zkonfiskováno. Z důsledku sjednocení tělesné výchovy do Sokola, to jest všeho sportu, turistiky, branné výchovy a ostatní tělesné výchovy, přešla na Sokol naopak všechna majetková podstata uvedenýcýh organi- sací, včetně rozpuštěných už před tím, to je DTJ a Orla. S ohledem na sjednocenou tělesnou výchovu má nyní Sokol výhradní postavení v provádění tělovýchovné práce ve školách i mimo školu a v branné výchově, což bude v nejbližších dnech i vyjádřeno příslušnými zákony o povinné tělesné výchově mládeže a o branné výchově. Představuji si, že naši krajané a zejména bratři a sestry Sokolové v Americe dostávají Sokolský Věstník, kde jsou všechny podrobné zprávy o tom, co se děje. Kdyby br. Kačer chtěl být zvláště informován, po případě přímo sdružení v Americe do Chicaga, sděl mi to laskavě a napsali bychom jim přímo. S bratrským pozdravem Poslanec N. S. MUDr. František, Bláha, ředitel všeobecné nemocnice, Praha II. V Brně dne 3. listopadu 1948. Pan Jindra Zoder, tajemník sboru důvěrníků ČNS, Praha XII., Korunní 75. Vážený pane tajemníku, posílám 100 Kčs předplatné za Svobodné Československo, které je mi zasíláno od dob, kdy jsem jako funkcionář Spolku Kaunicových student, kolejí vítal kdysi v Kaunicových kolejích p. předsedu ČNS A. Kačera s krajanskou výpravou a předal jim skřínku s prstí z popraviště v Kaunicových kolejích. Nejsem funkcionářem spolku, který již neexistuje, poněvadž správu kolejí převzal stát a studentstvo. Děkuji Vám za dosavadní zasílání časopisu, z jehož řádků hřeje vřelá láska amerických krajanů k otčině, hmatatelně doložená podpůrnými akcemi, jichž význam a rozsah si doma ani neuvědomujeme. Ta pomoc je tím závažnější, že přichází pro nejpotřebnější — pro děti, nemocné a mrzáčky — a že je od nebohatých krajanů sesbíraná po centících a dolarech. Při čtení zpráv od našich za mořem ve Svobodném Československu mísí se pocit vděčnosti za lásku s pocitem určité bezmocnosti a studu, totiž že se naše vlast, úrodná a na pilné lidi bohatá, ne vlastní vinou dostává již několikrát do postavení člověka odkázaného na cizí pomoc. Zde právě prokazují naši krajané svou věrnost při kolikráte opakované podpoře. Za lásku, obětavost a věrnost patří všem náš dík a vděčnost. Přečetl jsem si podrobně zaslaná čísla z 1., 2., 3., 4., 5. měsíce a až ze září a děkuji za ně. S pozdravy Dr. techn. Bohumil Babánek, řádný profesor Benešovy vysoké školy technické. Vážení krajané! Dovolujeme si Vám co nejsrdečněji poděkovati za Váš dar 25 nových dětských přikrývek flanelových, 18 m flanelu (90 cm širokého), 10 nových svetrů, dvoje starší dámské šaty, dvoje zánovní boty, dvě blůzky a jednu vestu, které jste nám zaslali k uctění památky naší rodačky pí. Boženy Horákové, velké pracovnice Vašeho sdružení. Daru jsme použili na obdarování nejubožejších občanů naší obce, kteří byli buď úplně a nebo velmi těžce dotčeni válečnými událostmi a kteří žijí v nuzných poměrech. Jejich seznam Vám na požádání milerádi zašleme, a tlumočíme Vám touto cestou jejich srdečný dík. Těší nás, že ani dlouholetým pobytem mimo vlast jste neztratili pochopení a lásku k ní a že se snažíte dle svých možností zmírniti bídu těch nejubožejších našich občanů, kteří se do jejich těžké situace nedostali vlastní vinou. My Vám pak slibujeme, že se poctivou a usilovnou prací budeme snažiti, aby naše obec a celá Československá republika se v brzku dopracovala lepší budoucnosti. Jsme jen malá obec na Jižní Moravě — Moravském Slovácku a naše obec byla ze dvou třetin rozbořena a vypálena při průběhu fronty v dubnu 1945. Pracujeme a budujeme však usilovně a věříme, že se tímto způsobem lepší budoucnosti dočkáme. Přijměte ještě jednou náš srdečný pozdrav a dík všem, kdož se o dar našim chudým zasloužili. Za Místní národní výbor městyse Lanžhota Martin Bartoš, předseda. [pageend11]384 ČESKOSLOVENSKO A SVET. Plzeňská Škodovka modernisuje švédske přístavy. Plzeň (ČTK)—Škodovka je známa svými prvotřídními výrobky v celém světě. V nynější době pracují montéři Škodovky v Argentině, Uruguayi, Norsku, Dánsku a v šesti městech ve Švédsku. V Stockholmu stavějí 26 portálových přístavních jeřábů, v Helsingborgu čtyři, nepřihlížejíc k celé řadě oceláren a cementáren, kam dodá Československo do konce tohoto roku speciální, zvláště namáhané jeřáby. Nejpočetnější pracovní skupina čs. montérů je ve svobodném přístavě Goeteborgu, kde dokončují montáž 18 velkých portálových jařábů. Výška jeřábů je 40 metrů a břemeno o maximální váze pěti tun zvedne do výše 30 metrů a dopraví na vzdálenost až 24 metrů. Tento ocelový kolos váží 90,000 kg. Plynulá doprava dílů ze Škodovky do Švédska byla nemalým problémem a cesta jedné takové zásilky trvala podle dopravních poměrů dva až tři týdny. Kostky cukru — československý vynález. Koho napadne, když si při snídani dává kostku cukru do kávy, že to byl nápad Čecha Jakuba Krištofa Rada? Neboť do té doby se hlavně kupoval cukr v homolích, které hospodyňka musela rozbíjet kladivem nebo paličkou, aby získala cukr kusový. Kusy byly velmi nestejné a podle toho i slazení. Rad byl v roce 1838 ředitelem dačického cukrovaru, prvního v bývalém Rakousko-Uhersku, a myšlenkou zavést kostky cukru se zabýval na popud své ženy, která mu říkávala, že by bylo třeba dělat cukr ve stejných kouscích a každý by si osladil podle počtu kostek, vždy stejně. Rad manželčinu praktickou radu poslechl — a pochodil dobře. Zre- organisoval výrobu podle nové myšlenky a dal si svůj vynález patentovat. Jeho patent pak převzaly i jiné rafinerie. Úspěchu bylo dosaženo v roce 1857 v New Yorku, v Rakousko-Uhersku teprve mnohem později, čehož se už vynálezce nedočkal. Zemřel roku 1871, kdy se jeho nápadu říkalo, že je to hloupost a nicůtka. Dnes celý svět denně sladí své nápoje kostkami cukru, homolový cukr téměř vymizel. Proto, milí krajané, vidíte-li kostku cukru, vzpomeňte si při tom na starou vlast a že kostka cukru je českým vynálezem, který se již 100 let dobře osvědčuje. Domov. Uznání zásluh českých vědců anglickým badatelem Dr. Brucem. Cambridgská universita nedávno vydala knihu "Rhenium, Dvi-Manganese, Element 75" od J. G. F. Bruce, člena Britské chemické společnosti a Masarykovy akademie práce. Dr. Bruce, známý anglický spisovatel a informátor o české vědě, vyzdvihuje ve svém díle důležitost mezinárodnosti vědeckého bádání a poukazuje zároveň na přílišný důraz, kladený na německé zásluhy v oboru vědeckého bádání. Jako jiné národy i Češi hrají zde nemalou roli. Tvrzení Němců, že objevili rhenium, bylo popíráno Rusy, ale přece se jen uvěřilo Němcům. Autor vyslovuje dále uznání zásluh za vykonanou práci na tomto poli českým vědcům a to prof. J. Heyrovskému a V. Dolejškovi, z nichž poslední zahynul v koncentračním táboře. Spis "Czechoslovakia—Past and Present" od Dr. Bruce vyšel nedávno v pražském nakladatelství Orbis. Č.R.Z.S. Nový čs. přístroj pro léčení rakoviny. Rakovina je jednou z nejzákeřnějších chorob. Je vyléčitelná jen tehdy, nezachvátíla-li celé tělo a pokud se vyskytuje dosud na místě svého vzniku. Léčí se buď operací, při které se onemocnělé místo úplně vyřízne, anebo ozařováním, protože buňky rakoviny se zářením jistého druhu umrtvují. Ozařování se provádí radiem nebo roentgenem. Radium je uzavřeno v platinových a iridiových tubách, které se přikládají na ránu, nebo v jehlách, které se do nemocného místa zapichují. Jedním zařízením pro léčbu radiem je soubor tubiček, tvořící bombu s obsahem 3 gramů radia. Bomba musí být uzavřena v olověném tresoru, jehož stěny jsou deset centimetrů silné. Slabší by neudržely záření. Léčení roentgenovými paprsky se provádí specielními přístroji, z nichž jeden, nazvaný Super- sanax, nyní vyrobil čs. národní podnik Tesla. Je postaven ve zvláštní místnosti kde obrovský transformátor pro něj vyrábí proud o napětí 200,000 voltů. Přístroj je v neustálém provozu. Jeho cena kromě instalace je 370,000 Kčs. D. Gramofonový průmysl v Československu. Československé gramofonové závody vyrábějí týdně 135,000 desek. Již v listopadu splnily dvouletý plán; poslední deskou plánu byl zvukový snímek souboru Národního divadla v Praze z nesmrtelné Smetanovy opery '"Prodaná nevěsta": "Proč bychom se netěšili?" D [pageend12]385 Vynález, který způsobí převrat v hedvábnickém průmyslu. Ve Kbelích u Prahy byl v létě minulého roku zřízen pokusný chov bource morušového. Vynalézaví malí družstevníci, aby zvýšili produkci, sestrojili zvláštní mechanický stojan, který se rázem stal středem mezinárodní pozornosti. Svědčí o tom zpráva Mezinárodní hedvábnické organisace v Lyonu, která onámila celému světu: "Československem byla oznámena událost, která znamená velký rozvoj hedvábnického průmyslu. Byl vynalezen přístroj pro kulturu hedvábných vláken, který zkracuje manipulaci s překládáním proti dřívější hodině a půl na pouhou minutu. Tento vynález postaví Československo na vedoucí místo mezi státy, pěstující hedvábná vlákna." Během pětiletky se stanou lány jižní Moravy kolébkou čs. vlastní produkce hedvábných vláken, což umožní částečné omezení dovozu textilních surovin z ciziny, které čs. zahraniční obchod značně zatěžují. C.R.Z.S. První televise v Evropě bude v Československu. Spolupracovníci firmy Baťa ve Zlíně a v Otrokovicích dostanou za splnění dvouletého plánu před termínem televisní vysílač, který bude prvním v Evropě. Radiové přijímače v Československu. Každý šestý obyvatel v Československu má radiový přijímač, takže nyní co do hustoty posluchačů je Československo před Belgií, Německem, Francií, Itálií a jinými evropskými státy s vyspělou radiotechnikou. American Delegate ar the Prague Sample Fair— The Prague Autumn Sample Fair was officially attended by Dr. Jacques Kunstemaar, head of the Trade Fair and Exhibition Department of the International Trade Section of the United States Department of Commerce. An offer was made to him to the effect that the U.S.A, might take part in the next Prague Sample Fair, showing a collective display of products designed to show the technical progress of American production. Czechoslovak Industrial Fair at Rockefeller Center, Radio City, N. Y. The colorful Czechoslovak Industrial Fair has been conceived as a fascinating, informative and entertaining exhibition of the most modern industrial and cultural developments of the ever-progressive and enterprising nation of Czechoslovakia. Inspired by the same industrial and artistic genius that has made the annual Prague International Fair a mecca for business men and tourists from all over the world for the past 25 years, this exposition displays more than a million dollars' worth of products bearing the famous Made in Czechoslovakia trademark. From automobiles to textiles, from crankshafts to the renowned Czech pottery, cameras, microscopes, leather goods, gloves, glassware, costume jewelry, furniture, musical instruments, chemicals, toys and hundreds of paper articles, every important field of manufacture is represented. In addition, the cultural aspects of the Czechoslovak Industrial Fair, with daily motion pictures and special highlights and events, assure visitors of a profitable, educational and memorable experience. Prizes for Czech Films at Venice—Five Czechoslovak films were awarded prizes at last year's Biennale at Venice. Gold medals were awarded to the films "Špalíček" and "Lullaby," silver ones to the films "Men Below Prague" and "One Thousand Million," and a bronze medal to the films "The Airship and Love," "Poetry of the Desert" and "The Angel's Coat." P.N.L. Czech Records for Holland—The Christmas market in Holland has been supplied with 10,000 Czechoslovak gramophone records which were flown over by a special plane. These are mostly records of music by Dvořák, Smetana, Fibich as well as Tchaikovsky and Beethoven. P.N.L. Electric Turbines for Denmark—Several orders for large turbines for power stations in Denmark have been placed with the Skoda Works. The Czechoslovak-made turbines will substantially advance the electrification of Denmark. Roses—an Article for Export—The firm of Boehm, wholesale gardeners of Blatná, have been able to produce over 300,000 rose bushes this year. The majority have been exported to other European countries and overseas, the demand being so great that the firm was not able to fulfill all orders. British Chemical Experts Visit Czechoslovakia— A delegation of the British Chemical Industry Association has been visiting Czechoslovakia at the invitation of the Czechoslovak Chemical Works. This is the first official visit of representatives of a British industry to Czechoslovakia. [pageend13]386 OCENĚNÝ SKLADATEL SUK. Mnohým krajanům je znám vstupní pochod k VII. Všesokolskému Sletu "V nový život/' který je dílem českého hudebního skladatele Josefa Suka, rodáka z Křečovic. Dne 4. ledna t. r. vzpomínali jsme jeho 75. narozenin. Suk je přímým a důsledným pokračovatelem slavného Antonína Dvořáka, jehož dcera Otilie byla Sukovou manželkou. Hlavní doménou Sukovou je hudba instrumentální, symfonická a komorní, ačkoliv už na konservatoři měl velké úspěchy jako houslista. Výkonnému umění se věnoval jako druhý houslista v celé kulturní Evropě proslulého Českého kvarteta. Sukový skladby jsou pohnutým denníkem jeho osobního citového života. Z mnoha orchestrálních skladeb vyniká monumentální pěti- větá symfonie "Asrael." Hudebním dílem mohutné stavby je skladba "Zrání," symfonická skladba "Žeň lásky," také "Meditace" na staročeský chorál "Svatý Václave." A na konec něco veselého. Při koncertě Českého kvarteta téměř před 50 lety zašeptala dáma své přítelkyni: "Ten Suk prý také komponuje. Už jste o tom slyšela?" "Slyšela, Ale nic to nebude, vždyť hraje jen druhé housle." D. Nové krápníkové jeskyně v Československu. U Banské Bystrice na Slovensku byly objeveny nové krápníkové jeskyně v délce 1,100 metrů. Geologové soudí, že jde o objevení jen jednoho patra, pod níž jsou ještě rozlehlejší podzemní prostory. IIVVWVVVVVWWVVVIIVVIAAAAIWWWWIIWWWI Otázka: Již jako americká občanka navštívila jsem vloni v březnu starou vlast a tam se provdala. Domnívala jsem se, že sem budu moci svému manželovi dopomoci bez ohledu na přistěhovalecké restrikce. Nyní však mně na úřadě tvrdí, že můj manžel i pře sto, že jsem americkou občankou, stále ještě spadá pod kvótu. Je tomu opravdu tak? Odpověď: Jelikož jste se provdala teprve po 1. lednu 1948, má váš manžel právo pouze na přednostní třídu kvóty a musí proto vyčkávati, až na něj dojde řada. Vloni schváleným zákonem dostává se nekvotového statusu cizineckému manželovi americké občanky jenom tehdy, když ke sňatku došlo před 1. lednem 1948. Před přijetím tohoto zákona měl právo na nekvotový status manžel americké manželky jenom v těch případech, v nichž se sňatek konal před rokem 1932. C.C. (Svornost, 1. listopadu 1949.) East Paterson, N. J., 27. prosince 1948. Vážená redakce a čtenáři! Dostati se dnes do té Ameriky jest těžká věc. Jak těžká, pozná také mnoho Čechů. Není to tak těžké, jestliže tam v Čechách vám dali před vaše jméno nějaký ten titul a v Americe máte přítele, který prospěje radou a vlivem. Kdo má ten dobrý titul ,dobrý jazyk a toho dobrého přítele v Americe, umí-li všecko využiti, nepotřebuje na cestu toho mnohem více. Říkalo se, že s poctivostí nejdál dojdeš. Jestli ta poctivost pomůže k cestě do Ameriky více, než ty tři výše jmenované, jest otázka. Ale těch důkazů, jak ten lid dnes na světě řádí, poctivost i spravedlnost při tom pláčí dost a dost! Miliony lidí vidí v té Americe nebe a dostati se do toho nebe, ani s poctivostí to nedokáže. Kdyby do té Ameriky pustili všechny, co po ní tak touží, bylo by konec toho nebe zde brzy. Jediné, co pomáhá Ameriku pro Američany zachránit tak, jak jest, jsou ty vystěhovalecké zákony, síla dělnických organisací a nespokojenost těch, kdož nemohou najít byt. To jsou příčiny, které ničí naději i těch, kdož poctivě by zde živobytí si připravili. Ti, kterým pomáhá sem titul nebo dobrá huba, snad mají obě ruce levé pro práci. Vzdor tomu, že lopatu hledat v Americe nebudou, nezemřou, když jazyk je na dobrém místě a proti těm levičá- kům dokáže mluvit. Kdo rozumí požadavkům času, nemusí rozumět práci. Snad někdo mezi Čechy v Německu nebude schopen pochopit, proč on musí procházet očistcem a druhý to dokáže aeroplánem. Není možno tak lehko pochopit, proč tisíce jich bude čekat a snad se nedočkají. Bude trpět hlad, bude trpět bídu ve všem. Druhý jeden den se nají v Praze a nežli má hlad je už v Americe. V Praze mezi komunisty se pěkně najedl a zde za to pěkně jim umí vynadat. Kdo to dokáže, to už stojí za uznání a zapomenutí se ptáti, jak to dokázal. S poctivostí se to vždy nedokáže. , Co tomu říká spravedlnost? Bože, kdo pak na to dnes něco dá? Někdy přijdete k poznání, že za dolar koupíte více nežli za všecku vaší poctivost a spravedlnost. Když prostý vojín zapomene konat povinnost, dobře to pro něj nedopadne. Když desertuje, znamená to i oprátku. Když uteče generál od vojáků, není to nic jiného, ale za to, že dokázal utéci, dělá se mu sláva. Snad tu slávu zaslouží i jen za to, jak dokázal utéci. Příčině útěku i té příčině slávy rozumět každý nedokáže. A přemýšleti o tom [pageend14]387 stojí za tolik, jako stojí se rozčilovat! skrze to! Nejlépe se vyplácí nepřemýšleti! Máme my Češi dnes zde malér! Řekněte něco proti bolševikům v Čechách a nestojíte za víc, nežli plivnutí od bolševika. Řekněte něco ve prospěch bolševika tam, a můžete začít plivat sami před sebou. Celý čas, co zde žijete, mohli jste býti nejlepším Čechem. Po celý čas bojů za svobodu Čechů mohl jste býti nej lepším vlastencem. Řekněte dnes v Americe něco proti těm Čechům tam a jste buržoun. Řekněte zde něco ve prospěch Čechů tam a jste kolaborant. Jedno jméno jako druhé stojí za rvačku. Kolaboranta mají Češi rádi jako měli Hitlera. Kdyby Hitlerův obraz byli vyměnili za čertův, nebyl v tom rozdíl. Buržoun je slovo, kterému nerozumíme, ale něco to je, co by stálo za facku. Pro ty Čechy v Americe máme jména. Pro ty Čechy v Německu, co se bratříčkují s Němci a slibují jim českou půdu, dosud jména nemáme. Pro ty Čechy v Americe, kteří dokáží se pro politiku Čechů a české politikáře mezi sebou hádat, také jméno dosud nemáme. V Chicagu jest tisíce dolarů jmění Č.N.S. Dokud je tam to jmění, jsou tam dobří lidé, jež to jmění mají pod kontrolou. Lépe jest míti kontrolory a jmění, než je zaměnit za politikáře a politiku. Ten boj proti těm lidem, již poctivě pracovali a poctivě se o zbytek darů na oltář vlasti starali a dosud se starají, dokazuje, že nejde tak o lidi, jako jde o jmění. Nevděk jest příliš častou odměnou prokázaného dobra. Když i předseda Č.N.S. musí volat soudce k obhájení své poctivosti, pak není třeba více důkazů k dokázání té odměny za práci pro Čechy. Kdo bojuje o kontrolu peněz Č.N.S., ví dobře o roztříštěnosti amerických Čechů. Každý z nás dosud neví o následcích té roztříštěnosti. Snad ten zájem o to jmění Č.N.S. prozrazuje více zla, nežli dobra. Ono také vždycky tisíce dolarů národního jmění v Chicagu nebylo. Dnes máme to jmění, máme tu starost a máme i soud. Máme dobré i zlé, jako máme lidi dobré i zlé. Máme jeden pro druhého jména, umíme si nadávat a škodit. Před nedávném byli jsme pro radost Čechů v Čechách. Titíž Češi byli pro naši radost. Dnes ani každý český časopis z Ameriky rádi do Čech nepropustí, není moc k radosti. Americkým Čechům neslouží pro radost více, nežli ten časopis z Čech. Ano, jest těžko dnes dostati se do Ameriky. S pozdravem K. Šindelář. České národní sdružení v Americe, které sdružuje ponejvíce drobný a pokrokový český lid v USA, pokračuje stále přes všechny překážky v pomocných akcích ve prospěch čs. dětí. Tak podle zprávy z posledního zasedání Krajského výboru ČNS v Chicagu usnesl se tento zakoupiti za čistý výtěžek z X. českého dne, uspořádaného 8. srpna v Chicagu, 2,500 liber sušeného mléka. — Od ledna 1946 do prosince 1947 zaslalo sdružení do Československa 26,183 libry zboží. Český zápas, Praha. Nezapomeňte na Mléčný fond Českého národního sdružení! Z KRAJSKÉHO VÝBORU ČESKÉHO NÁRODNÍHO SDRUŽENÍ V CHICAGU. Krajský výbor Českého národního sdružení v Chicagu podává naší veřejnosti každoročně svou výroční finanční zprávu, ve které jsou zahrnuty nejen příjmy, nýbrž i vydání. Vydání kraje roku 1948 činí $24,751.56, obnos to i na naše poměry nemalý, zvláště pak přirovnáme-li to k obnosu takové velké organisace jako je Americký Červený Kříž, který ve svém výkazu ukazuje obnos $26,000 pro tři velké okrsky v okruhu Chicaga. Krajský výbor ČNS v Chicagu je hrdým na svoji desetiletou práci v rámci Českého národního sdružení a jeho pomocné akce jak v ČSR, tak i zde. Krajský výbor ČNS v Chicagu je si plně vědom podpory naší krajanské veřejnosti a proto dovoluje si vyjádřiti své nejsrdečnější díky všem dárcům, příznivcům a pracovníkům za jejich spolupráci v uplynulém roce a prosí je, aby nám svou přízeň zachovali i v roce nastávajícím. Výkonný výbor. PŘÍJEM A VYDÁNÍ KRAJE Č.N.S. ZA ROK 1948. PŘÍJEM: Dary a měsíční příspěvky..........................$ 236.38 Od organisací............................................... 197.00 Na sirotčí fond............................................. 2,256.08 Americký Červený Kříž............................. 209.46 Z podniků.....................:................................ 11,335.24 Od odboček.....................,............................. 514.34 Za knihy Ústředně..................................... 207.00 Za nálepky.................................................... 25.00 Různý příjem................................................. 114.75 CELKEM.................................................. $15,095.25 VYDÁNÍ: Nájem ..........................................................$ 40.00 Měsíční příspěvek Ústředně..................... 600.00 [pageend15]388 Tisk a služné............................................... 61.20 Na sirotčí fond............................................ 13,412.91 Americkému Červenému Kříži................ 209.46 Ústředně předáno........................................ 1,557.00 Dary organisacím a institucím................ 3,714.00 Na podniky — za zboží a oznamování 5,037.32 Různé ........................................................... 119.85 CELKEM...................................................$24,751.74 Sirotčí fond: Příjem ..........................................................$ 2,256.08 50% z podniků.......................................... 3,184.46 Kraj doplatil _________ __ __ 7,972.39 CELKEM SE VYDALO......................... $13,412.91 Dary zdejší: Z podniků......................................................$ 3,184.46 Kraj připlatil................................................. 529.54 VYDÁNO..................................................$ 3,714.0 Porovnání: Sirotčí fond....................................................$13,412.91 Dary................................................................ 3,714.00 CELKEM ..................................................$17,126.91 — •— Přenos z roku 1947................................ $21,548.05 Příjem z roku 1948................................ 15,095.25 ÚHRNEM..................................................$36,643.30 Vydání z roku 1948................................. 24,751.74 Škola Jaroslav Vrchlický............................ 50.00 Škola Jan Hus (Lyons)................................ 50.00 Škola Brookfield............................................ 50.00 Svobodná Škola (měsíčník)....................... 100.00 Svobodářský rozhlas..................................... 500.00 Dorostové kluby: Dorostový Klub F. B. Zdrůbek.................. 50.00 Dorostový Klub Československé Mládeže 100.00 Dorostový Klub Vojta Náprstek............... 50.00 Dorostový Klub Jan Neruda...................... 50.00 Dorostový Klub Pavla Cechová................ 50.00 Dorostový Klub T. G. Masaryk................. 50.00 Dorostový Klub Alois Jirásek_____ ____ 50.00 Dorostový Klub Omladina Mor. Spolků.. 50.00 Různé: Česká Útulna a Sirotčinec......................... 100.00 Dramatický Odbor Z. C. B. J................... 100.00 Smoking Fund for Disabled Veterans.... 75.00 The Tuberculosis Institute......................... 1.00 Jednatel Školy Vojta Náprstek.................. 5.00 Ústředna C.N.S.......................................... 2,000.00 CELKEM Ï i $4,531.00 PŘISPÍVEJTE na SIROTČÍ FOND Českého národního sdružení! V pokladně zbývá................................... $11,891.56 LETOŠNÍ DARY BYLY VYPLACENY. Sokolské jednoty: Sokol Slávský..................................................$ 50.00 Sokol Berwyn................................................. 100.00 Sokolice Havlíček Tyrš................................. 50.00 Sokol Brookfield............................................. 100.00 Sokol Stickney................................................. 100.00 Sokol Rozvoj.................................................... 100.00 Sokol Cechie.................................................... 100.00 Školy: Škola Vojta Náprstek................................. 50.00 Škola Jan Neruda.......................................... 50.00 Škola Matice Školská................................. 50.00 Škola Besídka................................................. 50.00 Škola Jan Amos Komenský....................... 50.00 Škola František B. Zdrcbek....................... 50.00 Škola Tomáš G. Masaryk............................ 50.00 Škola Karel Havlíček................................... 50.00 Škola Alois Jirásek........................................ 50.00 Členům Českého národního sdru žení v Americe do Nového roku. Sestry a bratři, máme za sebou vánoční svátky, t. j. Štědrý den, Boží Hod Vánoční a Štěpána, dny, kdy jsme svátkovali my zde, a kdy jste svátkovali Vy tam — za mořem. Jistě jste vzpomínali na nás zde a vzpomínali jste na celou "starou vlast." Vy, kteří jste de byli letošního roku, měli jste svoji vzpomínku jaksi oživenou. Vy, kteří jste se sem nedostali, oživili jste si svou vzpomínku aspoň částečně vyprávěním těch šťastnějších, a jistě jste si vzpomenuli i Vy. Já sám jsem vzpomínal u svých rodičů na Štědrý večer před deseti lety. Pamatujete se na ty dny po Mnichově? Pamatujete se na tehdejší naše smutné vánoce 1938? Vrátil jsem se tehdy z vojenské služby a zůstal jsem jen s tím, co jsem měl v mimořádném vojenském cvičení a v mobili- saci. Všechno ostatní bylo zničeno. A vrátil jsem se domů. [pageend16]389 Na Hod Boží Vánoční jsem četl ve Světu v obrazech článek "České vánoce" od Jana Borovského. Teprve později jsem se dozvěděl, že jeho autorem byl vlastně Julius Fučík. Ve svém článku tehdy mezi jiným psal: ". . . Vánoce jsou svátky dětí a vánoční zvyky lidové žijí především u dětí chudých. Mnoho pohanských obyčejů se zachovalo v různých venkovských vánočních hrách — ale i jinak jsou vánoce, mnohem více než kterékoliv jiné dny, svátky lidové. A právě proto, že u chudých dětí se zachovalo nejvíc koled, že utlačený český lid vždycky pěstoval své lidové zvyky jako prostředek národní sebezáchovy — proto i liturgické církevní postavy ztratily v českých vánočních obyčejích vše cizí, nelidově vznešené. Není báj o Jezulátku, narozeném ve chlévě, příběhem jen trochu zkrás- nělým každého z těch milých malých, usmrkaných koledníků? Není každé z nich synem člověka s posláním osvobodit svět — a především svět chudých? Český Betlem nikdy nebyl v nějakých vzdálených zemích, nedostižných a cizích — ten vždycky byl tak nejvýš v sousední vsi; a hvězda, která svítila na cestu třem králům — to byla vždycky hvězda vlastních tužeb a přání, odboje národního a sociálního, touhy po svobodě. Jezulátka, která vám, třesouce se zimou, zpívají své koledy na schodištích velkoměstských baráků, zpívají sobě i vám svůj vlastní osud. Dítě, které se narodilo ve chlévě — vždyť to jsou ony samy, děti šedivých předměstí, kde již není chlévů, ale zato tím více nevytopených komůrek s nezaplacenou činží. České vánoce byly vždycky svátky lidové a jsou letos posmutnělé jak ty děti, které si je musí vyzpívat. Ale z koled a zvyků, z krásných prostých písní, z veršů básníků a děl malířů mluví i síla národa, síla lidu, která opět jednou svátky na konci roku promění ve dny radostného účtování. A v té době přestanou i vánoční koledy býti žebráckou písní a gesto vánoční hry prosbou o almužnu a stanou se opět písněmi svobodného lidu — projevem radosti a volnosti po celoročním boji . . ." Proč jsem Vám přečetl tento úryvek? Abych Vám novu připomenul, že další vánoce, t. j. v roce 1939 prožíval československý lid již v porobě, ať se již ta poroba jmenovala jakkoliv. A každým rokem byly ty vánoce smutnější, protože každým rokem bylo více těch, kteří nežili mezi svými rodinami, ale ve vězeních a koncentračních táborech. Každým rokem bylo více těch, kteří byly nacisty umučeni a každým rokem přibývalo opuštěných rodin a opuštěných dětí. Co smutku se rozlévalo v oněch vánočních letech kolem vánočního stromku, co slz bylo prolito těmi, kteří u svých vánočních stromků vzpomínali na své otce, matky, a co slz a vzdechů vyteklo ve vězeních a nevytopených dřevěných barácích koncentračních táborů. Bolest, žal, smutek se točil kolem vánočních stromků, o ani kolem stromků, které nebyly postiženy nacistickou persekucí, se nerozlévala volná radost, ale touha, aby konečně nacismus byl poražen a aby Československá republika znovu byla osvobozena. Bylo ale podobných rodin velmi málo. Ale na všech vánočních čs. stromcích zářila hvězdička, hvězdička velké naděje, hvězdička svobody. Každému snad svítila jinak, ale každému představovala svobodu. Až přišel květen 1945, a první vánoce v tomto roce připomenuly snad každému čs. občanu, jak neúprosně a nelidsky byla vydrancována jejich vlast. Ale lid se nezalekl, měl radost ze své svobody a připravil se na to, že si tu Československou republiku vybuduje znovu, lepší a krásnější ještě, než byla před tím. A Vy, sestry a bratři, Vy jste byli jedni z těch, kteří pomáhali a pomáhají budovat. Proto znovu na konec roku tisíceré díky. Tisíceré díky a prosbou, abyste pomáhali dál jak můžete nejvíc. Děkujeme Vám již předem a přejeme Vám do Nového roku všechno nej lepší. Hodně štěstí, zdraví, spokojenost, a hodně vytrvalosti a nadšení do další společné krajanské práce ve prospěch čs. lidu a hlavně čs. dětí. Děkujeme! Sestry a bratři, skončil se rušný rok 1948 a stojíme na prahu nového roku 1949. Zastavme se na chvíli, abychom se zamysleli nad útočnými články a nad všemi špinavostmi, které byly proneseny anebo napsány na účet Českého národního sdružení v Americe, jeho jednotlivých členů, jednotlivých funkcionářů a najmě jeho ústředny. Uvědomněme si, že jednotlivé články se přetiskují, opakují, předčítajíí, ba přepisují a šíří nejen mezi čs. krajanskou veřejností v Americe, ale šíří se i mezi krajanskou veřejností ostatních národů, z nichž velká část není třeba nakloněna čs. státu a čs. lidu vůbec. A nejen dnes ,ale v nejbližší i vzdálenější minulosti! Tito nejen nerozumějí čs. lidu a jeho potřebám, ale ani nechtějí rozumět, ba neviděli Československou republiku, nikdy ji neuvidí a nepřijedou se do ní podívat. A zdá se, že by ji asi sotva našli na mapě, kdyby to dostali za úkol. Ale jisto je, že když slyší o těch věčných krajanských sporech, o věčných špinavostech, které bratr na bratra kydá, začne si dělat zkreslený obrázek nejen o čs. krajanské veřejnosti, ale o Československu vůbec. Nikdo z nich se nebude domýšlet, že snad útoky jsou osobního rázu, ale každý nakonec si musí říci: "Ten čs. národ je skutečně nějaký národ cikánů, který se věčně štve, pere a [pageend17]390 mlátí hlava nehlava." Nesmíme při tom zapomí- not, že krajanskou čs. veřejností v cizině se mnohdy měří mravní, duchovní a pracovní hodnota celého čs. národa. A jaký závěr proto plyne ze všech těch štvanic a útoků? Že si najednou ostatní národy začnou říkat: "Zaslouží si vůbec ten čs. národ samostatnosti?" Sestry a bratři, to je velmi závažná záležitost a měli by si ji uvědomit konečně všichni ti, kteří tak lehkomyslně hazardují s dobrou čs. pověstí, která přece stála tolik námahy, úsilí a práce! A ještě něco. V přemnohých těch nadávkách a nepravdivých "původních zprávách" se stále hýří slovy Masaryk a Beneš. Každý z pisatelů, kdo potřebuje nějak potvrdit to své "hlásání" a tu svou "pravdu," honem užije těchto jmen, protože aspoň trochu poznal mentalitu čs. krajanské veřejnosti v Americe. Ale mnohému čtenáři se při těch jménech vybaví několik otázek: Nejsou právě tito útočníci, kteří se chytají dnes jmen Masaryk a Beneš, právě oni, kteří kdysi sami na tyto budovatele čs. státu házeli špínu a bláto? (Bylo právě podobných lidí dosti, a je příliš podobná pisatelská rutina tehdejších i dnešních článků.) Četli tito náhončí vůbec některý ze spisů obou čs. vedoucích mužů. Znají právě tito dobře Masaryka? Zdá se, že neznají, protože kdyby znali, opakovali by si před každou novou špínou, kterou chtějí vrhnout do krajanské veřejnosti, až svátá slova právě T. G. Masaryka: "Jen ať jsou spory, ale ať se bojuje s rozumem a poctivě!" A tito útočníci nepoužívají ve svých článcích ni rozumu, ani poctivosti, natož aby měli ohledy k nějaké vyšší otázce, na př. k čs. zájmům. Nikdy jim, jak se zdá, nezáleželo a nezáleží na velké myšlence, na celku, ale vždycky na jejich vlastní osobě a jejich prospěchu. A právě proto se na prahu nového roku obracím ke všem členům Českého národního sdružení v Americe, kteří vždy šli nekompromisně a svým vytčeným cílem, z něhož nikdy neslevili. Zahájili své akce, pracovali na nich a stejně poctivě pracují, jen občas se dali vyrušit některým závistiv- cem, ale jinak jdou stále za svou myšlenkou. Vždycky a za každých okolností splnili svůj předsevzatý úkol. Dělali a neohlíželi se, co dělají ostatní, ale měli jen upřímnou radost z dobře vykonané práce. Za svou práci nechtěli nijakého uznání, nechtěli ani zvláštních poct, nechtěli ani poslanecký mandát, ani se nechtěli stát československými ministry. Je to jisté, že slabší jednotlivci odpadávali, protože válečné i poválečné úkoly byly příliš veliké a neúnosné, a vydrželi skutečně jen ti nejsilnější a nejobětavější. Jen se podívejte kolem sebe a poznáte, co bylo těch, kteří chtěli taky pracovat, ale zůstalo skutečně jen u toho chtění. Ale Vy, sestry a bratři, máte mnoho práce za sebou, máte za sebou i dobrou pověst a mnoho zkušeností. Proto na Vás těm útočníkům velmi záleží. V ostatních totiž nemají záruky, že vytrvají, ale Vy jste svou vytrvalost již mnoho krát dokázali. A proto Vám jako celku budou lichotit, aby Vás získali. A budou Vám lichotit, dokud Vás budou potřebovat, dokud budou potřebovat Vaši práci a Vaše dolary. Jakmile ale pak uděláte svou práci a pomůžete oněm destruktivním živlům tam, kde sami chtějí být, pozbudete u nich na významu, ba zapomenou na Vás, zradí Vás a nikdy si již nevzpomenou, že jste pro ně něco vykonali, nebo že vůbec existujete. A Vy? Budete pak roztříštěni a těžko, velmi těžko, byste se dávali dohromady — a jen byste litovali . . . Proto, držte pohromadě, členové Českého národního sdružení v Americe. Nedejte se rozrušit a tvořte nadál velikou národnostní rodinu, v níž každý bude mít vzájemnou úctu jeden před druhým, bude mít úctu k práci druhého, bude si vážit přesvědčení druhého, a poznáte, že nikdo Vás nezlomí, nikdo Vámi nepohne, a Vaše síla bude skutečně vzornou silou, před kterou budou blednout všichni ti žárlivci přeplnění závistí a strachem, ba oprav- dobrým studem. Vytvořte jednu jednotnou vlasteneckou rodinu, kde jeden každý bude svého druha milovat skutečně láskou vlasteneckou, láskou takovou, že budete zářivým vzorem pro všechny ostatní. Uvidíte, že podobná síla přitahuje, že všichni ostatní pak půjdou za Vámi. Vy nemusíte přesedávat, vy jste stále na jedné cestě, po které jdete. Vy neměníte své náhledy podle okamžité potřeby, vy zůstáváte skutečně těmi poctivci, jakými jste byli před tím. Vy nemusíte ostatní vyhledávat, vy stačíte pracovním elánem a ideově sobě. Vy nemusíte volat ostatní na pomoc a žádat jejich spolupráci. Vy nemusíte štvát na ostatní, aby se k vám přidali a pracovali s vámi. Vy jen můžete přijmout toho dobrého pracovníka, který se dal dočasně zlákat a odešel od vás, ale má předpoklady, že bude dobře pracovat dál. A chce-li někdo skutečně pracovat, ať se přidá on sám k vám. Vy se nemusíte k nikomu přidávat, vy jste dostatečně silní. Pro Vás jako velký historický celek by bylo tragické, kdybyste se dali přesazovat. Tak jako třeba nejsilnější strom, je-li násilně přesazen, zahyne, tak byste ve svém celku zahynuli i Vy. Proto: nedejte se v ničem zlomit, nedejte se ani ovlivňovat, každý nový a další úkol dobře přezkoušejte a dejte vždy promluvit zdra[pageend18]391 vému rozumu, ne okamžitému rozechvění. Zůstaňte silni. Uvědomte si, že jste odpovědni své odbojové práci, svému dlouholetému nadšení a snažení, ale jste zároveň odpovědni čs. odbojové historii. Vy jste dokázali mnoho a jistě, že dokážete ještě víc, ale pomáhejte si vzájemně. Vy silnější, pomozte slabším, a zaveďte je na společnou správnou cestu, se které jste sami nikdy nesestoupili. Poznáte jednoho krásného dne, že jdete správně. Nezapomeňte při všem, že dnes útočí žárlivci na druhého, zítra budou útočit na vás, právě proto, že jdete dobře, že dovedete něco udělat. Ale budete- li jednotní, budete silni. A proto za vašim společným cílem: Šťastnou cestu! Váš Jindra Zoder. Něco o těch, kdož brali výhody od "komunistů." V Praze, dne 13. ledna 1949. Mrs. Anna Vašulínová, 430 E. 13th St., New York 21, USA. Vážená sestro, nevím, mohu-li Vás takto titulovat, ale když jste byla v Československu a psala jste do našeho sekretariátu, a navštívila jste nás pak, abyste si vyzvedla potřebné doklady, přesvědčovala jste nás v dopise i osobně, že jste členkou ČNS od roku 1938 v New Yorku. Nevím, ale zároveň s tímto dopisem si dávám dodatečně ověřovat Vaše tvrzení u zdejších členů, kteří jsou dosud v Československu a jsou k podobnému dobrozdání povoláni. Patří dosud mezi nejnadšenější pracovníky ČNS a nedají na nějaké pomluvy bezcharakterních pánů. Tedy především Vám chci říci, že jsme nic nedělali neprávem, že jsme pracovali především proto, abychom členům ČNS vyšli pokud možno nejvíce vstříc, abychom jim zpříjemnili jejich pobyt v Československu, a abychom se jim aspoň částečně odvděčili za jejich obětavou a vytrvalou práci ve prospěch znovuosvobození ČSR a ve prospěch čs. lidu a čs. dětí. Nic více a nic méně. A jestli Vám snad někdo tvrdí něco jiného, je bohapustý štváč, který by zasluhoval jen spráskání jako prašivý pes, který nedovede nic jiného, než zákeřně kousat a otravovat poctivou práci a poctivé snažení všech těch, kteří to myslí nejpoctivěji. A teď k věci. Dostal se mi totiž do rukou Váš dopis ze dne 2. prosince 1948, který jste poslala s. Saltové do Chicaga. A nyní je Vám již jasno, víte, oč jde. A nyní k Vaší postrašenosti a snad i zbabělosti, za kterou celkem snad nemůžete, jen tolik, že se dáte vůbec postrašit nějakým povídáním. Vyhledal jsem totiž Váš materiál a Vaše dopisy, které event. mohu dát ofotografovat a dát k disposici, aby nebylo nikdy mýlky. Ve svém dopise ze dne 27. září 1948 jste nám ze Zlína, Zahradnická 940, napsala dopis, jímž jste žádala, abychom Vám podle instrukcí na Hospodářském úřadě ve Zlíně vydali zvláštní potvrzení, na základě kterého dostanete dvojnásobný příděl potravinových lístků. Naše kancelář Vám svým dopisem ze dne 1. října 1948 zaslala dopis, kterým jsme Vám sdělili, že veškeré výhody, a i tedy potvrzení na dvojnásobný příděl potravinových lístků vydáváme jen členům Českého národního sdružení v Americe, kteří se mohou prokázati členským lístkem ČNS a odznakem ČNS. Žádali jsme Vás, abyste nám prve poslala a potvrdila nám, že odznak ČNS máte. Odpověděla jste nám novým dopisem ze dne 4. října 1948, ve kterém jste nám sdělila, že jste si členský lístek sebou do ČSR nevzala, ale prohlásila jste, že jste členkou ČNS od roku 1938, a žádala jste nás, abychom Vám vydali náhradní tento členský lístek s poznámkou, že potřebujete dvojnásobný příděl potravinových lístků, jelikož potravinový příděl jest zde velmi nízký. Dále jste nás žádala o další výhody. Odepsali jsme Vám na Váš dopis dne 8. října 1948, a upozornili Vás, že náhradní členský lístek stojí 100 Kč (schválení Ústředny ČNS!), potvrzení na potraviny do konce roku 1948 30 Kčs, a máte-li zájem na 50% slevu na čs. drahách a autobusech, tedy že tato legitimace stojí 50 Kčs. Vy jste poslala přiloženou složenkou celou požadovanou částku a jelikož se Vám vybavení zdálo příliš dlouho, zajela jste si sama pro tyto věci. Tedy: My jsme Vás nežádali, abyste si tyto výhody laskavě vzala, ale sama jste o ně žádala a sama jste si nakonec pro to vše zajela do Prahy. Tedy: sama jste tyto výhody žádala, nijak jsme Vás nepodváděli, ba naopak snažili jsme se Vám vyjít vstříc, jak jsme nejlépe mohli. Jistě se nyní ptáte, jak to, že jsme vybírali více za legitimaci, než vybíral p. Komárek. Předně proto, že p. Komárek měl základní kapitál v celkovém sletovém příjmu. On mohl pracovat bez ničeho. Náš sekretariát však musel z něčeho platit kolkovné na žádosti, musel z něčeho platit známky, musel z něčeho platit natištění legitimace, musel z něčeho platit všechny ostatní výdaje. Tedy ten nepatrný zbytek zůstal v našem sekretariátě a nikam jinam nešel, ani tedy ne komu-'’ nistům, jak se snažíte tvrdit. Mohu Vám prozradit, že tak tak jsme vystačili s tím vším, a jen [pageend19]392 si prosím přečtěte všechno a uvidíte, že jsme naopak pracovali pro Vás velmi lacino. Jen jste si pro to vše měla zajít do některé cestovní kanceláře a viděla byste, jestli je možné, abyste dostala všechno tak skoro zadarmo. A nepovažovali jsme ani za vhodné, ani za prospěšné těmito výdaji za- těžovati pokladnu Ústředny, protože je nám známo, že z každé koruny, která se zde vydá, o to méně potom jde na dárkovou akci. A tomu jsme rozhodně chtěli zabránit. Také z toho důvodu, že by se mohlo říci, že Vám musela Ústředna platit Vaše výlety do Československa. A peníze jste neodváděla komunistům, jak se obáváte. Peníze šly na prostředky, které jsem Vám naznačil, a ani jeden spolupracovník v našem sekretariátě není komunistou, natož já. A tvrdí-li někdo opak, je trestuhodným lhářem, podvodníkem a intrikánem. Ani jedna koruna nevyšla z našeho sekretariátu. Naše účetnictví je vedeno správně a můžeme je kdykoliv, komukoliv předložití. Stalo se tak, jak jsme učinili. A máte vidět, jaký údiv nastal v řeči toho, kdo naše knihy přehlížel. A musel nám přiznat poctivost ,protože jsme zavedli do knih nejmenší položku, i takové, které jsme mohli docela klidně zapřít a vstrčit do kapsy. Neudělali jsme to, protože jsme pracovali pro Vás. A k tomu všemu: všichni zde jsme pracovali zdarma. I já svou funkci tajemníka ČNS pro ČSR vykonávám zcela zdarma. Nevěříte-li, zeptejte se v Ústředně. A nad to, věřte tomu, nebo ne, mnohokrát jsem doplatil. A jak jsem doplatil na svou funkci, nebudu se Vám rozepisovat, ale může Vám to říci sama Ústředna ČNS nebo samotná sestra Saltová. A nad to: uvědomte si, že jste do konce roku 1948 nezískávala dvojnásobný potravinový u p. Komárka, a legitimace sokolské na dráhu také platily jen do konce října 1948, kdežto naše legitimace platila do konce roku 1948. Chápete ten rozdíl? A co jiných výhod, které jsme poskytovali a za které je většina našich krajanů skutečně vděčna. Aspoň jejich přečetné děkovné dopisy to dokazují. Proto se nebojte, že jste někde zapsaná, že jste darovala něco komunistům. Ne, zaplatila jste si jen své režijní výlohy. Nic více a nic méně. A proto bych se Vás rád zeptal, který obnos byste chtěla dát ve prospěch běženců? Já ho neznám. A nemůžete ho znát pravděpodobně ani Vy. Jen strach Vám zavřel oči a donutil k podobnému dopisu. Nedivte se, že tak píši, ale bylo napácháno dosti nespravedlnosti na mé osobě za nezištnou práci, proto je nutno, abych se i já proti lhářům bránil. Ve svém dopise píšete dále, že jste se na všechno ptala p. Komárka v Paříži, ten že Vám vše vysvětlil a ukázal různé články v novinách. Tak, a nyní Vám já povím, kdo je to ten slavný pan Komárek. To je ten bezpáteřní člověk, který patří do "hrdinné čtyřky," která mne udala čs. tajné státní policii z nezákonného vybírání dolarů od našich krajanů a ze všeho toho, co bylo potom otištěno v článcích, které jste četla. A byl jsem 29. května 1948 odvezen na policii a vyslýchán. Vážená sestro, to je ten "statečný politický běže- nec," který potom, když se zde napáchal dosti podobných zel a nepravostí, využil první příležitosti a utekl do Paříže. Myslíte, že je to hrdinství? Ne, naprosto ne, ale v plném slova smyslu dobrodružné gangsterství, které zasluhuje odplaty. A věřím, dočkáme-li se v naší generaci soudu národa, že právě ten p. Komárek bude opravdu souzen. Nemohu Vám vyprávět o dalších "svinstvech," která prováděl p. Komárek a jemu podobní. Velmi zlé chvilky mi tito udavači připravili. — A takovému člověku Vy jste uvěřila. A pokud se týče oněch článků, které jste četla, je další svinstvo a další bahno, které musí být jednou zle potrestáno, protože udavačství není hrdinstvím, ale nejpodlejším projevem zbabělosti, bezcharakternosti a patolízalosti. Chápete už tu pravdu? A bude-li sestra Saltová jen trochu objektivní, vysvětlí Vám další věci ještě blíže. — Ovšem, nechápu ještě, proč se tento dopis dostal do mých rukou. Ale věřím, že budu mít příležitost odhalit všechno to ostatní, co mne dosud tlačí a co jednou se mi snad podaří prozradit. Pochopíte potom daleko více, a jsem přesvědčen, kdo všechno za skvělou sokolskou myšlenku, a za myšlenku vlastenectví se schovává a využívá každé příležitosti k osobnímu prospěchu. A ještě něco: zapomněla jste na naši možnost, kterou jsme Vám dali, abyste projela s tak lehkou celní prohlídkou? Pan Komárek Vám to neumožnil. A na to taky nelze zapomínat. A dejte se informovat těmi, kteří nepoužili naší možnosti a projížděli čs. celním územím. A zato jste nezaplatila ani koruny! Drahá sestro, tak je to, a ne jinak. Mohl bych Vám toho ještě mnoho a mnoho vypočítávat, ale skončím svůj dopis s tím, že opis tohoto dopisu současně posílám s. Saltové a naší Ústředně do Chicaga, aby všichni věděli, kdo všichni brali všechny výhody od "komunistů" a jaké výhody, a jak se potom odměnili. Jindra Zoder. [pageend20]393 Naše soutěž na zjskání předplatitelů "Svobodného Československa." Jak jsme již několikráte oznámili, ukončili jsme dne 31. prosince 1948 soutěž na získání předplatitelů našeho věstníku "Svobodné Česekosloven- sko." Požádali jsme všechny sběratele o zaslání sběracích listin a velká většina těchto sběratelů nám již sběrací listiny zaslala, takže dnes můžeme s velkou pravděpodobností říci, že se tato naše soutěž setkala s mimořádným úspěchem. Ovšem, že s potěšením uveřejňujeme zde jména pěti sběratelů, kteří se svou přičinlivostí a láskou k věci dostali na první místo. Jsou to: 1. Br. František Stárek, oodbočka Vítězství. 3. Ses. Krista Talašová, odbočka Cleveland. 2. Ses. Emilie Jakoubková, odbočka J. Tvrzický. 4. Ses. Marie Kleinová, oodbočka Čes. Kalifornie. 5. Br. Václav Pěnkava, odbočka I. Batalión. Úřadovna ČNS zasílá výše uvedeným sestrám a bratřím slíbené odměny, jako malé uznání za jejich obětavou práci. Všem ostatním sběratelům vyslovuje redakce "Svobodného Československa" svůj nejsrdečnější dík za jejich bratrskou spolupráci a prosí je, jakož i všechny členy ČNS, aby náš věstník "Svobodné Československo" při každé příležitosti propagovali a získávali nové odběratele. Redakce a administrace "Svobodného Československa." Získávejte nové odběratele "Svobodného Československa" Z NAŠICH KRAJSKÝCH VÝBORŮ A ODBOČEK Z měsíční sschůze Krajského výboru Českého národního sdružení v Chicagu. Měsíční schůze Krajského výboru CNS v Chicagu konala se 28. prosince 1948 za pěkné účasti zástupců, což za takového počasí jako bylo toho dne, bylo překvapením i pro samotné přítomné zástupce. Po konvenčních formalitách přistoupeno bylo k probrání záležitostí doporučených výkonným výborem a sice jako první záležitost rozpuštění odbočky Plzeň CNS. Jelikož výkonný výbor doporučil přijetí resignace úředníků této odbočky, ne však její rozpuštěný vyslala úřadovna CNS uvědomění členům této odbočky, aby se dostavili do schůze Krajského výboru, kde o této záležitosti bude uvažováno.. Po vyslechnutí názoru dostavivších se členů rozvinula se debata, jejímž výsledkem byl návrh, aby odbočka Plzeň znovu zahájila svou činnost v rámci CNS a za tím účelem, aby byli co nejdříve úřadovnou ČNS sezváni členové této odbočky do schůze ve škole Besídka, nalézající se v okolí bývalého sídla odbočky Plzeň. Druhým bodem jednání bylo doporučení Výkonného výboru na novoroční nadílku našim zdejším spolkům a organisacím. Usneseno bylo na tomto rozdělení darů: Sokolské jednoty: Po $50: Sokol Slávský a Sokolice Havlíček-Tyrš; po $100: Sokol Berwyn, Sokol Brookfield, Sokol Stickney, Sokol Rozvoj a Sokol Cechie. České svobodomyslné školy: Po $50: Škola Vojta Náprstek, Škola Jan Neruda, Škola Matice Školská, Škola Besídka, Škola Jan A. Komenský, Škola František B. Zdrůbek, Škola Tomáš G. Masaryk, Škola Karel Havlíček, Škola Alois Jirásek, Škola Jaroslav Vrchlický, Škola Jan Huss (Lyons) a Škola Brookfield. Svobodná Škola (časopis), $100; svobodářský rozhlas, $500. Dorostové kluby: Po $100: Dor. Klub Československá Mládež; po $50: Dor. Klub František B. Zdrůbek, Dor. Klub Vojta Náprstek, Dor. Klub Jan Neruda, Dor. Klub Pavla Cechová, Dor. Klub Tomáš G. Masaryk, Dor. Klub Alois Jirásek a Dor. Klub Omladina Moravských Spolků. Různé: Útulna a Sirotčinec, $100; Dram. Odbor Z.C.B.J., $100; Smoking Fund for Dísabled Veterans, $75; Tuberculosis Institute, $1; jednatel školy Vojta Náprstek, $5, a Ústředna CNS, $2,000. Podáváme tento výkaz dopodrobna, aby se vědělo přesně, které spolky a organizace jsme "sko- rumpovali." Usnešeno bylo, aby se výroční schůze Krajského výboru konala v neděli, dne 30. ledna 1949, ve škole Vojta Náprstek. Začátek schůze v 6:30 večer. Schůze byla ukončena předvedním zvukového pásku, který nám byl zaslán z Ústavu pro tělesně vadné v Brně-Král. Poli a na kterém mimo pozdravu ředitele ústavu br. J. Smetany, správce br. F. Kubíčka a br. J. Hlávky natočeno bylo několik vskutku pěkně zazpívaných vánočních koled dětského sboru chovanců tohoto ústavu. Tato zvuková reprodukce vyslechnuta byla přítomnými zástupci s velkým zájmem a všem se líbila. [pageend21]394 Z odbočky Tábor Č.N.S. v Berwyn, III. Maše poslední schůze konala se 12. ledna za velké účasti členů a hostí. Hosté i přátelé odbočky Tábor byli vřele přivítáni br. předsedou Josefem Hobíkem. Naše záležitosti jsme měli brzy vyřízeny a přikročili jsme k volbám úředníků na rok 1949. Tito úředníci byli zvoleni jednohlasně: Předseda br. Josef Hobík, místopředsedka ses. Marie Němcová, tajemnice ses. B. Kollerová, účetní ses. Marie Sehnalová, pokladní ses. Marie Ječmenová, strážce dveří br. St. Koller. Všichni nově zvolení úředníci slíbili poctivě pracovati ve prospěch odbočky Tábor a ve prospěch těch nemocných sirotků a chudých nemocných v rodné vlasti a i zde v naší nové vlasti podpořit vše dobré, jako jsou české svobodomyslné školy, Sokolstvo atd. V příští schůzi, 9. února, budeme míti nastolení nově zvolených úředníků a již touto cestou zveme všechny hlavní úředníky ČNS a všechny naše přátele a členy odbočky Tábor, by se dostavili do síně Sokola Tábor 9. února v 8 hodin večer. Bude to zase slavnostní schůze a budou slavnostně uvedeny i dvě nové sestry, pí. A. Synková a Katuška Hanzlíková, které jsme s radostí poznali v naší lednové schůzi. Schůze naše jsou rázu přátelského a jsme jako jedna velká rodina a na shledání s vámi všemi ve schůzi se každý těšíme. Odbočka Tábor má milé, hodné členy a příznivce, kteří cítí pro ty nešťastné nemocné a zmrzačené děti-sirotky ve staré vlasti a dávají své dary kde jak mohou ve prospěch těchto dítek. S radostí kvituji dary došlé v měsíci lednu naší odbočce a sice: Ses. Anna Tichý, 640 West St., Trenton 8, N. J., daruje $5 pro čs. sirotky k uctění památky zesnulého manžela, našeho br. Josefa Tichého; díky, ses. Tichá. Již jest to rok, co br. Tichý náš kruh opustil. Br. Stanislav Koller $5 k uctění památky zesnulé manželky pí. K. Kollerové. Pracující kroužek žen odbočky Tábor $3. Ses. Anna Zárobská, 2100 Elmwood Ave., Berwyn, a její rodina darovali $25 pro čs. sirotky k uctění památky zesnulého manžela a otce br. Jana Zárobského, který náš kruh opustil před dvěma měsíci. Br. Zárobský byl dobrý Cech a vlastenec a takovou je i jeho pozůstalá manželka a rodina. Srdečné díky vám! Br. Frank Prachař, 1515 Oak Park Ave., Berwyn, daroval $10 pro čs .sirotky z radosti, že se jeho manželka, ses. Antonie Prachařová, zdráva dostala do Kalifornie. Jmenovaná sestra chtěla jeti nedělním vlakem, ale na stanici jí zástupce dráhy řekl, že místa pro neděli jsou vyprodána a tu musela si koupit místo na pondělním vlaku a to bylo její i naše štěstí, neb vlak, který odtud vyjel v neděli, ztroskotal a mnozí cestující byli zle potlučeni; měli nohy a žebra polámány a jinak byli zraněni a naše milá ses. Prachařová jako zázrakem tomu ušla tím, že se na ni místa nedostalo, a tu její manžel z vděčnosti, že je osud uchránil zármutku, věnuje výše jmenovaný obnos pro čs. sirotky. Zajisté dojemný a velkomyslný to dar. Díky Vám, br. Prachaři, neb tím též sám ukazujete Vaše zlaté srdce, které dobré též dobrem oplácí. Jste ušetřen starosti o manželku a děláte radost těm dětičkám tam daleko ve staré vlasti. Srdečné díky Vám a všem výše jmenovaným dárcům, kteří jste tak šlechetně uctili památku Vašich- drahých dary odbočce Tábor. Buďte ujištěni, že dary Vaše nasytí a léky uzdraví hojně dítek-sirotků v ústavech a nemocnicích tam v Československu. Ještě tam není nadbytek živobytí ani léků a tu Vaše dary jsou opravdu na místě. Za ně se zde nebo v Holandsku nakoupí to, co je potřeba a oni Vám budou v srdcích svých žehnat. Br. Josef Habík daruje $1 k uctění památky br. Zárobského; díky! Též srdečné díky milým sestrám, které nám upekly dobré pečivo, na kterém jsme si tolik pochutnali. Jsou to sestry Sehnalová, Kopecká, Krakešová, Němcová, Daňhelová, Floriánová a Kollerová. Odbočka Tábor vzpomíná svých dobrých členů a váží si jich. Na shledanou 9. února v 8 hodin večer v síni Sokola Tábor! Br. L. Skala nám po schůzi ukazoval obrázky a provedl nás stověžatou matičkou Prahou, Tatrami a jinými místy. Všem se nám to líbilo. Srdečný dík, br. Skalo, od nás všech! Českému národnímu sdružení zdar! B. Kollerová, tajemnice. Z odbočky Vítězství Č.N.S. Tak opět jeden rok zašel v minulost a nyní, když stojíme na prahu roku nového, zalétáme v myšlenkách zpět, jako bychom chtěli nyní zpytovati a uvažovati, co vskutku bylo nám překonali v roce minulém, jak kalich hořkosti museli jsme vypiti až do dna, ale neklesli jsme a s pevným rozhodnutím překonati vše i když bude třeba zatrpklo vkročiti s otevřeným hledím vpřed do roku nového, vydržet a pokračovat v naší práci. To byl náš slib při výroční schůzi, kde probrali jsme vše, co za rok přešlo přes naše hlavy a co bylo vykonáno v minulosti. Na konec pak zvolili jsme opět naše staré, osvědčené úředníky na svá místa, až na jednoho a sice místopředsedku, na jejíž místo zvolena byla sestra jiná. Sestra Albína Lid odevzdává dar na mléčnou akci ($2) a k ní přidružuje se sestra Mosbauerová [pageend22]395 s jedním dolarem na stejný účel, začež jim br. předseda poděkoval a s přáním zdaru do nového roku schůzi ukončil s výzvou všem, aby neopomněli schůzi příští, dne 11. ledna, kde budou naši úředníci nastoleni br. Kačerem a br. Ljuba Skala nám pak ukáže filmy z vlasti. Tak prchlo několik těch týdnů jako voda a my započali opravdu slibně v novém roce a bylo by jen žádoucno, aby tato krásná nálada byla udržena po celý rok, neb potom by se daleko lépe a veseleji pracovalo při takových návštěvách. Přišlo 36 sester a bratří a šest hostů, aby podíleli se na jednání a aby vyslechli br. Kačera, který onoho večera měl nastoliti úředníky odbočky a promluviti k nám o záležitostech Českého národního sdružení, leč byl nucen odejeti za nutnou záležitostí do New Yorku a proto se omlouvá a věříme, že přijde do schůze příští, aby nám něco pověděl a ztrávil několik hodin mezi námi. Br. Skala, který nám přišel ukázati krásy staré vlasti ve filmu, přivedl br. Wučku, dále pak přišel br. Jan Blažek, činovník svobodomyslných, br. Han- zelín, ses. Hrychová a s ní ses. Kořínková, snad každému známá činovnice a učitelka, a všichni brali podíl na schůzi, po které pak br. Skala ukázal tři kratší, ale pěkné obrázky. Po ukončení pak zasedli sme ke stolům k malému občerstvení, které naše sestry připravily, a tak při družné zábavě poseděli jsme pohromadě delší dobu. Když tak jsme se posílili na těle chutnými zákusky, byla požádána ses. Kořínková, aby nám něco přednesla a tak se stalo — posílila nás na duchu a věřím, že slova její padla na úrodnou půdu a símě to donese zdárných výsledků. Sestry i bratři vyslechli sestru Kořínkovou s opravdovým zájmem a tak ztrávili jsme krásný večer bratrského porozumění a posilnění do další práce v tomto roce. Sestra účetní hlásila, že 27 členů zaplatilo příspěvky na rok 1949 a na mléčnou akci pak darovali následující: Br. Jan Blažek $5, ses. Lid a ses. Peroutková po $2; odbočce darovali ses. Mos- bauerová a br. Hanzelín po $2 a ses. Karban $1; nálepky odkoupily ses. Vlachová a ses. Peroutková po $1. Díky vám všem, kteří jste přispěli, neboť pomoci dosud jest třeba a nebude pouze na papíře, ale bude uskutečněna jako vždy před tím, neb tak jest potřebou činiti a ne psáti nepravdy, jak činí jiní ve veřejném tisku, aby sehnali peníze. No, vždyť účel světí prostředek, ať už jakýkoli. Následující činovníci zvoleni pro rok 1949: Frank Stárek, předseda; ses. Růžena Skálová, mí- stopředsedka a dopisovatelka; ses. Aloisie Vydrová, tajemnice, ses. Bečvářová, účetní, a ministr financí čili pokladník br. Anton Mottl. Pro dobro pak sluší připomenouti, že únorová schůze koná se 8. února čili druhé úterý v měsíci, proto nenechte si ji ujiti, neb u nás se cítí každý jako doma a pro každého jsou dvéře otevřeny. Přejíce mnoho zdaru v novém roce nejen přítomným, ale všem těm uvědomělým, kteří odebírají a čtou náš časopis "Svobodné Československo" a jsou činní v řadách Českého národního sdružení, aby i nadále pracovali a věrni zůstali, jak přislíbili. Širší veřejnosti patří náš upřímný dík za podporu a přízeň nám věnovanou. Zdar! Frank Stárek. Z odbočky Č.N.S. Los Angeles, Calif. Poslední schůze v roce vyznačovala se přátelskou náladou členů, již zvolili nové úřednictvo pro příští rok: předsedka ses. Bradecký, místopředseda br. Vaněček, pokladní ses. prof. Veverková, účetní Boža Hessová a tajemnice moje maličkost. Vyřízeno mnoho věcí z přítomné i minulé doby a v příští schůzi začneme pracovati na jarní zábavě s uměleckým programem, spojeným s výstavou obrazů našich českých umělců, která sama o sobě bude něco krásného, neb ses. Boža Hessová sama se může pochlubiti kolekcí 40 obrazů. Béřeme si velikou práci a risiko s tím spojené na starost, ale všichni se těší na umělecký požitek za odměnu! Jest třeba již jednou obrátiti pozornost na naše zdejší poměry, jež by vedli k udržení české větve zde co nejdéle. Vyzveme i ostatní české spolky zdejší ku spolupráci a doufáme, že s jejich pomocí se dobrá věc podaří. Chceme spojení českých spolků zde a ne rozbíjení a rozvrat — hádáním se o poměrech v Československu. Naší národní povinností co českých rodáků bylo odvrátit nezaviněnou bídu v Čechách sedmiletou vražednou válkou a neúrodou, a politické poměry ať si vyřeší sami, k tomu ani co američtí občané nemáme právo jim poroučeti, my se můžeme jenom zde hádati mezi sebou o názory jednotlivce a rozeštvati ještě ty české organisace, jež zde stávají! České národní sdružení, s demokratickým vedením, pomáhá uleviti tamnější bídě dle možnosti, k čemuž Vám posíláme příspěvek na vánoční nadílku $125 ze zábavy konané v říjnu a $20 sbírku ve schůzi — a o vánocích, kdy srdce lidská jsou plně otevřena, budeme vzpomínati dětí v české škole při teplém mléku nebo kakau z Ameriky. Měsíčník "Svobodné Československo" jest všude milým hostem v čs. rodinách, neužívá n [pageend23]396 výrazů a narážek, jak tak mnozí "intelligenti" v českých časopisech, a pohlíží z demokratického stanoviska na světové poměry. A jest smutné, že musí kaziti papír bráněním své pověsti, jež po celou vřavu válečnou byla čistá jako studánka! Evoluční vývin nelze překonati nikomu, jak řekla prof. Veverková ve své přednášce. Změna světového problému a její následky jsou přirozeným vývinem evoluce a pokračuje vesmírem od času dvou tisíců let před Kristem až po dnešní dobu. Mapu/ která zobrazuje vývin i zánik různých zemí a krajů, vítěství jedněch nad druhými, jichž panování časem se zvětšuje a časem mizí, měl by viděti každý člověk — snad by to vedlo k lepšímu porozumění českých vlastenců. Takových přednášek jest třeba v našich schůzích — vzdělavatelů, kteří staví a neboří. Tak mnozí lidé se domohli svým přičiněním lepšího .finančního postavení ve světě, ale zapomněli na vzdělání, vědomosti a mnohdy i srdce! Máme zde v odbočce br. legionáře z I. světové války, jenž by mohl býti vzorem tak mnohým těm českým vlastencům. Sepsal čtyři knihy, jichž spisovatelské právo i příjem z prodeje daroval pozůstalým dětem čs. legionářů. Ze svých skrovných příjmů co invalida I. světové války ještě bohatě rozdává potřebným, bez otázky politického vyznání. Členové odbočky, vezměte na vědomí, že v příští schůzi je nastolení nových úředníků a po schůzi pohoštění ses. Veverkovou. S pozdravem všem Louise Kubíčka, tajemnice. P. S. — Veselé vánoce všem, též Nový rok — by přinesl více spokojenosti a míru mezi námi! Z odbočky Č.N.S. "Josef Tvrzický." V úterý, dne 7. prosince 1948, v 8 hodin večer konala naše odbočka "Josef Tvrzický" svoji výroční schůzi za velké účasti členstva. Schůzi zahájil předseda br. F. Suchánek a oznámil nám smutnou právu, že zemřel náš dlouholetý člen br. Karel Seman, jehož památku jsme uctili povstáním. Pozůstalé rodině vyslovujeme naši hlubokou soustrast. Po projednání došlých dopisů — a těch bylo hodně — a po vyřízení dalších spolkových záležitostí, byla provedena volba úředníků na rok 1949. Byli zvoleni následující sestry a bratři: -Předseda Václav Jakoubek, místopředsedka Anna Bilvachsová, tajemnice Emilie Jakoubková, účetní Mařka Kačerová, pokladník Josef Walters. Účtující výbor: Roučková a Ženíšková. Zástupci do i výboru: Adolf Kačer, Marie Kačerová a Antonie Roučková. Do školy Jan Neruda: A. Bilvachsová. Do Masarykova nadačního fondu: ses. Pavelcová. Bratr F. Suchánek nepřijal nominaci do úřadu předsedy. Volba úředníků byla jednomyslně schválena. V listopadové schůzi naší odbočky bylo ujednáno, aby nově zvolení byli ihned nastoleni do svých úřadů. Bylo usneseno požádat dlouholetou a zasloužilou pracovnici místopředsedku Kraje ses. Julii Hrychovou, aby nám tuto přátelskou službu prokázala, ale jelikož se nemohla pro nemoc dostavit, byl požádán předseda Č.N.S. br. Kačer, aby nastolil nově zvolené úředníky, což on s ochotou a způsobem jemu vlastním, způsobem důstojným vykonal, začež mu nově zvolený předseda br. Jakoubek srdečně poděkoval. Po schůzi byl předveden br. Skalou krásný film "Věčná píseň," který se všem přítomným velice líbil. Potom jsme měli kafíčko, dobrý domácí chléb, který upekly sestry Bilvachsová a Kačerová, a ani výtečné dorty nechyběly; ty upekly sestry Brožová a Roučková. Vše bylo moc dobré a tak jsme v přátelském rozhovoru ztrávili tento večer. Do nového roku vám všem přejeme hodně zdraví a trpělivost, které za nynějších poměrů je nad míru potřeba. Slibme si, že zůstaneme věrni a že budeme nadále pracovat a podporovat dobré snahy Českého národního sdružení, jež koná tak záslužnou práci a jež vykonalo již tolik dobra. Buďme vždy pamětlivi hesla tatíčka Masaryka, že "Pravda vítězí!" Nedbejme na všechny ty pomluvy a hany, jimiž nás nepřátelé zahrnují. Odpusťme jim. V této schůzi zapravilo hodně našich členů svoje příspěvky a obdrželi jsme peněžní dary, které uveřejníme příště. Končím se srdečným pozdravem na všechny čtoucí. Za odbočku Č.N.S. "Josef Tvrzický": Emilie Jakoubková. Okrskový Výbor Státu lllinois Z. Č. B. J., se svými podřízenými řády, pořádá třetí Výroční Slavnost v neděli, dne 6. února 1949, v Plzeňském Pavilonu na 26. ulici a Albany avenue. Přítomni budou hlavní úředníci ze Cedar Rapids, lowa. Vstupné 60c i s vládní daní. Začátek ve 3 hodiny odpoledne. Uniová hudbo br. F. Sečkáře. Uctivě zve pořádající výbor. Získávejte nové odběratele "Svobodného Československa" [pageend24]