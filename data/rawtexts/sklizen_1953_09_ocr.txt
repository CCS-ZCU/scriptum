Red. Ant. Vlach, Hamburg13, Postlagerkarte 209 ROČNÍK I. ZÁŘÍ 1953 ČÍSLO 9. P O E S I E E X I L U . V L A D I M Í R Z E L E N Ý . ( Zelený, známý čtenářům Sklizně feuilletonem v červencovém čísle, byl uveden na veřejnost Dr.J.Trnkou v předmluvě ku básníkové sbírce "Stesk", vydané v Edici Rencontres o Vá- nocích r.1950:"...Vychodil v Prostějově čtyři třídy gymna- sia...pak šel na remeslo a brzy po vyučení odjel do Fran- cie, něco před čtvrtstoletím. Do ciziny si odvezl vzácné dary - lásku k domovu, lásku k literatuře a přátelství k Jiřímu Wolkerovi, o rok staršímu spolužáku z gymnasia...". Rozhojněny o lásku k Francii a zvlášt k Paříži, tytéž dary prozařují i z chystaná nové sbírky autorovy "Srdce rozťaté" z níž přinášíme tři ukázky.) TY MĚSTO MILOVANÉ ... Dříve než jsem přiblížil rty k prsu tvému, sytil jsem se hořkým mlékem dětství svého a tuto hořkost dlouho cítil v koutcích ůst... Po prvních těch doušcích omamných, jež zachutnaly štávou hroznů přezrálých, sladkostí jablka hlodaného červem, štavnatou slívou, již ranil první mráz, polibkem ženy, kterou svedl červen, prostotou srdcí nežádajících spásy, podřímlým zákoutím, zbytkem to zašlé krásy, voní těch prvních lásek, z nichž nic se nenavrací, úzkosti dělníka, jenž marně hledá práci, rozkolí tuláka, jenž dopiv litr vína celý svět v náruči špinavé obejímá, - - - - - - jsem přislíbil ti věrnost... Po létech tíhou utrpení zpit jak schnoucí list jsem padl ve tvůj klín... Hlas tvůj mi altem krasavice zpíval, tam, v nedozírné dálce, došek dětství kýval, mou šíji mrazil zrádný stín... Na klíně tvém jsem usnul -spánkem děcka, jez vychutnalo slzy zbloudilé; tvá ruka pěstěná mě ve snu konejšila jak žitný klas když šlehne po tváři, závanem větru léta na pastvisku a dechem lesa zpráhlém sa skalisku, [pageend1]úsměvem děvčete, vesnice v podjaří, něhou té drahé, vrásčité líce, pohádkou, kterých na tisíce jsem slyšel za zimních soumraků v zarudlé záři mizících stén ... A proto tobě,jež kráčíš pyšně stoletími nekonečna, Dnes u nohou tvých ležím, srdce rozťaté. To z dálky volají vzpomínky zaváté. Zde věcně město nevadnoucí krásy, tam babí léto - uschlé sedmikrásy. Zde slunce zářivě v náruči Seiny, tam hroby propadlé, v nichž místa více není pro srdce rozťaté... NA PRAHU JSEM TĚ POLÍBIL ... Na prahu jsem Tě políbil, dřív než jsem vešel do světnice; slzami skropil jsem Tvoji tvář - vtom zašlé bídy svatozář Tě ozářila svitem večernice. Bože můj, jaký to nastal shon - nyní se roztančil kávový mlýnek, ze dvorka zavála vůně akátu, mé oko zapadlo v moře muškátů - to vše mi zpívá do vzpomínek. Dnes však, maminko, vede k Tobě dlouhá, křížová cesta, vroubená lhostejnými topoly, a nad nimi roztrhané nebe. Ty odpočíváš už dlouho v pokoji - však srdce mě k Tobě zas vede. Snad ještě jednou, dá-li Bůh, já přijdu tichounce ku Tvému hrobu; abych Tě nevzbudil, ztlumím svůj pláč- mělas tak málo spánku ve svém žití - a zlehka jen položím podzimní kvítí na nový Tvůj sněhový plášť ... TATÍNKU . . . Tatínku, nevím jak bych Tě chválil; vím jen, jak se valil proud Tvého života, plný úskalí. Tehdy jsme my děti plakaly nad Tvým ztroskotáním ... Tvá tvrdá dlaň mě občas pohladila - srdce mé se při tom zachvělo - a často se mi později zachtělo víš, - jak jsi ten kousek chleba v ruce lámal a rozdával ...? A naposled,není tomu tak dávno, jsi mě rozmrazil svým pohledem. Tvá hlava, bříza rvaná větrem, Tvé oči, chrpy schnoucí, Tvé ruce, větve dubu zkroucené, a srdce Tvé, ta láska věčná, k hroudě nehynoucí ... Odpočiň si; já vím, že jednou s hrstí plnou nás přivítáš ... Ú V A H Y S K L I Z N Ě . Petr D E N Když za druhé světové války Němci prohlašovali všecka naše města za města německá a když i část českých spisovatelů je nepřímo a naivně podporo- vala jednostranným vynášením všeho venkovského,napsal jsem malou knížku na obranu a chválu města. V ní jsem si stěžoval, že tak zvaný ruralismus byl jen domyšlením starého sklonu moderní české literatury, která nám nedovedla dát skutečně veliké básnické dílo, opěvující české město, dílo, které svou váhou a popularitou by se mohlo postavit třeba proti venkovské Babičce a Prodané nevěstě. Proto na příkladě svého rodného města jsem se snažil vyhma- tat pravou funkci Města a jeho roli v naší národní a všelidské skutečnosti. Snažil jsem se pochopit Město jako úctyhodný, byť často chybující a nepoda- řený, pokus Člověka, který namáhavě a těžce odhazuje svá přirozená a k zemi ho vížící pouta na své cestě do výšky. Snažil jsem se pochopit Město jako pokus kolektivní, který zmnožil sílu jednotlivců, aniž při tom zabil jejich S V Ě T B E Z M Ě S T . [pageend2]individualitu a který naopak obohacoval jejich duši. Každý pokus, fysikální i společenský,žádá především isolaci od nepřátelského okolí. Proto lidé, kteří se chtěli pokoušet o oproštění se od přírodních vlivů a kteří odmítali být jen hříčkou přírodních sil, začali svůj pokus tím, že stavěli zdi,hradby, "bourgs",aby,chráníce se před barbary, mohli se pokoušet o něco víc než jen o uhájení holého života, aby mohli stavět a tvořit. Naše evropské město vzniklo v době románsko-gotické a jeho chrám, současně budovaný kolektivem i jednotlivcem, byl ve své podstatě hradem, pod jehož ochranou Člověk počal dobývat nebe. I v našich zemích vzestup k transcendentu v době gotické - a tak se alespoh tvrdí v mnohých dějepisných dílech — znamená vznik města a městského stavu. Město poprvé postavilo vertikálu svých věží na horizontálu polí a luk. Člověk-experimentátor musel projít Městem, aby se oprostil od mnohého zvířecího, včetně přírodní nevinnosti, aby se naučil, byť často chyb- ně a hříšně, měřit a vážžit, aby se stal umrlcem, to je tvořitelem něčeho umě- lého, co vzdoruje zkáze času, aby se přiblížil, k nebi vědeckého a matematic- kého řádu i estetické harmonie. Není žádnou náhodou, že filosofičtí i nábo- ženští myslitelé od ne jako Města, jako Civitas Dei, Sion nebo Město Slunce, není žádnou náhodou , že nebo měšťanem Věčného Říma, rozuměj nebo, v němž i Kristus je Římanem. Avšak již ve své knížce jsem litoval, že měšťáci ztrácejí své ctnosti rychleji než své hříchy, že Město odhazuje svou společenskou funkci a pozbývá vědomí své odlišnosti od svého okolí ,že samo boří své kamenné i duchovní hradby Město opouští svůj velkolepý pokus, snad proto, ze je nehygienický. Jakoby kdy ja Není již všecka chvála Města chválou něčeho minulého, není všecka chvála měštanů chválou oněch, kteří byli, a ne oněch, kteří jsou? Není již příliš mechu na hradbách měst, má-li mech ještě na čem se zachycovat? Evropa se rozlévala po Americe jako voda po rovném stole. Měst zde nebylo třeba, jen plachtou pokrytých vozů. Proto nenajdeš-li zde mech, je to jen proto, ze nenajdeš ani města. Až na Washington, který je dílem francouzského architekta, nejsou americké obce zakládány, nýbrž rostou samy jako houby po dešti. Rostou do šířky a dálky bez plánu jako vesnice podle cest. Nejezdí se do nich, jezdí se jen jimi. Nejlepší a často nejpůvabnější architektonické výtvory nejsou zde kostely, radnice a divadla, tedy shromaždiště usedlých měšťanů, nýbrž autostrády, mosty a tunely čili stále ještě jen technicky do- konalejší průseky nekonečnou přírodou. V amerických obcích nenajdeš ani ná- městí, kde se lidé setkávají, nýbrž jen "mainstreety", kudy jezdí. Ani new- yorský Times Square není žádný čtverec, není náměstí Města, nýbrž jen větší opakování venkovského "mainstreetu" s jejich nepostradatelným "drugstorem", biografem a zájezdním hostincem. A podíváme-li se na New York třeba s Empire State Buildingu, vidíme uchvacující pohled, který se ve dne podobá fantas- tickému ohromnému podhoubí, z něhož tu a tam vyčnívají stélky pohádkových, hub, a v noci pozemskému opakování mléčné dráhy. Naše pocity při tomto pohle- du se podobají pocitům, které máme pří pozorování a obdivování nekonečných mořských a lesních plání, a nikoliv pocitům, které nás napadají na náměstí Svornosti nebo Svatého Marka. Všimněme si také, že v amerických konglomera- cích nepoznáme jejich obyvatele od venkovana, neni v nich prostě tento cizí živel, který patrně dodnes ještě bloudí a zevluje v Praze i v Paříži. Není to proto, že by nebylo amerických venkovanů či farmářů. Je to proto, že není americké město. Farmář je v New Yorku doma. Nezevluje zde, poněvadž nemá na co so dívat vzhůru. Americká rovina se zde nelomí do svislé. Nechť vás nemýlí mrakodrapy! Nemluvím o vertikále, kterou lze pohodlně vyjet vytahovadlem. V řečeném není ani stínu hubování na Ameriku. Nevážím sí oněch Evropanů, kteří zásadně vše dobré v Americe připisují evropskému vlivu a vše špatné prohlašují za původní americké. Je-li na příklad v Americe viděný barok vlastně umění eyropské, pak je evropské také otrokářství, kterého se Amerika zbavila teprve v devatenáctém století. Rozhodně se domnívám, že Lincoln byl Američanem víc než jižní otrokáři. Ne zmínil jsem se o Americe jen proto, že Amerika je dobrou ukázkou tvrzení, že město na světě zaniká, neboť Amerika [pageend3]skutečně nám ukazuje "Scénes de la vie future". A nemylme se: i evropská, města jsou již jen musea, jako Louvre, jako celá Florencie. Jezdí do nich již jen turisti,aby se podívali na to, co bylo, nikoliv na to, co je. Veliké rad- nice v Evropě jsou již jen atrakce cizineckého ruchu a od konstatování, že Chartres nebo Notre Dame jsou již jen musea, je jen nepatrný krůček k tomu, aby byla jako chrám Svatého Vasila Blaženého v Moskvě musea protináboženská. Komunistická likvidace buržoasie počala v Evropě likvidací dobrovolnou a komunisté velmi často kopají již jen do mrtvoly. Komunismus není šelma, která dáví živé, nýbrž červ, urychlující rozklad mrtvých v mrvu. Ostatně se jen zdá že likviduje měštany. Správnější je názor, že likviduje Město. Komunismus záměrně boří kolektivní a proto mu je obzvláště nebezpečný pokus, v němž experimentující jedinec se současně nespaluje nad svým pokusným kahanem. Po- kus, který jedinec začal bojovat a dlouho vítězně bojoval proti materialis- tickým "silám", které komunisté uctívají jako své přírodní a přirozené bohy; davše vale bohům nadpřirozeným. A v tom jejich dnešním ničení měst a měst- ských bohů kde kdo jim v našem věku pomáhá! Ještě nikdy v celých dlouhých dějinách lidstva nebylo v tak krátkém čase dobyto a rozbořeno tolik měst jako v poslední letecké válce. Je jen smutnou útěchou, že byla bořena jen musea, ne města. Nářek nad zničenými historickými památkami je typický jen pro naši dobu. Říká se ,že atomová válka zničí celou civilisaci. Říká se to právem, poněvadž zničí ne venkov, ale zbytek Města. Tak žijeme nebo v brzku budeme žít ve světe bez měst. Pesimismus? Naprosto ne! Dědiny ještě neskončily. Již proto ne,že lze poměrně snadno zničit kolektivní pokusy, obtížnější však je vyhubení pokou- šejícího se člověka. Zrodí se nová civilisace, jako se již zrodila tolikrát. Nositeli této nové civilisace však nebudou bořitelé měst, nebudou barbaři, jak vždycky sami hlásali a dnes zase hlásají, nýbrž jejími nositeli zase jako v minulosti budou stavitelé měst, stavitelé chrámů, jak o nich píše Březina. Jako v době rozpadu Římské Říše, jako v době nájezdů barbarů do Západní Evro- py, zase se tvořiví lidé uchýlí do ústraní, poslouchajíce jako exulant Komen- ský, unavený poutí labyrintem světa, hlasu, který jim velí:"Navrať se, odkuds vyšel, do domu srdce svěho, a zavři po sobě dvéře !" A toto přibouchnutí dveřmi tato isolace proti vnějšku, bude začátek nových pokusů, začátek nových moder- ních klášterů a začátek nové stavby měst, které musejí být dříve v srdci než na tváři země. Dnes již jen škarohlídi nevidí, že již jsou zase lidé, kteří počínají stavět zdi proti jedovatým šípům divých propagand, proti strojům prázdné obléhací techniky, proti hordám technokratickým. A jen slepí nevidí, že již jsou zase lidé, kteří počínají kopat příkopy, aby za nimi zapomenuli na prázdné pojmy, které jako plechové nádoby na odpadky stojí na ulicich,nyněj- ších rádoby měst. Ano, je již alespoň hrstka lidí, která ví, že není člověku zdrávo se pohybovat vodorovně, zprava do leva a zleva do prava, jak to činí oni dvojdimensální tvorově geometrických učebnic, nýbrž zdola nahoru. Tato hrstka lidí již také ví, že je třeba zasypat propast mezi zkušeností přiro- zenou a nadpřirozenou, mezi vědou a vírou, propast, která se prohlubovala s úpadkem Města. Tato hrstka lidí stačí, aby se zase zakládala hradiště a kláštery, v nichž jejich přívrženci se zase začnou modlit a pracovat, v nichž se zase začnou pokoušet, v nichž se zase začnou s novým údivem sklánět nad díly klasických autorů, v nichž zase začnou opisovat a malovat a vyřezávat a zpívat. A nejdříve v celách svého srdce začnou zase měřit a vážit, úzkostlivě měřit a vážit - jako nové pokolení měštáka. A zrodí se nově městské právo a soudy. Porostou nová města, zrodí se nový cives a s ním nová civilisace s do- konalejšími a na pevné skobě Věčnosti zavěšenými sudidly hodnot, bez kterých lidský život není než životem barbarským. Víte pak, co je společným znakem a společným jmenovatelem těchto lidí? Nic jiného než skutečnost, že jsou exulanty. Exulanty z labyrintu světa. Exulantů není dnes málo, je dějinnou novinkou našeho věku, že jsou jich mili- ony. A právě tak jako v době rozpadu středomořské kultury jsou to zase emi- granti z dobytých měst. Neprodělá země, která je přijme. Amerika je země budoucnosti, poněvadž je zemí exulanta. Ovšem s podmínkou, že noví exulanti [pageend4]S K L I Z E Ň 5 ZÁŘÍ 1953 ******************************************************************************** zde nebudou hledat hotový domov, ale že jej odsud budou tvořit. Světový do- mov pro nového civilisovaného člověka. V tom a v ničem jiném je úkol exulan- tů. Nebudou-li naň stačit, bude muset přijít další vlna exulantů nových. Budou však stačit, pochopí-li, že dnešek nemá úkol slavnější i pochopí-li tento svůj úkol, pak ani oni jako jejich předchůdce a také exulant Dante nebudou dlouho bloudit v lese vyhnanství a brzo se stanou - exulanti bez státní příslušnosti - plnoprávnými občany nového Města podle již zmíněných slov Beatrice-Moudrosti:"E serai meco senza fine cive Di quella Roma onde Cristo é Romano." J . J E Š T Ě D S K Ý ! EXISTUJE ŠVÝCARSKÁ LITERATURA ? Švýcarsko je země čtyř řečí. Tři z nich jsou řeči světové a současně řeči tří sousedních států, čtvrtá (rétorománština) je řečí malého národa a mluví se jí ještě v jižní části Tyrol a v italském území Venezia Giulia (Friaul). Je možno mluvit při tomto rozvrstvení kulturních oblastí vůbec o švýcarské literatuře? Literatura německé oblasti je považována za součást literatury německé. A přece má táto líteratura své zvláštnosti i pokud používá spisovně němčiny a nikoliv švýcarské němčiny, jež není dialektem, ale ve vývoji ustrnulým německým jazykem. Literatura německých Švýcar je vyznačena smyslem pro sku- tečnost, smyslem pro děj a obsah, nechutí k abstraktnímu formalismu a jistým moralizujícím sklonem. Její základy jsou v St. Gallen, kde tamní klášter již kolem roku 800 je střediskem živého literárního ruchu. Latina ustupuje něm- čině již kolem roku 1000 a Notker Labeo (+1022) je první švýcarský básník německého jazyka. Dvorský "Minnesang" přichází k slovu sbírkou písní, která asi vznikla v Curychu a je známa pode jménem "Manessische Liedersammlung". Dvorská epika uvedla jména Hartmanna von Aue, Konráda Flecka, Ulricha von Zatzikoven, Rudolfa von Ems a řady jiných,kteří patří svým dílem písemnictví německému. Pro pozdní středověk je význačným Heinrich Wittenweiler svým sel- ským eposem "Der Ring". Swingliho reformace a humanismus (Niklas von Wyle, Paracelsus, Erasmus) přinášejí nově tóny, lidová hra, kterou pěstuje Niklaus Manuel (z Bernu) se svými současníky (Famphilus Gegenbach, Utz Eckstein), se stává charakteristickým výrazem švýcarského písemnictví v německém jazyce. Je pozoruhodné, že Švýcaři mají největší počet kronikářů a to velmi význač- ných (Johannes Stumpf, Valerius Anshelm, Aegidius Tschudi), kteří vyplňují téměř celé 16. století. Doba osvícenství přináší vážné podněty německé lite- ratuře ze Švýcar. J.J.Bodner, J.J.Breitinger a hlavně Albrecht von Haller, který ve svých básních hlásá návrat k přírodě, jsou švýcarským přínosem této době. Světového významu dosáhl Salomon Gessner z Curychu, jehož "Idyllen" byly příkladem rokokové pastýřské poesie a měly svůj vliv i na písemnictví české (Puchmajer). Národní uvědomění švýcarské v 18. století (založení Hel- vetské společnosti, vydání švýcarských dějin, které napsal Johannes von Müller) přispívá k rozvoji písemnictví. Lavater, přítel mladého Goetha, Pes- talozzi, zakladatel moderní pedagogiky, J.G. von Salis-Seewis jsou v té době přínosem Švýcarska duchovnímu evropanství. Vliv Festalozziho se projevil v díle prvního velkého švýcarského spiso- vatele, za něhož je právem pokládán Jeremias Gotthelf (*v Murtenu 4.10.1797, + v Lützelflüh 22.10.1854, vlastním jménem Albert Pitzius). Původně liberál, stal se později odpůrcem protináboženského radikalismu. Ačkoliv jeho postavy jsou selské typy bernské, jejich jednání a názory povznesly je do oblasti všeobecné lidské. T.G.Masaryk ve "Světově revoluci" upozornil na tohoto spi- sovatele,kterého četl rád za svého švýcarského exilu. Sebrané spisy (24 svaz- ků) jsou výrazem invenčního bohatství tohoto spisovatele, jehož "Der Pauern- spiegel" a zejména "Die schwarze Spinne" jsou považovány za klasická díla švýcarského písemnictví německého jazyka. Gottfried Keller (* v Curychu 19.7.1819,+ V Curychu 15.7.1890) je znám i u nás a P.X.Šalda zařadil do známé "Melantrišské knižnice" hned dvě jeho základní díla. Vyšel tam "Zelený Jindřich" i "Lidé Seldwylští", v nichž se rojevila nejlépe jeho národní rázovitost a jeho smysl pro lidsky proteplený [pageend5]humor. Jeho básně, jeho politický román "Martin Salander", jeho "Sieben Legenden" a "Züricher Novellen" dosáhly však rovněž úrovně světové. Conrad Ferdinand M e y e r (* v Curychu 11.10.1825, + v Kilchbergu u Curychu 28.11.1898) je znám českým čtenářům rovněž z "Melantrišské knižnice", kam byly zařazeny dva jeho romány :"Jürg Jenatsch" a "Svatba mnichova". Meyer zejména ve svých básních se přibližuje již symbolismu. Celá řada vyprávěčů se řadí kolem těchto tří velkých spisovatelů (H.Fede- rer, J.Bosshard, J.Schaffner, M.Inglin atd.). Světového jména získal Carl Spitteier (* v Liestalu 24.4.1845, + v Luzernu 29.12.1924), učitel v šlech- tických rodinách ve Finsku a Rusku, později profesor gymnasia a volný žur- nalista, obdivovatel antické kultury, jehož první velké dílo "Prometheus und Epimetheus" (1880) zůstalo téměř nepovšimnuto. Teprve jeho epická báseň "Der olympische Frühling", která mu získala Nobelovu cenu za literaturu v roce 1919, upozornila na něho kulturní svět. Je to vyznání lásky k antice, moderní epos homerské šíře a velikosti, vynikající představivostí a znalosti antické- ho světa. Česky - pokud vím - vyšla jeho povídka "Poručík Konrád" v naklada- telství Laichterově. Jeho Sebrané spisy vycházejí jako národní vydání od roku 1945 (pořádají je G.Bohnenblust, W.Altwegg a R.Faesi). Spitteler si svým hluboce lidským smyslem pro utrpení a bolest, svým etickým postojem a krásou svého výrazu zaslouží větší pozornosti, než jaké se mu u nás dosud dostalo. Navazujíc na Spittelera, moderní literatura německého Švýcarska vydala řadu znamenitých lyrických svazků a vůbec lyrika je silou současného německo-švý- carského písemnictví. Francouzská literatura ve Švýcarsku trpěla jednak politickými změnami (francouzské kantóny patřily střídavě k Savojsku, Francii, k Bernu, k biskup- ství basilejskému, k Prusku), jednak ryze náboženským zaměřením (Ženeva - "kalvínský Řím"). Proto se tu dařilo víc písemnictví vědeckému než beletrii. Vliv Voltairův, Gibbonův, vliv salonů paní Neckerové, paní de Charriére a jiných, kteří se usadili na březích Lemanu, se projevil v literárním kosmo- politismu. Ve Francii byla tato literatura dlouho považována za literaturu cizí "ďexpression francaise". Benjamin Constant a J.J.Rousseau, oba Švýcaři, se stali prostředníky mezi touto literaturou a literaturou francouzskou. Vliv osvícenství na vědeckou literaturu se projevil v dílech Ženevana Ch.Bonneta, H.B.de Saussure, P.de Candolle,atd.Skutečným velkým zjevem tohoto písemnic- tví je Charles Ferdinand Ramuz (* v Lausanne 24.9.1878,+ v Lausanne 23.5. 1947), který svým dílem oslavil vinaře z kantónu Vaud a Valais přenesl jejioh lidskě osudy do oblasti věčných symbolů a vytvořil svůj vlastní výraz a sloh. Do češtiny byl překládán častěji ("Adam a Eva" vyšlo v Družstevní práci),jeho sebrané spisy obsáhly dosud 20 svazků. V oblasti dějin literatury dosáhl mi- mořádného významu Gonzague de Reynold (* Cressier 15.7.1880). profesor uni- versity ve Fribourgu, jehož "Citěs et pays suisses"(3 svazky) a "Charles Baudelaire" patří k základním dílům francouzsky psané essayistiky a literární historie. . Italská literatura ve Švýcarsku se projevuje ve své regionální rázovítosti již v l6.století dílem humanisty Francesca Cicerea. Zajímavým lyrikem a pře- kladatelem celého Moliéra do italštiny se stal P.Giampletro Riva (1696-1785). Povaha krajiny i lidu se projevuje úplně teprve v dílech spisovatelů 20. sto- letí. Francesco Chiesa (*1871) líčí svůj kraj: Mendrisiotto; Giuseppe Zoppi (*1896) navazuje svým "Libro dell'Alpe" na nejlepší tradici italské lyriky a v knize "Leggende del Ticino" vytvořil klasické dílo švýcarské literatury italského výrazu. Lyrikové P.Bianconi (*1899) a V.Abbondio (*1891) doplňují obraz, v němž surrealistickou složku zastupuje F.Filipinni (*1917). Retorománské písemnictví zahajuje Simon Lemnina z Müstairu, ale latinsky psanou epickou básní "Raeteis" (1553). V retorománské řeči píší teprve lyri- kové 19. stol. (Conradin de Flugi, Simon Caratsch, Gian Fadri Caderas) a ve 20. stol. Peider Lansel (* v Pise 15.8.1863, + v Ženevě 9.12.1943) dává te- prve svou lyrickou sbírkou "Il vegl chalamer" retorománštině její moderní básnický výraz. C.C.Muoths publikuje své realistické balady, G.Mathis a G.A. Bühler píší retorománsky povídky a romány. Lidové písně retorománské jsou nevyčerpatelným zdrojem básnického bohatství tohoto polozapomenutého evrop- ského písemnictví, které je řečí málo přístupné, ale obsahem a silou výrazu jistě z nejpůvodnějších v oblasti evropského ducha. [pageend6]Je-li písemnictví výrazem určitého duchovního postoje, výrazem krajinných a lidských zvláštností, výrazem určitého uměleckého chápání, pak všechny tyto čtyři řeči vytvořily ve Švýcarsku literaturu osobitou, literaturu švýcarskou. V rámci velkých literatur sousedních národů tvoři spisovatelé švýcarští sku- piny vyhraněné. Literatura německy mluvícího Švýcarska má pak vlastní pod- skupinu spisovatelů, píšících "švýcarsky" (t.zv. Mundarť" t.j.švýcarskou něm- činou (Klaus Groth, H.Burte atd.).Přínos Švýcarska evropskému písemnictví není z nejmenších. Rozhodně patří toto písemnictví k nejzajímavějším projevům evropské duchovní pospolitosti. Dr. Jaromír M E Š Ť A N : MEZI SHAKESPEAREM A SARTREM . (Poznámky k překladu z "Briefe an Milena" Franze Kafky v příštím čísle "Sklizně".) Myslíme-li na Prahu, musíme myslit na tři vrstevnice národních kultur, které vytvářely její atmosféru: českou, německou a židovskou.Poslední,dlouhá a obsáhlá, od rabi Löwyho až po moderní židovské autory, jako jsou Werfel, Brod, Kisch, Salus, Perutz, Baum a Katz. A mezi nimi, myslím, v prvé řadě Franz Kafka, kterého literární historici kladou někam mezi Shakespeara,O'Neill a Sartra". Letos 3. července bylo by bývalo Kafkovi sedmdesát let. Ale bylo mu dopřáno jen málo, bez měsíce a dne pouhých čtyřicetijednoho roku. To sta- čilo, aby vstoupil do literární současnosti jako veliký její představitel, jehož knihy vycházejí v Novém Yorku a Londýně, jehož dílu se obdivuje Francie a jehož jméno již dávno za jeho života zakotvilo v Německu. Hlásí se první Kafkovi následovníci jako Pierre Gascar ve Francii, velicí kritici jako Marcel Thiébaut nebo Felix Weltsch, profesor Hebrejské university v Jerusalémě, kteří píší studie o Kafkově díle, nebo přátelé, jako Gustav Janouch, Max Brod a Willy Haas, kteří zachycují ve svých knihách, co z lidské podoby Kafkovy má býti uchováno. Ale ještě snad nikomu se nepodařilo definovati přesně Kafkovo dílo, analysovat jeho podivuhodný, prudký tvůrčí spád a podati diagnosu umělce který rovnoměrně v Praze vdechoval všechny tři kultury: židovskou, německou a českou. V jednom dopise Mileně Kafka píše: "Nikdy jsem nežil mezi Němci, něm- čina je sice moje mateřština a proto je mi přirozená, ale čeština je mi sr- dečnější.." A mezi tím citlivé, rozpolcené židovské srdce. Řekl-li Thomas Mann o Werflovi, že je "Opernmensch", co říci o Kafkovi? Pomozme si tím, že dříve přehlédneme jeho životní dráhu. V roce 1906 stává se doktorem práv, v roce 1908 vstupuje do služeb Úrazové pojištovny. V létech 1909 - 12 cestuje do Rivy, Itálie, Paříže a Výmaru, v roce 1914 se zasnubuje a před válkou koná s Arnoštem Weissem cestu do Dánska. V roce 1916 přednáší v Mnichově, 4. září 1920 je u něho konstatována tuberkulosa, léčená střídavý- mi pobyty v Zürau, druhé zasnoubení, v dvacátém roce Meran, v jednadvacátém Tatry, ve dvaadvacátém Špindlerův Mlýn, Praha a Planá nad Lužnicí, ve třia- dvacátém Müritz, Berlín a Zehlendorf a ve čtyřiadvacátém roce, 3. června, umírá v sanatoriu v Kierling u Vídně. Byl třikrát zasnouben (F.B. a J.W., dvakrát s touže ženou), v roce 1923 snad ještě vztah k Doře Dymant a ze všech vztahů nejintensivnější, od roku 1920, plné tři roky, k paní Mileně. Milena Jesenská, dcera patricijské české rodiny, redaktorka Národních Listů a Tribuny, později komunistka, která se s komunismem rozešla a boykoto- vána za to levými intelektuály, vstoupila do Kafkova života jako překladatel- ka jeho knih do češtiny. V této době žila provdána ve Vídni; ne příliš šťast- na, s hlubokými vnitrními otřesy, plná skepse a bohémství, naplnuje tříletou dobu posledního Kafkova životního úseku. Nad oběma se vznášel výrok, kterým se Kafka jednou charakterisoval: "Co nazýváme cestou - je váhání". Toto váhá- ní, hned slabé, hned intensivní, plížilo se za oběma jako stín, až se rozply- nulo ve stříbrné vývěvě smrti. Literárně debutoval Kafka v roce 1907 a dnes jeho dílo, doplněno obsáhlý- mi deníky, je uzavřeným kruhem. Vnitřní strana tohoto kruhu, podobna snubnímu prstenu, dostala vryp jména, jež bez pochyby bylo ze všech Kafkovi nejbližší. Je to jméno Mileny. Historie vzniká v r.1920 při Kafkově pobytu v Meranu. [pageend7]Kafka je zasnouben v Praze, Milena, světlovlasá intelektuálka, žije v tros- kotajícím manželství ve Vídni. 15. října 1921 dává Kafka Mileně čísti všech- ny své deníky, do nichž 2. prosince píše: "Milena, světlo ve tmě".Byl tedy Kafka moderním, Wertherem? Jsou jeho dopisy a vztah k Mileně oním opakováním příhody Romea a Julie, jestliže se postavy z dějin v periodách času vracejí opět na tento svět? Nic z toho nesmíme připisovat ani Kafkovi ani Mileně. U obou to byl únik ze skutečnosti a ani jeden ani druhý si doopravdy nepřáli, aby jejich láska se uskutečnila v reálné podobě. Ukazuje to výrok Milenin, když 12. února 1922 řekla Kafkovi:"Ty mě nemůžeš milovat tolik, jak bys chtěl, ty miluješ nešťastně lásku ke mne, ale tvá láska ke mně tě nemiluje". Byli oba šťastni ve svém neštěstí. Jaký tedy byl ten vztah pod neurotickým nebem poválečných let? Felix Weltsch říká, že to byl stav, vzniklý přeháněním (Kafkův komplex?) , vyžíva- jící se v prvé radě literárně, tvorbou a hlavně dopisy. Kam tedy směřoval? "K pravdě", říká Weltsch. Willy Haas soudí, Že to byl stav orgií pochybnosti, duchovnosti, sebeanalys, sebezpytování a sebemučení a spatřuje v Mileně po- stavu stendhalovskou, romantisující, přecitlivělou. Zdá se, se všichni v analyse tohoto vztahu upadli do literárního a filo- sofujícího theoretisování. Oba patřili k sobě, ačkoliv byli spolu tak zřídka, oba toužili po sobě, protože je jejich touha silila, oba se mučili vzájemné, protože tato vzájemnost je oddalovala a toto mučení jim prospívalo. Milena nebyla ani Julie,ani stendhalovský typ, ani postava z Lorthera nebo Kierke- gaarda. Oba, Milena a Kafka, byli poutníci v onom hlubokém a téměř b e z e d n é m prostoru mezi Shakespearem a Sartrem; ze Shakespeara měli smysl pro drama- tičnost, ze Sartra strach ze špatnosti a špíny, před nimiž se oba chtěli u- chránit. Skepse, symbolika a sen visí nad vším mezi Kafkou a Milenou, Kafka, píšící na lehátkách v horském vzduchu a s vědomím blížící se smrti ("Každý odsouzený snaží se o odklad trestu"),žije ve svých dopisech svůj sen. Je při- pnut k Mileně jako popínavá růže k bílé zdi. A když růže začaly padat na dru- hou stranu zdi, jejich úponky chřadly a zlomily s e . ( " N a p s a n é polibky nedojdou na místa určení, ale cestou je vypijí strašidla.."). Ještě zbývá obrátit se k Mileně. Své v í d e ň s k é manželství ukončila a byla dlouho, i po dalším sňatku (Milenin druhý manžel, arch.ing.Jaromír Krejcar, zemřel v tomto exilu v Londýně) velkou postavou pražského a českého umělec- kého světa. Jméno jednoho z jejích předků, slavného Jesenia, je vryto na desce popravených 21 českých pánů. Po 300 létech také Milena Jesenská umírá v nesvobodě. Počátkem války je zatčena těsně před studentskými bouřemi jako členka podzemní skupiny "Uboj". Je odvezena do koncentračního tábora Ravens- brück, prožívá osud tisíce vězňů a 17. května 1944, jen 23 dny před osvoboze- ním tábora spojeneckými vojsky, tam umírá. Německá spisovatelka, autorka známé knihy "Als Gefangene bei Stalin and Hitler", Margarethe Buber-Neumann, Milenina družka v Ravensbrücku, napsala o této smutné smrti:" Tehdy pro mne život ztratil cenu." Přesně za dvacet let odchází také Milena se světa, který byl pro ni obehnán ostnatým drátem. Také za ostnatým drátem byl její hrob. Kafka je pochován na Židovském hřbitově ve Strašnicích, spolu s otcem Herrmannem a matkou Julií.Letní nebe se stejně klene nad patricijskými hroby pražského židovského hřbitova, jako nad hroby vězňů, vyvolených i zatracených, umírajících na rozpad plic, na rozpolcenost duše, na štvarnice vidin, na hrůzu snu, na vraždu z rukou násilníků. Na všechno,co bylo mezi Shakespearem a Sartrem. Vzpomínám si na slova která řekl Kafka Gustavu Janouchovi jednoho chlad- ného,deštivého a větrného podzimního pražského dne: "Smrt je právě tak sku- tečná jako život. Těžké je jenom to, že jsme vystaveni obojímu - životu jako smrti". Kafka je mrtev. Milena je mrtva. Listuji Kafkovými "Listy Mileně", procházím s ním opět Týnskou uličkou; prožívám nudu nedělního odpoledne v Dobřichovicích, cítím ostrý vzduch, vanoucí z hor. A myslím na slova, která ta je jen součástí sladkého života". Proto mohl říci, žádaje svého lékaře Dr. Klopstocka o ...... smrtelnou injekci: "Zabijte me, nebo jste vrah." [pageend8]P Ř E K L A D Y S K L I Z N Ě : Ernest H E M I N G W A Y : S T A Ř E C A M O Ř E . (The old man and the sea.) (Zestárlý kubánský rybář a moře. Stařec, ztracený ve vesmíru, ryba a... pero mistra. Autor, kterého jsme se naučili znát a milovat jako výrazného předsta- vitele americké literatury, se vydal za novými objevy. Ne, že by jeho poslední práce nenesla nezaměnitelné rysy autora "Farewell to arms", "For whom the bell tolls" a jiných Hemingwayových románů a povídek. Ale slyšíme tu nový tón, cítíme novou plnost a vůni čerstvé brázdy. Tak jako každý tvůrčí duch,Hemingway vidí svět jako jeviště pro tra- gická dramata. V jeho vesmíru Bůh není častým hostem, jeho hrdinové si sami určují pravidla hry i stupnici hodnot a své zápasy obyčejně prohrá- vají. I když vznešení ve svém boji, zpravidla opouští scénu zatrpklí, psanci v lhostejném a nemilosrdném vesmíru. Santiago, hrdina posledního románu Hemingwayova, také prohrává. Pro- hrává největší zápas své rybářské kariéry v souboji "s největší rybou, kterou kdy viděl a větší, než o jaké kdy slyšel" a žraloky. Popis tohoto souboje je námětem "The old man and the sea". Jenom mistr dokázal vytvo- řit z tohoto celkem nesensačního thematu dílko tak lidsky vznesené a umělecky výrazné. Santiago nerybaří, aby zabíjel. Jeho rybářská bárka je jediným zdro- jem jeho obživy. Uprostřed souboje s největší rybou, kterou kdy viděl, Santiago trpí bolestí svého soupeře, který se mu jeví "krásný" a "vzne- šený". Vyhrává svůj souboj s rybou, ale na zpáteční cestě je několikrát napaden žraloky a do přístavu se vrací s ohlodanou kostrou svého jedi- nečného úlovku. Tedy i Santiago prohrává. Santiago však prohrává bez hor- kosti, neboť se naučil pokoře. Santiago i Hemingway.Pokoře a vědomí zá- vislosti jedné lidské bytosti na druhé, vědomí pokračování lidského díla "Stařec a moře', rozsahem spíše povídka než román, je dílko řídké krásy. Není to sensační kniha naplněná vášněmi, násilím a banálními efek- ty. Její krása a vznešenost tkví v nevyřčeném, napověděném a v klasické prostotě výrazu. A v pokorném přitakání životu... Starce utáhl rožní provazec plachty a znehybnil kormidlo. Potom zvedl veslo, k němuž byl připevněn nůz. Zvedl je tak opatrně, jak mohl, protože ru- ce mu pro bolest odmítaly poslušnost. Lehce je otvíral a svíral na rukojeti, aby se staly ohebnější. Konečně je sevřel pevně, aby si na bolest zvykly a neselhaly, a čekal na příchod žraloků. Mohl rozeznat jejich široké, sploštělé, lopatkově zašpičatělé hlavy a bílé, špičaté prsní ploutve. Ryli to odporní žraloci, páchnoucí, požírači mršin právě tak jako zabijáci, kteří, když jsou hladovi, zakusují se i do vesla nebo do kormidla. Právě ten druh žraloků, kteří odtínají nohy a plout- viceěka ve vodě, třebas by ani dost málo nebyl cítit rybí krví nebo šlemem. "Hle," řekl starý muž."Galanos!Pojďte, Galanos!" Zaútočili, ale ne tak, jako před tím Mako. Jeden se otočil a zmizel z dohledu pod člun, a stařec cítil, jak ten se otřásá, kdykoli žralok škubal za rybu, odervávaje z ní kus. Druhý žralok hleděl na starce podlouhlýma a úzkýma žlutýma očima a pak krátce se vrhl na rybu polokruhovými, široce rozevřenými čelistmi v místech, kde její maso bylo načato již dříve. Čára od vrcholku jeho hnědé hlavy ke hřbetu ukazovala jasně, kde se mozek spojoval s páteří, a stařec vrazil nůž na veslo do spoje, vytáhl jej a pohroužil jej znovu do žralokova kočičího oka. Žralok pustil rybu a propadl se do hlubin, spolknuv ještě, co urval, dříve nez pošel. [pageend9]Člun se stále otřásal pohromami, jez působil rybě druhý žralok. Stařec uvolnil provazec plachty tak, že člun se naklonil na jednu stranu a druhou vynesl žraloka na povrch. Když ho uviděl, stařec se nachýlil přes bok člunu a bodl do žraloka. Zasáhl pouze maso, jež však kryla kůže příliš tvrdá a nůž jí sotva pronikl. Úder ho zabolel nejen v rukou, ale i v ramenou. Žralok se přiblížil znovu, s hlavou vyčnívající z vody, a stařec ho udeřil do středu plochého temene v okamžiku, kdy se jeho tlama dotkla ryby. Pak vytáhl čepel a vrazil ji do žraloka opět, přesně do téhož místa. Ten stále ještě visel na rybě za své sklaplé čelisti, a starec ho bodl do levého oka. Žralok visel na rybě dále. "Nepustíš?" řekl starý muž a pohroužil ostří mezi páteř a mozek. Zásah byl nyní snadný a stařec cítil, jak se chrupavka oddělila. Obrátil veslo a vrazil čepěl mezi žralokovy čelisti, pokoušeje se je rozevřít. Otočil něko- likrát čepelí mezi nimi a když žralok kořist pustil, řekl:"Táhni, Galono! Ponoř se míli hluboko! Táhni za svým přítelem, nebo možná, že je to tvá matka! Stařec otřel čepel nože a odložil veslo. Pak znovu uvázal provazec plachty a ta se nadula a on zaměřil člun na původní směr. "Musili si z ní vzít nejmíň čtvrtinu, a nejlepší maso", řekl nahlas. "Přál bych si, aby to byl sen a abych ji nebyl nikdy chytil. Moc mne to mrzí, rybo. Tohle všechno pokazilo." Umlkl a nechtělo se mu nyní na rybu ani pozřít. Bez krve a nadnášena vlnami měla teď stříbřitou barvu zadní strany zrcadla a její pruhy byly ještě k rozeznání. "Neměl jsem jít tak daleko, rybo!" řekl. "Kvůli tobě i kvůli sobě. Odpusť mi, rybo !" (Přeložil Metoděj CHAMRÁD.) - * - Rudolf N E K O L A : MEADOWS OF MASARYKTOWN AT SCARBORO. (Báseň Rudolfa Nekoly "Louky Masaryktownu", která nedávno vyšla V torontském "Novém domově", byla nyní přeložena do angličtiny. Přinášíme ji v obojím znění jako nepřímý příspěvek k diskusi o překladech poesie,k níž jsme dali podnět v předchozím čísle.) The summer's heavy scent is with me still of the green meadows by the rise, the race is on: over the plank across the bubbling rill my boyhood swiftly past me flies and in my soul is peace of Sabbath sanctified when through these meads I browse, as once at summer-tide. 'This not the sun that in these grasses hovers, of dreams is made this dazzling radiance, soft tenderness the silent hillsides covers, admist the clump of elms shadowy twillights dance and in my soul is peace of Sabbath sanctified when through these meads I browse, as once at summer-tide. This silence to my heart a glorious armistice, here after all the wars beckons a sweet repose, here noone noone probes again into old injuries and out of new-born hope tomorrow's action grows, here peace comes to my soul of Sabbath sanctified when through these meads I browse as once at summer-tide. On through the sparkling leas of Masaryktown to browse, in one's lost youthful days a fleeting moment dwell, to peer into cool springs where laughing fauns carouse, as once to sing and play for but the briefest spell and in my soul is peace, the peace of Sabbath-tide, back to a carefree youth through these meads let me stride. Translated from Czech by S.L. [pageend10]A nyní český originál: LOUKY MASARYKTOWNU Ještě mi voní dusnem letních slok zelené louky pod strání: přeběhnu můstek,můstek přes potok, zpět mladost moje uhání A v duši klid, klid nedělního jasu, brouzdám se vámi, louky, jak kdysi v dávném času. To není slunce, jež v travách se tu koupá; takovou záři jen snění umí probudit, na tichých svazích se noha měkká, houpá, v kytici jilmů se chvěje stínu šerosvit a v duši klid, klid nedělního jasu, brouzdám se vámi, louky, jak kdysi, v dávném času. To ticho srdce, slavné příměří, tu po všech válkách sladko spočinou! zde dávné rány už nikdo,nikdo neměří a naději novou v nově činy kout, tu v duši klid,klid nedělního jasu, brouzdám se vámi, louky, jak kdysi v dávném času. Brouzdám se vámi, louky, louky Masaryktownu, do ztracených let se každý vrací rád zabloudit k studánkám rozjásaných faunů, na chvilku jak kdysi zpívat si ahrát a v duši klid,klid nedělního času, lukami vtoulat se v tu dávnou mladou krásu. Pavel Javor vydá v Kanadě ještě letos sbírku básní "Daleký hlas". Prof.Dr.Fr. Král,který působí na Pennsylvánskě universitě", vydal minulý měsíc dílo "Veterinary Dermatology" - první učebnici tohoto druhu,psanou an- glicky.Vydavatelem je jedno z největších světových nakladatelství Lippincott. K 25. výročí smrti skladatele Leoše Janáčka přinesl Američany vydávaný deník "Die Neue Zeitung" článek H.H.Stuckenschmidta,končící pozoruhodným zjiš- těním, že Janáček je bližší ruským vzorům než německým tradicím, ze kterých vyšla ostatní česká hudba. To prý ho spojuje s F.Kafkou,jehož pohled prý byl také upřen k Východu. 13. srpna vysílala rozhlasová stanice Hamburk hudební pořad s Leoše Janáčka Dvořák a Smetana náležejí už k pravidelnému repertoiru. ZPRÁVY ZE SOUTĚŽE KŘESŤANSKÉ AKADEMIE: PODĚKOVÁNÍ: Literárně-umělecká komise Křesťanské akademie děkuje touto cestou našim zahraničním listům, které uveřejnily zprávu o její literární a hudební soutěži na rok 1953,a všem organisacím a jednotlivcům,kteří dosud o ni v té či oné formě projevili zájem. POROTA: Do 10. srpna (uzávěrka koncem září) poskytli soutěži svou pomoc účastí v porotě: Josef Čermák, Jaroslav Dresler, Soňa Havelková, prof.Bedřich Janáček, Pavel Javor, Dr.Bernard Kadlec,O.P.Rudolf Kopecký, prof.Dr.František Král, Antonín K.Christen, prof.Dr.Karel Kupka, Dr.Jaromír Měšťan, Rudolf Nekola Helena Polívková, Věra Stárková, prof.Dr.Jiří Straka, prof.Bedřich Svatoš, prof.Jan Šedivka, Dr.Jaroslav Trnka. CENY: Ceny pro soutěž se s díky přijímají do konce roku,rovněž dary,které by umožnily vydání poctěných a doporučených prací.Kde chybí prostředky,vděčně přijmeme alespoň gesto. Peněžité dary: ohlášeny příspěvky firem Cima,Sopaco a Viacao v Brazilii. Knižní dary nabídli: "Čechoslovák"-Máchův "Máj" anglicky s podpisem pře- kladatele,prof.H.H.Mc Governe-a,fa "Interpress"-Alšovy kresby "Má vlast", Vladimír Zelený několik výtisků své sbírky "Stesk",Edice Rencontres-Hanuš Jelínek:-'Histolre č.e la Littér^ture Tchěque des originer. A 1950'',-'Histoire de la Littérature Tchéque de 1890 á nos jours" a "Anthologie de la Poesie Tchéque" určeno pro autora nejlepší práce v oboru poesie.Sdružení svobodných Čechoslo- váků ve Švédsku,České Listy knihy dosud neoznačené. Jiné věcné ceny: P.Karel Vrána nabídl severoitalskou krajku,VI.Zelený číslovaný lept grafika a malíře A.M.Machourka,prof.Dr.Fr.Král velký CARE balík. Listy "Národ" a "Hlas domova" poskytnou zdarma předplatné. Nedefinované ceny ohlásily listy "Nový domov" a "Národní politika". Prosíme,aby z tohoto prvního seznamu nebyly vyvozovány předčasné závěry. Uplynula příliš krátká doba od vypsání soutěže a při zdlouhavém šíření zpráv, zvlášť v prázdninové době, je první seznam pouze počátkem.Dostali jsme i něko- lik praktických podnětů,jak obstarat různé ceny a rádi jich použijeme.Všem za [pageend11]pomoc upřímné děkujeme. UVEŘEJNĚNÍ prací ze soutěže: nezávazný zájem projevily Edice Rencontres, Edice Satiry,ukázky jsou ochotny otisknout listy "Čechoslovák"(slibuje odmě- nit autory ukázek,knihami),"Hlas domova" a "Nový domov". ÚČAST V MEZINÁRODNÍCH SOUTĚŽÍCH: Můžeme z a j i s t i t účast v soutěži Le Prix l i t t é r a i r e Européen románu,příběhu nebo biografii v rozsahu 200-400 stránek strojem ob dvě řádky.Další kolo této soutěže bude vypsáno na jaře 1954. K účasti v soutěži Benátek, o níž byla zpráva v 6.č. Sklizně,doufáme do- pomoci románové práci nebo sbírce povídek.Vypsání dalšího kola je také očeká- váno na jaře příštího roku.Jednáme rovněž s vedením jedné soutěže pro poesii. Na práce,poctěné v soutěži,upozorníme různá cizí nakladatelství. POZNÁMKY: Příjem prací, které dosud došly do soutěže, byl odesílatelem potvrzen dopisem. Práci "Na motiv z Gellnera",bez uvedení odesílatele,kvitu- jeme zde.Zaznamenáváme s díky rovněž sympatické přípisy Radia Free Europe a Ústavu Dra E.Beneše. Vše se soutěží spojené, vyřizuje a přijímá: Dr.Robert Vlach, Onsdagsvägen 8/l, Enskede 6, Švédsko.Peněžní zásilky adresujte laskavě na AB Svenska Han- delsbanken,Enskede 6(Stockholm),Saving account Nr.325. Z D O M O V A : Dílo Karla Čapka vzato plně na milost.Mají býti vydány i některé povídky. Propagační odbor Ústř.výboru KSČ sestavuje po závodech,vesnicích a městech archiv z výpovědí svědků bídy za I.republiky.Materiál, bude dán k disposici rozhlasu a spisovatelům.Akce v rozhlasu už začala. Dr.Frant.Trávníček dostal k 65.narozeninám řád republiky.Učinil velké děkovné prohlášení. Na koupaliště v městech dojíždějí krajské lidové knihovny,nabízející p ř e - devším propagační literaturu. Kohout,režisérem Gross.Obrázky prý jsou matné,nedosahují ani ruské úrovně. V poslední době téměř ustalo vydávání beletrie v ČSR. Výročí narození:Ant.Dvořák(8.9.1841),Otokar Březina (l3.9.1868),Petr Bezruč (15.9.1867). Výročí úmrtí: Karolina Světlá (7.9.1899),Jaroslav Vrchlic- ký (9.9.1912), T.G.Masaryk (14.9.1937), V.K.Klicpera (15.9.1859). A NAKONEC přehled a upozornění: představujeme nové autory,dva z nich z Kanady (Josef Čermák,Rudolf Nekola).Žeň je pestrá,na velmi mnohé se nedostalo. Mnoho nových čtenářů žádá zaslání starších čísel k doplnění ročníku.Nepo- čítali jsme bohužel dříve s takovým zájmem - teprve od počátku druhého polole- tí děláme větší zásobu.Později snad provedeme dotištění scházejících čísel, nyní můžeme jen v případě potřeby zapůjčiti zbývající. jen podnětem k přemýšlení,upozorněním na fakta,názory a směry,ne stanoviskem listu: na diskusi není bohužel místo. Za to rádi odpovíme dopisem nebo dle možnosti spojíme čtenáře s autorem. Prosba k čtenářům: pomozte kulturní práci prakticky.Vezměte si na starost jistý obvod,počet čísel:pošleme Vám je najednou,Vy je rozešlete.Trochu ochoty jednou měsíčně nám ušetří hodně na poštovném a práci.Pište nám,přizpůsobíme se Vašim návrhům.Urgujte chybějící čísla Sklizně,ztratila-li se při dopravě!Pokud jste ještě nepsali - nezapomeňte naši anketu! Ant. V l a c h . OZNÁMENÍ: INTERPRESS Ltd.,(České a slovenské Knihkupectví) zasílá zdarma seznam knih.Nová adresa: 132, George Street, London W.1., ENGLAND. S K L I Z E Ň - Nezávislá kulturní revue. Ročník I.,čís. 9.,září 1953. Vydává: Antonín V L A C H ,Hamburg 13,Postlägerkarte 209. Vychází každý měsíc; uzávěrka 10. předcházejícího měsíce. Předplatné 5 DM ročně, 1 $ tři čtvrti roku. Jednotlivá čísla 50 pf. [pageend12]