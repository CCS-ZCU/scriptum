ČESKOSLOVENSKY SOKOL V ZAHRANIČÍ Ča so pis úst ř edí č esk o sl o vensk ého so k o l st va v za hr a nič í Ročník XXX ZÁŘÍ 1980 Číslo 7 (297) M. R. ŠTEFÁNIK SLÁB JENOM TEN, KDO ZTRATIL V SEBE VÍRU Jan Waldauf Letošní Československý den se koná v den 65. výročí projevu profesora Tomáše Masaryka, 6. července 1915 v Ženevě, jímž zahájil zápas o samostatnost Čechů a Slováků. Tehdejší jeho řeč vyvolala značnou pozornost jak ve spojeneckých zemích, tak i v Rakousku, kde vídeňský list ”Neue Freie Presse” celkem správně uvedl, že představovala vypovězení války Rakousku. Spolu s Masarykem byli tehdy v čele odboje Edvard Beneš a Milan Rastislav Štefánik; těmto mužům vděčíme za to, že vznikla Československá republika a na jejich pamětí byl postaven pomník v kanadském Masaryktownu. Při zahájení osvobozovacího zápasu zdůrazňoval Masaryk, že rozhodnutí proti Rakousku a pro odboj nebylo pouze záležitostí politickou, ale hlavně také mravní. Zdůrazňoval dále, že svobodu a samostatnost nelze získat spoléháním na jiné, že k tomu musí být vynaložena vlastní síla, vlastní úsilí, a přineseny vlastní oběti. A že malý národ nemůže očekávat, že by mohl zvítězit jen silou vojenskou, rozhodující že je především převaha ducha, neochvějná obhajoba pravdy a práva a síla mravní. Jestliže tyto zásady měly svou platnost před 65 lety, platí v míře ještě větší dnes, kdy v naší vlasti vládhe režim opřený o policejní aparát nebývalého rozsahu a navíc podepřený ozbrojenou sílou okupačních vojsk Sovětského svazu. Je jasné, že nové svobody a samostatnosti bude možno dosáhnout především zbraněmi, jimiž naše národy v daných okolnostech mohou jedině zvítězit - převahou ducha, silou mravní a zachováváním věrnosti zásadám a ideálům vyplývajících z bohaté a slavné tradice našich dějin, z nichž také svobodné Československo vzniklo. Tradice a slavná minulost nám ovšem samy o sobě svobodu a samostatnost nedají; bylo by také bláhové očekávat, že bude možné přesně obnovit poměry Masarykovy republiky a nebo jiného období naší minulosti. Zakladatel Sokola dr. Tyrš správně řekl, že žádná, ani ta nejskvělejší minulost, nýbrž jen zdravá a činná přítomnost zaručuje národům budoucnost a že ani jeden národ, co jich na světě bylo, nezhynul ve své jarosti a hodnotě - každý sešel skleslý, netečný a povrhlý. [pageend1]Jestliže národní odhodlání a mravní síla představují jedinou reálnou možnost opětného osvobození, je nutno s oprávněnou obavou se zamyslit nad tím, zda ještě máme tyto potřebné vlastnosti, zda ještě dovedeme věnovat svůj čas, své osobní pohodlí a své materielní vymoženosti vyššímu cíli. A nebo jsme skutečně, jak mnozí tvrdí, již tak pohodlní a lhostejní vůči národní činnosti a práci, že jsme se svému národu vlastně již odrodili? Masaryk hlásal, že mravní a národní lhostejnost je totožná se zbabělostí a národ zbabělý nejen, že nemůže očekávat, že se mu svobody dostane, ale nemá ani práva se svobody domáhat. Nebot svoboda si vyžaduje odvahy. Našim úkolem, zde v zahraničí i ve vlasti, musí být uchování duchovních a kulturních hodnot, jež tvořily a tvoří naše národy a jimiž se posilovaly v dobách nej těžších. A všichni se musíme činně podílet na vytváření národního programu, který musí odpovídat jak duchu našich dějin, tak i duchu atomového věku v němž se nacházíme, a v němž budou žít naše děti a děti jejich. Nesmí to být proto jen program osvobození se od komunismu, musí zůstat platným programem nové a vlastní národní budoucnosti i po novém osvobození. Bude k tomu zapotřebí lidí vytrvalých a statečných, ale také tolerantních; bude to vyžadovat mnoho sebezapření, pevné vůle, rozumu, zásadovosti, upřímné a ohleduplné spolupráce a obětavosti. Cíle dosáhneme jedině usilovnou a houževnatou prací v duchu zásad a myšlenek velikánů našich národních děj in. Nebot myšlenky neumírají. Mohou být na čas zatlačeny, zrazeny a pošlapány, ale nemohou být ubity. S Masarykem věříme, že pravda vítězí, i když vítězí často velmi pomalu. A vítězství pravdy si žádá obětí. Vůdčím heslem budiž nám slova básníka Jana Nerudy: Sláb jenom ten, kdo ztratil v sebe víru, malý jen ten, kdo zná jen malý cíl! Letošní Československý den byl zasvěcen lidským právům; je to nejvýše příznačné, nebot jak i jen letmý pohled na nadpisy novinových zpráv nám denně potvrzuje, snad nikdy v dějinách nebyla lidská práva tak ohrožena, jako v současné době. Tak jsme svědky pokračujícího utrpení, jemuž jsou vystaveni američtí rukojmí v Iránu, sovětské okupace a krveprolití v Afganistanu, nekončící tragedie Jihovýchodní Asie, neustálého pronásledování disidentů v komunistických státech, a nesčetných dalších porušování lidských práv v státech představující jak krajní levici, tak i krajní pravici. Kanaůané českého a slovenského původu jsou příliš dobře obeznámeni s lidským útlakem a utrpením - zkušenosti s brutálním terorem nacismu v našich zemích za II. světové války jsou dosud v naší živé paměti a soustavné potlačování lidských práv a lidské důstojnosti komunistickým režimem trvá nyní v Československu již přes 32 let. Před několika dny, při oslavách 113. výročí trvání Kanady, připomněli jsme si změny, jež zde nastaly zejména v období uplynulých 20 let - změny jež vyplynuly z mnoha problémů mající zčásti dějinné opodstatnění a další, které jsou součástí soudobého vývoje ve světě. Uvědomili jsme si,že Kanada zůstává 102 [pageend2]i nadále ohrožena, neboř je vystavena mocnému tlaku sil národnostních, jazykových a kulturních odlišností, jakož oblastních rozdílů a zájmů. A jestliže výsledek nedávného hlasování v provincii Quebec byl nejvýše potěšitelný a povzbudivý, nesmí se stát ukolébavkou uspokojení s dosavadním stavem; bude ještě zapotřebí mnoho úsilí, vzájemného porozumění a dobré vůle, aby byla natrvalo zajištěna opravdová a současně i nerozborná jednota této země. V tomto pokračujícím vývoji můžeme přispět cennými zkušenostmi; neboř i my jsme při tvoření našeho státu měli dva zakládající národy - Čechy a Slováky, i my jsme vzájemně měli - a dosud máme - své rozdíly a problémy. Samotní zakladatelé Československa, připomínáni zdejším pomníkem, představovali různé národnosti; stého výročí jejich slovenského představitele, Milana Rastislava Štefánika, bude vzpomenuto za dva týdny a nová kniha vydána k upomínce tohoto výročí obsahuje pozoruhodné poznatky vzájemného poměru dvou národů budující společný stát. Existuje-li pouto, spojující všechny Kanaďany, existuje-li odkaz, který je všem společný, pak je to právo na osobní svobodu, na osobní svébytnou odlišnost každého jednotlivce a právo, aby tato svébytná osobní odlišnost byla ostatními plně uznávána jako samozřejmé právo. Avšak tato práva a tyto svobody mohou být zneužívány a proto je zapotřebí neustálé ostražitosti a bdělosti k jejich zajištění a zachování. Platí to nejen pro Kanadu, ale pro Západ jako celek. Poznamenáni tragickou zkušeností naší nedávné minulosti jsme velmi znepokojeni vidime-li západní demokracie ve smrtelném nebezpečí a při tom vůči tomuto nebezpečí nevnímavé. Jsme při tom naplněni velkou a oprávněnou obavou když je nám zřejmé, že tato nevnímavost je následkem neschopnosti a nebo neochoty k přiznání skutečnosti, že sám základ komunismu spočívá na zásadním popření lidské důstojnosti, že komunismus nemůže nikdy opustit svůj konečný cíl úplného ovládnuti světa, že nemůže existovat aniž by zavedl režim strachu, teroru a bezpráví a že ani nemůže být přeměněn v lidštější system - že nemůže nikdy získat "lidskou tvář", jak se mnozí, snad naivně, domnívají. Solženicyn ve své nedávno uveřejněné úvaze celkem správně uvedl, že Západ ve své usilovné snaze o zabránění konfliktu se Sovětským svazem za každou cenu, soustavně ignoruje a nebo omlouvá komunistické zločiny, že vědomě zakryl svůj zrak i svědomí před soustavným potlačováním lidských práv uvnitř Sovětského svazu i před činy agrese mimo jeho hranice. Četné činy sovětských ohavností jsou dobře známé a připomenu proto jen některé: genocidu páchanou na baltických národech před 40 lety, hromadnou vraždu 15,000 polských důstojníků a příslušníků inteligence v katynském lese, krvavé potlačení povstání lidu ve Východním Berlině r. 1953 a v Budapešti r. 1956, invasi Československa r. 1968, jehož okupace trvá dodnes, a nedávné přepadení Afganistanu. Jsou to vše skutečnosti všeobecně známé, tak jako se také ví, že v Sovětském svazu existuji koncentrační tábory pro politické vězně; všeobecně známo je také, že Sovětský svaz při budováni svého otrockého systému utratil 60 milionů lidských životů. Při vědomí těchto strašlivých výsledků komunismu, je nám velmi zatěžko se smířit se skutečností, že Sovětský svaz a jeho satelité stále ješpě požívají vážnosti ve Spojených národech a jiných mezinárodních organizacích a že letos bude Moskva dokonce dějištěm Olympijských her, tradičně symbol i zují cí mír, přátelství a bratrství mezi národy a lidmi. Žádáme proto naší vládu, aby alespoň neuznávala vlády a zástupce komuni103 [pageend3]stických států jako skutečné představitele těchto států; všechny tyto vlády se provinily nesčetnými zločiny na svých občanech - nerepresentuji proto a také ani nemohou representovat lid, který udržují v otroctví. Upřímně doufáme, že při vstupu do 114. roku trvání Kanady budeme miti všichni potřebnou sílu - duchovní, ale také zejména mravní, k trvalému zajištění Kanady jako jednotného státu se zachováním všech práv a svobod, jež jsou nám všem nade vše drahé a jichž se nám zde v tak hojné míře dostává. Splníme-li tento výsostný úkol, my, i příslušníci následujících generací,dodržíme slib obsažený v konečné větě kanadské hymny: Kanado, stojíme Ti na stráži! Z projevu na 31. Československém dnu, 6. července 1980 v Masaryktownu u Toronta v Kanadě; první část projevu byla pronesena česky, druhá část, v angličtině, byla určena přítomným zástupcům kanadského veřejného života. sokol v Čestné stráži kanady Bratr Tomáš Král, mladší syn sokolské rodiny Hany a Jaroslava Králů a člen cvičítelského sboru Sokola Montreal byl letos v létě přijat do kanadského elitního útvaru "Grenadier Guards", který po světoznámých Niagarských vodopádech je největší turistickou atrakcí Kanady. Útvar je součástí zálohy kanadské armády a oba jeho hlavní úkoly jsou čistě ceremonielní - je to jednak slavnostní výměna stráží před budovou kanadského parlamentu v hlavním městě Ottawě a pak výkon stráže před sídlem Generálního guvernéra Kanady, rovněž v Ottawě. Příslušníky útvaru jsou dobrovolní ci-studenti , kteří svou službu konají během letních prázdnin. Vlastní službě předchází šestitýdenní intensivní výcvik, kdy každý den začíná v 5.30 hodin ráno a končí kolem půlnoci čištěním stejnokroje, praním a žehlením. Jen čištění bot trvá normálně dvě hodiny tomu, kdo to umí. "Zvyknout si na vojenský život chvíli trvá", říká Tomáš, "ale dnes, po třech měsících služby, jsem si již zvykl na dlouhé hodiny různé aktivity každý den. Naší nej lepší odměnou je ten slavnostní pochod k budově parlamentu a ty velké davy lidí, doslova z celého světa, kteří se na nás chodí denně dívat." 104 Koř. [pageend4]HLÍDKA VZDĚLÁVACÍ KAM, ŽE SE DÍVÁŠ? Rudolf Fiala Kam, sestro, bratře? No přece do Vídně! Už nás dělí pouze 22 měsíce od chvíle, kdy máme na vídeňském stadionu nastoupit k hlavnímu dnu 5. - Jubilejního sletu Československého Sokolstva v zahraničí. Ale již jen 6 měsíců je do zahajovacího sletového podniku - Zimních sletových her, které se budou konat 14. a 15. února 1981 v St. Ulrich am Pillcrsee v Rakousku. Všem nám stojí před očima velký úkol, abychom se nejen v tělocvičnách poctivě připravili, ale také získali další, kteří ještě z různých důvodů stojí stranou, nebo otálejí. A zde, vzdělavatelé, záleží na nás, jak budeme umět pre tento svátek, ale i pro každodenní život našich jednot, zapálit druhé. Jsou mnozí, kteří čekají jen na vaše sesterské a bratrské pozvání. Slibme si, ale také slib dodržme, že znovu rozvlníme hladinu života v našich sokolovnách, tělocvičnách a že skutečně pomocí sester a bratří získáme další krajany. Nezapomeňme při tom na děti, mládež! Jimi bude pokračovat a rozvíjet se sokolské hnutí v celém svobodném světě. Uvědomme si, jakou naději v nás skládají sestry a bratři u nás ve vlasti, kteří nemají tu možnost, svobodně v bratrství a sesterství se scházet a vyžívat. Při každé možné příležitosti nám vzkazují: udržte to, co generace před vámi vybudovaly a co vyrostlo ze semen zasetých Tyršem, Fúgnerem a dalšími jejich následovníky. Necht nás do Vídně přijede tolik, že krásný stadion, který pro nás vídeňští zajistili, bude plný. S chutí do nácviku sletových skladeb a do plného života sokolského bratrství! 105 [pageend5]ÚSPĚŠNÉ MĚŘENÍ SIL V BASILEJI V sobotu 21. června 1980 konaly se v Basileji závody ve cvičení na nářadí, kterých se zúčastnily vedle družstev pořádající jednoty také družstva jednot mnichovské, vídeňských a bernské. Závody byly uspořádány způsobem, popsaným v Příručce ke zkouškám pomahatelským a proběhly velmi úspěšně. Zvlášt potěšitelná byla účast družstev žáků a žákyň, kteří cvičili tak, že by se za to leckterý dospělý nemusel stydět. Soudcovský sbor byl veden osvědčenými borci - manželi Svobodovými z Mnichova a bratry Syslem, Musilem a Češkou z Vídně. Při závodech ale prošla zkouškou ohněm i řada nových adeptů soudcovského řemesla ze župy Švýcarské, u kterých se těšíme, že nám budou strhávat desetinky bodů i při dalších závodech. Závody byly sledovány početnými diváky, kteří si zasloužili, aby byli lépe průběžně informováni o stavu závodů - doufáme, že jim to nevzalo chut se příště přijít zase podívat, nebo ještě lépe, zúčastnit se příštích závodů v řadách cvičících. Výsledky závodů družstev: MUŽI : 1. Basilej I. ]30,0 bodů, 2. Vídeň 107,5, 3. Basilej II. 101,4. ŽENY : 1. Vídeň 96,9 bodů, 2. Mnichov 91,6, 3. Basilej 87,7. ŽÁCI : 1. Vídeň 60,0 bodů, 2. Basilej 54,4. ŽÁKYNĚ : 1. Basilej 40,7 bodů. Výsledky závodů jednotlivců: MUŽI - 1. P. Svoboda, Mnichov 54,1, 2. J. Osecký 46,9, 3. Z. Bidlo 43,5 - oba Basilej. ŽENY - 1. R. Judová, Vídeň, 34,1, 2. D. Koblasová, Basilej a R. Marxová, Mnichov - obě 33,0. ŽÁCI - 1. F. Rozmarýn a T. Frey, oba Vídeň a oba 20,7, 3. M. Strnad, Basilej 19,7. ŽÁKYNĚ - 1. D. Maternová, Vídeň 22,2, 2. P. Linhová, Basilej 13,6, 3. G. Skálová, Basilej 12,6. Dr. Z. Bidlo. 106 Po skončení závodů jsme se pak všichni sešli na přátelské posezení v malé, pro nás rezervované restauraci, kde jsme pojedli, zazpívali si a všichni si slíbili, že se zase sejdeme a sjedeme na příštích závodech v Mnichově. Jako již při dřívějších závodech v Mnichově a ve Vídni byli účastníci závodů ubytováni převážně v soukromí u členů pořádající jednoty, tedy tentokrát jednoty basilejské. Doufáme, že byli všichni spokojeni a že získali ve svých hostitelích opravdu nové bratry a sestry. A nakonec malá statistika: Závodů se celkem zúčastnilo 46 závodníků, z toho 14 ze župy Vídeňské, 5 z jednoty Mnichov, 19 z jednoty Basilej, 6 z jednoty Bern a po jednom z jednot Baden a Solothurn. Závody v Basileji jsou skončeny - at žijí příští závody v Mnichově! [pageend6]Před 50 lety, 24. července 1930, rozloučilo se Sokolstvo se současníkem, spolupracovníkem a následovatelem Tyršovým - bratrem Františkem Kožíškem, jehož jméno je natrvalo spjato s dějinami Sokola po smrti Tyršově a který zaujímal zcela zvláštní místo v sokolském písemnictví. Narodil se na Pohořelci 21. listopadu 1856 a v Praze zůstal a působil až do své smrti. Čtrnáctiletý vstoupil jako žák do Sokola na Menším městě Pražském, jak se tehdy říkalo Malé straně, později přestoupil do Sokola smíchovského, kde byl jeden rok náčelníkem; těžiště jeho sokolské práce však bylo v Sokole Pražském, kde se stal členem r. 1877 - v době, kdy Sokol Pražský i Tělocvičný ústav byl veden ještě osobně dr. Miroslavem Tyršem. Bratr Kožíšek se stal postupně v cvičitelském sboru čekatelem r. 1878, pomahatelem v následujícím roce, cvičitelem r. 1880 a v témže roce také Tyršovým pobočníkem a nakonec jeho nástupcem, nebot po resignaci dr. Čížka byl v lednu 1888 zvolen náčelníkem Sokola Pražského, jímž zístal až do října r. 1890. Hned po smrti Tyršově v r. 1884 byl br. Kožíšek ustaven ředitelem Tyršova tělocvičného ústavu pro hochy a v tomto úřadě setrval až do r. 1919, tedy plných 35 let. Za tu dobu prošlo Tyrčovým ústavem tisíce a tisíce žáků, jimž všem snažil se Kožíšek dát nejen pečlivý tělocvičný základ, ale zejména také pevný základ mravní i sokolský. V tomto směru zasloužil se nesmírně o rozvoj Sokolstva, nebot četní žáci a cvičitelé ústavu, jím vychovaní, stali se zakladateli a vedoucími činovníky sokolských jednot a žup i ústředí. Činnost v ústavu však bratru Kožíškovi nestačila a proto si zvolil záhy další pole sokolského působení. - V dobách po smrti Tyršově nebylo téměř sokolské tělocvičné literatury; kromě Tyršových Základů tělocviku nebylo žádných příruček pro školení sokolských cvičitelů. Tento nedostatek br. Kožíšek poznal nejlépe na cvičitelích Tyršova ústavu a proto zahájil vydávání’’Knihov- ny sokolských cvičitelů” v níž poskytoval látku pro náplň a vedení cvičebních večerů; další podněty pro cvičební večery psal také pro časopis ’’Sokol". Ještě větší význam než popisy cvičení měly však v jeho knihách a článcích výstižné obrázky, jimiž br. Kožíšek své práce sám ilustroval a v jejichž kreslení se stal nedostižným mistrem. Kreslířské umění bratra Kožíška způsobilo, že se záhy stal vyhledávaným spolupracovníkem celé řady spisovatelů sokolské tělocvičné literatury, při čemž zejména úzce a po mnoho let spolupracoval s bratrem Augustinem Očenáškem a s náčelnicí ČOS sestrou Miladou Malou. S bratrem Očenáškem spolupracoval na obsáhlém díle "Sokolská cvičení v obrazech", sestře Malé ilustroval její velkou čtyřdílnou příručku pro cvičitelky žákyň a nakreslil i četné tabule s tisíci postav pro různá sletová cvičení žen. Kožíškovo kreslířské umění se však neomezilo na spisy čistě odborné a tělocvičné. Přispíval také do jiných sokolských časopisů humornými obrázky ze života v tělocvičně, z výletů a nebo jiné činnosti, a sokolským dětem nakreslil těsně před svou smrtí arch Sokolů k vystřihování pod názvem "Sokolský slet". Po nějaký čas byl také vydavatelem a redaktorem humoristického časopisu "Paleček", když však tento list r. 1898 zanikl, věnoval se pak již cele a jedině Sokolu. Také celé svoje skrovné úspory odkázal Sokolu - rozdělil je mezi ČOS a Sokol Pražský. Tak osvědčil své sokolství až za hrob. Svou oddaností Tyršově myšlence, svou skromnou a milou povahou zůstává nám vzorem. 107 FRANTIŠEK KOŽÍŠEK KRONIKA [pageend7]6. července 1920 se v Rakovníce narodil ve chvíli, kdy tatínek - podle slov jeho maminky - šel "pálit Husa", Vladimir F. Svoboda, starosta Tělocvičné jednoty Sokol v Curychu a 3. místostarosta Ústředí Československého Sokol- stva v zahraničí. Jeho životní dráha ho v prvopočátku vedla s rodiči do rodiště otce, do Lubné u Rakovníka, kde ho také jeho otec jako šestiletého přivedl do Sokola. V této jednotě, tedy jeho sokolském hnízdě, byl jeho strýc starostou a otec jednatelem. Po smrti otce, který zemřel když Vladimírovi bylo necelých 11 let, vrátili se s maminkou zpět do Rakovníka, kde byla od té doby porodní asistenkou. Také v Rakovníce jako žák, později jako dorostenec se zúčastnil sokolského života. I dále zůstal věrný Rakovníku, kde vstoupil do učení a byl po závěrečné zkoušce prohlášen kvalifikovaným drogistou. K zdokonalení se ve svém oboru přešel do Prahy, kde v Bráníku našel místo v zaměstnání i v Sokole. V srpnu 1942 byl se všemi, v roce 1920 narozenými, totálně nasazen do "Říše" a to v Ulmu, kde zůstal až do konce války. Po návratu, už jako "muž" přišel zase do Sokola v Rakovníce. Účastnil se ještě zimních sletových her v Tatrách, ale sletu v roce 1948 již ne. Když po únoru 1948 se obloha Sokolstva zatáhla mraky komunismu, uvažoval Vladimír, který byl vždy v prvních řadách sokolských, že bude lépe, když nebude čekat na časy horši a opustí vlast, aby mohl jinde dál bojovat. S pomocí vídeňského sokolského družstva, které bylo na utkání v Československu, dostal se ilegálně přes hranice, do Vídně a pak dále přes sovětskou okupační zónu až do Salzburgu a později do Švýcar, kde měl řadu přátel v oboru. Získal zaměstnání v Zofingenu, ale v tehdejších poměrech ve Švýcarsku to bylo stejně jen provisorium. Trvalo sice 4 roky, ale nakonec použil možnosti emigrovat dál do USA. Tam začal pracovat v New Jersey. Po příjezdu jeho manželky ze Švýcar se rozhodli trvale pro San Francisco, kam v roce 1954 odjeli. I zde, ihned po příjezdu, vyhledal sokolovnu. Život v ní ale v té době stagnoval a jen dík novým přistěhovalcům, hlavně z Austrálie, zase ožil. Naši mnozí krajané, kteří z uprchlických táborů v Německu odjeli do Austrálie, po nabyti občanství tam, se vydali na další pout za existencí, do USA. A poněvadž první a také poslední zastávkou zámořských lodí trasy Austrálie - USA bylo právě San Francisco, vystupoval také z ní mnohý krajan, který často s velikou nejistotou na americké břehy přicházel. A právě zde, na podnět tehdejšího starosty Sokola San Francisco bratra Kohoutka, stával náš nynější jubilant, bratr Svoboda, aby nově příchozím podával pomocnou ruku, kterou často potřebovali. A také, aby je ihned přiváděl do sokolovny. Tímto způsobem a také jeho zásluhou se kola sokolského života v San Franciscu plně roztočila. Byla to činnost nejen tělocvičná, ale také kulturní a zábavná. V letech 1954 až 1961 se činně účastnil všeho dění v jednotě at už jako pokladník, nebo a to především, jako předseda zábavního výboru. V roce 1961 se vrátil se svou rodinou do Švýcar, nejprve do Zugu. Po přestěhování do Curychu v r. 1967 byl záhy zvolen starostou jednoty a je jím dodnes. Jeho organizační schopnost měla nemalý podíl na úspěchu sletu v Curychu v r. 1976. Věříme, že i jeho cíl, vytvoření sokolského střediska ve Švýcarsku, se za pomoci nás všech ze župy Švýcarské, dosáhne. Do mnoha dalších let mu přejeme hodně pevného zdraví! 108 VLADIMÍR F. SVOBODA - 60 ŽIVOTNÍ JUBILEA R. F. [pageend8]Pátek 1o července 1982 Celý den - příjezd sletových účastníků a hostů do Vídně sletová soutěž v odbíjené a sletové závody v plavání Večer - seznamovací večer Sobota 3 o července 1982 Celý den - sletové závody v nářaďovém tělocviku Večer - sletový koncert nebo akademie Neděle 4, července 1982 Dopoledne - zkoušky všech složek na sletovém stadionu odhalení pamětní desky zakladateli Sokola dro M. Tyršovi Odpoledne - hlavní sletová vystoupení na sletovém stadionu Večer - sletová veselice Pondělí 5. července 1982 Celý den - IV. sjezd Cs. Sokolstva v zahraničí Den sokolské mládeže ZIMNÍ SLETOVĚ HRY 14. a 15. února 1981 bude se konat zahajovací podnik V.-Jubilejního sletu: Zimní sletové hry - závody v lyžování (slalom a běh na lyžích). Sletové zimní hry se budou konat v horském středisku St. Ulrich am Pillersee v Ty- rolích v Rakousku. DARY NA SLETOVÝ FOND Výkaz č. 1. 20o00 dol. - Jan a Olga Miklovi, Vancouver, Kanada. 25.00 dolo - Jaroslav Kasanda, Egbert, Kanadao 50.00 dol. - Jan a Vlasta Waldaufovi, Mississauga, Kanada. Ve Švýcarsku: 100,- Fr. - VoF. Svoboda, Zollikerberg, Dr. E. Reinish, Curych, Dr. Otto Novák, Curych. 50,- Fr. - Spolek býv. politických vězňů, Curych, Rudolf Fiala, Schlieren, Hana a Václav Benešovi, Duebendorf, Ing. Josef Slavík, Adliswil, Zdenek Halama, Faellanden, Ing. Rudolf Veselý, Adliswil, Josef Šimčík, Curych. 30,- Fr. - Ing. Jiří Kozelka, Uster. 20,- Fr. - Marianne Aimer, Forch, Nejmenovaný, V. Musilová, Dietikon, Z. a F. Fiala, Baden. 10,- Fr. - Anto Moučka, Curych, Čslo skauti ve Švýcarsku, Curych, Salvator Švihá, Effretikon, Jiří Švarc, Effretikon. 5,- Fr. - Jiří Král, Curych. Všem dárcům srdečně děkujeme. 109 ZPRAVODAJSTVÍ V. SLETU ČS. SOKOLSTVA V ZAHRANIČÍ předbĚŽný sletový pořad [pageend9]Na výroční schůzi vrcholné organizace pro tělocvik v Kanadě - Kanadského tělocvičného svazu - (Canadian Gymnastics Federation), konané ve dnech 21. a 22. června t.r. v městě Fredericton ve východní Kanadě, dostalo se velkého uznáni a cti sestře Slávě Cornové z Toronta: byla zvolena předsedkyní Technického výboru žen a současně i místopředsedkyní celostátního svazu. Volba je zaslouženým uznáním její mnohaleté činnosti v kanadské tělovýchově. Slávka Cornová pochází z Kostelce nad Černými Lesy, kde se 16. července 1943 narodila. Od r. 1951 se nachází v Kanadě, vystudovala s vyznamenáním na torontské universitě a od r. 1967 se věnuje učitelskému povolání, především v oboru tělesné výchovy; posledních šest let byla inspektorkou pro tělesnou výchovu středních škol města Scarborough, jež je součásti Metropolitního Toronta, a nyní byla jmenována ředitelkou programu tělesné výchovy na koleji Seneca College v Torontě. Základ tělesné výchovy získala sestra Cornová v Sokole. V torontské sokolské jednotě cvičila jako žákyně, dorostenka i členka, řadu let byla vedoucí žactva, poté dorostu a několik let byla náčelnicí jednoty. V roce 1967, kdy se u příležitosti světové výstavy EXPO 67 konal v Montreale II. slet Cs. Sokolstva v zahraničí, byla zvolena místonáčelnicí Ústředí. Záhy poté se sestra Cornová plně oddala tělesné výchově, jednak ve škole, kde se uplatnila vynikajícím způsobem, stala se uznávanou odbornicí a podstatně přispěla k rozšíření tělocviku na školách, a pak v rámci Kanadského tělocvičného svazu - nejdříve v provincii Ontario, poté v celostátní organizaci. V r. 1975 byla zvolena předsedkyní Technického výboru žen provincie Ontario a loňského roku byla zvolena předsedkyni ontarijského svazu - první žena, která do této vrcholné funkce byla zvolena. Od r. 1978 je členkou Technického výboru žen celostátního svazu a nyní byla zvolena jeho předsedkyní. Od roku 1978 je rovněž členkou poradního sboru pro tělesnou výchovu koleje Seneca College a stejnou funkci zastává také v torontské městské čtvrti North York. Získala bohaté mezinárodní zkušenosti jako rozhodčí na četných mezinárodních závodech - v Kanadě, ve Spojených státech a v jiných zemích, a zejména také jako technická vedoucí několika významných mezinárodních závodů, včetně Olympijských her r. 1976 v Montreale; stejnou funkci zastává letos v organizačním výboru Světového poháru ve sportovní gymnastice, vrcholného závodu Mezinárodní tělocvičné federace FIG, který bude letos prvně pořádán v Severní Americe, koncem října v Torontě. Loňského roku se jí podařilo nacvičit hromadné vystoupení v poločase fotbalového utkání na torontském výstavišti, jež bylo vysíláno kanadskou televisí a mělo veliký ohlas; letos u stejné příležitosti předvedlo v podstatě ukázku hromadného sokolského cvičení na 400 žáků a žákyň 22 klubů ontarijské tělocvičné federace. Za své zásluhy o rozvoj tělesné výchovy v Kanadě byla r. 1977 vyznamenána vládou provincie Ontario a v r. 1978 udělil jí celostátní tělocvičný svaz čestný titul "Budovatele tělesné výchovy". Sestře Slávce Cornové k zvolení do její nové a zodpovědné funkce upřímně blahopřejeme a přejeme jí i nadále mnoho zdaru a dalších úspěchů. 110 ÚSPĚCH A UZNÁNÍ [pageend10]SOKOLSKÝ TĚLOCVIK (6. pokračování) (Házení) Průprava: Pro hod oštěpem - házení míčkem, kamenem, granátem. Pro hod diskem - Pro vrh koulí házení plným míčem s poutkem; střídáme vždy paže, aby jedna příliš nezesílila. To platí pro všechny hody i vrhy. v přírodě použijeme těžších, zaoblených kamenů. S koulí /kamenem/ nejdříve pohazujeme s ruky do ruky, pak jednou rukou vyhodíme do výšky a stejnou rukou zachytíme. Dáváme pozor na správné držení koule: palec a malíček ji zadržuje /balancuje/, tři střední prsty "pérují”. Hra: házení koule/kamene oběma rukama, soutěživě - a/ vpřed - z hlubokého předklonu napřímením trupu a mohutným zapnutím paží do vzpažení; b/ vzad - rovněž z hlubokého předklonu vzpřímením trupu a mohutným zapnutím paží do vzpažení . Zdůrazníme provedení cviku do krajní polohy. 6. Co dělat na kluzišti Jdeme-li s dětmi na kluziště, stáváme se velmi rychle jejich rovnocenným společníkem. Zvláště, když naše bruslařská vyspělost je na přibližně stejné úrovni. Pokud jsme dobrými bruslaři, nesnažme se být na děti příliš náročnými. Alespoň ne zpočátku. Také nevnucujeme dětem brusle příliš brzy. Najdříve tak asi v pěti letech věku. Pak koupíme ihned slušné kraslobruslařské boty a brusle. Tak zvané "kanady” pro hokej se pro děti nehodí. V krasobruslařských botách jsou i kotníky dobře zpevněny a brusle k nim odborně připevněny. Na kluzišti můžeme pak postupně brusle s jinými rodiči vyměňovat podle toho, jak dětem noha roste. (Pokračování) 111 CVIČENÍ S MLÁDEŽÍ V PŘÍRODĚ Jiří Liška [pageend11]CVIČEBNÍ HODINY ŽEN (4. pokračování) 4. hodina Základní postoj - Stoj spatný, předpažit, dlaně dolů: hmit podřepmo, zapažit, dlaně vzhůru - zpět do základního postoje. 3/4 Stoj spatný, zapažit, dlaně vzhůru: podřepem předpažit - podřepem a spodním obloukem vzpažením, předpa- žením do zapažení. 3/4 Stoj spatný, předpažit: podřepem zapažit - výpon a oblouky dolů vzpažením předpažit. 4/4 Stoj rozkročný, připažit: upažením vzad vzpažit zevnitř - 2 kruhy předloktím - třetím připažit. 4/4 Stoj rozkročný, připažit: upažením vzad vzpažit zevnitř - upažením vzad připažit. 4/4 Stoj rozkročný, upažit skrčmo, ruce na ramena: natočit trup vlevo - upažit, dlaně vzhůru - zpět do základního postoje - natočit trup vpravo - upažit - zpět do základního postoje. Vzpor klečmo: střídat klik klečmo prohnutý a vzpor klečmo vysazený. Klek, v zapažení sepnout ruce: hluboký předklon hlavou ke kolenům - zapažit - prohnutým předklonem vzpřim. (Pokračování) 112 Jana Tůmová 1. Chůze - střídat s poklusem - 4 kroky, 8 klusů. Střídat 4 kroky ve výponu se vzpažením - 4 na patách s předklonem a zapařením. Na třetí krok podřep, hmit. Tedy levá-pravápodřep-hmit, pravá-levá-podřep-hmit. Dva kroky v předklonu se zapařením, dva ve vzpřimu se vzpařením. /Předklon i vzpřímení zvolna/. 2. 4 poklusové skoky vpřed: 2 na místě na levé - dva na místě na pravé. Totéž s pokrčením a přednožením nohy, na které neskáčeme. 3. Cval stranou s úklonem trupu ve směru cvalu, ruce sepnuty nad hlavou. - Poskoky snožmo střídat s kroky. 4+4. Poskoky snožmo vpřed, při 4tém celý obrat vlevo - poskoky vzad, při 4tém celý obrat vpravo. Poskoky vpřed s půlobraty vlevo /snožmo/. Též vpravo. 4. Lezení: ve vzporu klečmo vzad, současně pravá noha - pravá ruka. Část A - rozcvička Část B - cvičení kondiční [pageend12]Ústředí Československého Sokolstva v zahraničí rozepisuje tímto soutěž na plakát a odznak V.-Jubilejního sletu ve Vídni r. 1982. Soutěžní podmínky: A. Sletový plakát 1. Plakát má míti velikost 55 x 48 cm a bude proveden barevnou litografií ve dvou, nejvýše třech barvách; 2. Plakát má vystihovat sokolskou myšlenku a význam jubilejního sletu; 3. Plakát má míti následující text: "V.-Jubilejní slet Cs. Sokolstva v zahraničí ve Vídni 1982 na oslavu stého výročí prvního sokolského sletu a stopadesátých narozenin dr. Miroslava Tyrše.”; 4O Velikost, umístění a uspořádání nápisu ponechává se umělci-navrhova- teli. Podrobnější program sletu bude k plakátu dodatečně připojen na zvláštním papíru; 5. Návrh plakátu musí být předložen ve skutečné velikosti a v barevném provedení. B. Sletový odznak 1. Tvar a rozměry odznaku se ponechává umělci-navrhovateli, velikost odznaku bude však nejvýše 4x4 cm; 2. Odznak má míti nápis: "V. slet - Vídeň 1982"; 3. Návrh musí být proveden podrobnou kresbou, případně na sádrové desce v několikanásobné velikosti skutečného odznaku, podle níž bude možno zhotovit razidlo odznakuo C. Všeobecné podmínky 1. Soutěž je čestná, nemá hmotných cen. Přijetím návrhů, stávají se majetkem Ústředí Cs. Sokolstva v zahraničí, včetně veškerých autorských a jiných práv; 2. Došlé návrhy posoudí porota v níž budou zasedat podepsaní činovníci Ústředí a další tři členové určeni předsednictvem Ústředí; 3. Výsledek soutěže bude oznámen všem účastníkům soutěže a uveřejněn v časopise Ústředí a to nejpozději do 3 měsíců po uplynutí soutěžní lhůty; 4. Návrhy musí být zaslány na adresu jednatele Ústředí: Zdeněk M. Dobrovolný, 9043 Logan Street, Pierrefonds, Quebec, Canada H8Y 2B4; 5. Účastí na soutěži, projevují soutěžící plný souhlas se soutěžními podmínkami; 6. Soutěžní lhůta pro podání návrhů končí dne 15. ledna 1981, Z ÚSTŘEDÍ SOUTĚŽ NA PLAKÁT A ODZNAK V.-JUBILEJNÍHO SLETU ČS. SOKOLSTVA V ZAHRANIČÍ VE VÍDNI 1982 Na zdar! Jan Waldauf starosta Zdeněk M. Dobrovolný jednatel 113 [pageend13]POMAHATELSKÁ ŠKOLA V BASILEJI Pomahatelská škola Ústředí, jež se konala ve dnech 4. až 9. dubna 1980 v Basileji byla usnesena na podzimní schůzi náčelnictva Ústředí, jež se konala ve Vídni u příležitosti nářaďových závodů. Vedením a organizací školy byl pověřen bývalý náčelník Ústředí bratr dro Bidlo z Basileje, zajištěním účastníků náčelník a náčelnice Ústředí. Škola měla být pořádána podobným způsobem jako pomahatelská škola Ústředí konaná ve Vídni r8 1978. Ačkoliv byla škola včas ohlášena a všem župám bylo zasláno oznámení o pořádání školy, bylo dlouho na vážkách, zda bude možné školu pro malý počet přihlášek uskutečnit a teprve přihláška pařížských o jejím pořádání rozhodla. Zarážející byl nezájem švýcarských jednot, pro které byla škola vlastně pořádána. Škola se konala v prostorách haly St. Jakub v Basileji, kde byla k dispozici výborně vybavená tělocvična, místnost pro přednášky, prosté dvoulůžkové pokoje pro ubytování ’’přespolních” a kde bylo možné se i stravovat. Náplň školy byla rozložena celkem pravidelně mezi praktickou a teoretickou část, při čemž přednášky byly zařazeny většinou do prvních dopoledních a odpoledních hodino Na vedení školy se podíleli: bratr a sestra Svobodovi z jednoty Mnichov, kteří vedli celou praktickou část, dále rozcvičku a průpravná cvičení, úrazovou zábranu a organizaci závodů, náčelnice Ústředí sestra Komárkové, která přednášela na téma cvičenec a cvičíte1 a organizace tělocvičné činnosti, bratr Osecký, náčelník jednoty Basilej, který vedl průpravná cvičení a rozcvičku, a bratr dr. Bidlo, který vedl zahájení a závěr školy, přednášel dějiny Sokola, Tyršovu soustavu a názvosloví, kreslení pohybů a biomechaniku. Škola se vyznačovala dobrou pracovní atmosférou. Mezi její nesporné klady patřilo především samotné pořádání školy, nebot pro zvýšení úrovně stávajících cvičítelů a výchovu nových je pravidelné pořádání pomahatelských a cvičí telských škol nezbytnou podmínkou. Velkým kladem byla účast čtyř členů jednoty Paříž, kteří si vedle získání nových poznatků také osvěžili svou češtinu, dalším kladem byla účast mladých - z 9 účastníků bylo 6 mladších než 29 let, nejmladší 16 let. Vzhledem k malému počtu účastníků mohli tito získat hlavně v praktické části, takže vedle nových poznatků si všichni zlepšili i svou vlastní cvičební úroveň. Nebylo by však rozumné si zamlčovat záporné stránky školy. Především již zmíněný zarážející nezájem švýcarských jednot o školu a malý počet účast- níkůo Dále bylo příliš péče věnováno zlepšení osobní cvičební úrovně na úkor jejich výchovy k vedení cvičení v jednotách. Velmi slabá byla úroveň účastníků v pořadových cvičeních, což ukazuje na nedostatečnou úroveň těchto cvičení v jednotách; špatné návyky nebylo možné během krátkého období konání pomahatelská školy spolehlivě odstranit. Na závěr navštívil školu náčelník Ústředí bratr Ing. Rudolf Veselý, pozdravil její účastníky a popřál všem mnoho zdaru v jejich další cvičitelské činnosti. Škola byla ukončena pomahatelskou zkouškou; všichni účastníci prospěli tak, že jim mohl být odevzdán diplom o účasti na škole a o úspěšném složení pomahatelských zkoušek. Školy se zúčastnili bratři a sestry: D. Polatová, M. Polata, M. Leipold a Ho Morvan z Paříže, Do Vokounová, Vo Zadrobílková a Mo Pazdera z Basileje, Z. Komárek z Bernu a Mo Mařasová ml. z Curychu. 114 [pageend14]Župa zahájila sbírku na sletový fond V.-Jubilejního sletu Cs. Sokol- stva ve Vídni 1982 a určila následující výběrčí fondu ve svých jednotách: SYDNEY - bratr L. Březný, MELBOURNE - bratr J. Knoe, CANBERRA - sestra Z. Kašpárková. OSLAVA OTEVŘENÍ DRUHÉ ČÁSTI Sokolského Národního domu bude spojena s oslavou 28. října, v sobotu a v neděli 25. a 26. října. Pozvánky na oslavu byly rozeslány všem župám a jednotám i některým jednotlivcům, kteří k jednotě mají osobní vztah. Ústředí Cs. Sokolstva v zahraničí bude zastupovat jeho I. místostarosta br„ J. :Horváth z Paterson, N.J., USA a z Kanady se již ohlásila sestra 0. Miklová, bývalá dlouholetá členka jednoty v Sydney. VÝSTAVA JEDNOTY, uspořádána k 30. výročí jejího založení, 15. června, budila velkou pozornost návštěvníků sokolovny. K otevření dostavby sokolovny bude podstatně rozšířena. ROZHLAS SVOBODNÉ EVROPY vysílal z Mnichova do Československa hodinovou relaci o historii a činnosti jednoty. PORADY A BESEDY S NOVÝMI EMIGRANTY z Evropy zúčastnili se zástupci jednoty 26. července; v poslední době přišlo do Sydney na 30 rodin nové emigrace. VEČER JAZZU byl pro jeho milovníky uspořádán 30. srpna v sokolovně. Účinkoval známy australský orchestr Graema Bella-All Stars Jazz. NÁŘAĎOVÝCH ZÁVODŮ v Basileji se zúčastnilo pětičlenné družstvo žen, vedené sestrou náčelnicí J. Novozám- skou, za muže závodil náčelník br. E. Vondál. PRAVIDELNÁ CVIČENÍ byla po prázdninové přestávce opětně zahájena 12. srpna za účasti 20 cvičenců. Ženy a muži cvičí každé úterý, žactvo každý čtvrtek. Nohejbal se hraje v úterý, stolní: tenis ve čtvrtek. BESEDY U TÁBORÁKU v Bremgartenwal- du nahradily během letních prázdnin úterní setkání členů v tělocvičně. 7. SRAZU V TYRŠOVĚ OTZU se zúčastnilo 16 členů jednoty. V běhu kolem Piburského jezera zvítězila členka jednoty sestra Ivana Holubová. ŽUPA ZÁPADOEVROPSKÁ Londýn MIMOŘÁDNÁ VALNÁ HROMADA jednoty konala se 25. května v Csl. Národním domě. Na nové období byli zvoleni sestry a bratři: V. KENT, starosta, V. KAŠPAR, místostarosta, L. BRÁHA, náčelník, L. HAŠKOVÁ, náčelnice, P. HOLUB;; vzdělavatel, V. VOLOŠCÁK,jed- natel, V, VLASÁK, pokladník, M. V0- LOŠCÁKOVÁ, matrikářka. Členové výboru: V. Kuba, K. Pospíchal, K. Šebek, B. Hájek, T. Vybíral,V. Kander, A. Buršík, J. Buršík. ZÍSKÁNÍ TĚLOCVIČNY pro pravidelnou činnost bude hlavním úkolem nového výboru. Bratr starosta vyslovil naději, že úsilí bude úspěšné a že jednota se zúčastní sletu ve Vídni jako jednota cvičící. BRATR F. SKOUMAL, dlouholetý starosta jednoty, který se pro nemoc nemůže účastnit činnosti, byl zvolen čestným členem výboru jednoty. 115 ZE SOKOLSKÉHO SVĚTA ŽUPA ŠVÝCARSKÁ Bern ŽUPA AUSTRALSKÁ Sbírka na sletový fond Sydney V. S. V. V. [pageend15]Shoemakers to the world We make Bata shoes 5'^ People make them popular ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Majitel a vydavatel: Ústředí Čs . Sokolstva v zahraničí Owner and Publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné: $ 6.00 (U.S.) ročně Subscription : $ 6.00 (U.S.) per year Předplatné ze všech zemí kromě Kanady přijímá: Jaroslav Hanuš, 412 East 73rd Street, New York, N.Y., 10021, U.S.A. Administrátor - přijímá změny adres ze všech zemí a předplatné z Kanady: 0. Stehlík, 1665 Bloor St.East,Apt.1001, Mississauga,Ont., Canada L4X 1S4 Redaktor: Jan Waldauf, 2333 Kenbarb Rd., Mississauga,Ont., Canada L5B 2E9 BATA [pageend16]