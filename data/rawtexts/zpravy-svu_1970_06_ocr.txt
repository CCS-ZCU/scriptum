Společnost pro vědy a umění Spoločnosť pre vedy a umenia Zprávy SVU ročník 12. číslo 6 červen 1970 Czechoslovak Society of Arts and Sciences in America, lne. 381 Park Ave. South, New York, N. Y. 10016 Redakční rada: Vratislav Bušek, Rudolf Šturm, V. E. Andic, Jiří Škvor, Hanuš Lexa EVROPSKÁ KONFERENCE SVU VE ŠVÝCARSKU 26. - 28. června 1970 Evropská konference SVU, která se původně měla konat v Londýně, byla přeložena do okolí Curychu, a to do “Seehotel Meierhof” v Horgenu na jižní pobřeží curyšského jezera, asi 15 mil nut dráhou, autobusem nebo taxíkem z Curychu. Konference bude zahájena ve zmíněném hotelu v pátek, dne 26. června 1970 v 1 hodinu odpoledne. Očekáváme účaštníky nejen ze Švýcarska, Německa a Rakouska, ale z celé řady evropských zemí i několik členů SVU ze západní polokoule. Přihlášení byli uvědomění o změně místa konference jednotlivými dopisy z kanceláře SVU v New Yorku. Program konference byl již ohlášen v dubnových Zprávách SVU. Těšíme se na živou výměnu názorů jak mezi členy SVU tak i hosty, obzvláště také z řad “poinvazních”. Těšíme se na shledanou s řadou evropských členů SVU, kterým v minulých letech nebylo možno zúčastnit se se sjezdu SVU ve Spojených Státech. 5. SJEZD SVU V NEW YORKU 13. - 15. listopadu 1970 Přípravy na 5. sjezd SVU, který se bude konat od pátku, dne 13. listopadu 1970, do neděle, dne 15. listopadu 1970 (300. výročí úmrtí Jana Amose Komenského), pokračují zdárně. Sjezdový referent prof. Anthony L. Vaněk rozeslal designovaným předsedům jednotlivých sekcí instrukce a časový rozvrh na přípravu abstraktů a sjezdových přednášek, které tentokrát mají být publikovány offsetovým tiskem, aby nedošlo k nemilým průtahům s publikací těchto přednášek, jak se stalo několikrát na minulých sjezdech - na jiném místě oznamujeme, že konečně vyšel druhý sborník SVU “Czechoslovakia Past and Present”. Banket SVU v rámci 5. sjezdu se koná v sobotu večer, dne 14. listopadu v místnostech “Commons Cafeteria” v budově Loeb Student Center na Washington Square poblíže právnické fakulty, kde budou sjezdové přednášky. Hudební referent SVU Joža Karas připravuje dva hudební programy - koncert v Carnegie Recitál Halí v pátek večer, a hudební program na bankete v sobotu večer. Zprávy SVU (ČSASA News) - Dáte of issue: June, 1970 - Issued monthly except during July and August — Volume 12, Number 6 — Publisher: Czechoslovak Society of Arts and Sciences in America, lne. — Known office of publication: Room 1121, 381 Park Avenue South, New York, N. Y. 10016 — Tel.: (212) 686-4220 — Annual sub- seription price: non-members ČSASA: $3.00; members ČSASA: $1.50 paid as part of dues — 2nd class postage paid at New York N. Y. [pageend1]Dr. LADISLAV RADIMSKÝ (PETER DEN) - 70 V dubnu 1968 Společnost pro védy a umění hodlala patřičným způsobem oslavovat 70. narozeniny “svědomí exilu”, redaktora “Proměn” dra. Ladislava Radimského (nar. dne 3. dubna 1898 v Kolíně). Přeskromný dr. Radimský si však přísně zakázal jakékoliv oslavy veřejné. Dr. Radimský, jehož kmotrem u křtu byl Dr. František Rieger, získal doktorát práv na Karlově universitě v Praze v lednu 1921; úředníkem čsl. ministerstva zahraničí byl již od listopadu 1920. Byl pak přidělen zastupitelským úřadům v Bukurešti, v Berlíně a v Bernu, účastnil se konferencí v Žene- vě, Paříži, Londýně atd. Za okupace vystoupil ze státní služby, obnovil však své členství v zahraničním ministerstvu v květnu 1945. Od září 1945 byl v Londýně u přípravné komise pro Spojené národy, od května 1946 do února 1948 zástupcem stálého delegáta u Spojených národů. Po únoru 1948 až do roku 1958 byl členem sekretariátu SN a úředníkem svěřenecké sekce. Od ledna 1964 je redaktorem “Proměn”, literárního čtvrtletníku SVU. V roce 1932 se zúčastnil anonymní soutěže Melantricha knihou esejů “Tvůrcem snadnon a rychle” pod jménem Petr Den; porota, jejíž členové byli F. X. Salda a Otakar Fischer, ho poctila cenou Melantricha. Pod pseudonymem Petr Den vydal pak v Československu “Petr Den se vadí s českou literaturou”, “Řeči ke gymnasistům” a “Pětkrát Kolín”; v exilu “Mexické divertimento”, Evropan na Manhattanu”, “Době proti srsti”, “Počitadlo”, “Radost ve Veselí”, “Světélko jen malé” a “Na táckách s domovem”. Pode jménem Ladislav Radimský vydal “Rub a líc našeho národního programu v atomovém věku”, “Skloňuj své jméno, exulante!” a “Cesta k politickému poznání (Pokus o nástin vědecké politiky)”. V anglickém sborníku nedávno vydaném Společností pro dějiny Československých židů v New Yorku uveřejnil, opět pode jménem Petr Den, článek o Egonu Hostov- ském (“A Notě on Egon Hostovský”). Jeho články vyšly doma v Lidových novinách, Kritickém měsíčníku, Kvartu, Naší době, Listech pro umění a kritiku, v Zahraninční politice atd.; v exilu psal pro články do Nového života, Studií, Sklizně, Rencontres, New Yorských Listů, Našich hlasů, Nového domova, Books Abroad, Archy, Věstníku ČsNRA, Perspektiv, Českého slova, Proměn a j. Edice České kulturní rady, která za života svého zakladatele prof. Dra Roberta Vlacha se vyznamenala svou ediční činností, pokračuje ve vydávání českých exulantských knih pod záslužným vedením dra Antonína Kratochvíla. Nejnověji vyšla humoristická knížka, v níž Petr Den píše o svých dobrodružstvích s nalezeným kocourem. Knížka je ilustrována Gertrudou. Titul zní: Kocour bez bot. Cena 1 dolar a poštovné. V Americe má na skladě kancelář SVU. Místní londýnská skupina SVU se sešla na schůzi na Velehradě k přednášce Dra. J. W. Brůgela na téma “Styky mezi Československem a Anglií před poslední válkou.” Na podkladě dokumentů Foreign Office, které jsou nyní přístupny už po 30 letech místo obvyklých 50, Dr. Brůgel na třech případech ukázal způsob, jakým britská diplomacie řeší evropské problémy. Tento úsek z doposud neuveřejněných fakt osvětloval zvláště postoj britské zahraniční politiky k požadavkům Konráda Henleina. Místní skupina v New Yorku uvítala dne 30. důbna ve svém středu svého bývalého člena, nyní v Londýně, ing. Karla V. Stallera, který přednášel na téma “Nadúčel” ve vztahu k národohospodářským teoriím prof. Karla En- gliše. STRANA 46 ZPRÁVY SVU [pageend2]Miestna skupina SVU v Clevelandě, Ohio zvoláva valné zhromaždenie svo- jich členov na deň 25. júna 1970 o 8:00 večer do budovy Shaker Savings Ass., 20133 Farnsleigh Rd., Shaker Heights, Ohio. Účast’ členov nutná, záujemci vítaní. Místní skupina SVU ve Washingtone uvažuje o zpracování historie československé kolonie ve Washingtonu včetně kapitol prvního a druhého čs. odboje v hlavním městě USA. Skupina prosí každého krajana, kdo by mohl v této věci poradit nebo upozornit na nějaký písemný materiál, aby laskavě napsal na tuto adresu: Mr. Čestmír Ješina, 3648 No. Vermont Street, Arlington, Va. 22207. Místní skupina SVU Washington, D.C. konala závěrečnou přednášku období 1969-1970 a banket v sobotu 29. května 1970. Na banketu promluvil jako host Dr. Peter Herman Adler hudební a umělecký ředitel operního projektu, National Educational Television, New York, N. Y. na thema: Opera a Televize. Dr. Adler se narodil v Československu, do nedávná byl dirigentem Baltimor- ského symfonického orchestru a počátkem tohoto roku navštívil Československo, kde pohostinsky dirigoval některé známé orchestry v Praze, Brně a Košicích. Místní skupina SVU v Torontě uspořádala “hudební půlhodinku” v privátním varhanním studiu manželů Arnošta a Dagmar Kopeckých. Není jistě časté poslechnout si českou umělkyni varhanici na varhanech čsl. původu, v ceně 100.060 dolarů. Místní skupina SVU v Los Angeles uspořádala 24. dubna t.r. na paměť 300. výročí úmrtí Jana Amose Komenského přednášku Rev. Can. Enrico S. Molnara: Kořeny Československa. Přehled duchovního dědictví Čechů a Slováků. Místní skupina SVU v Chicagu uspořádala 24. dubna přednášku dr. Oldřicha Leška, z oddělení slovanských jazyků a literatury na universitě v Chicagu: Velké epochy českého jazyka. Člen SVU, Vratislav Bušek navštívil Rev. dr. Andreje Pavla Slabeje na koleji moravských bratří v Bethlehemu, aby s ním projednal některé otázky týkající se hudebních skladeb Jana Amose Komenského a v Los Angeles p. Erika von Biilow, se kterým pojednal o některých filmových problémech v souvislosti s Chystaným sjezdem SVU, věnovaným 300. výročí smrti Jana Amose Komenského. Při této návštěvě Los Angeles Vratislav Bušek byl hostem místní skupiny SVU. Se značným zpožděním, za které SVU opravdu nemůže, vyšly konečně roku 1970 u Moutona v Haagu dva svazky pod titulem: “Czechoslovakia, Past and Present”, péčí Miloslava Rechcigla Jr. (1889 stran, 16 q 24, v plátně váz. 1968). Obsahují 118 příspěvků přednesených nebo dodatečně zaslaných ke druhému vědeckému sjezdu SVU konanému ve dnech 11.-13. září 1964. Cena $ 97, pro členy SVU $ 60. Přispěli vědci z celého světa. Objednávky přijímá kancelář SVU. Paní Zdenka Datheil, rodák pražský, byla vyznamenána za své obrazy Velkou cenou krásného umění města Paříže. Divadlo zdejší Americké university uvedlo 12. března na washingtonskou scénu hru známého československého spisovatele Milana Kundery “Majitelé klíčů” pod stejným anglickým názvem “Owners of the Keys”. Byla to americká premiéra Kunderovy hry. Režii měl člen dramatické fakulty Americké university prof. Nicolas Howey, který strávil loni delší čas v Československu a poznal tam osobně i Kunderu. Hra měla v době od 12. do 21. března celkem sedm představení. Washingtonská kritika přijala hru kladně. ZPRÁVY SVU STRANA 47 [pageend3]Festival hry, filmu a hudby z Československa uspořádala kolej krásného umění na universitě v Athénách, Ohio, péčí asist. prof. hudby Davida A. Suther- land-a ve dnech 16.-19. února t.r. V pondělí byl předváděn film: Intimní světlo, od Ivana Pasera, pořízený v Praze na Barandově, v úterý byla čtena hra Memorandum od Václava Havla, ve středu byla hrána komorní hudba a ve čtvrték koncert, vrcholící sym- phonií Karla Husy, hudba pro Prahu 1968, pod taktovkou skladatele, předvedený Symphonickým sborem Ohio university. Festival byl neobyčejně úspěšný a prof. D.A. Sutherland se zasloužil o propagaci českého umění. Děkujeme. Členové SVU Ladislav Gudema a Jaroslav Hovadik vystavují své obrazy v Merton Gallery v Torontě. Ve dnech 21.-24. června 1970 se bude konat v Manger Hotelu v Clevelandu, Ohio XI. národní konvence Amerického Sokola, organizace pro výchovu a fysickou kulturu, s hlavním sídlem v Chi‘kágu, 111. Dne 23. června hlavní vydavatel Cleve- land Press Thomas L. Boardman přednese na konvenci svůj referát na téma “Co daly české a slovenské národní skupiny Spojeným Státům.“ Americký Sokol existuje ve Spojených Státech 105 lét. Organizace amerického Sokola se specializuje ve výchově mládeže k dobrému občanství a gymnastické fy- sick zdatnosti. Sokolské gymnastické hnutí vzniklo v Čechách v roce 1862. Dnes v Československu komunistický režim mu nedovoluje vyvíjet činnost. Ve Spojených státech má dnes 71 jednot. První vznikla v St. Louis. Národním (americkým) presidentem je dnes Stanley Barcal v Chikágu. Předsedou konvence je člen SVU A. J. Šuster z Brecksville, Ohio. New Yorská premiéra třetího kvarteta Karla Husy, díla, které obdrželo Pulit- zerovu cenu 1969 v oboru hudby, se konala dne 13. května 1970 v 8.15 večer v Alice Tully Halí v Lincolnově Centru. Kvartet ě. 3 byl proveden Americkým Fine Arts kvartetem, které dílo objednalo od skladatele v r. 1968 a provedlo ho po prvé na abonentních koncertech v Chicágu v říjnu 1968. Od té doby byla tato skladba provedena skoro ve všech velkých městech amerických, na př. Washingtonu, San Franciscu, Los Angeles, Bostonu, De- troitu, Baltimore, Filadelfii, a Fine Arts Quartet ji hrál na všech koncertech během své koncertní cesty Evropou v lednu a únoru 1970. Tato skladba je též hrána mnohými jinými americkými i evropskými komorními sdruženími. Rádio WFMT v Chikágu právě obdrželo “Major Armstrong Award” za nejlepší program vysílaný v Americe, a to právě za Husův třetí kvartet v provedení Fine Arts Quartet. Skladba vyjde v těchto dnech na deskách Everest spolu s druhým Husovým kvartetem a bude vydána co nejdříve nakladatelstvím AMP (Associated Music Publishers) - G. Schir- mer v New Yorku. Luděk Jánský, člen SVU, byl začátkem května jmenován ředitelem výzkumného oddělení firmy Lunn Laminates ve Wyandach, Long Island. Před tím byl po dobu 9 let vedoucím inženýrem výzkumu firmy Gyrodyne Co. of America. Je tiskovým referentem svazu čsl. sportovců v zahraničí; v roce 1948 byl brankařem čsl. olympijského mužstva v ledním hokeji, které tehdy vyhrálo stříbrnou olympijskou medaili. Čestmír Ješina z Washingtonu je spolu s Danielem Gallikem a Stephenem Rapawym autorem studie “The Soviet Financial System: Structure, Operation, and Statistics,” kterou vydal Statistický úřad amerického ministerstva obchodu. Členové SVU přispěli vědeckými články do kongresní publikace. Společný hospodářský výbor obou kongresních sněSTRANA 48 ZPRÁVY SVU [pageend4]moven vydal v květnu 1970 ve vládní tiskárně (U.S. Government Printing Office, Washington, D.C. 20402) obsáhlou studii o hospodářském vývoji v zemích východní Evropy (“Economic De- velopments in Countries of Eastem Europe - A Compedium of Papers”) o 634 stranách. Mezi 17 experty, kteří přispěli články, jsou tři členové SVU, a to Dr. Andrej Eliáš, “Velikost a rozdělení pracovních sil ve východní Evropě” (Magnitude and Distribution of the Labor Force in Eastem Europe, str. 149- 239), Dr. Jaroslav G. Polach, “Vývoj energie ve východní Evropě” The De- velopment of Energy in Eas't Europe, str. 348-433), a Dr. Gregor Lazarčík, “Vzrůst výroby, nákladů a hrubého a čistého výtěžku ve východoevropském zemědělství” (Growth of Output, Ex- penses, and Gross and Net Product in East European Agriculture, str. 463- 527). Cena publikace $2.75. PŘÍPRAVY NA ZALOŽENÍ ŽURNALISTICKÉ SEKCE SVU Na podzimním sjezdu SVU v New Yorku bude ustavena žurnalistická sekce, která bude sdružovat české a slovenské žurnalisty v zahraničí, jakož i publicisty a zájemce o žurnalistiku či studenty tohoto oboru. Důvodů k založení takové sekce je řada. Nejdůležitější je však skutečnost, že čeští a slovenští žurnalisté v zahraničí nemají prakticky od čtyřicátých let žádnou zájmovou organizaci. Řadě zájemců byly již rozeslány písemné návrhy na činnost takové sekce. Mnozí z nich k nim už také připojili své připomínky. Zdůrazňují zejména to, aby se sekce snažila pomáhat nejen našemu tisku, ale i našim žurnalistům zejména po existenční stránce. Uvažuje se také o organizování oblastních organizací sekce, na příklad v Evropě nebo v různých čs. střediscích v USA, Kanadě a Austrálii. Zatím se mimo jiné přihlásili k aktivní spolupráci tito členové SVU: Jan Lorenc, Z. E. Fischmannová, Míla Pach- nerová, Jiří Škvor, M. Janeček, Z. Pražák, F. Váňa, L. Radimský, F. Švehla, K. Bednář, A. Hřebík, K. M. Prchal, A. Faltusová, B. Lajda, T. Ludwig, M. Čechová, V. Vlach, Jar. Kučera, J. Drábek, Jiří Špánek atd. O sekci projevila zájem také řada žurnalistů, kteří nejsou členy SVU. Předpokladem pro členství v sekci je ovšem členská přihláška do SVU. Někteří z nich si napsali také o poslední seznam českých a slovenských časopisů v zahraničí. Takový seznam z roku 1968 je možno si objednat za příslušný poplatek v sekretariátu SVU v New Yorku. Písemné informace o přípravách na ustavení žurnalistické sekce pošle na požádání: V. Nevlud, 5509 20th Plače, Washington, D.C. 20031. M. Synek, člen SVU, profesor na Department of Physics, Texas Christian University, Fort Worth, Texas, uveřejnil ve Physical Review a generál Physics v lednu 1970, vol. 1, No. 1 spolu s P. Grossgutem studii: “Přesné analytické vlnové funkce sobě-si-odpovídající- ho pole pro troj mocné neodymium.” SVU Bulletin (č. 3-4, březen-duben 1970), vydávaný v Los Angeles je jako vždy zajímavé čtení, zvláště pokud informuje o kulturním životě v oblasti Pacifiku. V tomto čísle nás zaujal opožděný přetisk poznámky Rev. kan. Enrico S. Molnara, Ph.D. z měsíčníku Augus- tan, sv. XII. č. 5, 1969 o vydání známky sv. Václava a státní korunovační korouhve s obrazem sv. Václava (autoři Jindra Schmiďt a Ladislav Jirka). Obě byly vydány už po sovětské okukpaci k 50. výročí čsl. republiky! Zajímavá je i poznámka Jindry H. Laschové, že kopie sv. Václavské koruny se nachází v Del Nořte Gem and Minerál Society of Carlsbad v Californii. ZPRÁVY SVU STRANA 49 [pageend5]L. A. Krátký referuje v Bulletinu o těžké roli Jiřího Voskovce hrajícího Dag Hammarskjólda ve hře Murderous Angels na Mark Taper Fórum Los An- geleského Music Center v únoru 1970. L. A. Krátký šetrně připomíná éru osvobozeného divadla Voskovce a Wericha před II. světovou válkou, kdy se “nosilo levičáctví,” jako reakce proti rostoucímu nacismu. L. A. Krátký soudí, že onen “intelektuální snobismus” by měl být varováním podobným proudům v současné U.S. Musíme loyálně konstatovat, že Jiří Voskovec, člen SVU se bezvýhradně staví proti okupační eře v ČSR. V Los Angeles se konala, jako každý rok, sjezd “Konference slavistů dálného západu.” Tajemníkem byl Peter A. Torna, člen SVU. profesor na universitě státu Arizona, v Tucson, Ariz. mezi účastníky jsme zaznamenali Ivo Morav- číka, člena SVU z Kanady a Rev. Can. Enrico S. Molnára. Přáli bychom vydavatelům a čtenářům Bulletinu, aby byl Bulletin tištěn většími typy. Jeho obsah si to zasluhuje. Rudolfa Šturma znovu zvolili členem celoamerického výkonného výboru American Professors for Peace in the Middle East na akademický rOk 1970- 71. Organizace má přes 14.000 členů na 500 amerických vysokých školách. Knihy o ČSSR. Vyšla jich na Západě v posledních měsících opět celá řada. Uvedeme z nich aspoň některé. George R. Feiwel vydal u Praegera v New Yorku New Economic Pátterns in Czechoslovakia; Impact of Growth, Planning, and the Markét (589 str.) Člen SVU Stanley Z. Pech napsal The Czech Revolution of 1848, kterou vydala University of North Carolina (386 str.) V sérii Fodorových průvodců vyšla v květnu Czechoslovakia 1970-71 (McKay, New York, 421 str.); vedle Eugena Fodora na ní pracovali Joosef a Barbara W. Jancar. Rovněž v květnu vydala New York University studii Czechoslovakia-Intervention and Impact (160 str.), kterou redigoval I. Wil- liam Zartman a do níž přispěl vedle jiných také Jan F. Tříska, člen SVU. Josef S. Rouček ze City University of New York byl jmenován americkým redaktorem madridského časopisu In- stituto Balmes de Sociologia. — Kniha Behind the Iron Curtain z pera prof. Roučka a K. V. Lotticha, kterou vydal před časem The Caxton Printers, vychází nyní ve statisícovém vydání jako “paperback”. A dr. Rouček pracuje na další knize: Sociology in Central-East- ern Europe, která má vyjít v Minnesotě počátkem příštího roku. Sjezd MLA. Východní oblast Modern Language Association of America konala svůj výroční sjezd počátkem dubna v Buffalo, N. Y. Kongres řídila prof. dr. Wilma Ábelesové Iggersová. Byl rozdělen na 35 sekcí, v nichž bylo předneseno 130 referátů z oboru moderních jazyků a literatur. V západoslovanSkém oddělení, kterému předsedal prof. dr. Rudolf šturm, byla vedle referátů o polské literatuře také přednáška dr. Jozefa M. Kirschbauma o dvojjazyčnosti ve slovenském písemnictví a výklad prof. Iggersové o poezii Pavla Javora s ukázkami jeho tvorby, jež recitoval z magnetofonové pásky sám autor. Ve volbách funkcionářů na období 1970-71 byl prof. Šturm zvolen místopředsedou východní oblasti MLA a prof. dr. Pavel I. Trenský (Fordham University) předsedou její západoslo- vanské sekce. René Wellek má v knize Giambattista Vico-an International Symposium (Johns Hopkins University, 1969) kapitolu o vlivu italského filozifa v Anglii a ve Skotsku v 18. století. — Harvardo- va universita vydala nédávno knihu Sarah N. Lawallové Critics of Con- csciousness-the Exisitehtial Structure of Literatuře. Hned za titulní stránkou je věnování: To René Wellek. Yale Univ. právě vydala další Wellkovu knihu: Discrimination: further concept of Criticism. STRANA 50 ZPRÁVY SVU [pageend6]Lucia Poppová je první slovenská pěvkyně, která zpívala na Metropolitní opeře. Vystoupila na Met již v roce 1968 v úloze “Královny noci” v Mozartově “Kouzelné flétně” a letos zpívala znovu tuto úlohu a také Žofii v Straus- sově “Růžovém kavalíru.” Zejména v této roli docílila velikého úspěchu, nejen pro svůj líbezný hlas muzikálnost, nýbrž i hru a zjev. Kritik “The Post” Harriet Johnson o ní napsala, že to byla ideální Žofie a že vypadala jako vídeňská Marylin Monroe. Její dráha je zajímavá: přijela jako mladá dívka před několika lety s maminkou z Bratislavy na výlet do Vídně a předzpívala ve Státní opeře “Královnu noci” - slovenský, k velkému obveselení členů komise. Ale zpívala tuto nej těžší operní árii se závratnou koloraturou tak krásně a přesně, že jí byla nabídnuta smlouva na 3 roky. Lucia se do Bratislavy už nevrátila. Jaroslav Stevn NAŠI JUBILANTI 90: 29. dubna Dr. Jan Ldwenbach, New York 85: 14. června Adolf Lešovský, Los Angeles 80: 6. dubna Vladimír Suchan, Buenos Aires 75: 19. května Frank Rybka, New York 5. června Arnošt Schweidler, Deg- gendorf, Německo; 17. června Dr. Adolf Klimek, Washington, D.C.; 21. června Rev. Přemysl Pitter, Affoltern am~ Albis,Švýcarsko. 70: 14. dubna Antonín Paleček, Scho- harie, N. Y.; 24. dubna Jaroslav V. Pokorný, Houston, Texas; 29. května Otto S. Krauss, New York; 2. června Ladislav V. Koldinský, Kenville, N. S.; 17. června Dr. Josef Jakšy, New Yoťk. 65: 27. dubna Jaroslav Šabat, New York; 1. května Hugo J. Slípka, Toronto; 6. května Francois Kříž, Le Raincy, Francie; 19. června Jiří Voskovec, New York. STANOVY SVU (dokončení) Článek 20. REVISOŘI ÚČTŮ. Revisoři účtů přezkoumávají finanční hospodářství Společnosti a revidují účty a finanční doklady všech orgánů Společnosti, kdykoli je k tomu předsednictvo vyzve. O výsledku svého zkoumání podávají revisoři písemnou zprávu předsednictvu. Ke konci každého správního období provedou celkovou revisi finančního hospodářství Společ- noosti a podávají písemnou zprávu VS s návrhem na udělení nebo odepření absolutoria odstupujícímu předsednictvu. Článek 21. SMÍRČÍ A ROZHODČÍ KOMISE. Tato komise je povolána rozhodovat o sporných záležitostech mezi činovníky, jednotlivými orgány a členstvem, nebo jednotlivými členy Společnosti, které vznikly z poměru spolkového. Komise se skládá z předsedy a dvou místopředsedů, které volí VS. Komise zasedá v pětičlenném sboru, složeném z předsedy nebo jednoho z místopředsedů a ze čtyř zástupců stran. Každá ze sporných stran jmenuje do této komise dva zástupce. Komise rozhoduje většinou hlasů. Usnesení komise je konečné. Článek 22. NOMINAČNÍ KOMISE. Nominační komise jmenovaná předsednictvem podá předsednictvu své návrhy na volbu funkcionářů SVU na příští rok nejpozději osm týdnů před datem valného shromáždění. Předsednictvo zařídí, aby návrhy nominační komise byly oznámeny členům buď uveřejněním ve Zprávách SVU nebo jiným způsobem nejpozději čtyři týdny před datem valného shromáždění. Článek 23. ODBORNÉ (ZÁJMOVÉ) SEKCE SVU. Členové SVU mohou tvořit odborné nebo zájmové sekce uvnitř SVU (na př. sekce vědecko—badatelská, výtvar- ních umělců, literární, hudební, noviZPRÁVY SVU STRANA 51 [pageend7]nářská, zemědělská, pedagogická atd.), jestliže počet zájemců převyšuje alespoň deset osob. Souhlas k utvoření sekce udělí předsednictvo, které také schvaluje její jednací řád. Sekce si zvolí předsedu a potřebný počet funkcionářů, vykonává činnost v rámci stanov SVU a podává o ní zprávy předsednictvu. Sekce zaniká, jestliže počet jejích členů klesne pod minimální počet, jestliže po dvě léta nevykonávala žádné činnosti, nebo byla-li z vážných důvodů zrušena předsednictvem. Z rozhodnutí předsednictva se mohou funkcionáři sekce odvolat k výboru SVU případně k valnému shromáždění. Výbory sekcí jsou poradními sbory předsednictva SVU. Článek 24. OBLASTNÍ JEDNATELÉ. Účelem oblastních jednatelů jmenovaných předsednictvem pro určitá území je nábor nových členů, péče o zájmy SVU v jejich oblasti a stálý pracovní styk s generálním tajemníkem a ostatními funkcionáři. Článek 25. MÍSTNÍ SKUPINY. Místní skupiny jsou sdružením nejméně pěti členů Společnosti, kteří žijí v témže okolí a sdružují se v dohodě s generálním tajemníkem, aby ve vzájemné spolupráci a podle místních možností sledovali cíle Společnosti. Článek 26. SPRÁVNÍ OBDOBÍ. Správní období Společnosti trvá zpravidla jeden rok. Začíná volbou výboru a končí dnem, kdy nastoupil funkci nově zvolený výbor. Článek 27. ROZDĚLENÍ JMĚNÍ PO ZÁNIKU SPOLEČNOSTI. V případě, že dojde k zániku Společnosti (viz čl. 10, odst. 7), budiž stanoveno v usnesení o zániku, že majetek Společnosti či jeho výtěžek, zbývající po zaplacení či úhradě všech oprávněných nároků a požadavků proti Společnosti, bude rozdělen nebo použit pro účely Společnosti uvedené v její inkor- porační listině a těchto stanovách, nebo odevzdán nevýdělečnému spolku či organisaci s podobnými cíly a účely, s tím však, že takový majetek nesmí být rozdělen mezi členy Společnosti ani bý- ti použit zcela nebo částečně ve prospěch jednotlivců nebo výdělečných spolků či organisaci. Článek 28. VÝKLAD STANOV. K výkladu stanov, zvláště k vyjasnění mezer, je povolána komise pro stanovy a jednací řády, která použije Rober’ts Rules of Order a Demeter’s Manual of Parliamentary Law and Proceduře. Dne 29. září 1939. Dr. Hanuš J. Lexa, gen. tajemník Č. S. A. (ČESKOSLOVENSKÉ SPOLKY V AMERICE) slavící letošního roku 116 let své činnosti jako nejstarší bratrská a sesterská podpůrná jednota v U.S.A., nabízí vám jedno z nejlepších a nej spolehlivějších životních pojištění pro jednotlivce i celé rodiny. Rovněž poskytujeme pojištění nemocenské a nemocniční. Č. S. A. 2138 South 61st Court, Cicero, Illinois 60650 Telefony 652-6360 242-2224 Area Code 312 STRANA 52 ZPRÁVY SVU [pageend8]