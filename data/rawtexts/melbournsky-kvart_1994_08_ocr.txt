Kvart srpen 1394 SOKOLSKÝ LIST SOKOL MELBOURNE 497 QUEENSBERRY ST., NTH. MELBOURNE, VICTORIA 3051 6 C 315/92 REPUBLIKA ROZSUDEK JMÉNEM REPUBLIKY Okresní soud v Třebíči rozhodl dne 11. června 1993 soudkyní JUDr Evou Doškovou, ve věci navrhovatelů Františka Pospíchala, nar. 10.8.1939, bytem Brno... ...proti odpůrci Spojené UP závody - o uložení povinnosti uzavření dohody o vydání nemovitostí podle zák. č.87/91 Sb... Mám zkaženou náladu. Dostal jsem dopis z domu - vlastně jenom soudní rozhodnutí bez průvodního dopisu. Moje rodina v České republice žádala o navrácení majetku, který v roce 1950 od mého táty přebrala Československá republika v čele s komunistickou stranou. Ctu a tečou mi slzy. Mám na sebe vztek. V mém věku bych měl kontrolovat nervy, které slzy spoušti, ale kopie rozsudku mi připomíná události, které jsem již dávno zapoměl. ...a/ Výměrem Krajské komise č. 13 v Brně pro zařazování osob do tábora nucené práce č. 11 302/49 vydaným dne 4. 10. 1949 byl František Pospíchal, nar. 23. 9. 1907 v Třebíči bytem Brno Moskevská ul. č. 2 zařazen do tábora nucených prací v Oslavanech. Vzpomínám si - byly mi tenkrát čtyři roky - jak jsme vymydlení jeli s bratrem a maminkou na návštěvu za tatínkem. Vzpomínám si na tlusté zdi budovy, která mohla být bývalý klášter, kde na nás tatínek čekal. Pamatuji si bachaře, o kterém tatínek říkal, že je to hodný člověk a pamatuji si, jak po ukončení návštěvy v dálce vězni lezli na vrchol hromady hlušiny, zdolávali prudký kopec na všech čtyřech, a maminka říkala: "támhle je táta, zamávejte mu". ...Původní vlastník František Pospíchal byl totiž donucen uzavřít dne 19.4.1950 odstupní smlouvu /darovací/, čímž přišel o své nemovitosti. Převod byl uskutečněn pod nátlakem v důsledku politické perzekuce - zvláště když byl v té době zařazen do tábora nucených prací a na podnik tj. původní cihelnu byla uvalena po únoru 1948 národní správa... Jak jednoduché to bylo v revoluční době před čtyřiceti lety. V sobotu v noci, vím, že to byla sobota, protože jsme měli večer návštěvu, s kterou naši hráli pravidelnou partičku žolíka, tedy v sobotu v O H E Ml A T RAVE L Jiří Sedláček a Eva Jančíková 6/ 176 Commercial Road, Prahran 3181. Nabízíme kvalitní službyza bezkonkurenční ceny. Tel: 510 2474, 510 8717. ___________ Fax: 510 2482 ČESKÁ [pageend1]2 Evart noci naráz bez přestání zvoní zvonek, dole stojí muži v kožených kabátech a tatínek se rychle obléká. Říkají, že si sebou nemusí nic brát. Všechno co bude potřebovat pro něho mají. ...Odstupní smlouvou byly nemovitostí převedeny do vlastnictví komunálního podniku Sdružená řemesla města Jaroměfíce n. R., posléze pak do vlastnictví čsl. státu - správy Okresního průmyslového kombinátu Mor. Budějovice. Po několikerém převodu správy národního majetku vykonává nyní právo hospodaření... Po propuštění dělal táta pomocného dělníka. Jako děti jsme nevěděli, že jeho zločin je příčinou, proč ostatní děti jezdi na tábory a my ne, proč ostatní děti dostávají ve škole odměny za studijní výsledky a my ne. Proč před ukončením základní školy si povolali tátu do školy a nechali ho vybrat moje příští povoláni. Strana rozhodla, že mohu být buď horníkem, kameníkem nebo zedníkem. ...Pokud jde o okruh oprávněných osob - navrhovatelé upozornili, že původní vlastník František Pospíchal měl ještě jednoho syna a to Pavla Pospíchala, který ale žije v cizině a také se jako oprávněný ani nehlásí!... Co asi dělají bývali členové Krajské komise pro zařazováni osob do Tábora nucených prací č.13 v Bmě? Budou již ve výslužbě. Určitě jsou s jejich životním dílem spokojeni. Za mlada tvrdě, ale radostně, z pověření dělnické třídy pracovali. Později, jako kapitáni socialistického průmyslu, věd a kultury, měli zodpovědnost za plněni plánů a další budování zítřků. Teď dostávají vysokou penzi, protože jejich platy byly úměrné zodpovědnosti a důležitosti jejich postavení. Schůze, noční směny, meziměstská, někdy mezistátní jednáni ovlivnila jejich rodinný život, ale oni se o své postarali. I méně nadané z jejich ratolestí měly vždy přednost. Naučily se cizí jazyky v exotických zemích západní Evropy. Při studiích na anglických, francouzských nebo západoněmeckých univerzitách se seznámily s budoucími průmyslníky, členy vlád a někdy i s budoucím prezidentem Spojených států. Z potomků revolucionářů udělala strana ředitele podniků zahraničního obchodu, redaktory socialistického tisku, soudce, učitele. Nežili již pro ideu socialistické utopie. Věděli velmi dobře, že jenom moc jim přinese životní standard, který tak rádi užívali na západě. Sametová revoluce potom legalizovala jejich postavení. Ze státních kapitalistů se stali kapitalisté skuteční. ...úmrtním listem vydaným obv. NV Brno I okres Brno město dne 12. 3. 1980 dokládají, Že Fr. Pospíchal dne 26. 2. 1980 zemřel... Tátovi je asi jedno, jak rozhoduji nově demokratické české soudy. Mně v Austrálii přes nově nabytá práva emigrantů by to také nemělo vzrušovat. ...Návrh na vydání s e z a m í t á. \ Navrhovatelé jsou povinni společně a nerozdílně nahradit českému státu částku 1,358.- Kč a to do 3 dnů... ř \ T Na návštěvě v nemocnici TNP Oslavany 1949 JUDr. Evo OošMovi přadícd ynô renátu Zo správnost vyhotovéi Stát není posuzován podle zákonů, které vydáva; ale podleXjsoudních rozhodnutí, které tyto zákony podmiňují. V tomto případě si nemyslím, že soud rozhodl spravedlivě. Pavel Pospíchal. [pageend2]PRÁVNÍ PORADCE V těchto dnech zrušil Ústavní soud jednu z podmínek pro mimosoudní rehabilitaci (vrácení majetku, poskytnutí finanční náhrady apod.) - trvalý pobyt oprávněné osoby na území České republiky. Pokusím se stručně charakterizovat podstatu tzv. mimosoudních rehabilitací: Zákon se vztahuje na zmírnění následků majetkových a jiných křivd vzniklých občanskoprávními, pracovněprávními úkony a správními akty učiněnými v období od 25. února 1948 do 1.ledna 1990. Zákon se též vztahuje i na nároky, které vyplývají z trestů propadnuti majetku, propadnutí věci nebo zabrání věci. Podmínkou nároku je prokázání vzniklé křivdy (např. uzavření kupní, darovací smlouvy v tísni, soudním rozsudkem, vyvlastněnim, znárodněním apod.), dále oprávněná osoba musí mít naše občanství (popř. dvoje občanství a jedno naše, nebo byla orgány našeho státu zbavena občanství) Pokud oprávněná osoba zemřela nastupující dědici ze závěti, děti, manžel, rodiče a sourozenci. Pokud je restituční nárok prokázán, vrací se předmětný majetek, nebo je poskytnuta finanční náhrada. Restituce má i morální aspekt (např. pň vyloučení ze studia, výpovědi z pracovního poměru apod ), kdy jsou taková rozhodnuti bez finanční náhrady zrušena. Uvedené je pouhý nástin, zákonná úprava je velice složitá a každý případ vyžaduje individuální přístup. JUDr. Miroslav VOJTĚCH advokát Kancelář: Piaristická 8 370 01 České Budějovice tel: 038 / 378 07 ČESKÁ REPUBLIKA Jména některých dalších advokátů v české republice mluvících anglicky. Praha 1, Národní 32 Praha 1, Bolzanova 1 Praha 1, Bolzanova 1 Tábor, Žižkovo nám. 10 Praha 1, Národní 32 Praha 1, Národní 32 Praha 1, Václavské nám. 41 Balcar Petr Blanický Pavel Borská Helena Breda Pavel Bubnik Gerhardt Čermák Karel Cilínková Marie Fiala Karel Hagyári Pavel Heyduk Roman Hořejš Milan Hrásný Michal Klíč Stanislav Kostohryz Milan Král Václav Krejčíř Vojtěch Mucha Jiří Myslil Stanislav Polanský Jaroslav Rezek Michal Šilar Jiří Šulc Zdeněk Trapl Vojtěch Turek Otakar Závodská Jana Praha 1, Hybernská 24 Most, Moskevská 2 Brno, Orli 18 Prahal, Národní 32 Beroun, Budova okr. soudu Děčín, Masarykovo nám. 2/2 Praha 1, Národní 32 Praha 1, Národní 32 Most, Moskevská 2 Praha 1, Národní 32 Praha 1, Národní 32 Praha 1, Národní 32 Bmo, Orlí 18 Praha 3, Kalininova 9 Praha 3, Kalininova 9 Praha 1, Národní 32 Praha 1, Národní 32 Praha 1, Václavské nám. 41 Jména a adresy advokátů byla dodána velvyslanectvím České republiky v Canbeře. Velvyslanectví ani Kvart nemájí vliv na kvalitu a ceny nabízených služeb a požadovaného honoráře. o O o LETEM SVĚTEM # V minulém Kvartu jsme četli nesouhlas s novým uspořádáním českého vysíláni rozhlasové stanice SBS. Místo takové kritiky bych raději uvítal informaci, proč k této změně došlo a kdy nyní stanice česky vysílá a na jaké vlnové délce. Pro mne je dnešní úroveň melbournských programů se srovnáním s tím, co bylo produkováno a neposloucháno po více než deset let, darwiniánsky kvalitativním skokem od primátů k Homo sapiens a střídáni s pořadem připraveným redakcí v Sydney nepokládám za špatný nápad. Nebo se na nás také vztahuje ta nesmyslná lokální řevnivost? # Vlasta Burian, král českých komiků blahé paměti, byl nyní rozhodnutím ministerstva vnitra v Praze rehabilitován. V roce 1947 si odseděl tři měsíce, zaplatil půlmiliónovou pokutu a bylo mu zakázáno veřejné vystupování pro údajnou spolupráci s Němci během okupace. # České nakladatelství Cesty hodlá vydat Rushdieho Satanské verše. Íránci se domnívají, že ČR se tak postaví proti celému islámskému světu. # K provokačním vystoupením skinheadů se vyslovil Václav Havel. 'V této zemi nesmi nikdo volat Heil Hitler nebo něco takového". Tím podivněji pak zni zpráva, že v ČR byl vydán překlad několika kapitol Hitlerovy knihy Mein Kampf. Podle dostupných zpráv působí v ČR pololegální organizace fašistického typu, jako Národní obec fašistická s časopisem Agresor, Národní souručenství, Vlastenecká liga s [pageend3]4 Evart časopisem Fénix a nechybí ani časopis Árijský boj. Rasisticky se orientují dále česká odnož Národně socialistického hnutí Evropy, vycházející z ideologie nacistické NSDAP a skupina WAR - White Arian Resistance. Jejich časopisy se jmenují Der Sturmer, Sudeťák a Práče. V této linii působí i několik hudebních skupin, jako Diktátor, Buldog či Blaník, v jehož textu se zpívá: "tvý poslání je svátý, budeš ty svině bit, negry, cikány a žlutý, nenech je v klidu žít". # V Praze vznikl Výbor národní kultury, k jehož členům patří bývalí komunističtí aktivisté, kteří si vytkli "obranu kultury, která se ocitla pod zhoubným tlakem všemocného trhu" atd. # V Los Angeles byly tento rok uspořádány dvě zajímavé výstavy. Na jedné, nazvané O pádu komunismu, vystavovalo své práce 17 českých výtvarníků a druhá se také tématicky zabývala naším životem: Středoevropská reflexe v mytologii a náboženství před pádem komunismu. # Minule jsem se zmínil, že češi a Slováci, kteří žiji v Jihoafrické republice neuvažují přes změny vyvolané novou národnostně-politickou situaci o návratu do ČR a na Slovensko Náš dopisovatel z Johannesburgu ale hlásí něco jiného. Sto rodin bývalých exulantů se již vrátilo. Pro konfliktní a ekonomické důvody o návratu do staré vlasti uvažuje značná část z 3400 Čechů a 600 Slováků. # J.KIánský vydal v edici Svícen (Státní Židovské Muzeum ve vydavatelství Magnet-Press) poutavé a vzrušující vyprávění Přežil jsem Hitlera. Jsou to vzpomínky, které svým zpracováním spíše připomínají román, i když se drží skutečností. Začínají autorovým dětstvím ve východoslovenském Sabinově, dospívání v závětří (Zbudze u Michalovců), přes zvratuplný rok maturanta ("Čehúni von!" a "Slovensko Slovákom, Palestina Židákoml") a konči kapitolou Jak chutná svoboda. Kniha vyšla při příležitosti 50. výročí deportace Židů ze Slovenského státu v roce 1942. # Radio Praha - Zahraniční vysílání přes značné snížený rozpočet (1993: 90 milionů Kč, 1994: 51 a půl tisíc Kč) stále vysílá a kdo má výkonný krátkovlný přijímač, může zkusit naladit každý den ve Victorii od 1800 australského času na délce 16m, kHz 17535 - česky a anglicky pak na téže vlně od 1730 anebo na délce 31 metrů, což by mohlo být pro příjem v Austrálii vhodnější, 9485 kHz denně vždy od 0700 zimního času. # Exulanti, které zajímala dobrá česká nebo slovenská kniha, znali nakladatelství a knihkupectví Bohemia, Lindengasse 5, A-1070 Wien, tel-fax 01-5263779, kde Petr Pastrňák obětavě a skromě začínal v roce 1973 expedovat literaturu a gramofonové desky po celém světě a kam si mohli účastníci čs. zájezdů do Rakouska jít prohlédnout knihy vydané v exilu a na indexu v ČSSR. Toto nakladatelství je snad jediné, které z těch, které působily v exilu, v činnosti, má dnes i obchod v Praze 5, Duškova 5. A stále zdarma rozesílá po světě roztroušeným zájemcům informace o české kultuře, katalogy publikací, které má na skladě - od pohádek přes romány a kuchařky po naučnou literaturu, slovníky a učebnice. Pan Pastrňák slibuje, že knihu, kterou nemá na skladě objedná a pošle. # Dostala se mi do rukou nabídka umělecké agentury Delfa, Lorencova 9, 760 01 Zlín 1, tel. 067-34861 se seznamem magnetonových kazet a kompaktních disků (dnes se říká zvukových nosičů). Jsou to dva snímky nahrané slováckou dechovkou Vlčnovjanka a pak Václav Hybš se svým populárním orchestrem doprovází zpěvačku Pavlu Břínkovou ve výběru od Ave Maria přes Lehára, Strausse, Frimla, Kálmána k Bemsteinově West Side Story. # Ateliér J.K., Zámek 1, Lednice na Moravě 691 44, tel. 0627-98451, ve spolupráci s Ústavem lidové kultury ve Strážnici, vydal kuriózní desku Pochválen buď Pán Ježíš, keď si došel, vítaj. Je to nahrávka z moravsko-slovenského pomezi, a hraje Starobřeclavská cimbálová muzika a švédský (!) Dunaj pod vedením moravského primáše Jiřího Holáska. # V redakci českého dialogu, K lipám 24, 190 00 Praha 9 si můžeme objednat následující kazety: Kde domov můj (kromě hymny rodina Svobodova nazpívala ještě 20 národních písní), O čem zpívají ptáci (nahráno v českých luzích a hájích s poetickým slovním doprovodem) a Za sokolským praporem (česká muzika, Andulko šafářova, Jarabáček, Pode mlejnem nede mlejnem, Kolíne, Kolíne, Lvi silou a další - kompaktní disk s hudbou Františka Kmocha)._____ ČEŠI V MELBOURNE Jste přes padesát roků, sami a osamélí? PŘIJĎTE MEZI NÁS ! Nabízíme vám poctivé, přátelské prostředí a péči jeden o druhého. Zařídíme transport, pokud máte pohybové potíže. Podrobnosti vám ochotné poví Líba 827 6067 nebo Jana 690 3079. M.R.C., 24 Victoria St., WINDSOR [pageend4]• V newyorské Morgan Library bylo zástupcům ČR předáno pět pergamenových listin z let 1422 až 1452. Jedna je napsána latinsky, ostatní česky, a všechny se vztahuji k městu Žatci v době pobělohorské. • Sýrový král Milan Vyhnálek z Tasmánie obdržel za rozvoj českého sýrařstvi čestný doktorát na Vysoké škole zemědělské v Praze- Suchdole. • V Praze vychází několikadílný Atlas pražských hospod a všech míst, kde se čepuje pivo. Je to asi výsledkem skutečnosti, že v roce 1993 navštívilo ČR 71 milionů cizinců, necelých 12 milionů byli turisté, zatímco ostatní přijeli za nákupy, levnými službami a za pivem. • Libor Pešek, dirigent Royál Liverpool Philharmonie Orchestra, natočil na kompaktní disk pro Virgin Classic symfonické básně Zráni a Praga a na dalším snímku Asrael Josefa Suka. Anglická kritika se domnívá, že těmto nahrávkám se vyrovnají jen ty, které pořídil Rafael Kubelik. Ten se nedávno dožil osmdesátin. V Melbourne si vzpomeneme na jeho vystoupení s Melboumským symfonickým orchestrem před dobrými 30 lety. Po koncertě se krajané setkali na večeři s tímto příkladným exulantem, vzácným vlastencem a umělcem. Jeho soused u stolu ho stále oslovoval "pane mistr" (místo Mistře nebo Maestro). Kubelik se k němu naklonil a požádal: "Víš co, tykejme si a říkej mi radši Rafouši". V Pantonu, Praha 5, Radlická 99, si můžeme objednat disk se Sukovým Asraelem. Orchestr Bavorského rozhlasu Peter Strich STAMPS & COINS MEYER 5th Floor 295 Lonsdale St tel: 03 661 2945 • ZNÁMKY • MINCE • MEDAILE, ŘÁDY A VYZNAMENÁNÍ • BANKOVKY . ZLATO A STŘÍBRO • PORADY A OCENĚNÍ ZDARMA • ČESKÉ A SLOVENSKÉ MINCE A BANKOVKY VE VELKÉM VÝBĚRU VYKUP A PRODEJ ZA HOTOVĚ Prodejní doba: Pondělí - středa 10-6, čtvrtek 10-7, sobota a neděle 10-6. Volejte Petra nebo Honzu na 661 2945 Pro krajany sleva řídi R.Kubelik a disk s Kubelikovými vlastními skladbami: symfonie Orphikon, Kantátu pro pěvecký sbor a orchestr a Invence pro dětský sbor, 4 hoboje a 4 trubky. # Z Nového Yorku přišla smutná zpráva. Zemřela tam ve věku 86 let proslulá sopranistka a hvězda Metropolitní opery Jarmila Novotná. Kromě jiného za války natočila gramofonovou desku národních písní s klavírním doprovodem Jana Masaryka. # V Bratislavě zemřel 75letý slovenský spisovatel Ladislav Mňačko, který žil v emigraci v Izraeli a v Rakousku, a který se po listopadu 1989 vrátil do vlasti a po rozděleni ČSFR bydlel v Praze. # Staroměstský mariánský sloup, který byl stržen anarchistou Frantou Sauerem v listopadu 1920 v průběhu tábora lidu na paměť bělohorské bitvy, nebyl zapomenut. Péčí čs. exilu byla v roce 1954 vytesána do bílého kararského mramoru sochařem Alexandrem Monteleone socha Panny Marie, která se v původních rysech podobala soše ze Staroměstského náměstí. Nová socha byla posvěcena v papežské koleji Nepomucenu ve Vatikánu v prosinci 1954 a 22. května 1955 slavnostně odhalena ve svatopetrském opatství v Lisle u Chicaga, USA. Panna Marie z exilu byla nedávno přemístěna tam, kam patří, do Prahy a byla instalována v areálu strahovského kláštera. Australští exulanti se významně podíleli na výsledku sbírky, která umožnila převoz sochy z USA do Prahy. # V udělování občanství není ČR nejpřísnějši. Např. v otázce bezúhonnosti většina evropských států tuto podmínku časově neomezuje, zatím v ČR se požaduje, aby žadatel nebyl pravomocně odsouzen pro úmyslný trestný čin během posledních pěti let. Německé úřady požadují, aby žadatel měl vlastní byt nebo ubytováni v místě a aby byl schopen uživit sebe i rodinu. ČR žádá pětiletý trvalý pobyt žadatele, Belgie a Rakousko 10 let a Švýcarsko 12 let. Dvojí občanství připouští Francie, ale nepřipouští ho např. Belgie, Německo, Polsko, Rakousko nebo Švédsko. Občan ČR pozbývá občanství v okamžiku, kdy získá občanství jiné. Některé exilové organizace se vyslovuji pro zákonnou úpravu, aby ČR dvojí občanství povolovala. # Minulý Kvart přinesl zprávu o zrušeni dvou paragrafů zákona ČR o mimosoudních rehabilitacích. Republika bude vracet majetek i těm, kteří nemají trvalý pobyt na území ČR. Současně byl prodloužen termín na uplatnění restitučních nároků, půlroční lhůta má běžet od 1. listopadu t.r. Předseda Světového sdružení [pageend5]6 íflvart- z bývalých politických vézňů v exilu, JUDr Jaroslav Anděl tvrdí, že jeho organizace bude požadovat, aby komunisty konfiskovaný majetek byl vrácen všem, bez ohledu na jejich nynější státní příslušnost. Odhaduje, že o majetek požádá deset tisíc emigrantů. Navrhovatel zrušení dvou paragrafů poslanec Marek Benda však prohlásil, že republiku tato změna nezatíží, protože se týká jen několika set osob. # V Evropě působí 23 leteckých společnosti. Kromě dvou britských a jedné z Malty jsou všechny ztrátové. ČSA s více než 4 tisíci zaměstnanci v roce 1993 zaznamenala ztrátu 47.5 milionů US dolarů. Češi létají na 55 zahraničních letišť a mají 15 tohoto provozu schopných letadel, ale žádné nové objednané. # V týdeníku The European nabízí společnost Czechmate dva tisíce vdavek chtivých českých slečen a paní dychtivých se vystěhovat do valutových zemí. Zájemci o tyto dámy mohou požádat nejen o foto, ale i o video. # V dubnu t.r. se v Litomyšli radili středoevropští prezidenti, hotel Zlatá hvězda tam vynaložil na technické úpravy (kuchyně, hygienická zařízení apod.) před touto událostí 360 tisíc Kč a žádá prezidentskou kancelář, aby hotelu refundovala nejméně 202 000 Kč. # V Praze byla ustavena při ministerstvu zahraničí Komise pro styk s krajany, které nepůjde o spolupráci s jednotlivými krajanskými organizacemi a sdruženími. Komise má v úmyslu vytvářet iniciativy a koordinovat v tomto směru min. zahraničí a poslanecké skupiny. # Vlna veder, která zachvátila Evropu v polovině července, způsobila rozličné problémy. V Petrohradě se rozpustil led na umělém kluzišti a mezinárodni krasobruslařská soutěž musela být přerušena. V Dánsku bylo mnoho děti opuštěno rodiči, kteří se opili v hospodách a barech. V SEZNÁMENÍ 50letý muž sportovního typu hledá pohlednou ženu, která má ráda přírodu a cestování, k vážnému seznámení. Pište prosím na adresu Národního domu, 497 Queensberry Street, North Melbourne 3051. 49letý abstinent by se rád seznámil s milou a příjemnou krajankou. Pište prosim na adresu Národního domu, 497 Queensberry Street, North Melbourne 3051 Brugách došlo k nepokojům v mužské části věznice, neboť vězenkyně v dohledu se opalovaly "topless". Jinde zase uhynulo statisíce kuřat úpalem. Úžehem zase utrpěly železnice v ČR, kolejnice se zdeformovaly a vlakvedouci dostali příkaz, že vlaky v odpoledních hodinách nesmi překročit rychlost 60 km/hod. Německo obvinilo sousední státy, že nedostatečně kontrolují kouřové zplodiny a že atmosféra znečištěná kysličníkem uhličitým vyvolala globální oteplení. # Australský motocyklista Doohan vyhrál v Brně Masarykův okruh. # V červenci poslanecká sněmovna schválila dlouho očekávaný zákon o státních vyznamenáních. Zřizují se jím Řád Bílého Iva, Řád Tomáše Garrigua Masaryka, Medaile Hrdinství a Medaile Za zásluhy. Řád Bílého Iva bude propůjčován občanům ČR a udělován občanům jiných států za vynikající zásluhy o český stát. Má pět tříd a řádový řetěz, který může být udělen jen hlavám států. Řád TGM se uděluje osobám, které se zasloužily o rozvoj demokracie, humanity a lidská práva. Nošeni vyznamenání udělených za uplynulých 40 let nebylo zakázáno, a tak kovem ověšení hrdinové socialistické práce a zasloužilé stachanovkyně se stanou kuriózními přízraky vystupující z dějinného záhrobí. K Řádu Bílého Iva poznamenávám, že se uděloval za první republiky, pak jej převzal i komunistický režim a ocenil jím snad všechny vůdce bývalého sovětského bloku. Proto byl formálně zrušen a znovuzřízen ve změněných dimenzích. Návrh, aby byl pojmenován Řádem stříbrného Iva, nebyl schválen. Všechny nově uzákoněné řády a medaile (celkem v devatenácti variantách) bude udělovat prezident se souhlasem premiéra. # Mezinárodní měnový fond se sídlem ve Washingtonu schválil žádost Slovenska o půjčku ve výši 169 milionů US dolarů. Nejde jen o peníze, ale také o důležitý signál světovému investičnímu kapitálu, že současná slovenská ekonomika se stabilizuje. # Slovensko také zaznamenává cenný mezinárodní úspěch na poli kinematografie. Film Všechno, co mám rád byl sice natočen v roce 1991, ale teprve nyní se dostal na festivaly v Řecku (Thessaloniki) a v Novém Yorku a získal velmi příznivé oceněni a zájem distribuce v mnoha zemích. Další dva filmy - Modrý Dunaj a Fontána pro Zuzanu mají čáku na podobný úspěch a na Slovensku jejich návštěvnost překonala Jurasický park. # V červenci se za přítomnosti prezidenta Havla konal v Karlových Varech další ročník filmového festivalu tématicky zaměřeného na [pageend6]země bývalého sovětského bloku. Proč se tak organizátoři rozhodli nevim, český film vyšel vítězně. Jaromil Jireš uvedl svůj film Helimadol (o chlapci mezi pěti dcerami vesnického doktora v třicátých letech) a film nazvaný Kráva, natočený Karlem Kachyňou - balada o osamělci, který poustevniči v horách. Snímek Milosrdný anděl zaznamenává dobu 1. světové války a vztah rakousko-uherského důstojníka a válečného zajatce. Všechny tyto filmy vynikají v záběrech české krajiny a přírody, snad je SBS brzo zařadí do svého programu. # Lidem, kteří cestují do ČR a na Slovensko, Mezinárodni turistická organizace se sídlem v Madridu doporučuje očkování proti žloutence, dětské obrně a tyfovým onemocněním. o O o MILAN RODEN A JEHO FOTOGRAFIE Milan Roden je světoběžník, ale kudy chodí, tudy nosí fotografický aparát. Tak Lost horizon je cháronovský záběr ze Švýcarska, Pobřeží je dokument z Oregonu, Rezavějící list vinné révy upoutal umělce ve Francii, Zábradlí je obrazem ze St.Kildy a Poslední komunistický herec... byl zachycen v Praze. Právě odtud odešel Roden v roce 1968 do Austrálie, už tehdy jako hotový profesionál. Zkoumat svět okem fotografa začal už ve svých 12 letech a ani vnější těžkosti, jako třeba vojna ještě v Čechách, nebo krkolomné začátky v Austrálii, ho od tohoto poslání neodvrátily. Podařilo se mu založit úspěšnou reklamní firmu, ale umělecká nespokojenost ho pudila dále. Výsledkem bylo, že odvrhl třpytivé reklamní umění, jako příliš konsumní a jepičí. A z té nespokojenosti si vymyslel fotografickou knihu o australských vinicích (Pictorial Atlas of Australian Wines) vydanou v Melbourne v 1986. Když se v roce 1987 objevil s padesáti fotografiemi v San Franciscu na výstavě Food and Wine, dostal nabídku od zástupce Kodaku - firmy, která tehdy měla úmysl podpořit vinný průmysl - k vytvořeni knížky o americkém vinařství. Roden - fotograf i milovník vina - nabídku přijal. A tak se stalo, že příští tři roky Milan procestoval křížem krážem celou Ameriku a výsledkem byla další pěkná kniha Pictorial Atlas of North American Wines. Jak dřivé reklama, tak i práce na publikaci vyžadovala fotografii barevnou. Některé ukázky vinařských témat - samostatně stojící fotografické obrazy vínorodých krajin - budou zastoupeny na naší výstavě. I poetické foto rozžehnutého vánočního stromku uprostřed zimní odpočívající vinice bude zahrnut. Sokolská galerie Československý národní dům 497 Queensberry Street, North Melbourne 3051 Ph. 329 9992 nebo 598 3067 vás zve na prodejní výstavu FOTOGRAFIÍ MILANA RODENÁ Výstava bude slavnostně otevřena v neděli 4. září ve 14,30 a potrvá do 14. září 1994. Výstava je přístupná při všech akcích Sokola a navíc v pondělí a středu od 11.00 do 16.00 a v pátek, sobotu a neděli od 13.00 do 17.00. Nejvlastnější Rodenově cítěni je však fotografie černobílá. K této formě, ve které byl vlastně i profesionálně vychován, se vrací ve své volné tvorbě. Roden si tyto černobílé fotografie někdy vysnívá; jako jiní vstávají, aby si zaznamenali pomíjivý sen, on načrtává obrazy, které pak sestavuje a hledá ve světě reálném. Výsledkem jsou Milanova fotografická zátiší, náhledy do situací lidských životů, geometrické krajiny měst či obrazy zachycující malebnost Prahy. Rodenovy fotografie jsou vyznáním umělcovy víry v mírumilovnost a jednoduchost života. Spolu s fotografem vás zveme na výstavu, v niž vidění dává smysl světu ZK o O o BYLI JSME A BUDEM... POVÍDÁNÍ O XII. VŠESOKOLSKÉM SLETU. Z českého tisku se opakovaně dozvídáme, že pražský Xll.všesokolský slet byl úspěšným znovuobrozenim sokolské myšlenky. Paní Irena Pavlasová, žijící v Melbourne už od roku 1965, má ještě v živé paměti své dorostenecké vystoupení na posledním poválečném sletě, po němž pak byl SOKOL umlčen na několik následujících desetiletí. Irena zažila letošní sokolskou událost také přímo, byt tentokrát z lavice návštěvníků. Následující řádky volně shrnuji její dojmy. Dvěma cvičebním dnům na stadióně předcházel nedělní průvod středem Prahy. Účastnici se začali řadit v postranních ulicích Václavského náměstí pod standartami svých jednot v pět hodin odpoledne se průvod začal [pageend7]8 r^vart vinout z Václavského směrem k Národnímu divadlu a pak po nábřeží na Staroměstské náměstí. Sokolové v průvodu zastupovali nejen jednoty české a slovenské, ale i země tak vzdálené jako Austrálii, Kanadu a USA. Australské jednoty representovala Canberra, Sydney, Melbourne a Tasmánie. Ne všichni se pak podílely na cvičení. Sokolů v průvodu byli nadšeně vítáni a povzbuzováni přihlížejícími. Ozývalo se i radostné děkováni, obzvláště těm, kteří do Prahy přijížděli z všemožných dálek. Vřelost přijeti a ohlasu byla opravdu dojemná. Návštěvnost na stadiónu byla vysoká a nečekaně, asi rovnou z návštěvy v USA, se objevil i prezident Václav Havel. Na rozdíl od nadšení diváků, oficiálni místa nevěnovala sletu žádnou zvětšenou pozornost. Televize zařadila událost jen jako jednu ze zpráv a údajně přímý přenos nebyl ani zamýšlen, jelikož by mohl snížit návštěvnost. Na otázku, proč trasa průvodu nebyla vyzdobena, odpověděla náčelnice pražské župy, že vlajky lemující ulice zmizely přes noc. Nikdo však s určitosti nedovedl říci, zda se jedná o vandalismus nebo poškozující organizovanou akci. Po volném pondělku se pak cvičenci převlékli do barevných úborů. Během úterý a středy se strahovský stadión postupně zaplňoval lidskými obrazci červené, zelené, modré... První přiběhly děti v zelené barvě naděje. Věkové skupiny se vystřídaly. Po ženách přišla mládež generace. Starší žákyně v symbolické červeni vstupovaly do prostoru cvičiště, na chvíli se prolínaly s odcházejícími ženami a ony, jakoby uvolňovaly místo následující generaci. Nejpozoruhodnějši cvičení však předvedli muži: bezchybné, perfektní a účinné. Pozoruhodné bylo, že místa mužů doplňovaly ženy, a že nejstarši z cvičenců byl osmdesátiletý Sokol. Na úplný závěr sletu se na stadión ještě snesla jednotka parašutistů. Seskakovali ve složitých útvarech přesně na svá vymezení. Viditelní samozřejmě na velké vzdálenosti jak oni, tak letky, jakoby přenesli událost i za hranice stadiónu. A na závěr? Věrná stará garda i mládež potvrdili, že sokolská činnost je živá a zaručují pokračování sokolských tradic ZK KRITIKA • Pisatel si stěžuje na kvalitu v Kvartu otištěných informací o Slovensku. Byl to druhý příspěvek ve slovenštině za tři roky. Dopis nemohu otisknout, protože jsem ho uložil tak pečlivě, že ho teď nemohu najít. • Krajanská oznámení se nesmí vysílat. Povrchnímu čtenáři mohla uniknout informace v minulém čísle Kvartu o českém vysíláni SBS. Pro jistotu ji opakuji: 93,1 MHz, každou neděli v 9 hod večer.. Pokud někomu unikla i adresa na kterou můžeme psát stížnosti a to anglicky nebo česky: SBS Radio, Mr. P, Hoton. P.O, BOX: 294, South Melbourne. 3205. [pageend8]srpen 1994 Dary na Sokolský list: J.Mikeska $20 Dr.D. Svoboda $20 F.a O.Anděl $34 B. Hrobaří ková $10 L. Zach $10 V.a H.Ružič $10 Anon $40 V.a L.Ježek $15 I.Pavlasová $10 G. Karban- '$20 K.Král (NSW) $20 Silver Ski $50 K.a A. Gráf $4 A. Pekárek $50 J.MencI $18 L.GIossová $5 T.Mihulková $20 Dr.l. Marešová $30 Dary na Národní dům: V.a H. Ružič $10, G. Karban $80. Dary na památku F. Váni: I.Pavlasová $20. Všem dárcům děkujeme. Slávka Kollárová, jednatelka, o O o V současné době jednáme s vládou státu Viktorie o vystavění krajanské vesničky. Bude se jednat o dvouložnicové jednotky, které by měly být dostupné všem podle jejich možností. Zatím nepočítáme s věkovou nebo finanční hrania' zájemců. Projekt by měl být dokončen začátkem roku 1996. Máme před sebou důležitý projekt a chceme, aby o něm rozhodlo co nejvíce krajanů. V našem průzkumu se zajímalo o tento druh bydlení 22% dotázaných. Plánujeme setkání na kterém se bude projednávat. • Ustanovení fídía'ho výboru projektu. • Lokalita vesničky. • Typ stavby. • Podmínky vstupu. Setkání by mělo být v měsíci říjnu. V naší žádosti o finanční pomoc musíme uvést plánovaný počet jednotek. Z toho důvodu je nutné, aby se zájemci o možnost bydlení v krajanské vesničce ohlásili. Pište na adresu Národního domu, 497 Queensberry St., North Melbourne, 3051, nebo telefonujte na 03 432 8246. Program příštích týdnů: 3,/9. 7.30 Zářijová zábava 479. 12.00 Nedělní oběd -HUSA 479,- 2.30 Milan Roden 1179. - Výstava fotografií 1179. 12.00 Nedělní oběd 1879. 12.00 Nedělní oběd 2479. 8.00 Kupodivu 2579. 12 Nedělní oběd Scházíme se pravidelně: • Každé úterý na oběd. • Čtvrtky důchodců - káva a zákusek. • Pátek večer po šesté hodině. Večeře - polévka, knedlíky s vajíčkem nebo bramboráky. Zábava - kulečník, karty, šach, knihovna. Nohejbalisté připravují Velkou nohejbalovou zábavu ve stylu Limonádový Joe 15. října v Národním domě. © Nedělní obědy © Od 4. září se každý tvden podává v Národním domě Kvalitní nedělní oběd V neděli 4. září ve 12.30 podáváme ‘Poíévfai tPečtnou husu, í^nedííí^a zdí ‘Mouční^. Jenom 35 míst. Cena $14.90. Místo na oběd je nutné si zamluvit na 432 8246, nebo 306 4202. Kdo se nedostane na husu může v neděli 11. září přijít na zajíce na smetaně. [pageend9]Konzulát České republiky 500 Collins Street, Melbourne 3000. Telefon: 03 629 6196 čestný konzul Judr Milan Kantor Fax: 03 629 1311 Kompletní domovní údržba a renovace. Tonda Šrom Tel: 701 0207 V.M.K. Design Architect. Commercial Design & Consulting; Urban Landscape Design; Computer Design & Drafting; House Inspection Service. Vladimír Kapusta A.R. A.I.A MArch.(Czechoslovakia) M.L.Arch.(Melbourne) Tel: 481 5308, Fax: 481 5308. MARTIN VÁŇA (B.Bus) MANAGEMENT ACCOUNTANT 9 Sackville Street, Heidelberg Heights, 3081 Tel. & Fax: 459 4312 Komerční ing.M.Váňa nabízí účetní a daňové služby v Melbourne a okolí. COOL ZONE REFRIGERATION P/L Opravy, konstrukce, prodej chladících zařízení Petr Kubásek, Tel: 587 1488, Fax: 587 3754 Prague Cafes jemné česfe pečivo a záfeisty Otevřeno denně od 8.30 do 5.30, mimo pondělí a úterý. 31 BLUFF ROAD, BLACK ROCK TEL: 589 0110 MEL: 85 - K4 Eden Park Landscaping Services Provedu veškerou práci kolem vašeho domu a zahrady V. Ambrož Tel: 715 1116 /' Manufacturers of Precision Industrial Diamond Tools 14 Shearson Crescent, MENTONE VIC., 3194 Ph: 584 5566 Fax: 583 9339 Standa Roman Odborně položí dlaždičky a mramor. Omítne dům (Solid plastering). Volejte tel: 583 0352 N.I.K. REFRIGERATION SERVICE Ledničky, pračky, sušičky, myčky nádobí a ostatní domácí spotřebiče. 24 HODINOVÁ SLUŽBA IVO NOVAK 03 701 2117 MOBILE: 015 369 211 Advokátní kancelář M. Kantor solicitors 500 Collins Street, Melbourne Tel: 03 629 6196, Fax 03 629 1311 Inzerce v KVARTu: Měsíčně $15, ročně $120 . [pageend10]Pravá česká dechovka Rakovnická šamotka znovu po velkém úspěchu v Austrálii. v Melbourne. Pravděpodobně naposledy v Austrálii bude Rakovnická šamotka hrát k tanci a poslechu populární české písničky. Taneční zábava s Rakovnickou samotkou. V sobotu 1. října 1994 v 7.30 hod. večer Vstupné $15 KONCERT V neděli 2. října 1994 ve 3 hod. odpoledne. Vstupné $10. Místa jenom na obědnávku. Telefonujte na 432 8246 nebo 744 1691. Objednávky míst na 432 8246. Bramoráky, tentokrát Jt ve velkém množství a včas. Vstupné $10. 24. září v 8 hod. večer Hraje a zpívá KUPODIVU písničky 60 - 90tých let [pageend11]ě SAFEWAY TRAVELS JBL agent for LUFTHANSA, LAUDA AIR, ČSA^ 4- 332 Main Road East ST ALBANS 3021 Tel: (03) 366 9299 -Fax: (03) 364 1167- 288 Carlisle Street BALACLAVA 3182 Tel: (03) 534 4866 ■Fax: (03) 534 4206----- 322 Little Lonsdale Street MELBOURNE 3000 Tel: (03) 670 8420 ----- Fax: (03) 670 8812 ---- J6DN0U 2/\ Tradiční zářijová zábava První jarní sobota v Národním domě. V sobotu 3. září v 7.30 večer STUDIO 4 hraje oblíbenou hudbu k tanci, poslechu a někdy také ke zpévu. Vaří Libor Adam. Večeře o třech Chodech se musí objednat předem. „ Vstupné $ 10, místa si zamluvte na tel: 432 8246 nebo 744 1691 SOKOL MELBOURNE 497 QUEENSBERRY ST., NTH. MELBOURNE, VICTORIA 3051 PH: 329 9922 Sokolský List SOKOL MELBOURNE INCORPORATED REGISTERED BY AUSTRALIA POST ------------------------------ PUBLICATION No. VBH 6363 POSTAGE PAID AUSTRALIA IF UNDELIVERED, RETURN TO 497 QUEENSBERRY STREET, NORTH MELBOURNE, VICTORIA 3051 [pageend12]