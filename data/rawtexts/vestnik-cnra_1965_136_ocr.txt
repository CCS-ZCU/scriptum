VĚSTNÍK ČESKOSLOVENSKÉ NÁRODNÍ RADY AMERICKÉ. Číslo 136 Září 1965 DR. FRANTIŠEK SCHWARZENBERG: NÁS ZÁVAZEK. Zase válka. Znovu američtí chlapci umírají na válečných bojištích. A stejně, jak tomu bylo za první, za druhé i za korejské války, tak i tentokráte umírají američtí vojáci opět za svobodu a za sebeurčeni národů. Toto se stalo přesmutnou nutností, protože komunismus, kdykoli se dostane k moci, vždy upírá lidem svobodu a národům nepřiznává právo na skutečné sebeurčeni. A v jihovýchodní Asii je to dnes tentýž komunismus, který svého času připravil náš československý lid doma o svobodu a samostatnost. Jako američtí občané, žijící z přesvědčení, že všichni lidé na celém světě máji rovné právo na svobodu a sebeurčeni, vítáme snahu národů nám třeba sebevzdálenějších o uhájení vlastni svobody a schvalujeme úsilí americké vlády, pomáhat všem národům v této jejich snaze. Jako Češi a Slováci však máme v této souvislosti jednu velikou obavu: aby svobodný Západ, ve svém úsilí o udržení svobody v jihovýchodní Asii, o rychlé obnovení míru a zažehnání nebezpečí atomické války nezapomněl na národy střední a východní Evropy, nesmířil se s dnešním stavem nesvobody porobených evropských národů a neodepsal opět Československo. Tato naše obava je bohužel oprávněná. Ač by to bylo novým Mnichovem, přece státi se to může. Veřejnému mínění ve Spojených státech se dnes čínský komunismus zdá býti nebezpečím ze všech nejhrozivějším, nebezpečím bezprostřednějším, než jakým se dnes jeví být komunismus sovětský. Rudá Čína je odhodlána k výboji, nikterak se nehrozí ztráty sebevětšího počtu lidských životů a nebojí se ani světového atomického vzplanutí, které by dle čínského úsudku zničilo Spojené státy i Sovětský svaz a zajistilo tak Rudé Číně vedoucí postavení ve zkomunisovaném světě. Sovětský svaz se oproti tomu dnes americkému veřejnému mínění nezdá být soupeřem tak nebezpečným, jako je Rudá Čína. Sovětský svaz má obtíže s udržením nadvlády nad těmi národy, které si koncem druhé světové války podmanil, má obtíže hospodářské i jiné. Sovětský svaz se dnes vyhýbá přímé účasti ve válce a nechce v atomické válce se Spojenými státy naráz ztratit všechny vymoženosti a celý svůj průmysl, který si za nesmírných oběti po druhé válce pracně vybudoval. Sovětský svaz nechce připustit, aby Čína na sebe strhla vedení komunistického světa. Proto výboj- nost Sovětského svazu je v této době letmému pohledu méně nápadnou. V důsledku takovýchto úvah doufá dnes část amerického veřejného mínění, že se Spojené státy a Sovětský svaz sblíží ve společném úsilí o zabránění atomické války a zastavení mocenského vzrůstu Rudé Číny. Tato část amerického veřejného mínění však připouští, že sblížení se Sovětským svazem je možno uskutečnit jedině za úplatu. A tu s hrůzou vidíme, že stále vzrůstající počet jednotlivců ve Spojených státech je ochoten získat sovětskou spolupráci za cenu svobody evropských porobených národů. Těmto pomýleným jednotlivcům se zdá rozumným, ne-li spravedlivým, zaplatit svobodu našich bratři ve střední Evropě za vidinu americko- ruské spolupráce, která by prý mohla zabránit atomické válce a znemožnit velmocenský rozmach Číny. Je to kupčení se svobodou, která je pro nás povždy statkem ze všech nej- cennějším. Nyní je tedy na nás, a předně na nás, amerických občanech československého původu, abychom znovu a znovu, padni komu padni, s největším důrazem dosvědčovali, že toto kupčení je bezúčelné, nanejvýš nemravné a naprosto neamerické; že dosažení sebevábivějšího cíle nemůže nikdy ospravedlnit hrubé bezpráví. A odepsání porobených evropských národů by beze vší pochyby bezprávím bylo, bezprávím do nebe volajícím. Kdyby všichni chytračili, my takovýmto způsobem nikdy chytračit nebudeme. Střední a východní Evropu nikdy odepsat nesmime. S dnešním stavem za železnou oponou se smířit nechceme. Na Československo, zemi svého zrodu, zapomenout nikdy nemůžeme — i když nám lidé říkají, že již zapomenout smíme, protože tam prý dnes je již lépe. Že tam je lépe nám též říkají mnozí z těch, kteří po dlouhých letech stesku poprvé zas navštívili Československo. Nemohlo být ani jinak: duše jim zjihla nad jedinečnou krásou naší vlasti; oko jim zvlhlo při pohledu na henahraditelné dějiště jejich dětských her, mladistvých nadějí, lásek i zklamání; cizotou chladnoucí srdce se jim zahřálo radostí se shledání s milými, kteří se nevyhýbali žádné oběti, aby uctili a pohostili vítané návštěvníky z daleka. I když pohled těchto návštěvníků Československa je snad někdy zastřen růžovou rouškou nehynoucí lásky k rodné půdě, přec zůstává povzbudivou pravdou, že se mnoho již změnilo. Řada komunistů, dříve odsouzených, byla rehabilitována. Některé očividné nešvary komunistického aparátu smějí být občas a uctivě kritizovány. Zájmy spotřebitelů jsou brány tu i onde omezenou měrou v úvahu. Hospodářsky i zahra- ničně-politicky dochází k jistému osamostatnění se od Moskvy. A zjevy tak radostné, jakým bylo propuštění našeho kardinála Berana nasvědčují jistému uvolňování, které pozorujeme ve všech porobených národech. S potěšením a zadostiučiněním tedy vidíme, že v leckterých úsecích a v řadě nepodstatných podrobností je dnes opravdu o něco lépe. Smíme však proto již spoléhat pouze na nejistý postupný vývoj ? Smíme zapomenout na Československo, Polsko a všechny ostatní národy za železnou oponou? Smíme upoutat celou svoji pozornost jen a jen na jihovýchodní Asii? Kdyby všichni tak učinili, my toho učinit nesmíme nikdy. To proto, že jsme českého a slovenského původu. A kdybychom nakrásně měli být samojedinými, tož byťsi opuštěni, sami a třeba proti všemu budeme do úpadu hájit zásadu, že si Češi a Slováci nezasluhují poroby byť zmírněné, ale že Češi a Slováci mají právo na svobodu úplnou. Od této zmírněné poroby do svobody skutečné je v zemích našeho původu ještě daleko. Změnilo se mnoho v jevech podružných, ve věcech nejhlavnějšfch se dosud nezměnilo nic. Většina zlepšení, ku kterým dnes doma dochází, prospívá více režimu, než lidem. Dobře však bude až tenkráte, [pageend1]VESTNÍK SEPTEMBER 1965 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $.3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois když důstojnost každého jednotlivého člověka, bez ohledu na jeho původ, jeho náboženské či politické přesvědčení bude v plném rozsahu uznána; když každý jednotlivec — a nikoli strana či režim — bude předmětem vší péče a právní ochrany; když se člověk opět stane středem vší pozornosti. O skutečné svobodě bude možno mluvit až tenkráte, když si lidé budou moci svobodně a bez obav vybrat mezi různými politickými směry a mezi různými uchazeči o veřejné úřady, když lidé budou moci svobodně psát, mluvit, cestovat, sdružovat se a Boha vyznávat, jak sami ve svém svědomí za vhodné uznají. Ani o chvíli dřív! Ač doma snad je lépe, přec dobře ještě není. Proto nesmíme dosud přenechat osud Čechů a Slováků jen a jedině postupnému vývoji. Musíme prosadit, aby svobodný svět všemi vhodnými prostředky vývoj ku svobodě uspíšil. Musíme dosáhnout, aby Spojené státy naléhaly na provedení svobodných voleb v Československu se stejným důrazem, s jakým žádají třeba sjednocení Německa či s jakým dnes hájí svobodu jižního Vietnamu. Národ český a slovenský dokázal v minulosti, že dovede sám sobě vládnout a že je svobody hoden; dokazuje i dnes, že je z národů nejschopnějších, nejmírumilovnějších, ve vědě a v umění nejzdatnějších; znovu dokáže i v budoucnosti, že klade hodnoty duchovní a mravní nad statky hmotné a nad moc světskou. Toto všechno zavazuje nás, syny a dcery českého či slovenského národa. Co si tedy slíbíme my, kteří představujeme americkou větev československého lidu? K čemu se zavážeme při plném vědomí osamocenosti i obětí, které nám náš nesmlouvavý postoj vynese? Jakým bude naše vyznání, jedině důstojné vznešenosti odkazu, kterému vždy věrni zůstaneme ? Dnes, kdy američtí chlapci opět umjrají za svobodu a sebe- určeni národů, dnes obnovujeme svůj slavný závazek, že budeme, jakož jest naší přední povinností, ze všech sil hájit svoji požehnanou americkou svobodu proti každému nebezpečí, ať hrozí zevnitř či zvenčí; že udržíme a posílíme národní uvědomění americké větve českého a slovenského národa; že se postaráme, aby svobodný svět nezapomněl na porobené evropské národy, nepřenechal je bez pomoci jejich osudu a neopustil je v beznaději; že ve svém úsilí neustaneme, dokud lidu v Československu nebude navrácena svoboda celá, za kterou tolikráte ve své slavné minulosti krev proléval, za kterou před dvaceti léty opět se zbraní v ruce bojoval a po které tou- žiti nikdy nepřestal. Jako američtí občané československého původu ani Ameriku, ani československý lid nikdy nezradíme. Zemi, která nás přijala, i zemi, která nás zrodila, zajistíme trvání v pravdě, spravedlnosti, svobodě, lásce a míru. (Prosloveno jménem ČSNRA na Čs. dni v Chicagu dne 26. září 1965.) 2 • VĚSTNÍK * věstník ZÁŘÍ 1965 Orgán československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 LADISLAV RADIMSKÝ: NĚKOLIK SLOV O TAK ZVANÉM GRADUALISMU Rozumím-li dobře exulantskému hnutí, kterému se říká “gradualismus”, jde gradualistům různých typů o navázání rozhovoru s komunistickými pány v Československu a o snahu v rámci daných nynějších možností zlepšit osud našich lidí doma a to propagováním reforem jistě okamžitě užitečných. Nepatřím k těm, kteří nevědí, že nám svět nepomůže, kteří nevědí, že si musíme pomoci sami a kteří přezírají určité uvolnění a zlepšení poměrů u nás, a myslím proto, že se na mne nehodí jméno exulantského dogmatisty. Vím však také, že se gradualisté, i když to někteří — jen někteří — myslí velmi dobře, mýlí ve své metodě i cílech. Debata s komunisty je výborná věc, avšak jen tehdy, ne- přistoupíme-li na počátku diskuse na základní komunistické zásady jen proto, aby s námi debatovali o menších praktických problémech. Gradualisté obyčejně příliš zrelativizovali hodnoty, o kterých máme s komunisty debatovat, takže debatují s nimi s posic, které již komunistům vydali v plen. Tím prohrávají celou debatu předem a vlastně opravdovou a užitečnou debatu zabíjejí. Nedebatuj! přece mezi sebou lidé, kteří myslí v zásadě stejně. Jinými slovy, debatujme s komunisty o zásadách a základech života a smrti jednot livce a národa, a nikoliv o komunistické nadstavbě, kterou stejně mění každým dnem. Gradualisté, rozumím-li jim dobře, chtějí nyní a teď udělat z krutého komunismu komunismus méně krutý. Tím exulantští gradualisté pracují ruku v ruce s gradualisty komunistickými, kteří doma také vidí komunistické zlořády a chtějí je také odstranit — v zájmu očividné lidskosti a ovšem také — nezapomínejme na to! — v zájmu udržení komunismu v Československu, který ve své nynější podobě je neudržitelný. Mám větší porozumění pro gradualisty, kteří pracují doma, než pro ty ve svobodném světě. Domov MUSÍ volit stupňovitý postup proti nepříteli, doma nelze útočit na komunismus frontálně. Venku to možno je, je to dokonce snadné a ne nebezpečné — právě proto to máme dělat! Frontální útok nás nic nestojí, jen snad nenávist komunistů, na kterou máme být hrdi. Ani Švejk by nebyl Švejkem, kdyby za první světové války žil v Americe, kde bylo jedině správné být legionářem. Mám pro švejkovskou metodu boje plné porozumění, ovšem za předpokladu, pro- vádí-li se na pravém místě a v pravý čas. Švejkovina let 1945 až 1948 byla zjevem odporným, švejkovina je stejně odporná dnes, děje-li se v Americe. Je švejkovinou americkou — a tudíž špatnou švejkovinou — z Ameriky doporučovat, aby protikomunisté vstupovali do komunistické strany! Měli jsme snad za války vstupovat do strany nacistické? V roce 1946 političtí Švejkové doporučovali agrárníkům volit komunistickou stranu, vím, že nejbohatší vesnice na Kolínsku volily komunisty. Výsledkem není a nebylo, že agrárníci ovládli komunistickou stranu, nýbrž že komunisté vyhodili agrárníky nejen z politiky, nýbrž i ze statků Takové rady nejsou než hloupým podceňováním nepřítele. Komunisté jsou zločinní, nikoliv však politicky na hlavu padlí. [pageend2]Gradualisté v exilu honosí se praktičností svého postupu a ukazují na sterilnost činnosti exulantů negradualistíckých. Nikde však nedokázali, že určité uvolnění doma se stalo jejich zásluhou a nikoliv zásluhou těch, kteří proti komunismu bojují zásadně. Komunisté popouští svou uzdu jen tehdy, když musí. A musí ji popustit, když se na světě proti nim vzmáhá odpor a nikoliv milá debata na “lidově-sociali- stické” úrovni. Při dnešní hospodářské bídě v Československu, komunistům záleží na mínění světa. Na toto míněni dobře nepůsobí exulanté, kteří bojují jen o to, aby dělnické odbory měly trochu větší svobodu v rámci komunistické nadvlády nebo aby si lidé v Praze mohli koupit banány. Ostatně — a to pokládám za nejdůležitější — nám nesmí jit jen o dnešek a o budoucnost docela blízkou. Nesmíme se dívat jen na budoucnost, z které ještě sami můžeme něco utrhnout pro své malé osůbky. Nesmíme chtít trhat ovoce své práce, musíme mít na mysli národ, který je stár přes tisíc let a další tisíce let může mít před sebou. Gradualismus snad vyhovuje Americe, nikoliv však nám. Americké politice stačí, nemusí-li nečinně přihlížet komunistickým zvěrstvům a nebude-li méně krutý komunismus jí nebezpečný svou útočností. My však máme říkat hodně hlasitě, že to, co stačí svobodným velmocem, nestačí nám. Nám nestačí jen zlomení komunistického hrotu, nám musí jít o duši, o metafyslckou duši národa, o duši generaci budoucích. Mod- líme-li se k svátému Václavu, aby nedal zahynout nám ni budoucím, není to totéž, jako kdybychom se modlili za to aby řidič busu v Československu vydělal tolik jako jeho kolega v Americe nebo aby Západ měl pokoj na šumavských hranicích. Filosoficky mluveno je tak zvaný gradualismus v podstatě odrudou pragmatismu, filosofie jistě velmi zajímavé. Je to filosofie vzniklá v Americe, je to filosofie národa, který ve svém rozkvětu vlastně nikdy — rozhodně ne od občanské války — nebyl ohrožen ve svém bytí. Pragmatismus však nesmí a nemůže být filosofií národa, který se musí udržet na tak nebezpečném místě ve Střední Evropě, a který se tam udržel po tisíc let svou statečností a hájením pravdy až do smrti, a nikoliv utilitarismem a oportunismem. To vše prakticky znamená, že nesmíme chtít jen spravedlnost třídní — byť by byla lepší než třídní nespravedlnost — že nesmíme chtít ani spravedlnost buržuázní, že musíme chtít spravedlnost, která stojí nad chvílí, nad dnešní generací, nad politickým oportunismem, ať již levým nebo pravým. Že taková spravedlnost na zemi ještě nikde a nikdy nebyla dosažena ? Ano, nebyla. Ale ve všech světlých dobách ruce velkých lidí po ní sahaly a jen jejich zásluhou nežijeme již v dobách docela barbarských. Manifestace Litevců y New Yorku. Letos připadá 25. výročí zotročení Litvy a přivtěleni do Sovětského svazu. Američané litevského původu připomenou veřejnosti tuto tragedii velkou manifestací v Madison Square Garden v New Yorku, v sobotu, dne 13. listopadu. Průvod pak půjde k budově Spojených národů, kde delegace přednese žádost, aby otázka baltických národů byla dána na agendu United Nations. ČSNRA se spojila s výborem Committee to Restore Lithuania’s Independence a žádá svoje členy a krajany v New Yorku, aby se připojili a tímto způsobem upozornili delegáty Spojených národů i na porobené Československo. Z Chicaga pojedou účastníci vlakem za poloviční cenu. Prosíme oznamte nám změnu adresy. JOSEF FALTA: POUČENÍ INDIE A PÁKISTÁNU. Byly už zastaveny válečné akce v Kašmíru, jak to jednomyslně žádala bezpečnostní rada Spojených národů, když generálnímu tajemníku této světové organisace nepodařilo se za nedávného zájezdu do Pákistánu a Indie přimět oba soupeře k příměří a k smírnému řešení starého sporu. Indie přijala výzvu hned, ovšem s výhradou, že se podvolí i Pákistán, který pak vyslovil souhlas příští den. Bezpečnostní rada připravuje nyní další nutná opatření. Zdá se, že ochota k příměří byla urychlena hrozivým vystoupením komunistické Číny, která soustředila značný počet vojska na hranicích sikkimského protektorátu, vklíněného mezi Tibet, Nepal a Bhután. Čínská vláda, jež se od počátku stavěla za požadavky Pákistánu, obvinila Indii, že prý několik jejích vojáků vkročilo na tibetskou půdu, ohrozili tamní obyvatele, zbudovali nějaké vojenské posice, ale nakonec ustoupili. Také v tomto případě využívá čínská komunistická vláda opominutí západu: hranice jsou misty neurčité a Pejpin občas připomíná, že neuznává rozhraničení, na kterém se dohodla bývalá britská správa Indie s bývalým čínským císařstvím. Potom těží čínští komunisté i z toho, že demokratický západ a Spojené národy mlčky uznaly násilný čínský zábor Tibetu v r. 1951, a ani se nepohnuly, když r. 1959 vypuklo v Tibetu povstání, které čínští komunističtí dobyvatelé krvavě potlačili, a když po dalších dvou letech mezinárodní právnická komise v Ženevě vznesla na čínské komunisty žalobu, že vyvražďují tibetský lid. Zabráním Tibetu komunistická Čína podstatně rozšířila své hranice s Indií a Pákistánem a usnadnila si i možnosti vojenských výbojů proti Indii, o které se pokusila již r. 1962 a jež chtěla opakovat i nyní, jak o tom svědčí příkré ultimatum podané indické vládě. Přijavši výzvu bezpečnostní rady Indie odvolala vojsko od tibetských hranic a čínská vláda to hned propagačně zužitkovala: Indie se prý zalekla čínské moci a následků svého postupu. Mezi Indií a Pákistánem, které po staletí tvořily jeden celek a rozešly se teprve r. 1947, je spor o území Kašmír- Džammu, hospodářsky významné a strategicky důležité. Pákistán si na ně činí nárok, protože tři čtvrtiny obyvatelstva jsou mohamedáni, naproti tomu Indie pokládá Kašmír za svůj stát, neboť bývalý vládnoucí maharadža byl náboženství bráhmanského, tedy Hind, jako 85 procent obyvatelstva Indie. Je nyní otázka, jak rozřešit příslušnost Kašmíru, rozděleného dnes na část indickou a pakistánskou. Velikou překážkou dohody je také otázka náboženská, prapríčina stále se opakujících krvavých bojů mezi Hindy a mohamedány. A přece náboženská příslušnost je vlastně jediným spolehlivým dělidlem mezi obyvateli obou států, jichž je dnes celkem 550 milionů a jsou nejrůznějšího původu. Přibývá jich tak rychle, že za posledních 70 let zvýšil se počet obyvatelstva v obou zemích o 260 milionů. Poměry se komplikují zejména v nynější Indii rozmanitostí jazykovou —• vedle 14 hlavních jazyků jsou tam celé stovky nářečí a některé skupiny se bouřlivě domáhají, aby jejich jazyk byl uznán za úřední. Také poměry hospodářské a sociální oslabují Indii i Pákistán, kde 80 procent lidu žije na venkově většinou v bídě a hladu, k čemuž nemálo přispívají náboženské předsudky, pověry a ovšem i tradice. Indie, po pravdě kolébka vzdělanosti lidstva a z nejstarších zemí vůbec, byla odevždy cílem všech dobyvatelů a zažila množství vpádů a cizích nadvlád, které trvaly staletí a takřka zničily domácí kulturu. Politika vůdců moderní samostatné Indie byla založena na ušlechtilých zásadách indického náboženství a filosofie, ale VĚSTNÍK • 3 [pageend3]namnoze bez zřetele ke skutečnému vývoji a k pravé povaze sousedů. Tak jsme viděli Indii v čele budováni tak zvaného neutrálního bloku, z kterého se nakonec vyvinul spolek států válečnických a vyděračských, klonících se podle prospěchu hned ke Spojeným státům, hned k Sovětskému svazu nebo komunistické Číně. Indická vláda na př. podporovala snahy indoneského diktátora Sukarna, domnívajíc se mylně, že jsou spravedlivé. Ale právě v konfliktu Indie s Čínou a teď s Pákistánem vystoupil Sukarno nepřátelsky proti Indii a indické zastupitelské úřady na indoneské půdě byly přepadeny luzou a vybity. Indická vláda se také ujímala komunistické Činy a naléhala na její přijetí do Spojených národů. Čína se jí odměnila válkou. Tento “vděk” komunistů měl by být dostatečným poučením všem. Při tom je Indie prolezlá komunistickými agenty a v jednom z 16 indických států, v Kerale, vládli komunisté několik let a byli by jej odtrhli od Indie, kdyby ústřední vláda nebyla zakročila v poslední chvíli. Za těchto poměrů by válka mohla snadno znamenat pro Indii těžkou pohromu, ne-li přímo rozklad, kdyby jí Spojené národy nemohly poskytnout opravdovou pomoc a ochranu. Indie a Pákistán hledaly přátelské svazky jak s komunistickou Činou, tak se Sovětským svazem. Byly vzájemné návštěvy, smlouvy, dodávky, sliby, a sovětská vláda teď využila jedinečné příležitosti, aby se blýskla mirumilovno- sti. Zve obé sporné strany do Taškentu v sovětském Uzbekistánu k mírovým poradám, a také ve Spojených národech, které teď zahájily dvacáté výroční shromáždění v New Yorku, vystupují sovětští zástupci jako míroví horlivci, jen aby okouzlili t. zv. pacifisty, objektivisty a mudrce, podle kterých komunisté mají vždycky pravdu a nikdy nemohou nikomu ukřivdit. Ale jenom se podívejme na mapu a sledujme, jak se šíří komunistický vliv, sovětský nebo čínský, právě v těch místech, o které teď jde a které byly dosud baštami naši obrany: celá jihovýchodní Asie, pruh území prostírající se od Indie a Afganistánu až na Střední východ a k Turecku, kde právě byli naši astronauti přijati s tak okázalým chladem a nepřízní. Ani v našem nejbližšim sousedství nejsou poměry utěšenější, a střední a východní Evropa, kde lid byl naším spojencem nejvěrnějším, propadá čím dál více nejenom nedůvěře, nýbrž pomalu úplné netečnosti a resignaci. A demokratické velmoci si hrají s ilusemi, koketují a občas se také něčemu podiví. Ale mohlo by se stát, že jednou by ani nepostačily divit se. (Na rozhlase redaktora Falty dne 22. září.) In Memoriam: K uctění památky pana Fr. Ostadala věnují: Mrs. Julia Rychterová, Paradise, Calif......................$ 5.00 Mr. Louis Majovský, Berwyn, Ill.................................... 5.00 K uctěni památky Mrs. Fr. Cmunt věnují Mr. & Mrs. Anton Smunt, Chicago, Ill............................................. 15.00 K uctění památky pí. Sticha a pí. R. Lang věnuje Mrs. Caroline Janes, Chicago, III............................................ 10.00 K uctění památky pi. Marie Veselé věnuje Mrs. Julie Spiroch, Chicago, Ill......................................................... 2.00 Dary na činnost: Anton Spicl, Eustis ...............................................................$300.00 Philip H. Schaff, Bedford, Ohio ....................................... 200.00 Mrs. Ernest Macha, Riverside, Ill.................................... 6.00 Mr. & Mrs. Leopold Riedl, Cicero, Ill............................. 6 00 Evelyn Zacharias, Long Island, N. Y............................... 5.00 Mr. V. Jeřábek, Berwyn, Ill................................................. 5.00 Mrs. Antonie Kankovská, Berwyn, Ill............................. 4.00 Emilie Facuna, Chicago, Ill................................................. 2.00 4 • VĚSTNÍK Spojené národy a SVU. 24. října Spojené národy vzpomenou svých dvacátých narozenin. Ani SVU by neměla přejít toto výročí mlčky, poněvadž nejsou organizací jen politickou, nýbrž i kulturní. Nejen pro svou roli v definování lidských práv nebo pro své UNESCO, nýbrž i pro svůj úkol udělat politiku kulturnější. Resoluce Druhého sjezdu SVU prohlásila, že naším ideálem je vláda pravdy, nikoliv moci. Ideál Spojených národů je stejný. Charta, přijatá v San Francisku, je kompromisem mezi oportunistickými zájmy jednotlivých států a touhou velkých duchů v dějinách lidstva po autoritě nadstátní. Skoro každý článek jejího textu trpí touto antinomii, jejíž řešení se přenechalo budoucnosti. Historie nikdy nestojí a proto všecky politické organizace kráčely buď ve směru svého ideálu všesvětového politického řádu, nebo se řitily dolů, k chaosu a k válce. Ženevská Společnost národů je varovným příkladem. Spojené národy, brzděné sovětskými vety v Bezpečnostní radě, kráčely klikatou cestou k svému ideálu jen do roku 1950. Resoluce 377 A (V.), známá pode jménem “Uniting for Peace”, a dávající moc kvalifikované většině Valného shromáždění, představuje vrchol jejich slávy. Od té doby Spojené národy jsou v úpadku, ač mají stále víc členů a úředníků a tisknou víc papírů. Velké události jdou mimo ně, kam, o tom se rádo nemluví. Československá otázka ukázala neschopnost organizace řešit vitální problémy záchrany demokracie a lidských práv, nelze se divit, že většina dalších se jim již ani nepředkládá. Kdo četl osobní zápisky Dag Hammarskjolda, nazvané švédsky Vägmärken, ví, že tento muž, zklamán hrou světských politických mocí, hledal pomoc proti zlu v říši ducha. Věděl, co vědělo v minulosti již tolik velkých lidí, například Mikuláš Berďájev: že politické a sociální revoluce samy o sobě nejsou schopny uskutečnit nadstátní politickou autoritu a svobodnou federaci národů a že je třeba revoluce ducha, aby lidstvo — a Spojené národy — zachránila před zkázou. Ladislav Radimský. (Ze říjnového čísla Proměn, čtvrtletníku SVU.) "BYLI A BYLO". Po dlouhém, nuceném odmlčení objevila se loni na pražském knihkupeckém trhu knížka Františka Langra “Byli a bylo”. A bylo to opravdu jako z mrtvých vstání. Staří občané již bezmála zapomněli ve svém denním zápase, zda tento český spisovatel je ještě naživu — tolik lidí se ztratilo z proudu dění — a jak také by se mohl kdo upamatovat, zda byl ten či onen pohřben za živa či odešel navěky. Mladá generace ani Langra neznala a byl to přece vynikající český spisovatel a dramaturg, jehož divadelní hry před válkou se hrály na světových scénách. Konečně loni dovohli dnešní mocipáni Langrovi, aby vystoupil ze zapomnění a upozornil na sebe malou knížkou vzácných vzpomínek: Byli a bylo. Vzpomínal na doby mládí, na spisovatelské začátky, na Josefa a Karla Čapka, na Karla Haška, a že národ nechce zapomenout dokázali čtenáři, když knížku brzy rozebrali. Proč musil umlknout František Langer? Proč se odmlčel plných 15 let? Založil svou spisovatelskou dráhu na legiích a tak jako Medkův “Plukovník Švec”, tak i jeho “Jízdní hlídka” zvěčnily hrdinný úsek Čechů a Slováků za svobodu, jejich boj proti bolševikům a odmítnutí komunismu, a to již před padesáti lety. František Langer, narozený v Praze dne 3. března 1888, vstoupil krátce po svém zajetí na haličské frontě do československých legií na Rusi a jako šéflékař 1. pluku prodělal sibiřskou anabazi. První jeho knížka “Železný vlk”, žalo- [pageend4]žena na legionářské historii a vydána krátce po první světové válce, byla přijata nadšeně čtenáři i kritikou. Následovaly povídka pro mládež “Pes druhé roty” a celá řada dalších povídek na dnes zakázané théma: hrdinství čs. legií. Za doby Masarykovy republiky vznikla veselá, radostná díla, plna lidskosti a životní moudrosti, oživena figurkami z pražské periferie: divadelní hry "Velbloud uchem jehly”, “Periferie”, “Obrácení Ferdyše Pištory”, a pak “Grandhotel Nevada”, “Manželství” atd., které se vesměs těšily velké popularitě a byly i zfilmovány. Druhou světovou válku prožil Dr. František Langer v Paříži a Londýně. Po svém návratu do Československa byl r. 1947 jmenován národním umělcem. Div, že přežil únor a vše, co po něm následovalo, že unikl komunistickým soudům, které odsoudily na řadu let jiné spisovatele, na př. Jaroslava Durycha, Jana Zahradníčka na 13 let vězeni, Dr. Josefa Palivce na 20 let, dále Michala Mareše, a jiné. Ti, kteří přežili dobu nejhoršího temna, vzpomínají vděčně na jeho lidskost i odvahu, na př. Michal Mareš píše v Lidové demokracii dne 8. srpna “František Langer neoficiální”: “Moji publicistickou činnost roku 1945 až 1948 sledoval s velkým zájmem. A pak přišla poslední etapa. Po mém zatčení a odsouzení mně nejen do kriminálu psal: navštěvoval mne a přicházel za mnou i na samotné pracoviště, kde jsem skládal z vagonu stavební materiál, cement, klády, balíky dehtové lepenky — tam na Libeňském ostrově. Přicházel za mnou v době největší stalinské slávy — v generálské uniformě (byl svého času generálem zdravotnictví, pozn. redakce). Přinášel láhev koňaku a pečivo, které posílala jeho manželka. Kdo se ještě ke mně hlásil za oné smutné doby návštěvami i dopisy kromě Langra? Byl to Mistr Jaroslav Kvapil a vrchní rabín dr. Gustav Sicher. Odešli jako František, ale v mých vděčných vzpomínkách žijí dál”. Rok před smrtí František Langer dočkal se vydání poslední knížky “Byli a bylo”, ve které vzpomíná “Pátečníků”, členů literární společnosti, která se scházívala u Karla Čapka a kterou s oblibou navštěvoval i president Masaryk. Po únoru zmizely z veřejných knihoven nejen spisy Františka Langra, především jeho slavné legionářské povídky a hry, vyškrtnuto bylo dokonce z československých dějin i jméno Tomáše Masaryka a jen tehdá se smělo objevit bylo- li to ponižující, hanlivé a pravda zcela překroucená. Všechno to legionář a spisovatel František Langer zažil a přežil, zemřel letos dne 2. srpna. Škoda, že s nebeské výše nemůže si přečíst nekrology svých kolegů, co o něm napsal na př. Jan Werich v Literárních novinách: “A těch dvacet let (1945-1965) nebylo skoupých na nevlídnost k Františku Langrovi. Mnoho vynikajících osobností si stěží vzpomínalo, kdo je to ten Langer. A ti méně vynikající poslušně zapomněli kdo je a co vykonal. Musel platit daň za to, že ho dějiny naší kultury postavily blízko k jménu T. G. Masaryka a Čapka. Proto se jeho hry nehrály a netiskly. My přece se umíme vypořádat hlavně s minulostí. Na svou historii jsme přísní. Když nás ta přísnost popadne, tak se věci nestaly. Presidenti nebyli, knihy nebyly napsány. I usmyslilo se, že František Langer nebyl, nepsal, nejestvoval. Nemusil bych tuto naši hloupou vlastnost připomínat, kdybych nechtěl vzpomínat toho, že František Langer si nikdy nestěžoval. Prostě o tom nemluvil. A jestli mu to snad nebylo jedno, nedal to nikdy znát. Já se však domnívám, že mu to nebylo jedno, protože kdvž ho pozvali do Vídně, kde mu zahráli hru v televisi, kde mu vystrojili trachtaci, dramatici dramatikovi, vyprávěl o tom s tváří rozjasněnou. Ale jinak ani muk; František Langer nerad diskutoval s omezenci. ... A když má kdo rád, umí odpustit. . . . Uměl povídat o naší zemi s laskavou objektivnosti a něžnou tolerancí, naše zamřelá slova vlastenec a vlastenectví Z posledních událostí v ČESKOSLOVENSKU. Na Pražském hradě ve Španělském sále se konalo tradiční setkání absolventů vojenských škol, kteří úspěšně zakončili studia na Vojenské akademii Zápotockého, Vojenské politické akademii Gottwalda a jiných. Přítomni byli president A. Novotný a další členové vlády. Ministr národní obrany B. Lomský zdůraznil, že dvě třetiny vojáků ukončili studie s výtečným a dobrým prospěchem. Každý čtvrtý až pátý důstojník z povolání má nyní vysokoškolské vzdělání. Ministr Lomský prohlásil, že příslušníci čs. armády jsou připraveni čestně splnit svou vlasteneckou a internacionální povinnost. Shromáždění zakončilo Internacionálou — nikoli státní hymnou. President Novotný při té příležitosti řekl o politické a hospodářské situaci následující: ". . . musíme se bedlivě a odpovědně starat o obranu země v zájmu jeji bezpečnosti a v zájmu bezpečnosti celého socialistického (komunistického) společenství. . . Upozornit nato, abychom se nenechali unést docílenými výsledky k nekritickému pohledu na vývoj národního hospodářství a nedělali nesprávné závěry, že je vše v pořádku. Poměrně od jara špatné počasí v celé republice ovlivnilo rostlinnou úrodu, jak obilí, tak řepu i brambory. Mnoho obilí vlivem zpožděni je ještě na poli. Teď již žádné vytáčky neplatí, teď je třeba konkrétních opatření. Musíme počítat také s tím, že hektarové výnosy budou v celostátním průměru menší. Materielní škody způsobené záplavami na Žitném ostrově se odhadují na 3 a půl miliardy korun, které bude třeba vynaložit ze státních prostředků na obnovu území. Češi a Slováci, nebo příslušnici dalšich u nás žijících národností, se snaží solidární akcí přispět k nahrazení škod, což je nejlepší odpovědí různým nepřátelským elementům, které by chtěly těžit pro své podvratné cíle, najmě pro rozdmýchání nacionálních problémů. K tomu Rudé právo z 5. září přináší titulky na přední straně: “Třetiny obilních ploch se ještě nedotkla kosa. Falešné názory na výpomoc v dopravě zrna do skladů. Agro- technika žádá sít ozimy. Přednost má seťově obilí.” Stranická a státní delegace ČSR odjela 6. září do Moskvy. Vedl ji první tajemník ÚV KSČ A. Novotný, dále byli to předseda vlády J. Lenárt, tajemníci ÚV KSČ J. Hendrych a V. Koucký, místopředseda vlády O. Šimůnek, tajemník ÚV KSČ M. Sobolčik, ministr zahraničních věcí V. David a ministr národní obrany generál B. Lomský, tedy komunistická elita. Delegace se zdržela 12 dnů, což nebylo bezdůvodné, ale prozatím bylo řečeno jen, že přispěla ještě k většímu prohloubení vztahů se sovětským lidem. Je nesporné, že se jednalo o hospodářských potížích nejen v ČSR, ale v Sovětském svazu samém, kde letošní úroda prý je ubohá. Další starostí je zápas o nadvládu v mezinárodním komunistickém hnutí, kde Rudá Čína chce na sebe strhnout vedení komunistických stran všech barevných národů včetně Jižní Ameriky. Čechoslováci jako vždy musí pomáhat v komunistické vzájemnosti nevyvinutým národům, hlavně na přání Moskvy a na útraty životní úrovně čs. lidu. Jak píše Lidová demokracie, mimořádný zplnomocněnec velvyslance Vietnamské (komunistické) republiky v ČSR odevzdal v Bratislavě “medaili přátelství”, za obětavou práci čs. zdravotních pracovníků při výstavbě severního Vietnamu. (Dokončení na str. 6.) možno v jeho případě použít bez nebezpečí nevkusu. Miloval svou vlast a její děti. Neměl rád diletanty, obdivoval od- bornictví a s kmány se nebavil. Měl upřímnou radost, že mu psali mladí lidé dopisy a že ho navštěvovali, důvěřiví a zvídaví. Rád žil. Do poslední chvíle.” Po patnácti letech v Československu se tedy dovídají, že byl Čapek, že byl Langer, a dočkají se jistě i toho, že byl i velký Tomáš Masaryk. Byli a budou. Ani komunistická hloupost nerozhoduje věčně. VĚSTNÍK • 5 [pageend5](Pokračováni ze str. 5.) HESLO SOCIALISTICKY PRACOVAT. Má význam zůstat brigádou? Nemá Své musíme udělat stejně, ať už s titulem nebo bez titulu. . . Zkrátka nádvorní četa v čenkovských železárnách odmítla obnovit si závazek a pracovat dál jako brigáda socialistické práce. Závodnímu výboru nezbylo nic než odebrat jí titul. Nešlo o lecjakou partu. Jako brigáda socialistické práce zbavila podnik téměř úplně pokut za opožděnou vykládku či nakládku vagonů. Nejednou brala od dráhy koruny za tyto úspěchy v soutěžení vleček. Pak mimořádné odměny přestaly — a v tom vidí mnozí v železárnách začátek konce brigády. Když prý to přestalo vynášet, ztratila zájem. Kde hledat recept? Tak se ptají ve více závodech. Názory jsou různé. Někde chtějí dát větší důvěru soutěžícím kolektivům. K tomu jsou však velké výhrady. Ne pouze proto, že sebelepší pracovník by mohl podlehnout příležitosti a podstrčit zmetek za kvalitní výrobek. Ale ani v továrně nemají lidé technické možnosti porovnat seriosně kvalitu u materiálu, od toho je specielně vybavena laboratoř s kvalifikovanými pracovníky. Důvěra? Ano. Avšak to není ještě záruka, že ze závodu půjdou pouze kvalitní výrobky. Požadavky “samokontroly” tedy sotva co vyřeší. Bylo by laciné odsoudit šmahem podobné pesimistické nálady. Podívejme se do kalírny Železáren: “Co by se změnilo v práci kolektivu, kdyby nebyl brigádou?” Podle mistra dosáhl kolektiv dobré úrovně právě v soutěži o titul — a na té se drží. Jak dál, to neví ani on sám, ani kolektiv. (Práce ze 7. srpna 1965.) Zdá se, že brigády byly proto, aby za zvláštní odměny doháněly to, co se zanedbalo nedbalostí, odstraněním kvalitních odborných sil a nahrazením jich věrnými členy strany bez odborných znalostí. V novém ekonomickém systému bude možné platit za jednu práci pouze jednou, bez brigád. To znamená, buďto dělník dokáže zastat svůj úkol v práci, nebo bude vyměněn a na jeho místo musí přijít odborník bez ohledu na příslušnost ke straně. Pocit méněcennosti a strach, aby si udrželi privilegia nové třídy, to je, aby si udrželi dobře placená místa za práci, které nerozuměli, vedl komunisty k tomu, že pronásledovali každého odborníka, který se jim neklaněl. Následkem toho dochází k hospodářskému krachu, neboť po sedmnáctiletém doplácení už není z čeho brát. Ještě větší jsou následky v morálce. Komunisté donutili každého k poslušnosti, kdo s nimi nesouhlasil, buďto terorem nebo hospodářskými sankcemi, menším výdělkem, nepřipuštěním dětí k vyššímu vzdělání a ponižováním v práci i ve společenském životě. Dnes hledají u těchto lidí sympatie v naději, že znovu postaví morálku národa na vyšší úroveň a budou tvrdit, že je to zásluhou komunistického vedení. Dle Wall Street Journal z 10. záři zastoupení v Anglii pro Ford Motor Co. obdrželo z Československa objednávku 1,850 Ford Cortinas za 2.8 milionů dolarů. Objednávka byla učiněna Motokovem, národním podnikem na brněnském veletrhu. Dle oficiálního sdělení Fordovy společnosti je to v posledních dvou letech 4,150 automobilů dodaných do Československa v ceně 7 milionů dolarů. Ford Co. plánuje vyslat do Československa pojízdnou školu pro výcvik opravářů v každém větším městě republiky. Toto zastoupení Ford Co. jsme mohli mít my hned po poslední válce pro celou střední Evropu. Nyní zásluhou komunistů musíme kupovat auta prostřednictvím Anglie, a učit se od nich jak je opravovat. Toto je vedle odmítnutí Marshallova plánu další výnosný podnik, který Československo ztratilo. TRAGI KOKOMEDIE. Turista v ČSR v prodejně obuvi slyší prodavačku: “Člověče jak si to představujete, vy už si zkoušíte třetí pár bot!” Navrátilec, který chtěl zůstat v republice, byl poučen mimo jiné, že několik let nemá “volebního práva". Zdá se, že jde o záměnu slov, neboť neexistuje volební právo, nýbrž 6 • VĚSTNÍK “volební povinnost”, jinak by 99% komunistických kandidátů nemohlo být zvoleno. Proč by měl někdo volit komunisty, když komunistou není. Komunistů je pouze necelý milion. Musí tedy být někde podvod, a to je, že jsou na kandidátce jen komunisté a že se volit musí. A. ŠALOMOUN. CO ŘÍKAJÍ NÁVŠTĚVNÍCI ČESKOSLOVENSKA. Po svém návratu z Československa nám mnohý krajan vypráví o svých dojmech. Celkem vzato, až na malé výjimky, se shodují; všichni velebí přírodní krásu země a rádi vzpomínají na shledání s příbuznými. Tím radost však končí. Vystihuje to dopis jedné krajanky: “Po dvouměsíční návštěvě Československa jsem se přesvědčila o kráse své rodné země. V Tatrách snad ponejprv v životě jsem si uvědomila, jak úchvatně krásná příroda může být. Opakuji, že krása Československa je úchvatná, díváme-li se jenom na krásu přírody, bez ohledu na neupra- venost a vzhled ulic a domů. Každý dům potřebuje buď novou omítku nebo aspoň nabarvit. Ta naše zlatá Praha je v ubohém stavu. Omítka a okrasná fasáda opadává. Nad chodníkem se staví lešení, aby lidé nepřišli k úrazu. Za mého pobytu jeden člověk byl takto zabit. To lešení ovšem ku kráse nepřidá, a tak z té naší zlaté Prahy jsem si odnášela bolestný dojem.” “O poměrech si uděláte nejlepší úsudek, když udám ceny životních potřeb a kolik si pracující vydělá, abyste si sami přepočítali, kolik si může jednotlivec koupit za hodinu, či za den práce.” “Maso (kilo) od 18 do 32 kčs., často špatné jakosti, nikdy se nebalí, cukr 8.40, mouka 3.40, brambory 5, 6 kčs., sádlo 25 kčs., máslo (25 deka) 11 kčs., párky (kilo) 30 kčs., chleba 6.80 až 8.60 kilo. Káva (10 deka, přibližně 3% oz.) 18 kčs. Nikdo si kávu nekupuje, leda v Tuzexu za kupony z Ameriky. V Tuzexu však často není k dostání co by člověk chtěl a ceny jsou vysoké.” “Nejhorší je to s oblečením: mužský oblek stojí 1,000 kčs. až 1,200 kčs.; boty od 80 do 200 kčs., domácí ženské šaty 75 kčs., prací šaty od 200 kčs., svetr z hrubé vlny 400 až 500 kčs., pár nylonek špatné jakosti 18 kčs., lepší jsou mnohem dražší, proto ženy ponejvíce chodí od jara až do zimy naboso.” “Kolik si lidé vydělají: Dělník průměrně vydělá 1300 až 1500 kčs., učitel se sedmnáctiletou praksí 1350 kčs., lékař s dlouholetou praksí, otec 4 dětí, 2000 kčs., kancelářské síly 800 kčs., ženy ve vyšším postavení od 1000 do 1400 kčs. Vdova, které vzali komunisté úrodný vinohrad, dostává však jenom 260 kčs. měsíční pense. Přepočítejte si tedy sami, kolik si za to může nakoupit.” “Srovnáme-li kupní hodnotu platu v Americe s Československem, americký dělník si často vydělá za hodinu co v ČSR. za celý den. Za svého pobytu jsem dosti cestovala a shledala všude poměry neutěšeně stejné. Poměry si může chválit jen ten, kdo patří ke straně vedoucích mocipánů, ani dělník už ne. Dnes i lidé, kteří byli zatvrzelými komunisty, vidi, že režim nikdy svým slibům nedostojí, poněvadž poměry se čím dál zhoršují. Tamější lidé se spoléhají, že svobodný svět je vysvobodí a že se jim svoboda vrátí.” NĚCO O BYDLENÍ. Nájem ve starých domech je velmi levný. Komunisté si mysleli, že si vyřeší bytovou situaci, když domy neznárod- ní — jako to učinili s obchody a zemědělstvím. Majitelům domy tedy nechali, musí však odvádět větší část nájmu státu, takže nezbývá na udržování domu. Následky tohoto tureckého hospodářství se zprvu neprojevovaly, až teď se dostavily v plném rozsahu, domy chátrají, potřebují nutně opravy, na které není stavebního materiálu, ani řemeslníků, ani příjmu z domu. [pageend6]Tím, že komunisté zrušili soukromé podnikatelství a nahnali bývalé řemeslníky do velkoprůmyslu, nejsou střecha- ři, elektrikáři, barviři atd. Velká bytová krise trvá. Novomanželé se obyčejné přistěhují k rodičům, takže v bytě kde dřivé bydlela jedna rodina, teď bydli dvě rodiny. V “obýváku” jsou postele, v kuchyni pohovky na spaní, světnice je tak přecpána starým nábytkem, že není k hnutí. Mnoho se sice staví, ale to nestačí. A také, jak se staví! Řemeslnická práce je neodborná, ledabylá, do bytu zatéká, okna nejsou utěsněná, dřez (sink) spadne když se hospodyňka o něj opře, stropy jsou hrbolaté. Je to práce fušér- ská, jaké v Československu nebývalo. V moderních panelových novostavbách nejsou již byty laciné. Uchazeč složí 20,000 až 25,000 kčs. a musí být dobře zapsán na svém pracovišti, aby se po několika letech dočkal přidělení malého bytu o dvou nebo třech pokojích. Připlácí si pak 250 kčs. měsíčné na byt. Má ledničku, ale půl roku bez elektrického proudu, zdviž, která nefunguje ze stejných důvodů, ulice bez dláždění a chodníku. O NÁRODOPISNÝCH SLAVNOSTECH. Starokrajané se těšili na národopisné oslavy svého kraje. Po čtyřiceti letech se vrací krajanka do rodné Moravy, na pouť sv. Antoníčka, není však nikde té radosti a venkovské slávy, na kterou si tak živě pamatuje. Nejhorší však je kázání vysokého církevního hodnostáře (t. zv. “vlasteneckého” kněze, dosazeného režimem), který nemluví o ničem jiném než o Sovětském svazu a vděku československého národa za osvobození. V Domažlicích je též zklamání. Chodských krojů poskrovnu a to špatných, s výjimkou jedné taneční skupiny z okolí, která měla pěkné původní kroje. Nejvíce však zaráželo vystoupení krojované družiny z východního Německa v první i druhé části programu. Proč právě v Chodsku vystupují Němci, proti kterým se Chodové po staletí bránili? I Moravané byli zklamáni národopisnou slavností v Strážnici. Režim láká tam cizince, ale nemá ubytování pro vlastní lidi; láká účinkující, hlavně mládež, nedá jim však nocleh. Mnoho se v noci pije, všelijak se hýří a pak v neděli se nastupuje v pomačkaných krojích. Je to neúcta k národní tradici, což uráží americké návštěvníky. K dovršení, je jim dán program v češtině a němčině, vydaný Veranstaltet das Kreiszentrum der Volkskunt. NĚCO O AUTECH A DOPRAVĚ. Největší touhou mladých, i starších je auto, i když se používá jenom v neděli a do práce se nadále jezdí v na- třísknutých, špinavých železnicích nebo na kole. Nová auta stojí až 40,000 kčs. a čekací lhůta je několik let, není-li tu amerického strýčka, který neváhá obohatit svými dolary komunistickou pokladnu. I stará auta z předválečných let mají vysokou prodejní cenu. Tak Fordka z r. 1929 — otevřený vůz, 36 roků starý — se prodal za 8,000 kčs. Představte si, pracovat půl roku za takovou starožitnost! Vysoká cena benzínu byla o něco málo snížena, za to byla uvalena daň z vozu, 500 kčs. na půl roku za malý vůz. Dráhy jsou v mizerném stavu. První třída je jenom pro cizince nebo pro partajníky za úředním posláním. Třetí třída je vždy tak přeplněna, že nezřídka stojí cestující na chodbě celou cestu z Brna až do Prahy. Vagony jsou špinavé, na chodbách je puch. To neznamená, že by čs. průmysl nedovedl vyrobit moderní lokomotivy a vozy, ale ty jdou za železnou oponu a do zemí v Africe, Asie, s kterými Praha živé obchoduje ke své zkáze. Jedna krajanka na cestě z Prahy na Moravu pozorovala, že cestující drželi v ruce dva utěráky, jeden vlhký a druhý suchý. Záhada se brzy vysvětlila sotva ujeli kus cesty, bylo tolik sazí — bůhví čím se topí. JAKÁ BUDE BUDOUCNOST? Povodně a deštivé počasí ovšem zhoršují situaci, která beztak byla neutěšená. Lidem na Slovensku se prý již strhuje z platu “na povodeň”. Ve všech krajích je strach ze zvýšení cen potravin a menších platů. Pomoc kapitalistické Ameriky k záchraně komunismu by ovšem byla teď režimem velice vítaná. Úroda bude špatná. Za starých časů by byl hospodář přece jenom něco zachránil, ale nedovede to velitel v Kocourkově. Rudé právo přiznává, že “traktory zklamaly a že se bude kosit rukou”. Kdo bude kosit ?_ Ti ožebračeni vyděděnci, kteří živoří na záhumenkách? Či ti mladí z továren? Vyprávěli návštěvníci moravského Slovácka, že prý se již nechodí pracovat zadarmo na “dobrovolné” brigády. Za jejich pobytu v rodném kraji byli posláni na žně dělníci a ženy z továren, jsou placeni továrním podnikem a pracují za svůj normální plat. Jak pak ale se může továrna prokázat výdělkem když musí platit dělníky za práci na poli? V tomto případě bylo velké rozladění, poněvadž tovární brigáda žen pracovala na poli zatím co tzv. JZD pracovnici seděli v hospodě. Odmítli totiž poslouchat komunistu dohli- žitele-neodborníka, který práci nerozuměl, ale dovedl rozkazovat. Dnes již si prý netroufá hnát je do práce od té doby co mu “nalískali”. Všude se reptá proti systému, pracuje se špatně. I kdysi dobří řemeslníci svou práci odbývají: “Když tě léta komanduje člověk, který tomu nerozumí a to jen proto, že má komunistický odznak na kabátě, tak tě důkladně otráví a pak ti už na práci nezáleží. Tak to začneš odbývat jako ti ostatní.” Proto je v továrnách tolik zmetků, proto rezaví hospodářské stroje na vesnicích, proto se včas nesklidí, nedoveze ovoce na trh atd. do nekonečna. Heslem se stalo přísloví “kdo nekrade, okrádá rodinu”. Ostatně komunisté neměli úctu k cizímu majetku, kradli pro sebe, ožebračili kdekoho. Teď již není kde brát. Vy- . chovali si mladou generaci, ale ta s nimi nejde, poněvadž nedodrželi žádných ze svých slibů. Nikdo jim nevěří, i kdvž by náhodou říkali pravdu. Nemorálnost kvete. Aby lidé mohli existovat buď si přivydělávají na černo, nebo “berou” si z vládního majetku. Šiří se úplatkářství, žel i udávání. Lid se brání svým způsobem proti diktatuře, tak jako se bránil proti nacistům. Komunističtí národohospodáři jsou si vědomi lépe než kdo jiný, že celý aparát se jim rozkližuje. Donuceni hrozícím hospodářským úpadkem, i morálním ve straně, jsou ochotni zavést některé změny na základě kapitalistických obchodních a výrobních zkušeností. Zaprvé by bylo třeba odstranit neodborníky z vedoucího postavení. Jsou to však ti věrní, stranou odměňovaní, za hlídání a pronásledování všech ostatních a tito spolehliví strážci vlastního žlabu a ochránci komunismu se budou bránit zuby nehty, aby nebyli sesazeni. Bude tedy snad nutno dát k nim na druhé místo odborníka, ale jak to půjde do páru? Kdo bude dávat rozkazy a kdo bude poslouchat? Všichni krajané se shodují v tom, že reptání je všeobecné a veřejné. Někteří to považují za velké uvolnění a je to v tom smyslu, že zmizel strach ze stalinské doby, strach z věznění, mučení, pracovních táborů. Je to však z nouze ctnost a komunisté se budou zuřivě bránit před dalším uvolňováním. Dovolují lidu, aby si stěžoval, poněvadž je to ventil. Stížnostmi se sice nic nespraví, ale občan si přece trochu uleví. Dá se mu naděje, že režim je si vědom chyb a že bude hledat nápravy a bude-li mít občan novou naději ve zlepšeni, bude lépe pracovat. Nebude-li lépe pracovat, hospodářství se pořítí dolů. (Dokončení na str. 15.) VĚSTNÍK • 7 [pageend7]JAROMÍR ZÁSTĚRA: KDYŽ BLÁZNI DĚLAJÍ DĚJINY, ANEB KOMUNISTICKÝ TYJÀTR. II. Romance na base o oslích uších. base o oslích uších. nosí každý v sobě (“každý v Irsku proto právě nosívá tu basu v hlavě”) a pak, když je to už nevydržitelné, “zakleje si na ty uši a hned je mu lépe v duši.” Čili, stačí si zana- dávat na poměry, na mizernou vládu, a hned je to lepší. Zdánlivě. A o to také komunistickým vladařům jde: aby — když nejsou schopni vytvořit skutečně lepší poměry — alespoň vytvořili zdánlivě lepší poměry; postačí-li k tomu tak maličký ventil, jako je zanadávání si, tím lépe. Hlavně, že nemusí obětovat nic ze své moci. Ačkoliv z havlíčkovské tradice vyrostlý, narůstá Uhdeův KRÁL-VÁVRA do podstatně odlišné podoby: není to již dobrácký fotřík obdarovaný nejen poslušností, ale i láskou svého poddaného lidu, který mu i promíjí — jaksi! — to, že katynuje postupně všechny holiče, jako je tomu u Havlíčka. U Uhdeho král sice také nechal zkatynovat všechny holiče, zachovav také pouze Kukulína, ale nemá té havlič- kovské bodrosti a lidskosti, a tudíž ani lásky svého lidu. A navíc, Uhde líčí svého krále jako naprostého blba, kterému div nekouká sláma z bot a jehož debilnost by v normálních poměrech způsobila, že by nemohl být postaven ani v čelo okresu. Ale takto, v absurdním řádu převrácených hodnot, nechává jej v čele země jako vladaře a dokonce jako ředitele zemské poloosy. Zemskou poloosou je to cosi, kolem čeho se celá země otáčí; v daném případě rodná strana, již je tak vlastně dána reálná funkce, což je však současně absurdní a snad záměrné autorovo spojeni, protože i když chceme tuto metaforickou záhadu rozluštit z opačného konce, vidíme, že zemskou poloosu nikdo nejen neřídí (jak to je zachyceno ve hře), ale dokonce ani řídit nemůže. A že tudíž strana a všechno kolem ní je jen nesmysl, jehož fik- tivnost by se nestávala realitou, kdyby zde nebylo víry či přesvědčení, že její skutečná existence je nutná. Víry uměle vypěstované a nákladně udržované. Je zde ostatně celý řetěz nesmyslnosti, a snad proto autor podtituloval svou hru jako “nonstop — nonsens”. Od nesmyslné funkce “ředitele zemské poloosy” není pak daleko k funkci “strýce národa” a k celé plejádě funkcí tajemníků, redaktorů, a funkcionářských hašašírů stranického aparátu. Liši-li se od sebe málo stupněm nemravnosti své morálky, pak už vůbec mezi nimi není rozdílu v tom, co by ve svých funkcích správně měli dělat, protože jsou všichni na nepravém místě. A není mimo řád tohoto společenského řádu, charakterizovaného autorem, že také těmto lidským karikaturám nasazuje oslí uši, jakmile je nechá promluvit nebo něco udělat. A je také v řádu hry, že tyto nenormální lidi, tyto blázny věřící ve své potřeštěnosti jako v něco normálního, autor nechá dělat dějiny, které se pak na pozadí normálních lidských a přirozených dějinných procesů, musí jevit jako doopravdový tyjátr. I dopadají pak tyto zpotvořené dějiny tak, jak je v nedávném nekrologu o spisovateli a dramatikovi Františku Langerovi připomněl Jan Werich; zmiňuje se o komunistických nevlídnostech k Langerovi a o odmítání Langerova díla režimem, Werich říká: “Musel (F. Langer) platit daň za to, že ho dějiny naší kultury postavily blízko k jménu T. G. Masaryka a Čapka. Proto se jeho hry nehrály a netiskly. — My přece se umíme vypořádat hlavně s minulostí. Na svou historii jsme přísní. Když nás ta přísnost popadne, tak se věci nestaly. Presidenti nebyli, knihy nebyly napsány. I usmyslilo se, že František Langer nebyl, nepsal, nejejstvoval.” Werich pak připomíná, že si František Langer nikdy nestěžoval, ale že vyprávěl s rozjasněnou tváří, když ve Vídni hráli jeho hru v televisi. “Ale jinak ani muk; František Langer nerad diskutoval s omezenci,” podotýká Werich na adresu těch bláznů, kteří dělali československé dějiny po posledních dvacet let Langerova života. (Pokračováni na str. 11.) Motto: Kde je ta voda? Voli ji vypili. Kde jsou ti voli? Na úřadech. (Z hesel skandovaných i : letošním majálesu -v-Rrazel Každý, kdo by chtěl Uhdcova KRÁLE-VÁVRU srovnávat s Havlíčkovým KRÁLEM LÁVROU, našel by celou řadu ideových i uměleckých spojitostí, ale také rozdílností. Český klasický satirik svůj ironisujíci příběh o ušatém králi naplnil jakýmsi druhem pochopení dějinné nutnosti, které nevelí k revoltujícímu činu, ale k poslušnému podřízení se krvavému řádu, jehož tíha může být vytížena jen v oblasti psychologické, totiž všeptáním tajemství, jež nejvíce tíži, do staré vrby. Obdobné stanovisko zastává autor Krále-Vávry, který také nechává utlačované poddané koexistovat s utlačujícím vůdcem; ani on nenabádá k revoltě a dokonce pokus o ni zesměšňuje, vidí-li, že jde jen o nedomyšlené gesto žva- nivých oportunních sil. Uhdeova satira však prokresluje dnešního krále-ušatce s ohledem na jeho dnešní stav: i jemu šlo o to, aby zůstaly jeho dlouhé oslí uši utajeny pod dlouhými vlasy, ale když se tento fakt stal už vlastně veřejným tajemstvím, králi už nevadí, že se na něj občas nadává, že má oslí uši, protože mezitím posílil svou moc tak, že takové nadávání a posměch jeho moc už nenaruší. Dovedu si proto představit reakci československého obecenstva, které si správně uvědomilo, že tzv. svoboda zanadávat si je jenom odrobinkou z vladařova stolu, zatím co pořádné sousto svobodně projeveného názoru je mu stále ještě nedosažitelné; a tím více překvapuje, že se ve svobodném světě stále ještě najde politické poměry v současném Československu analyzující naivka, který to, že se v Československu nadává, vydává div ne za důkaz tamní svobody. Autor Krále-Vávry, který zná však poměry lépe, soudí, že jde jen o určitý druh ventilu, kterým si strana uvolňuje občas vznikající přetlak. Říká totiž v písni Romance o base: “V zemi ušatého krále na velikém dvorním bále pri- márius sebou hází, kapela ho doprovází, do krásy však něco schází. — V zámku totiž ukrývají basu, v níž se leccos tají, neb kolíček do ní dali ze špalku, kde postínali ty, kdo krále oslem zvali. — Králi zatím radí všici muzikanští odborníci, že muziku tvrdí basa a jen v pravdě že je krása, tak to zákon kumštu hlásá. — Král to zvážil a děl: K ďasu, osvoboďte si tu basu, dnes už mou moc nenaruší, když se občas pro klid v duši ozve, že mám oslí uši. — A tak pravda, která zlá je, vždycky napřed v base zraje, právem prošlo denním tiskem, že je basa větším ziskem než hodinky s vodotryskem. — Každý v Irsku proto právě nosívá tu b a s u v hlavě, a když ho svět hodně kruší, zakleje si na ty uši a hned je mu lépe v duši.” Milan Uhde ve svém songu Romance o base zachovává původní plán havlíčkovského thematu (že totiž v base byl kolíček uříznutý z vrby, do níž holič všeptal tajemství o králových dlouhých uších, a basa tak mohla vyzvučet tajemství ukryté do vrby), ale současně posunuje termín “basa” do oblasti metafory, tvoře z ní synonymum pro slovo tajemství, takže královu “osvoboďte si tu basu” musíme rozumět jako souhlasu neudržovat více v tajnosti existenci jeho oslích uší. A zde se naskýtá možnost vidět v Uhdeově thematické koncepci druhý plán, cítíme-li, že “oslí uši” jsou metaforou pro špatné vládnutí, špatné poměry a pod. Potom totiž i pravda o oslích uších, tedy pravda o špatném vládnutí a o nedobrých poměrech — to je ta “pravda, která zlá je” — dá správné vysvětlení i následujícím myšlenkám autorovým, že totiž taková pravda nejdříve uzrává v mlčenlivém tajemství (“napřed v base zraje”) a že to tajemství 8 • VĚSTNÍK [pageend8]NÁVŠTĚVNÍCI A ODBORNÍCI Z CS(S)R. Čs. vláda zařídila v rámci tak zvané kulturní výměny mnohým svým odborníkům a budoucím odborníkům studium ve Spojených státech. Z následujícího seznamu za měsíc září vidíme, jak komunistům velmi na tom záleží, aby se přiučili technickým a vědeckým vymoženostem v zemi kapitalismu. Spojené státy vycházejí Praze všemožně vstříc, americké university vítají hosty z Československa a ponechávají jim úplnou volnost, jako svým vlastním studentům a profesorům, umožňují jim všeobecně, aby zde mohli slušně žít a působit. Uvádíme zde seznam návštěvníků za měsíc záři, kteří sem přijeli tento měsíc v rámci tak zvané kulturní výměny. Netřeba podotýkat, že výhody a privilegia jsou jednostranné a že to ve skutečnosti není rovnocenná výměna. Do New Yorku prišiel Zdenek Vančura z Karlovej univerzity v Prahe. Strávi tri mesiace na Yaleovej univerzite v New Haven v štáte Connecticut. Tam bude pracovať na vedeckom projekte v odbore literatúry pod vedením prednostu oddelenia srovnávacej literatúry profesora Reného Welleka. Profesor Wellek je tiež predsedom Československej Spoločnosti pre vedy a umenie v Amerike. Pricestoval tiež do Spojených štátov Miroslav Prokopec. Bude tu sbierať materiál pre biografickú prácu o slávnom americkom antropológovi českého pôvodu Alešovi Hrdličkovi. Za svojho pobytu navštívi miesta, univerzity a muzea, ktoré súvisia s prácou a životom doktora Hrdličku. Milan Blaha a jeho manželka Elena, ktorí sú tiež už v New Yorku, strávia rok vedeckým vúskumom v odbore astrofyziky na univerzite štátu Colorado v Boulder. Juraj Ivanyi zúčastní sa vedeckej práce v bakteriológii na fakulte zubného lekárstva univerzity štátu California v Los Angeles. Pricestoval v sprievode svojej manželky Ludmily. Do Bostonu prišla Maria Tichá. V Amerike strávi rok prácou v nemocnici v Brocktone v štáte Massachusetts. Na technologickom inštitúte štátu Illinois v Chicagu bude študovať priemyselné a civilné inžinierstvo Záviš Peter Zeman. Zdeno Votický pricestoval do Detroitu v Michigane, kde bude po celý akademický rok na Waynovej štátnej univerzite v organickej chémii. Prichádza dále do Spojených štátov niekoľko vedeckých pracovníkov a pracovníčiek z Československa, ktorí budú pokračovať vo svojich štúdiách na amerických univerzitách a odborných inštitútoch. Cyril Parkányi začína rok vedeckého výskumu v chemickom oddelení Technologického Inštitútu štátu California. Jaroslava Folbergrová bude študovať po celý akademický rok farmakológiu na lekárskej fakulte Washingtonovej Univerzity v St. Louis v Missouri. Deväťmesačného kurzu pedagogóv, ktorý usporiadala univerzita štátu Michigan v meste Ann Arbor, sa zúčastni z Československa Jaroslav Vo ráče k. Má pricestovať do Spojených štátov Antonín Jindra s manželkou a synom. Strávi rok vedeckým výskumom v odbore biochémie na univerzite štátu Nebraska v meste Lincoln. Príde tiež Miroslav Podojil, ktorý bude pracovať rok v mikrobiológii na Rutgersovej štátnej univerzite v meste New Brunswick v New Jersey. A konečne má dôjsť na lekársku fakultu univerzity štátu Michigan do Detroitu Karel Rakušan s manželkou. Osláv 200-tého výročia narodenia zakladateľa tunajšieho Smithsonovho ústavu Johna Smithsona, se zúčastnia riaditeľ Národného múzea v Prahe, Vladimír Denstein, riaditeľ Moravského múzea v Brne, Jan Jelínek, a riaditeľ Slovenského múzea v Bratislave, dr. Ladislav Cselényi. Menovaní sa zúčastnia tiež na zasadaniach Medzinárodnej Rady múzeí a navštívia okrem toho Metropolitné múzeum umení v New Yorku a Pennsylvánske múzeum výtvarného umenia vo Filadelfii. Na zasadaniach Amerického sdruženia chemikov v Atlantic City sa tohto týždňa zúčastňuje z Československa Jiří Žemlička. V budúcich štyroch týždňoch navštívi laboratória pre výskum rakoviny v štátoch New York, Michigan, Wisconsin, New Jersey a Connecticut. Na Stanfordovu univerzitu pricestoval Bohumil Cenkl s manželkou Jiřinou. Bol pozvaný, aby v terajšom akademickom roku prednášal matematiku. Za tým istým účelom pricestoval na štátnu univerzitu New Yorku v Stone Brook, Václav Doležal. Medzi ďalšími návštevníkmi z Československa, ktorí prichádzajú do Spojených štátov či už na oficiálnu misiu československej vlády alebo na súkromné štipendium, sú: Jiří Hoskovec, ktorý strávi 6 mesiacov na univerzite Lehigh v Bethleheme v Pennsylvanii a bude tam pracovať s profesorom Josefom Brožkom v psychologickom laboratóriu. Zdenko Vaněk bude konať biochemické výskumy na lekárskej fakulte Western Reserve univerzity v Clevelande. Jarmila Svobodová bude pracovať pri botanickom výskume na univerzite v Buffalo. Kamil Zvelebil bude prednášať o tamilskom jazyku a literatúre na Chicagskej univerzite, v stredisku pre jazyky južnej Ázie. A konečne Alois Myslivec navštívi fakulty civilného inžinierstva na univerzitách Amherst a Harvardovej a na Mas- sachusetskom technologickom ústave. Z Československa pricestuje do Spojených štátov v rámci vedeckej výmeny Miloš Ulrich, ktorý strávi rok výskumnou prácou na univerzitnej klinike v Clevelande v štáte Ohio. Na ústave elektrotechniky Columbijskej univerzity v New Yorku začne študovať v tomto akademickom roku Miroslav Hytha. A Jitka Příhodová bola prijatá za riadnu poslucháčku univerzity v Glendale v štáte Kalifornia. Od podzimního semestru bude přednášet v departmentu slavistiky a slovanských jazyků na University of Michigan v Ann Arbor, Mich., prof. dr. Lubomír Doležel z Prahy. Do USA přijel i s manželkou v rámci kulturní výměny. Dr. Jaroslav Zyka, profesor chemie na Karlově universitě, se účastni sjezdu pro mikrochemickou techniku a má i přednášky na brooklynském polytechnickém ústavě v New Yorku. Mimo to navštíví výzkumné laboratoře newyorské a princetonské university jakož i laboratoře několika předních průmyslových společnosti. Na Vanderbiltově universitě v Nashville v Tennessee začíná rok vůzkumné práce v biochemii dr. Luděk Jiroušek. V Bethlehemu v Pennsylvanii, městě, jež založili v 18. století Moravští bratři, stráví rok studiem architektury Josef Brožek. Jeho otec je na tamní universitě profesorem psychologie. Dr. Karol Šiška spolu se svou ženou Janou se zúčastní sjezdu mezinárodní chirurgické společnosti ve Filadelfii Konečně na chemické fakultě university státu Indiana v Bloomingtonu začíná roční pobyt dr. Jiří Krami a bude pracovat v oboru imuno-chemie enzymů. Mimochodem, na této universitě působí proslulý matematik, profesor Václav Hlavatý. VĚSTNÍK • 9 [pageend9]UČEBNICE "PROGRESSIVE CZECH" JIŽ VYŠLA! Páté vydání učebnice Progressive Czech od prof. Bohumila Mikuly již vyšlo a první výtisk byl slavnostně odevzdán pí. Emmě Mikulově na večírku pořádaném 13. záři Čs. národní radou americkou ve Staré Praze. Byl to projev našich díků a uznání pí. Mikulově; nebýt jí, nebylo by pátého vydání a nebylo by pravděpodobně Progressive Czech vůbec. Tato skvělá učebnice, nejpopulárnější ze všech ve Spojených státech a jediná svého druhu, je životním dílem prof. Mikuly, který učil od roku 1925 až do konce svého života r. 1964 na vyšší škole Sterling Morton. Když se vyučovala čeština na Harrison a Farragut high schools — a to hlavně zásluhou České národní rady, která vymohla vyučování na školní městské radě před první světovou válkou — bylo mnoho žáků, ale žádná učebnice. Čeští učitelé byli postaveni před těžký úkol, jak zpřístupnit češtinu americkým studentům. Na základě svých bohatých zkušeností ujal se profesor Mikula tohoto velmi důležitého posláni. Jeho učebnice je dílem velké lásky, píle a houževnatosti a hlavně pochopení jeho ženy, která s ním léta na učebnici spolupracovala. První vydání vyšlo r. 1936. Za války se rozprodalo již třetí a po druhé světové válce čtvrté vydání, celkem 20,000 výtisků, — všechny nákladem ČSNRA, která takto splnila jeden ze svých důležitých úkolů pro krajanskou Ameriku. Když však mělo dojít k pátému vydání, stavěly se v cestu finanční překážky a tu pí. Mikulová, po smrti svého manžela, umožnila finančně nové vydání. Nejen vydání financovala, ale věnuje celý příjem na vzdělávací činnost ČSNRA. Na večírku se vzpomínalo vděčně prof. Mikuly a jeho odkazu, o udržení češtiny, o našich úkolech. Za ČSA promluvil předseda Frank J. Vodrážka a gen. tajemník James V. Krákora; za Americkou obec sokolskou nový starosta Stanley Barcal a vzdělavatel James V. Čihák; za učitele pí. Marie Jeřábkové a Anton Jandáček ml., býv. žák prof. Mikuly, dnes sám učitel na Morton High School. Zvláště mile a věcně vzpomínal na svého kolegu Dr. S. G. Kosinski, Asst. Principal Morton High School, který popisoval těžkosti, které prof. Mikula překonával. Tenkráte čeština byla přezírána a studenti, kteří se připravovali na universitní studium, volili raději světový jazyk. K tomu jsem podotkla, že dnešní situace se změnila v náš prospěch. Důležitost slovanských jazyků je dnes uznávána. Americká vláda — pozdě, ale přece — se přiznává, že bylo nerozumné zanedbávat pěstování rodné řeči v rodinách no- vo-Američanů. A dokonce žádá dnes na svých občanech, aby pokud možno ovládali druhou řeč. Za dnešního světového napětí Amerika pociťuje velký nedostatek lidí se znalostí cizích řečí. Dnes se uznává čeština na universitách. Mluvilo se ovšem o učebnici. Čítá na 600 stran. Má nejen učební látku, příklady, ilustrace, ale i čítací látku, v angličtině, aby američtí studenti poznali nejdůležitější fakta z dějin Československa. Původní články končily rokem 1936 a proto bylo nutno je buď vyměnit, nebo doplnit. Nové vydání má tři články od Dr. Josefa Änderte: dějiny do první světové války, Republika za Masaryka, a Československo za komunistů. Byla též napsána další kapitola o moderní literatuře a článek o české hudbě, za který jsme vděčni prof. Karlu B. Jirákovi. K tomu dodal přítomný prof. Jirák několik vhodných poznámek. Byl čten pozdravný telegram od Matice vyššího vzdělání, která štědře přispívá na kurs české literatury na Chicagské universitě. Sl. Marie Knězová přečetla pozdravný dopis od superintendenta Coopéra. Humorné vzpomínky R. A. Gormana rozveselily přítomné. Končil vřelým díkem pí. Mikulově za její vzácné pochopení. Vydáním Progressive Czech uskutečnila poslední přání svého muže, který si nejvíce ze všeho přál, aby jeho dílo žilo 10 • VĚSTNÍK nadále, — aby Progressive Czech bylo pomůckou učitelům češtiny a dobrou učebnici tisícům dalších žáků. Dáváme tedy veřejnosti toto vzácné dílo a doufáme, že bude ho používáno, jak si toho plně zasluhuje. Žádáme svých členů, aby seznamovali krajanskou veřejnost s tímto vydáním, aby ho všude doporučovali. Cena vázané knihy je pouze $4.50, k dostání v úřadovně ČSNRA. Poštou $5.00. Jsme šťastni, že můžeme předložit krajanské veřejnosti další důkaz své kulturní činnosti. (Vlasta Vrázová v rozhlase Oblastního výboru ČSNRA.) Z PROSLOVU UČITELE JANDAČKA. “Není, myslím, lepšího zhodnocení práce autora než je neustálý zájem o jeho dílo. Důkazem obliby české učebnice pana profesora Mikuly je skutečnost, že tato kniha vychází již v pátém vydání. Jako jeden z bývalých žáků pana Mikuly a jako učitel češtiny na východní Mortonově škole, cítím se poctěn touto příležitostí projevit svou vděčnost jeho milé manželce paní Mikulové a Československé národní radě americké za umožnění již pátého vydáni jeho učebnice.” “Domnívám se, že tento čin představuje skutečné a trvalé uctění památky pana profesora. Není snadné kráčeti v jeho šlépějích. (Myslím, že nad touto větou by se sám trochu zasmál, poněvadž se vždy s oblibou opíral o moje rameno, aby jaksi zdůraznil rozdíl v našich tělesných proporcích.) Vím s jakou láskou a nadšením se věnoval vyučováni češtiny, jak v sobotní škole tak během týdne na Mortonově vyšší škole. Vím také dnes daleko lépe než jsem věděl před lety jako jeho žák, jaké těžkosti je někdy nutno překonávat, abychom udrželi češtinu jako stálý předmět na Mortonově vyšší škole. Snažím se, aby moji žáci a žákyně znali trochu vice nežli pouze základy české gramatiky. Chci, aby věděli též něco více o té naší krásné rodné zemi v srdci Evropy. Chci, aby byli hrdi na svůj český původ a aby také správně rozuměli dnešní situaci v Československu. Nechci, aby věřili lžím komunistické propagandy, ale aby pochopili, že jejich rodiče, či prarodiče přišli ze svobodné země, která byla vytvořena po vzoru velké americké demokracie. Pomocí fotografií, filmů a písni snažím se je seznámit s kulturními tradicemi našeho českého národa. Vyprávím jim o našich lidových zvycích na venkově, o bájích a legendách, jimiž je opředena naše česká historie, zpívám s nimi naše lidové písně — prostě přeji si, aby si z kursu češtiny odnesli jakousi hrdost nad tím, že jsou potomky slavného a kulturně vyspělého slovanského národa. Cítím, že právě tímto způsobem mohu nejlépe uctíti památku zesnulého pana profesora.” “Mohu-li si závěrem dovoliti prosbu k vám,, milí přátelé, pak je to upřímná žádost, abyste všichni, pokud můžete, pomohli pokračovat v díle zesnulého pana profesora Mikuly, tím, že povzbudíte naši mládež ke studiu češtiny.” První výprava čs. turistů do USA a Kanady. V úterý 21. září přiletí na Kennedyho mezinárodní letiště do New Yorku první výprava turistů z Československa, kterou organizuje čs. státní cestovní kancelář ČEDOK, jež má svou odbočku v New Yorku. Ve výpravě bude celkem 91 osob z Čech, Moravy i Slovenska ze všech vrstev a různého povolání od lékařů až po dělníky, mužů i žen. Nejmladší ve výpravě je Danuše Kubínková z Kunčic, která se narodila roku 1943, a nejstarší ing. Robert Vošmera, který se narodil roku 1897 ve Vídni. Výprava se zdrží několik dní v New Yorku, kde navštíví na přiklad Museum moderního umění. Z New Yorku odjede do Filadelfie a do Washingtonu. V hlavním městě USA bude 27., 28. a 29. září. Dalším městem, které navštíví bude Pittsburgh, odtud odjede do Chicaga, Detroitu, Clevelandu a Niagara Falls, kde 10. října skončí svou americkou cestu. Z Niagara Falls má odjet do Kanady. [pageend10]POLSKÝ DEN V CHICAGU. Senátor Roman Hruška, Dr. Lukomski, Vlasta Vrázová, a Dr. Chester Piekarczyk. V Chicagu dne 12. záři ve Wosniakově zahradě americko- polská organisace Polish Mutual Aid pořádala den dobročinnosti a národní manifestace za svobodu Polska. Projevy vyzněly ve znamení československo-polské solidarity. Byla vyzvána předsedkyně Československé národní rady americké Vlasta Vrázová, aby promluvila ve smyslu memoranda ČSNRA Státnímu departmentu o německé reunifikaci (Věstník, červenec-srpen 1965), ve kterém Rada protestovala proti dnešní zahraniční politice, že americká vláda “stále více odstupňuje naléhavost osvobození národů ve střední a východní Evropě ve prospěch východního Německa. Sjednocení Německa je přímým a bezprostředním cílem americké zahraniční politiky, zatím co osudy ostatních zemí ve střední a východní Evropě se zdají být odsunovány na druhé místo.” ČSNRA v připíšu americkému State departmentu naléhavě doporučila, aby ve všech budoucích projevech americké vlády, byla svobodným volbám v Československu a osvobození ostatních porobených národů dána stejná důležitost a naléhavost jako otázce sjednocení Německa. “Jsme přesvědčeni, že takovýto postup je nejen v nejlepším zájmu Spojených států, ale také v duchu nejvznešenějších amerických tradic a ideálů.” Dr. Lukomski citoval dále názory a zásady ČSNRA uvedené v našem měsíčníku American Bulletinu, s kterými se Poláci ztotožňují. Dr. Chester Piekarczyk, výkonný ředitel za stát Illinois velké americké organisace Polish National Congress, který představil Vlastu Vrázovou, byl hlavním řečníkem na Čs. dni v ‘Plzeňském parku dne 26. záři. Slavnostní řečník senátor Roman Hruška ostře kritizoval zahraniční politiku presidenta Spojených států a administrace a rozvedl 4 hlavní námitky, které se zvláště týkají zemí za železnou oponou. Vytýkal smiřování se s komunistickými vládami a seslabení proklamace Captive Nations Day; škrtnutí dluhů a členských poplatků Sovětskému svazu ve Spojených národech; snahu o zřízení sovětských konsulátů v několika městech Spojených států; prodej pšenice komunistickým zemím, což odsuzuje, ač zastupuje zemědělský stát Nebrasku s bohatou úrodou obilí. Prohlásil, až se bude o tom jednat na příštím sezení senátu, bude rozhodně proti povolení konsulátů, poněvadž víme, že každý sovětský a komunistický úřad je špionážní centrálou. Komunistické pronikání latinské Ameriky, události nejen na Kubě, ale všechno to, co se odehrálo a co se připravuje na př. ve Venezuele, Panamě atd. proti nám, má být pro nás odstrašující zkušeností. Proč má Amerika zásobovat komunistické země, nebo "Jak si to komunisté představují". J. R. Piek, satirik, dramatik a hlavně zarytý komunista, dělá satiru na různé nedostatky, místní nepořádky v Československu — nikdy však na nejpodstatnější charakteristické vlastnosti komunismu — a to proto, aby komunismu pomohl. Kritizuje soudruhy ne proto, že jsou komunisty, ale proto, že jsou ne dosti komunisty. Na večírku spisovatelů, v rozhovoru s americkým návštěvníkem, řekl, že je třeba, aby lidé v Americe měli správný názor na hospodářskou pomoc Ameriky zemím východního bloku. Je prý nutné, aby si každý na Západě uvědomil, že nebude-li poskytována pomoc komunistickým zemím, bude to znamenat hladovění národů v sovětském bloku, nikoliv pád komunismu. Komunismus nepadne! Bude-li však Amerika poskytovat hospodářskou pomoc komunistickým zemím, situaci komunismu to nijak nezmění, existence komunismu není prý nijak ohrožena tak či onak, ale lidé nebudou trpět hladem a proto z důvodů lidskosti má Amerika povinnost poskytovat pomoc. Nepřipouští tedy vůbec, že komunismus způsobil hospodářské nedostatky, že svou bezohledností a nelidskosti zavinil utrpení, ale povýšeně určuje Americe její povinnost “z důvodů lidskosti”, aby komunismus mohl nadále ve svém programu nelidskosti pokračovat. KDYŽ BLÁZNY DĚLAJÍ— (Pokr. ze str. 8.) Není jistě bez zajímavosti i ta okolnost, připomenutá shora uvedeným mottem, jež bylo letošního roku při majálesu skandováno v Praze. Když před dávnými lety Werich a ■ Voskovec v jedné své hře rozvíjeli rozhovor na téma: jak by to vypadalo, kdyby se znovu začaly dějiny, přišli k názoru, jak by to bylo nádherné, protože: “Dneska tady mohlo bejt roku 900, tady mohl bejt klidně svätej Václav. — Ano, svätej Václav, a my mohli posílat do Německa ročně 120 volů. — Považte, pane, jak by se to tady propucovalo.” Ano, škoda, že se to nestalo; nemuseli by pak účastníci letošního majálesu volat, že ti voli jsou dnes na úřadech. Ale takový už je běh dějin, když je dělají blázni, a podle Wericha omezenci, a podle pražského lidu voli na úřadech. Aby však bylo jasné, jaké to blázny měl na mysli Milan Uhde ve své hře, musel do jejich jednání vložit nejen něco potřeštěnosti, ale i do jejich mluvy a způsobu vyjádřování něco terminologie, frázi a zásad posvátné nauky marx-Ieni- nismu. Povedlo se mu to výtečně. S narážkou na vytváření legend a kultíků kolem vedoucích funkcionářů vysvětluje Uhde, jak se vlastně takový blb, jako je Vávra, mohl stát vladařem. Ústy Archiváře říká: “Irsko, milý příteli, je ze všech stran obklopeno mořem. A zkuste něco úplně oddělit od světa, uvidíte, co vám to udělá. (Narážka na “železnou oponu” zabraňující lidem poznat, jak se žije mimo ni.) A pak, Irsko dlouho válčilo s Anglií, jeho velcí synové padli. Přečkali to takoví, jako Král-Vávra. Když před 35 lety Angličané obsadili Irsko, zabil sedlák Král načerno vepře. Pozvali si ho tenkrát na strážnici, vynadali mu, snad mu i nějakou strčili, ale za mísu ovaru ho zas pustili a jeden z Angličanů za ním křikl: A př;ště si dej pozor, ty Vávro jeden pitoměj. Odtud také pochází druhá část jména a legenda o tom, kterak Král-Vávra bojoval proti Angličanům.” Jak by v této narážce člověk nemohl poznat autorovo shození tzv. válečných a odbojových zásluh mnohých komunistů. (Pokračování příště) VĚSTNÍK • 11 [pageend11]Holiday Folk Fair v Chicagu. Letos se pořádá velký národnostní bazár v Chicagu na Navy Pier ve dnech 16. a 17. října, pod záštitou mayora města. Jako minulá léta, Čs. ženská národní rada má na starosti výstavu čs. umění a ČSNRA dva Stánky, prodejnu a jídelnu. Na výstavě budou vystavovány zapůjčené krásné předměty lidového i moderního u- mění, sklo, porculán, výšivky, ubrusy atd. Československý stánek bývá z nejzajímavějších na celé výstavě, oceňuje se zvláště rozmanitost čs. umění. V prodejně Rady budou se prodávat naše kuchařky Czechoslovak Prize Pastries, učebnice Progressive Czech, knížky, brož s čs. odznakem (lapel pin), panny zhotovené pro nás loni pí. Tomanovou a bude vystaven náš propagační materiál. Vzhledem k tomu, že zásadně neprodáváme zboží z komunistického ČSR. nemáme snadný úkol. Zato však soustřeďujeme hlavní činnost na jídelnu, kde se prodává s velkým úspěchem pečivo darované a doma zhotovené našimi členkami. Pí. Maru Prokopová Friedová za Ženskou národní radu připravuje výstavku čs. umění. Prosíme proto naše členky a příznivkyně, aby i letos nás obdařily svým domácím uměním a zásobily náš stánek pečivém a cukrovím, ať jsou to bábovky, závin, koláče, nebo drobně pečivo a dorty, vše vděčně přijmeme. Náš stánek bývá obléhán kupujícími, i kuchařské umění dělá Čechoslovákům dobrou reklamu. Výstava začíná v 11 hod. v sobotu dopoledne. Možno přinést pečivo přímo do našeho stánku Czechoslovakia. Ne- půjdete-li na výstavu, zatelefonujte do Rady a my zařídíme pick-up, přijedeme si pro pečivo v udanou hodinu, nejlépe dopoledne. Výstava se zavírá v sobotu v 9 hod. večer a otevírá opět v neděli dopoledne, trvá přibližně do 8 hod. Vstup je volný. Během let Holiday Folk Fair se rozšířil a zdokonalil. Každá národnost — a je jich přes třicet, nepočítaje různé organisace těchto národností, má za povinnost uspořádat uměleckou výstavu chce-li mít prodejnu nebo jídelničku. Bazár je přes celou délku Navy Pier, výstavy a stánky jsou po obou stranách v celé délce budovy. Některé národnosti obzvlášť věnují velkou péči i mnoho peněz svým výstavám. Doporučujeme návštěvu bazaru starým i mladým, je to velice poučné a zajímavé. Prohlídka ovšem končí posezením v kavárnách národností, kde se účastníci předstihují výrobky své kuchyně. Zde bývá živo až do konce. Loni bylo vyprodáno jako u snědeného krámu. Řekněte sousedům, aby přišli v sobotu neb neděli, dne 16. a 17. října na výstaviště Navy Pier. Budou překvapeni rozsahem a pestrostí! Prosíme o dary pečiva do čs. stánku na Navy Pier ve dnech 16. a 17. října Národní konference o občanství. Dvacátá (jubilejní) Národní konference o občanství (National Conference on Citizenship) konala se letos ve Washingtone, D. C., od 15. do 18. září. — Čs. národní rada je jednou z plánovacích organisací konference a jako v minulých letech, byla i letos representována washingtonskou odbočkou. Delegátem byl br. Dr. Josef Hašek. Téma letošní konference “Občan a respekt k zákonům v demokracii” (The Citizen and Law Observance in Democracy) bylo velmi včasné a příhodné. Bylo zdůrazněno i v poselství presidenta Johnsona, které vydal během konference k výročí ústavy Spojených států amerických a v němž pravil: “Svoboda je požehnání, které musí být neustále živeno. V našem rychle se měnícím světě musí každý Američan rozumět systému vlády, v němž žijeme a pro který tak mnozí položili životy.” Konference se konala v hotelu “Mayflower”. Zasedala ve 14 pracovních skupinách, složených z delegátů ze všech států Unie. Bylo znovu zdůrazněno jedno z hlavních posláni konference, totiž péče o výchovu nejširších kruhů a zejména mládeže, k správnému chápání občanských povinností. — Při slavnostním obědě 17. září byly zaznamenány připomínky všech účastníků u jednotlivých stolů. Náš delegát zdůraznil, že ve výchově mládeže by mělo být více váhy kladeno na disciplinu a na právo učitelů disciplinu vyžadovat. Čestným předsedou konference je Chief Justice Warren a Associate Justice Tom C. Clark je předsedou. Generální ředitel C. B. Hyatt, který organisoval i letošní úspěšnou konferenci a který projevoval vždy zájem také o naši činnost, vzdal se letos své funkce na přání lékařů. Dostalo se mu zasloužených díků. Také letošní konference zachovala tradiční ráz, jenž připomíná vznik americké ústavy, přijaté původními 13 státy. Dobově kostýmované delegace doprovázely vlajky svých států, jimiž byla dekorována předsednická tribuna. Po pátečním zasedání odebrali se delegáti do Sylvan Theater u Washingtonova monumentu. — Paní Goldbergové, choti delegáta Spoj, států u Spojených národů, bylo odevzdáno vyznamenání za zásluhy o dobré občanství. — Početně skupině nových občanů byly slavnostně odevzdány občanské dekrety. Čs. den na státní výstavě v Dallas, Texas. Čechoslováci po celém Texasu budou oslavovat 25. výročí Čs. dnů na státní výstavě a to dne 10. října. Očekává se největší návštěva, i z jiných států nám píši, že přijedou na náš velký svátek krajanského Texasu. Uvidíte kola tanečníků Besedy v krásných krojích přes celé coliseum. Pěvecké sbory nám zazpívají zamilované národní písně. Orchestr v coliseu bude letos větší a lepší a v Band Shell bude několik kapel pro potěchu a obveselení. Nezapomeňte se obléknout do národního kroje! Také budou letos korunováni “královna a král” z řad našich starších krajanů. Nejstarší návštěvnice bude prohlášena královnou a nejstarší krajan králem Československého dne. Přijďte a přiveďte nejstaršího občana své osady. Přátelé zblízka a daleka, navštivte státní výstavu a Čs. den v Dallasu, dne 10. října. (Zú'astní se i výprava ČSNRA z Chicaga, cestou z Hot Springs, Ark, pozn. redakce.) American-Czechoslovak Festival John G. Bubák, předseda 718 No. Windomere, Dallas, Texas. 12 • VĚSTNÍK [pageend12]Zpráva předsednictva. Pravidelné měsíční schůze se tentokráte zúčastnil místopředseda prof. Vratislav Bušek z New Yorku, který byl v Chicagu na zasedání SVU na Chicagské universitě. Podal zprávu za New York, m. j. se diskutovalo o prodeji budovy Newyorských Listů a pohledávky ČSNRA. Předsedkyně Vlasta Vrázová referovala o odezvě na memorandum o německé reunifikaci zaslané členům zahraničního výboru senátu. Upozornila na velkou manifestaci Li- tevců v New Yorku dne 13. listopadu, s přípravným výborem Committee to Restore Lithuania’s Independence se již vyjednává. Dále byly podány zprávy úředníků a jednáno o přípravách na Čs. den a Holiday Folk Fair, který se letos koná dne 16. a 17. října. Z OBLASTÍ A ODBOČEK. CHICAGSKÁ OBLAST. Všechny odbočky Chicagské oblasti se zapojily do práce na Čs. dni a to odbočka Milady Horákové, Západního předměstí, Mistra Jana Husa, České Kalifornie, Jana Masaryka, 28. října, Gen. Štefánika a Jana Kollára. Zvláštním busem přijeli členové vzdálené odbočky TGM z New Buffalo, Mich. Též se pilně do práce zapojila Čs. ženská národní rada v exilu. Čs. den v Plzeňském parku v neděli, dne 26. záři, se vydařil jak návštěvou, průběhem, programem, i finančně. Před uzávěrkou listu nelze se rozepisovat o podrobnostech, alespoň několika řádky chceme poděkovat četným dobrovolným pracovníkům, kteří umožnili úspěch tohoto dne, který není pro nás jenom zábavou, ale i tradiční příležitostí, abychom předložili krajanské veřejnosti k schválení svoje závazky a cíl. Program byl zahájen americkou hymnou, kterou zapěla pí. Jiřina Tuzarová za doprovodu dirigenta Franka Kubíny. Přítomné uvítal předseda Chicagské oblasti br. Břetislav Vaněk. Vlasta Vrázová představila hlavního řečníka Dr. Chester Piekarczyka, výkonného ředitele Illinois divise velké organisace Američanů polského původu Polish American Congress (viz str. 11). Ve své řeči navázal na memorandum ČSNRA (Věstník, červenec-srpen), o kterém pravil, že se Američané polského původu naprosto shodují ve svých názorech a požadavcích s námi a že by ani slovem v ničem neměnili memorandum Čs. rady. “Poláci, Češi a Slováci znají lépe země svého původu, máme hlubší pochopeni pro jejich tragedii. . . . Zeměpisně a politicky Čechoslováci a Poláci sdílejí stejný osud a není myslitelné, že by jeden národ mohl být naprosto svobodný zatím co druhý žil v sovětském nebo komunistickém zajetí. Jejich osud je spjat ať již v neštěstí nebo štěstí a je jasné, že mají jeden druhého podporovat, úzce spolupracovat k zlepšení poměrů. Kdyby oba národy postupovaly jednotně nabyly by sily a mohly by společně lépe čelit společnému nepříteli.” Dr. Piekarczyk pak referoval o konferenci státníků a odborníků ze Spojených států a Evropy, které se v březnu zúčastnil, na které se debatovalo o budoucnosti východní Evropy. “Na této konferenci mě zvlášť zaujala přednáška Dr. Jiřího Kolaje, profesora na universitě ve státě Kentucky. Obrátil se na německé účastníky konference, aby nebránili snaze slovanských národů — Polákům a Čechoslovákům — ke sblížení ve federaci, jejíž síla by se rovnala Francii a jež by vytvořila rovnováhu a konečně záruku míru mezi evropskými národy. . . . Tuto myšlenku sledovali za války v Londýně president Beneš a generál Sikorski, žel neuskutečnila se, neboť to zmařili naši úhlavní nepřátelé. . . . Nechť nás nic nedělí a vše nás spojuje.” Za ČSNRA br. Dr. František Schwarzenberg přednesl “Náš závazek” (uveřeiněno v plném znění na str. 1). Slovenský projev měl br. Jan Janáč, předseda Slovenské dobročinné spol., který podal přehled snahy bří. Slováků založit útulnu pro staré krajany. Společný podnik Čs. den se vydařil všestranně a nyní odbočky se budou věnovat vlastní místní práci. Tak odb. “Západní předměstí” konala ve společenské místnosti Mid America banky v Ciceru velice pěknou, dobře navštívenou schůzi, na které ses. Welclová-Růžičková promítla zajímavé obrázky z Japonska a Dálného východu a vyprávěla zajímavě o svých dojmech. Odb. “Milada Horáková” uspořádala filmový večírek, hojně navštívený, v Moravském domě. Odbočka “Jan Masaryk” pokračovala ve své akci psaní dopisů důležitým osobnostem a reagováním na články v amerických novinách. Odb. Gen. Štefánika zahájila sezónu velkou schůzí. Od ostatních nemáme ještě zpráv. Upozorňujeme na taneční večírek Čs. ženské národní rady, který se koná v sobotu večer, dne 16. října, v dolejších společenských místnostech ČSA v Ciceru. Zábavy Ženské rady jsou populární a staly se tradičním dostaveníčkem přátel. Přijďte i Vy! PRVNÍ ODBOČKA NA LONG ISLAND, N. Y. Dne 7. září se konala první poprázdninová schůze, sešlo se hojně členů, však kdo může rád přijde. Scházíme se už po řadu let a během doby jsme se vzájemně tak spřátelili, že se na každou schůzi těšíme. Je to ovšem ušlechtilý účel a dobrovolná práce ČSNRA, která nás sbližuje: Zájem o udržení našeho národního života v této velké a dobré zemi a hájiti zájmy a práva staré vlasti ve svobodném světě. Každá schůze je spojena s programem, který je poučný i zábavný. Teď se vrátili členové z prázdninových cest a svými poznatky a obrázky nám obohatí řadu zimních večerů. V této schůzi nám vyprávěla o svých dojmech ses. Marta Peppelová z Japonska a Dálného východu z cesty se svou tetou ses. Emilii Welclovou-Růžičkovou. Přinesla v šátečku (uzlíčku, jako bývalo u nás zvykem nosit si výslužku z posvícení), hromadu drobností a památek. Tyto uzlíčky, jak vyprávěla, nosí v Japonsku muži i ženy místo kufříčku a kabelky. Dověděli jsme se mnoho podrobností a zvláštností z japonského života ve městech i na venkově. Pořídila si množství barevných překrásných snímků a tak viděli jsme prastaré i nové chrámy půvabných slohů i barev, rozkvětlé stráně, mezi nimiž vypadají malé japonské domečky jako v obláčcích. Chválila čistotu a smysl pro uměleckou úpravu, v čemž Japonci prosluli. Všimla si též hodných a způsobných dětí, výsledek rodinné výchovy, kde otec je ještě hlavou rodiny. Navštívily také Hong Kong, to lidské mraveniště přelidněné uprchlíky z komunistické Číny. Pak ukončily svou cestu tyto kurážné ženy na Havajských ostrovech. Přes hodinu nám promítala ses. Peppelová své překrásné obrázky a doprovázela poutavým výkladem — a co dlužno zdůraznit — v dobré češtině, ač je rozená v Americe a jenom její maminka byla českého původu, z Chodska. Sestra Peppelová je jednou z našich nejvěrnějších členek, za což si ji vážíme a máme “naši Martičku” rádi. Frank Havlík. ODBOČKA “JAMES HOVORKA”, ST. PETERSBURG, FLA. Letní sezóna končí příští zábavou. Díky sestrám Machalové, J. Johnsonové, Sedletzové, i jiným ochotným pomocnicím, byly naše společenské podniky velice úspěšné, a to nejen pořadem, zábavou, ale také velkým počtem turistů po celé léto. Stále ještě máme návštěvníky, které obveselují manželé Janáčkovi veselou hudbou a zpěvem. První tanec zimní sezóny bude dne 14. listopadu. Zimní sezóna se blíží. Budeme hledět čilou prací, aby naše podnikání i účast členstva stále rostla. Kéž by každý z nás přispěl k tomu, aby Československá národní rada mohutněla, abv mohla nadále plnit své poslání k udržení demokracie zde ve Spojených státech! S pozdravem. Irene Sedletzová. VÉSTNÍK • 13 [pageend13]ODBOČKA “WISCONSIN”. Odbočka “Wisconsin” v Milwaukee měla jako většina našich organisací letni prázdniny, pokud šlo o schůze, ale přesto nezahálela. Byly zaslány dopisy presidentu John- sonovi ohledně války ve Vietnamu a sen. Doddovi ve věci střední Evropy a kopie byly předány předsednictvu k použiti organisačním výborem. Z DOPISŮ Z CS(S)R. DOPIS Z KOLÍNA. “Nevím, čím to je — asi délkou censury — že některé dopisy od Vás byly tak dlouho na cestě. Nevím, co si mysli ti co u nás drží moc, když nás chtějí isolovat od Západu. Jejich snaha je marná a zbytečná, stejně jako jejich propaganda. Ani skrytým, ani otevřeným vyhrožováním nemohou zničit sympatie tisíců. — Mrzí mě, že jsem se nedověděl dřív, že můj dopis Vám nedošel. Celkem se nedivím, censorům se jistě nelíbil.” DOPIS Z TRUTNOVA. “Uplynulo už hodně vody ode dne co jsem dostal Váš poslední dopis. Při nejmenším jste si jistě myslel, že jsem nevděčník nebo ještě něco horšího. A to by mě právě mrzelo. Nezapomněl jsem na Vás. . . Tedy, prosím Vás, přečtěte si pozorně následující řádky a věřím, že omluvíte a pochopíte, proč jsem nepsal. Jistě si vzpomínáte na článek v X. čísle minulého ročníku časopisu z USA. Psal jsem to v dobrém úmyslu, aniž bych si byl vědom, že tím porušují naše zákony. Spáchal jsem tím trestný čin, poškození zájmu republiky v cizině, a za to jsem byl vzat do vyšetřování. Nakonec to skončilo těsně před vánoci, po téměř půl nočním vyšetřování, zastavením řízení. Jistě chápete, že mi nebylo dobře a na psaní nebylo ani pomyšlení. Chtěl bych zdůraznit, že to co jsem Vám napsal je jen pro Vás.” Z Prahy. Soudruh primátor Prahy dal najednou z ničeho nic rozkopat moc ulic, už před tím než napadl sníh, že už jako bude hezky a vypůjčil si na to moc lidí z venkova, že prý to bude na šup hotové, všade bude asfalt a paráda hotová. Pak přišel sníh a když sešel, tak se venkované sebrali a odjeli domů orat a sít. Praha zůstala rozkopaná a pracovní síly nejsou. To bude zase brigád, už se to plánuje. Tady se podniká vše, aby se zmenšila přebujelá administrativa a jde se na to tak, že se platí na poště každý měsíc jednou, za byt, elektriku, plyn, radio, televisi, telefon, pořád stejně. Potom se to zúčtuje buď za půl roku, neb za rok. Platí se co nějaký úřad vypočítal, že máš platit a zase nový úřad to přes poštu vybírá a účtuje. Tak máme o dva úřady víc, na poště stojíš ve frontě 1—2 hodiny a nadává se. Až se to vyúčtuje, bude se zase nadávat. Bude to asi tak, že když máš přeplaceno, byl jsi hloupý, a když máš doplácet, aspoň víš co jsi. Naše elektriky jezdí jak se dá a nikdy nevíš kudy právě dnes pojedou. Do Strašnic jsem jezdil přes hodinu a když jsem se ptal, kudy to pojede, dostal jsem vynadáno. Teď již se v tom vyznám, ale musím dávat pozor, kde se zahýbá. Tak vidíš, ono se u nás nedá ani demonstrovat, protože nikdo neví, kudy by se mohlo jít k vůli těm rozkopaným ulicím. To je rafinovanost, na to u vás nepřiidou. protože nečtou naše noviny, ve kterých se o tom hodně píše. Obnovte si předplatné — $2.00 ročně — Úvahy a poznámky z čs. novin. “Říká se, že naše oděvní továrny neoblékají ženy příliš moderně. Proč? — Kolekce látek, co jest schváleno a co se vyrobí, z toho šijeme. Kontrakty na tkaniny se uzavírají s půlroční dodací lhůtou. Prakticky to vypadá asi takto: V lednu si objednáme u textilek tkaniny, které pak dostaneme někdy před letem, takže oděvy z ní ušité expedujeme do velkoobchodů s oděvy asi v září. Než se potom dostanou do prodejen, jsou obyčejně vánoce.” Družstevnice v okolí Příbram přes zimní období si přivydělala šitím trenýrek spartakiádních. Píše M. Čechová v Květech, že Jarmila Hrubí z JZD má tři malá děcka, chodí pravidelně do rostlinné výroby a vydělá si 700 kčs. měsíčně v době polních prací a na výroční schůzi dobírala 1,600 kčs. Děti něco spotřebuji, chce si přivydělat, ušije denně 13 až 20 kusů trenýrek a za každé má 1.30 kčs. V Liberci instalovány byly 4 mincové automaty americké, které byly zakoupeny loni na Mezinárodním brněnském veletrhu. Novinka bude hlavně výhodná pro cizince návštěvníky liberecké výstavy. Jest o ně velký zájem. Číst ve většině vlaků, zejména dělnických, nelze. Vagony mají buď žárovky vyšroubované, nebo modré, nebo krycí skla jsou tak špinavá, že v šeru těžko najdete věšák na kabát. Brzdi-li vlak nebo stojí-li ve stanici, je ve vagonech tma. Nezaměstnanost v Československu. “Občas napíší nebo osobně přijdou lidé a první, s čím začnou, je, že jsou dva či čtyři měsíce bez práce. Je to možné ? Říká se přece, že zatím co před válkou by se lidé roztrhali, aby sehnali jakoukoli práci, tak dnes je práce tolik, že by roztrhala lidi. Mám před sebou několik dopisů, které po prošetření dokazují, že skutečně jsou v naší společnosti lidé, kteří několik měsíců shánějí místo. Někteří jdou na to právnicky a poukazují na znění ústavy, které právo na práci zaručuje. Vzniká tedy nutně otázka, zda je ústavní právo porušováno.” Po tomto nedávném nezvyklém doznání Rudé právo jde dál a přiznává, že “když si vezmeme případ od případu, zjistíme, že nezaměstnanost způsobily posudky, hodnocení, ať už pracovní nebo politické. Je to tedy jeden z dalších dokladů o správnosti ‘boje proti posudkům a kádrování’?”, ptá se řečnicky Rudé právo a odpovídá větou, která se pak v obměnách vyskytuje v každém odstavci rozvláčného článku: "Odpověď si zatím schováme . . DANUBE herb laxative tabletky pracují výborně, ještě jsem tak dobré projímadlo za posledních 30 let neměla — píše krajanka Karolina Světlák, Trumbull Ave., Chicago. To proto, že DANUBE z léčivých bylin je ideální evropský “contact évacuant” — to znamená, že jemné, bezbolestné ale dokonalé vyprázdnění střev nastane při kontaktu čili dotyku účinných léčiv s nervy tlustého střeva. DANUBE — ideální contact évacuant — přinutí váš zažívací systém opět k pravidelné práci. DANUBE tabletky na měsíc $1.30, úsporná velká dávka na 3 měsíce jen $2.98 se zárukou obratem pošty. I do Kanady. Cash, money order neb šek. POZOR—nová adresa: EUROPEAN DRUGS P. O. Box 927 Laguna Beach, Calif. 92652 Čtyřlék Bolven na 5 týdnů .............................................$2.90 Zdravitamin na 10 týdnů ................................................. 6.98 Moravské mazání — 1 pint ............................................. 3.00 Danube herb laxative na 2 měsíce................................ 2.98 14 • VĚSTNÍK [pageend14]Pražská "Česka filharmonie" v Americe. Světoznámá Česká filharmonie přijede v říjnu na koncertní turné Ameriky. Ve dnech 7. až 11. října bude bydlit v Great Northern hotelu v Novém Yorku, odkud jede do Washingtonu, kde po tři dny bude bydlit v Manger Annapolis hotelu. Následují pak rychle za sebou Williamsport, Pa., University Park, Pa. a Scranton, kde bydlí v Casey hotelu. Dále budou vystupovat v Elmira, N. Y., Northampton, Mass., Bostonu, a Hartford, Conn., kde budou ubytováni v Statler Hilton. Odtud jedou na několikadenní turné do Kanady, Montreal, Ottawa a Toronto, pak zpět do Spojených států. V Detroit jsou ubytováni v Embassy hotelu, v Jackson, Mich, v Hayes hotelu, v Clevelande v Manger hotelu, v Cincinnati v Pick Fountain hotelu, v Akron v Sheraton hotelu. Následuje několik koncertů v Huntington, W. Va., Roanoke, Va., Charlotte, N. C., Raleigh, N. C., Charlottesville, N. C. Turné končí v New Yorku, kde Česká filharmonie bude bydlet v Wellington hotelu od 14. do 21. října. Masaryktown, Florida. V Masaryktown byla letos otevřena čítárna k poctě “tatíčka Masaryka’’ a jak nám píše pí. Anna Feriančíková z Floridy jménem The Thomas G. Masaryk Memorial Fund. 304 North U.S. 41, Masaryktown, Fla., čítárna již má na 800 knih. Potřebuje však finanční pomoci k vnitřnímu zařízení. Na fond se již sešlo $540.00. Pí. Helena Hovorková, před svou smrtí, k uctění památky svého muže věnovala $100.00, pí. Hermína Gettingová, k uctění památky svého muže Milana Gettinga, též $100.00, naše odbočka James Hovorka v St. Petersburgu $50 00, pí. Marta Olsnerová z Fort Richie $50.00, Národní rada žen svob. Československa $25 00. p. a pí. Josef Kacíř, Slov. Dědina, $10.00, pí. Julie Nessy Backer z New Yorku $100 00. Mistr Albín Polášek věnoval čítárně bustu Masaryka. Nyní bv Masarykův fond si rád pořídil bustu gen. Štefánika a později presidenta Beneše. Návštěvníkům Floridy se vřele doporučuje zastávka v Masaryktown. Šibeniční humor v ČSSR. Na hrad byla zaslána větší zásilka dřeváků. ? ? ? ? No, Tonda chce, aby to alespoň na hradě klapalo. * * * Jednoho dne se objevil Novotný ve společnosti s rukou v sádře. Dlouho nechtěl prozradit věrným soudruhům jak k tomu přišel, ale nakonec káp božskou. “To máte tak, sáhl jsem si do státní pokladny, no a narazil jsem na dno.” $ « « Tři muži stoji v tramvaji, mlčí a koukají se kolem sebe. “No, jó ...” — povzdychne jeden. Druzí nereagují. Po chvíli vtáhne dech druhý a ozve se: “Ano, ano, je to tak . . .” To namíchne třetího a rozlobeně oba kárá: “Tak přestaňte mluvit neustále o politice!” * * * Rozhovor z jednoho národního podniku. “Soudruhu Mastný, v kase chybí 20,000 korun. Klíč k pokladně mám jenom já a ty, soudruhu!” “Ale soudruhu řediteli, nač se tolik rozčilovat? Vrať do kasy 10,000 a já tam vrátím taky 10,000 a na věc zapo meňme . . .” * * * Novotný utekl do západního Německa. Adenauer se ho ptal, co chce v Německu dělat. "No, pracovat” — odpověděl Novotný. “A jaké práci rozumíte?” — ptal se Adenauer. “To je problém. Moc toho neznám. Vedl jsem doma komunistickou stranu” — odpověděl Tonda. “To bude obtížné” — dí na to Adenauer — “u nás je totiž komunistická partaj zakázána. Ale víte, co? Když ji povedete jako v Československu, tak ji u nás zase povolíme.” (“České Slovo”, Mnichov.) (Pokračování ze str. 7) “CO S TOU BOUCHAČKOU?” Režim povoluje řetězy jenom na oko, ve skutečnosti se zajišťuje proti bouřím tovární milicí. Naši krajané na Moravě na př. udiveně pozorovali ozbrojené ženy v továrně. “Představte si, každá s bouchačkou.” Tovární milice má velice výhodné postavení, je dobře placena a je také pohotová střílet do lidi, jako byla v únoru za převratu. Na vojsko není spolehnutí, víme od politických vězňů, že vojáci nechtěli střílet do stávkujících. Určité uvolnění se projevuje i v novinách, ale z důvodů jiných než nám optimisté by chtěli namlouvat. Rudé právo na př. kritizuje špatnou výrobu a zásobování, aby se zjednala náprava a komunismus se udržel. To nejsou u nich základní bludy komunismu, pouze vykonavatelů. V Literárních novinách projevuji komunističtí novináři a spisovatelé názory, to jest kritizují různé zjevy, nikdy však neodsuzují komunismus jako ideologii a hnutí. Zastávají se komunistických spisovatelů, kterým se stala křivda, nikdy však nejdou k podstatě věci, aby odsoudili komunismus jako zlo. Mnáč- ko a jiní a jiní by rádi viděli nápravu, aby se komunismus zachránil a pracují k tomu, aby svoje chyby přežil. Proto nemůžeme od nich očekávat nutných zásadních změn. Temno trvá. Zlo však sebe podkopává a do tmy se vkrádá první záblesk světla. Komunisté mohou oddálit den, ale nemohou mu zabránit. Zachovat celistvost československé národní větve v Americe je cílem mnoha krajanských organisací. Bratrská a sesterská podpůrná jednota ČSA se podílí na této významné práci déle než 110 let. Členství v jednotě ČSA znamená individuální ochranu nejlepším životním pojištěním, které je plánováno tak, aby plně vyhovovalo a sloužilo svému účelu v příštích desítiletích. Jednota ČSA má několik set řádů v různých městech od atlantického po pacifické pobřeží, což umožňuje lepší službu členstvu a rychlejší spojení s ústředím v Cicero, lil. Členstvím v jednotě ČSA nejen že zabezpečujete sebe a svou rodinu, nýbrž pomáháte rovněž zachovat! československý národní život v Americe. Obojí má značný význam pro každého krajana. Nejste-li dosud členem ČSA, staňte se jím v tomto stojedenáctém roce jednoty. Informace vám ochotně poskytne: ČSA—2138 S. 61st COURT, CICERO, ILLINOIS 60650 VĚSTNÍK • 15 [pageend15]OUR NEW ADDRESS CAPITOL FEDERAL SAWINGS AND LOAN ASSOCIATION 3960 WEST 95th STREET EVERGREEN PARK, ILLINOIS 60642 Telephones: 636-6000 • Chicago 239-3500 VKLADY POJIŠTĚNÉ AGENTUROU VLÄDY SPOJ. STATÛ DO $10,000. Ústav Capitol Federal Savings and Loan Association byl založen r. 1907. CHARLES T. SALAK, předseda MÁME NA SKLADĚ K PRODEJI: Poštou DĚTSTVÍ A MLÁDÍ, vzpomínky Dr. Alice Masarykové ....................................... $2.50 $2.75 HOVORY S MASARYKEM od Karla Čapka ........................................... 2.00 2.25 CZECHOSLOVAK PRIZE PASTRY RECIPES ........................................................ 90 1-00 PROGRESSIVE CZECH, učebnice prof. B. Mikuly, páté vydání, vyšla nákladem Čs. národní rady (viz str. 10). Cena ............................................................. $4.50 Poštou ......................................................... 5.00 ČS N R A 4125 W. 26th Street Chicago, III. 60623 HOLIDAY FOLK FAIR NAVY PIER - CHICAGO SECOND CLASS POSTAGE PAID at Chicago, Illinois VĚSTNÍK 4125 West 26th Street Chicago, Illinois 60623 <^^>430 OCTOBER 16-17 RETURN REQUESTED [pageend16]