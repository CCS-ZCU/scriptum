Letošní (ne)čekaná sněhová nadílka prekvapila. Média se vesměs diví, že v zimě padá sníh, mnoha lidem přinesl nejrůznější komplikace, jsou ale i tací, kteří jej vnímají jako nejkrásnější, i když trošičku opožděný, vánoční dárek. (Foto Dana Kratochvílová) 1 Amerika-Evropa-Austrálie únor 2010 český zahraniční časopis POLYGON nový [pageend1]ČESKÝ EXILOVÝ ČASOPIS ■ ZEITSCHRIFT IN TSCHECHISCHER SPRACHE ■ MAGAZINE IN CZECH nový POLYGON Pokračovatel sloučených exilových dvouměsíčníků REPORTÉR ve Švýcarsku (rač. 19) a ZÁPAD v Kanadě (roč. 23) Nástupce časopisu POLYGON. Vychází v polovině každého sudého měsíce. V PRIMUS Vydává Pavel Primus - Nakladatelství, Vězeňská 7,110 00 Praha 1 redakce Michaela Swinkels-Nováková ADRESY V České republice: Nový POLYGON, Pavel Primus - Nakladatelství, Vězeňská 7, 110 00 Praha 1, Tel. a fax 00420-224 828 495, e-mail: casopis@primus.cz Ve Švýcarsku: Rosa Strnad, Novy POLYGON, Walenguflen, 8758 Obstalden, Tel.: 0041-55-614 1391, e-mail: rosastrnad@bluewin.ch Zastoupení pro Austrálii a Nový Zéland: Mrs. Marcela ČECH, 65 Klama Avenue, Yeppoon, OLD 4703, Australia, Tel. + fax: 0061-07 49 397624 Zástupce ve věcech právních: JUDr. Milan HULÍK, Bolzanova 1, CZ-115 03 Praha 1. Tel./Fax: 00420-224 210 449, e-mail: hulik@mbox.vol.cz Korektura: Hana Havlíčková Sazba a grafická úprava: Dana Kratochvílová, Nakladatelství PRIMUS Tisk: Tiskárna Janova dílna, Třebestovice č. 123 Předplatné na rok 2010: Švýcarsko CHF 65, ostatní Evropa Eur 43 (nebo ekvivalent v jiné měně), zámoří US$ 63 (nebo ekvivalent v jiné měně). ČR: CZK 490 (Předplatné zahrnuje poštovné, do zámoří leteckou poštou.) Cena jednotlivého čísla ve volném prodeji Kč 89. Dosavadní odběr je nutno vypovědět nejpozději při obdržení posledního předplaceného čísla, jinak platí zásada, že odběr pokračuje a bude vyrovnán s malým zpožděním. Bankovní spojení: Německo: Bank: Deutsche Postbank, BLZ: 36010043, konto: 823840431, název účtu: Petr Primus. Při platbě ze států EU dodatek: IBAN DE22360100430823840431, BIC: PBNKDEFF. Švýcarsko: Glarner Kantonalbank Glarus, číslo účtu: 507.184-124 00773, konto: 87-62-5. USA a Kanada: šeky s předplatným prosím posílejte na adresu Hanna Sammer, 100 Antibes Dr., Apt. 1103, Toronto, Ontario, M2R 3N1, CANADA Austrálie a Nový Zéland: předplatné zasílejte šekem nebo jiným vhodným způsobem na adresu Mrs. Marcela Cech, 65 Kiama Avenue, Yeppoon OLD 4703. Česká republika: Česká spořitelna, a. s., 110 00 Praha 1, Dlouhá 9, název účtu Pavel Primus, nakladatelství, č.ú.: 1943687359/0800, při platbě z ciziny uveďte IBAN : CZ34 0800 0000 0019 4368 7359 a swiftový kód GIBA CZ PX. Lze platit i poštovní poukázkou „C“:na adresu Nakladatelství PRIMUS, Vězeňská 7, 110 00 Praha 1 (do pozn. Předplatné Nový Polygon). Vydávání Nového Polygonu je činností neziskovou. Nikdo z jeho tvůrčího kolektivu (vydavatel, redaktoři a dopisovatelé) si nečiní nárok na honorář. Na přípravě tohoto čísla se podíleli např.: Jiří JEŠ, Milan HULÍK, Jiří ABRAHAM, Pavel FRANC, Jan SCHNEIDER, Milan ŠIMÁČEK, Jiří SMETANA a Milena ŠTRÁFELDOVÁ (CZ), Ota ULČ (USA), Josef KOLÁČEK (Vatikán), Nathalie SWINKELS (B), Luděk FRÝBORT (D), Peter ŽALOUDEK (A), Miroslav HILL (F), Jiří BRUNCLÍK (CH), Marcela ČECHOVÁ, Stanislav BERTON, Pavel JACKO a Stanislav MOC (Austrálie). Převzetí článků a kreseb jinými časopisy je dovoleno jen s uvedením, že byl převzat z Nového Polygonu. UPOZORNĚNÍ: Publikované články nemusejí vyjadřovat názor redakce. NOVÝ POLYGON JE DISTRIBUOVÁN ČTENÁŘŮM PRAKTICKY PO CELÉM SVĚTĚ. K nahlédnuti a přečtení je ve veřejných knihovnách okresních měst v Čechách a na Moravě a v „Libri prohibiti“ na Se- novážném náměstí č. 2 v Praze 1. Jednotlivá čísla se prodávají v prodejnách Nakladatelství PRIMUS. ------------------------------------------ ISSN 1801-7614 / Registrace MK ČR E 14234 ------------------------------------------ Číslo 1/2010 vyjde v polovině dubna 2010. Redakční uzávěrka 31. března 2010 Při použití e-maílu zasílejte své příspěvky jako přílohu ve formátu Word (DOC) nebo WORDPAD (RTF) na adresu: casopis@primus.cz. [pageend2]editorial ■ editorial ■ editorial ■ editorial ■ editorial DOBRÝ DEN, na novoroční přání je v únoru již pozdě - a tak aspoň něco z moudrosti našich předků: Jak tlustý a hrubý mráz bude za noci před Stolováním svátého Petra (22. 2.), takový bude za 40 dní pořád. Netrkne-li únor rohem, šlehne ocasem. Jak vypadá „počasí“ na světové a české politické scéně? Začněme reminiscencí: Došlo pří listopadovém převratu v r. 1989 k dohodě vedení OF s komunisty o předání mocí a poskytnutí záruky beztrestnosti? Proč nebyla zakázána KSČ? S kým si sednout ke stolu v letošních volbách? Chtěli bychom vás v této souvislosti upozornit na článek Hany Catalano Quo Vadíš, Česko? (http://fragmenty.cz/iz081.html) „Nepomíjivé hodnoty se musí neustále dobývat“, historickým příkladem je setkání intelektuálů v roce 1950 v Západním Berlíně, kteří se po hořkých osobních zkušenostech s komunismem rozešli a pokládali za svou povinnost upozornit své kolegy na nebezpečí, jež pro kulturní svobodu představuje totalitarismus sovětského typu. Během sjezdového jednání vypukla korejská válka a v tak zvaných lidově-demokratických zemích se připravovaly nebo již konaly procesy proti agentům imperialismu ve straně... Jan Palach obětoval život pro své ideály před 41 roky. Přinášíme vzpomínku jeho vysokoškolského kolegy. Čím dále tím více se pleteme do přírody, různé jevy jsou vykládány až „sebemrskač- stvím“. Ze závěrů konference v Kodani citujme aspoň tuto větu: Podle súdánského delegáta (multirasového Lumumby Stanislase Dia-Ping), jehož země předsedá (the group of G77), je dohoda „nejhorší v historii“ a srovnal ji s holokaustem. Planeta možná nezíská nic, ale některé země ano, viz ETS (Emission Trading Scheme), česky snad Systém obchodování s emisemi. Zachráníme svět? Klimatologové dále buší na politický buben, který je, jak dnes už známo, zmanipulován „oteplovači“. Příkladem je oznámení roku 2035, do kterého roztají ledovce v Himalájích. Byl to prý překlep, správně má být 2350 nebo 2305 nebo? Přitom neumíme spolehlivě předpovědět počasí ani na týden dopředu. EU se pokouší u svých občanů vyvolat více zájmu o své počínání. Atak se tedy ptáme: jak jsou kontrolovány fondy poskytované na přípravu kandidátů do EU? Podpora Turecka již dosáhla 700 milionů euro... A jak je to s 3,7 % zvýšením platů úředníků EU, za které v prosinci stávkovali a probíhá o tom jednání u Evropského soudního dvora, zatímco v Česku učitelé v Praze demonstrovali za zachování dosavadní výše platů a policisté a hasiči proti plánovanému 4% snížení platů. I v Irsku se na platech státních zaměstanců začalo šetřit... Můžete si také přečíst blok článků o Číně, rozdílném počínání dvou gigantů, stavu prosperity, doplněné stimulem, zda se učit čínsky, a co vás v tom případě čeká. Jaké to bylo, když se v totalitě cestovalo do Finska přes Leningrad? Z Austrálie: co má Alice společného s velbloudy? Máme teď i starosti, co taková prasečí, pro slabší žaludky mexická, chřipka. Nechali jste se očkovat? V Česku se nenechal očkovat hlavní hygienk Michael Vít - a „tumáš čerte kropáč“, zrovna on tu chřipku chytil! V Holandsku hysterie „prasečí chřipka“ dosáhla takového stupně, že dědečkové a babičky nabízeli doktorům „jejich“ dávku. Nákup očkovací látky byl totiž omezen jen na „rizikové skupiny“, do kterých děti nebyly zahrnuty, zatímco v Belgii jsme byli opakovaně upomínáni, abychom se k očkováni ještě dostavili... Vezměme rozum do hrsti! Kdyby tak byl i rozum nakažlivý! (Peter Hille) Michaela Swinkels-Nováková [pageend3]stalo se... ■ stalo se... ■ stalo se... ■ stalo se... ■ stalo se... 1.12. LS vstoupila v platnost. / PS přehlasovala veto Senátu a zakázala privatizaci letiště. / Rodina Kořínkova se po 17 letech dočkala odškodnění za represe způsobené minulým režimem, pouze však jejich děti. / Městská část Praha 5 vrátila po letech vilu Bertramka Mozartově obci, podle které ale vybavení není kompletní. / V Praze proběhl slavnostní křest knižního rozhovoru Marcely Pecháčkové s první dámou - Livia Klausová: Smutkem neobtěžuju. / V USA zemřel 26. listopadu prof. Radomír Luža (87), lídr protinacistického odboje. 2. 12. Na 4,5 tis. zemědělců demonstrovalo v Praze proti snižováni dotací. / Sněmovna jednala o podobě státního rozpočtu na příští rok. Podle bývalého viceguvernéra ČNB Nieder- mayera by vláda měla začít s úsporami ve státním aparátu. / Popálená Natálka se po 8 měsících vrátila z nemocnice domů. Lékaři dostali cenu za podporu Romů Gypsy Spirit!./ Volby, které se nekonaly, stály 67 mil. 3. 12. Vláda bude snížením výkupní ceny energie z voltaiky regulovat strmý nárůst jejích zdrojů. / Ministerstvo dopravy a České dráhy podepsaly desetiletou smlouvu na provoz dálkových vlaků. / Vláda uvažuje o vydání dluhopisů v objemu 280 mid. korun. / 3. prosince 1909 se uskutečnilo v pražském biografu Lucerna první kinematografické představení. 4.12. Zelení zahájili v Brně sjezd / Majitel dopravní společnosti Student Agency Radim Janču- ra zahájil kampaň proti hejtmanům ČSSD, kteří bez výběrového řízení podepsali smlouvy s Českými drahami. / ČR se může pochlubit s jednou z nejvyšších úrovní služeb pro nevidomé na světě. / Jedna z nejdokonalejších sošek doby kamenné Věstonická venuše se stala atrakcí výstavy nejstaršího umění v Miláně. / Do Prahy se z Kapského Města vrátili účastníci expedice Trabantem napřič Afrikou. 5.12. Liška obhájil místo předsedy Zelených. / Podle auditorů je projekt Opencard černou dírou na veřejné peníze. ! M Bílině na Tepličku podaly v krátké době žádost o členství v ČSSD desítky lidí. Zájem vyvolal rozpaky a podezření. / Po bezmála dvou stech letech vyšel výbor milostných dopisů vévodkyně Zaháňské Má drahá, hříšná lásko - Dopisy Kateřiny Vilemíny vévodkyně Zaháňské lordu Frederiku Langovi 1814-1815. 6.12. Zelení změnili stanovy, pozice republikové rady oslabí, naopak ale posílí vliv krajských organizací. / Právní odbor radnice Prahy 6 vede dr. Vladimír Matoušek, který zastával vysokou funkci v komunistické kontrarozvědce. Současný starosta se rozhodl jej zbavit funkce. / Před 160 lety se narodil dramatik, autor hymny Ladislav Stroupežnický. 7. 12. Firma Haguess napadla audit projektu Opencard. / Nejvyšší soud zamítl dovolání členů rodiny Fragnerových, kteří od r. 1993 žádají náhradu za znárodněnou továrnu na léky. / Zakázku na distribuci dluhopisů získala bez výběrového řízení společnost ASD Software ze Šumperka, a za to skoro 4 mid. korun. Pražská burza by systém poskytla zdarma. / Kardinál Vlk odhalil před budovou pražské Katolické teologické fakulty v Dejvicích pomník kardinálu Josefu Beranovi. / Studenti sklářské školy v Kamenickém Šenově, nejstarší školy svého druhu v Evropě, protestovali proti jejímu zrušení, které plánuje její zřizovatel, Liberecký kraj. 8.12. Středočeský kraj vydražil v Londýně za 17 mil. vzácnou knižní miniaturu z 15. stol, zobrazující dolování stříbra v Kutné Hoře. Exhejtman Bendi to považuje za mrhání. / Dohnal vypakoval ze svého úřadu skupinu poslanců, která přišla na kontrolu. / Učitelé v Praze demonstrovali za zachování dosavadní výše platů. / Petra Fejka ve funkci ředitele pražské ZOO nahradí dosavadní ředitel rozhlasové stanice Leonardo Miroslav Bobek. 9.12. PS schválila rozpočet na příští rok, levice rozcupovala Janotův balíček a prosadila miliardy navíc. Janota zvažuje rezignaci. / Kardinál Vlk je pro zrušení komunistické ideologie. 2 / nový POLYGON 1/2010 [pageend4]I Policisté a hasiči v Praze demonstrovali proti plánovanému čtyřprocentnímu snížení platů. 10.12. Vědci z AVČR, VŠ chemicko-technologické a univerzity v Heidelbergu objevili látku, která brání množení viru HIV v těle nakaženého člověka. / Podle předs. ODS Topolánka by vláda po schválení rozpočtu měla zvážit svou další existenci. Kritika dopadá hlavně na Janotu a Fischera. Janota zvažuje rezignaci. / Policie prověřuje šéfa NKÚ Dohnala. 11.12. Prezident Klaus označil schválený rozpočet za zoufale špatný, vlády se ale zastal, selhala ODS. / Před 60 lety se stal Čihošťský zázrak, který farář Toufar zaplatil ve Valdicích životem. / V šumperské nemocnici zemřel šéf centra pro narkomany, predávkoval se kokainem. / Rychlobruslařka Martina Sáblíková vyhrála v Salt Lake City závod SP na 3000 m. 12.12. Zemanův spolupracovník Šlouf ukončil spolupráci s hlavním volebním manažerem Zemanovy Strany práv občanů Petrem Cibulkou. / Čeští skauti převzali ve Vídni betlémské světlo, které budou dále rozvážet po celé republice. 13.12. Původně schválený státní rozpočet se schodkem 38 mid. se podle ministra Janoty může vyšplhat na 200 mid. / České dráhy začaly jezdit podle nového jízdního řádu, ubyla dvě procenta spojů. 14.12. Pojednání s premiérem zůstává Janota ve vládě. / Ministerstva nebudou v příštím roce moci využít 5 % plánovaných výdajů bez souhlasu vlády. / Liberecká Společnost přátel přírody Čmelák se na Ještědském hřebenu pustila do pěstování Nového pralesa, kdy na 25 ha postupně smrkové porosty nahradí smíšený les, který bude později žít svým vlastním životem ( ). www.novyprales.cz 15.12. Bémova náměstkyně Markéta Rezedová rezignovala na funkci v pražské radě, nepodařilo sejí prosadit protikorupční strategii, která by měla zabránit případům, jako je Open- card. / Prezident Klaus nepodepsal novelu zákona o fondu rozvoje bydlení. / Na 1400 lidí podepsalo petici za odvolání stč. hejtmana Ratha. 16.12. Prezident vetoval návrh zákona, který zakazuje vládě prodat letiště. / Na 85 tis. lidí se podepsalo pod petici za udělení Nobelovy ceny Nicholasi Wintonovi. Iniciátory byli žáci ZŠ v Kunžaku na Jindřichohradecku. / Muzeum hl. m. Prahy otevřelo výstavu o legendární české stavebnici Merkur. 17.12. ČR usiluje o získání sídla evropského navigačního systému Galileo, není bez šance. / Pražský radní Štěpánek odstoupil ze své funkce, čímž v Radě hlavního města zůstávají jen členové ODS. / Belgický kulturní týdeník The Bulletin ocenil čs. prezidenta Klause jako osobnost roku v EU. / Podle Soudcovské unie a Unie státních zástupců je plánované 4 % snížení platů v rozporu s ústavním pořádkem. Žádají vládu o nápravu. 18. 12. Ministr Janota usiluje o změnu pravidel vyplácení neúměrně vysokých platů a odměn manažerům firem, v nichž má stát majetkový podíl. / Kardinál Vlk převzal za účasti primátora Béma v Katedrále sv. Víta od skautů betlémské světlo. 19.12. Předseda PS Vlček hodlá zprůhlednit pravidla pro odměňování ústavních činitelů. / Kardinál Vlk požehnal novému zvonu pro nově zrekonstruovanou Malostranskou besedu. / 28 otužilců si kilometrovou plavbou v chladné vodě Dyje z Čech do Rakouska připomnělo vstup ČR do Schengenu. / Z Ruzyně do Keni cestovali čtyři vzácní bílí nosorožci. Je to jedna z posledních šancí na záchranu druhu. 20.12. Liberecká spol. Elmarco začala spolupracovat s Národní univerzitou v Singapuru na vývoji nanovláken pro průmyslové použití v oblasti např. úpravy odpadních vod. / Před 120 lety se narodil budoucí nositel Nobelovy ceny, fyzikální chemik Jaroslav Heyrovský. 21.12. Pražská opoziční zastupitelka Ryšlinková podala v kauze Opencard trestní oznámení na neznámého pachatele. / Vláda odsouhlasila Kocábovu koncepci romské integrace pro nový POLYGON 1/2010 / 3 [pageend5]roky 2010-13./ Před 175 lety poprvé zazněla Tylova a Škroupova píseň Kde domov můj, a to ve Stavovském divadle ve hře Fidlovačka. 22.12. Předseda lidovců Svoboda vyzval primátora Béma kvůli Opencard k odstoupení. / Klaus podepsal novelu zákona, která umožní odškodnit občany poškozené na životě či na zdraví v souvislosti s pobytem armád Varšavské smlouvy. / ČEZ se bude podílet na stavbě 3 vodních elektráren v Turecku. 23.12. Dědicové světoznámého třebechovického Proboštova betlému se pozdě přihlásili o své dědictví, betlém připadl obci. / Před 20 lety přestřihl tehdejší ministr zahraničí Dienstbier ostnatý drát mezi rozdělenou Evropou, a tím symbolicky padla železná opona. / Zemřela herečka Milena Dvorská (71). 24.12. Malá Natálka dostala pod stromeček dárky z celé republiky. / Bém s rodinou již tradičně rozlévali na Staroměstském náměstí polévku. / Před obchodním centrem Paladium se protestovalo proti „svátkům konzumu“. 25. 12. Český helsinský výbor předal prostřednictvím velvyslanectví vládě Čínské lid. republiky otevřený dopis za zastavení trestního stihání obhájce lidských práv Liou Sia-paa. / Kardinál Vlk pohostil chudé a osamělé lidi. / Lidé uctili na Vyšehradě památku spisovatele Karla Čapka. 26.12. Ve Vltavě již tradičně plavali otužilci na Memoriálu Alfreda Nikodéma, sešlo se jich rekordních 162, z toho 29 žen, nejstaršímu účastníkovi Ladislavu Nickovi je 96 let, nejmladší byla 14letá Anna z Hradce Králové. 27.12. V Kutné Hoře byla vystavena nedávno zakoupená vzácná miniatura. Zájem byl obrovský. / Václav Klaus podepsal rozpočet na rok 2010. / Drobná závada na pražském orloji způsobila asi hodinové nepřetržité kolování apoštolů. 28. 12. Ministerstvo obrany v rámci úsporných opatření rozprodává nepotřebný majetek, od techniky po budovy, propouští na 4 tis. lidi. / Státní zastupitelství v Olomouci zamítlo stížnost poslance Wolfa proti jeho stíhání. 29.12. Před 20 lety byl zvolen prezidentem Václav Havel / Ve Špindlerově Mlýně se v rámci své dovolené neformálně sešli prezident Klaus a premiér Fischer s manželkami. / V Dominikánské republice zemřela manželka ekonoma Jana Švejcara Katherine. 30.12. Prezident Klaus k novoročním schůzkám na Pražský hrad nepozval představitele malých stran, pouze Topolánka a Paroubka. Sklidil za to ostrou kritiku. / Tříleté Natálce na Facebooku vyhrožují příznivci neonacistů. / Mluvčí kontroverzního starosty Prahy 5 Jančíka se pokusil na Wikipedii vylepšit starostův životopis. Informace o aférách prý odstranil omylem. Správce serveru stránky uzamkl. 31.12. Kardinál Vlk celebroval v Katedrále sv. Víta tradiční mši ke konci roku. / Miloš Zeman uvažuje o kandidatuře v Ústeckém kraji proti Paroubkovi. 2010 1.1. Prezident přednesl tradiční novoroční projev. Zhodnotil mj. Topolánkovu (labilní) a Fischerovu (nad očekávání úspěšnou) vládu, zadoufal, že z letošních voleb vzejde silná vláda. / Na různých místech republiky vítali nový rok otužilci / V platnost vstoupil nový trestní zákoník, který mj. zavádí trest domácího vězení a některé dřívější trestné činy mění na přečiny, čímž se z vězení dostalo na tři stovky odsouzených. 2.1. Proti prasečí chřipce budou očkováni lidé důležití pro fungování státu. / Na Mendlovu polární stanici vyrazil patnáctičlenný vědecký tým zkoumat antarktické ekosystémy. 3.1. Kardinál Vlk požehnal koledníkům Tříkrálové sbírky. Loni se vybralo přes 64 mil. korun. / Předseda Topolánek se kritikou projektu Opencard dostal do sporu s pražským magistrátem. / Téměř 80 tis. uživatelů Facebooku se nevědomky stalo příznivci Jiřího Paroubka (Mladí lidé volí Paroubka), když usilovalo o výhru mobilního telefonu. 4 / nový POLYGON 1/2010 [pageend6]4.1. Klaus nepodepíše zákony, které by mohly zvýšit schodek rozpočtu. / Zemanova SPO posílila o legendárního předsedu JZD Slušovice Čubu. / Rath se vzdal myšlenky na vystěhování pyšelského dětského domova. / Reportéři ČT přivezli tajně kubánským disidentům finanční pomoc, léky, počítače a další potřebné věci. Riskuji tak i mnohaleté věznění. 5.1. Prezident poobědval s šéfy obou komor parlamentu, mluvilo se o volbách, rozpočtu, zahraniční politice. / ODS chce připravit zákon o rozpočtové odpovědnosti politiků. / Kardinál Vlk upozornil na hrozbu islamizace Evropy. / Od června má na školách probíhat generálka státních maturit, školy o tom ale oficiálně nevědí. 6.1. Klaus poobědval s Topolánkem, shodli se na neprohlubování deficitu rozpočtu. / Exprezident Havel, biskup Malý a herec Landovský se vydali na velvyslanectví ČLR v Praze předat petici proti uvěznění Liou Sia paa, nikdo jim neotevřel ani s nimi nekomunikoval. / Zemřel novinář a muzikolog, bývalý kancléř prez. Havla Ivan Medek (84). / Policie představila webový Portál systému evidence uměleckých děl, který by měl přispět k ochraně kulturních památek. / Akademie věd ČR spoléhá v souvislosti s významným krácením finančních prostředků na podporu vědy na mezinárodní audit české vědy. 7.1. Rektor plzeňských práv Průša v jasných případech potvrdil odebrání titulu JUDr. a zveřejnění jména nositele. / Jihočeský kraj a města České Budějovice a Český Krumlov bojují o zachování unikátního otáčivého hlediště v parku českokrumlovského zámku. / Na Facebooku vznikla skupina Mladi lidé nevolí Paroubka. 8. 1. ČR čelí sněhové kalamitě / Na ministerstvo práce a soc. věcí bylo podáno 4626 žádostí o vrácení pojistného za 1. pololetí r. 2007. Jedná se o 12,5 mid. korun. Ministerstvo tvrdí, že povinnost platit sociální pojištění nikdy nezanikla. / Lídr Zelených Liška slíbil Fischerovi, že strana nepodpoří žádné kroky vedoucí ke zvyšování deficitu státního rozpočtu. / Oděvní podnik Prostějov požádal soud o ochranu před věřiteli. / Bohoslužbou v Chrámu sv. Mikuláše na Staroměstském náměstí oslavila husitská církev 90 let existence. 9.1. Petr Cibulka vypracoval volební kampaň pro Zemanovu Stranu práv občanů. / Poslanci si prosadili zpřísnění pravidel hry: za křivé obvinění politickým konkurentem hrozí podle nového trestního zákoníku i vězení. / Zastánci monarchie uspořádali tradiční pochod na Pražský hrad. / Před 120 lety se v Malých Svatoňovicích narodil Karel Čapek. 10.1. Tisíce lidí jsou kvůli sněhové kalamitě bez proudu. / Jihomoravský hejtman Hašek se chce obrátit na Ústavní soud kvůli zákazu proplácení zdravotnických poplatků. / Ministr vnitra Pecina je pro zavedení tělesných skenerů. / Rychlobruslařka Martina Sáblíková získala na ME v norském Hamaru zlato, běžec Lukáš Bauer vyhrál Tour de Ski v Itálii. 11.1. Vláda odsouhlasila Pecinův balíček protikorupčních zákonů. / Brněnský Nejvyšší správní soud začal projednávat návrh na zrušení Dělnické strany. Zástupce vlády Tomáš Sokol doufá, že návrh projde, předseda DS Tomáš Vadas obavy nemá. / Řidič pražské tramvaje si za přední sklo umístil šálu s nápisem Dělnická strana. / Prezident Klaus jmenoval padesát nových soudců. / Majitel Student Agency Jančura napadl zrušení výběrového řízení na provozovatele regionální vlakové dopravy, kraje podepsaly dlouhodobé smlouvy s ČD, Jančura se hodlá obrátit na Brusel. 12.1. Téměř u třetiny absolventů „plzeňských práv“ jsou nedostatky. / Český kandidát na eu- rokomisaře Štefan Füle úspěšně čelil otázkám europoslanců, jediná kritika se týkala jeho členství v komunistické straně. / ODS opět prosazuje jednotnou sazbu DPH, a to minimálně 17 %./ Evropští vydavatelé novin vyzvali český parlament na zmírnění „ná- hubkového“ zákona. / Český helsinský výbor se znovu pokusil předat čínské ambasádě dopis za propuštění čínského disidenta, opět marně. 13.1. Býv. ministr životního prostředí senátor Moldan končí v ODS, nadále bude spolupracovat nový POLYGON 1/2010 / 5 [pageend7]s TOP 09, kde očekává větší zájem o ekologická témata. / Krajský soud v Brně svěřil týrané bratry z kouřimské kauzy do péče otce. / Ústav pro studium totalitních režimů hledá nového ředitele, zúčastní se i dosavadní Pavel Žáček. 14. 1. Soud odročil jednání o DS, k rozhodnuti má dojít letos v únoru. / Před rokem zemřel architekt Jan Kaplický. / V břevnovské bazilice sv. Markéty se konalo poslední rozloučení s Ivanem Medkem. / V Praze zemřel legendární lahůdkář Jan Paukert (91), vynálezce českého chlebíčku. 15.1. Národní kulturní památka Památník Velké Moravy ve Starém Městě u Uherského Hradiště se po rekonstrukci a s novou expozici otevřel návštěvníkům. / Humanitární organizace vybraly v ČR na pomoc Haiti přes 10 mil korun. / Česká vláda má Východiska z krize, materiál převezme příští vláda. / Premiér Fischer a ministr Barták vyznamenali prostějovské veterány z Afghánistánu. 16.1. Ve Všetatech i na Olšanech si lidé připomněli 41 let od smrti Jana Palacha (více v tomto čísle) / Zemanova SPO si na pražské konferenci zvolila lídry do květnových voleb, středočeskou organizaci povede bývalý poslanec ČSSD Jan Žižka. / Bývalý státní zástupce Milan Horváth /známý z kauzy ukradených dokumentů k případu Krejčíř/ spáchal skokem z okna sebevraždu. 17.1. Předseda ODS Topolánek připouští možnost sestavení velké koalice. / Velvyslanec v Kyjevě Jaroslav Bašta požádal ze zdravotních důvodů o uvolnění z funkce, ministr žádost přijal. / Generální ředitel Sazky Hušák odmítl jakoukoli spoluodpovědnost Sazky za podfinancování sportu. / Obří sněhové a ledové sochy vytvořili účastníci 12. ročníku sympozia Sněhové království v beskydských Poustevnách. 18.1. Od 1. února bude v pátek mezi 15. a 21. hod. pro nákladní auta a autobusy o polovinu dražší mýtné. / Zemanova SPO vyrazí do volebního boje s autobusem Zemák, Bobo- busem vyrazí za voliči lidři strany Suverenita Jany Bobošíkové. / Předsedkyně Státního úřadu pro jadernou energii Dana Drábová je přesvědčená, že letištní skenery mohou vyvolat rakovinu. 19.1. V Praze zasedala Česká biskupská konference, jednala i o nástupci kardinála Vlka. / Olomoucký arcibiskup Jan Graubner sloužil ve Svatovítské katedrále mši za oběti haitského zemětřesení./ Pokud ČR neprovede reformy zásadního charakteru, nebude moci přijmout euro ani za 5 let. / Soud rozhodl, že Karlovy Vary musí zaplatit za neprůhlednou „karlovarskou losovačku“ půlmiliónovou pokutu. 20.1. Na Haiti bylo vybráno 33 mil. korun. / Pracovníci Vojenského historického ústavu připravili v kostele Sv. Cyrila a Metoděje v Resslově ulici novou expozici k uctění památky parašutistů, hrdinů heydrichiády. / Dálnici D8 do Německa zablokovala hromadná nehoda 16 kamionů a 4 osobních aut. / Vznikla nová, Bezděkova komise k řešení důchodové reformy. / Rodiny vyměněných děti dostanou odškodné 3,2 mil. korun. / Jana Brejchová oslavila 70. narozeniny. 21.1. Prezident Klaus vyznamenal polského prezidenta Kaczynského nejvyšším českým státním vyznamenáním Řádem bílého Iva. / V Praze se konaly dva koncerty na podporu Haiti, během nich se vybralo na 8 mil. korun / Václav Havel byl v Kosovu oceněn Zlatou medailí Ibrahima Rugovy za mír, demokracii a humanismus. Vyznamenání převzala česká velvyslankyně v Pristine Hřebíčková. 22.1. Václav Havel je po setkání s bývalými radními Reedovou a Štěpánkem zneklidněn situací na magistrátu. / Stavební firma zbourala v památkově chráněném území v pražské Bubenči funkcionalistickou vilu malíře Karla Svolinského. Majitelce Julii Romaněnko hrozí pokuta půl mil. korun. / ČSSD ostře kritizuje ministryni Juráskovou, má být loutkou v rukách ODS. / Výbor pro rozvoj venkova EU rozhodl o navýšení dotací zemědělcům, 6 / nový POLYGON 1/2010 [pageend8]ČR dostane o 1,5 mid. více. / Mladík, který v r. 2004 jako třináctiletý zavraždil v Kmetině- vsi svoji spolužačku, je volný a nemá ani záznam v trestním rejstříku. 23.1. Řada spolupracovníků expremiéra Grosse vystudovala „plzeňská práva“ neobvykle rychle. Stále více studentů „plzeňských práv“ uvažuje o přestupu na školu s dobrou pověstí. / Kameramanu Miroslavu Ondříčkovi udělil Český film a televizní svaz Cenu Vladislava Vančury. Tvůrce cenu kvůli hospitalizaci nemohl osobně převzít. / Opera ND si inscenací Mozartovy opery Cosi fan tutte připomněla 254. výročí skladatelova narozeni. 24.1. Na Haiti bylo vybráno 47 mil. korun. / Cyril Svoboda se v OVM utkal s primátorem Bé- mem kvůli nevýhodným smlouvám s Opencard, Veolií či Inchebou. / Pražské hotely razantně snižují ceny, obsazenost klesla pod 30 %. / Bývalý vládní zámek v Kolodějích je k mání za 250 mil. korun. 25.1. Václav Havel kritizoval poměry na pražském magistrátu a potažmo tak i ODS. / Ministr Janota představil úsporný balíček č. 2. / ODS v Českých Budějovicích diskutovala v rámci projektu Vize 2020 o zdravých veřejných financích. / Podle lidovců by měl primátor Bém odstoupit. / Před soud míří případ půl miliardy převedené z účtu konsolidační agentury na soukromý účet do Švýcarska. / Brněnská radnice podepsala se spol. Unistav smlouvu o rekonstrukci vily Tugendhat. 26.1. Prezident Klaus přijal na Hradě Miloše Zemana. Shodli se mj. na nutnosti změny volebního zákona tak, aby vznikaly silnější vlády. / Exministr ŽP Buršík naznačil korupční jednání vlády ve věci stanoviska vlády k hornímu zákonu. Premiér žádá omluvu. / Před 100 lety se narodil režisér Elmar Klos, „jeho“ Obchod na korze získal našeho prvního Oscara za cizojazyčný film). 27.1. Lidé si připomněli 65. výročí osvobození Osvětimi. Na 65 let staré fotografii z tzv. Osvětim- ského alba zachycující příjezd československých židů do tábora, se poznaly sestřenice, llsa Maierová a Markéta Nováková / Levice ve sněmovně prosadila jednání o téměř všech svých požadavcích, na rozdíl od pravice. / V den úmrtí Olgy Havlové (1996) jí byla na Se- novážném náměstí na budově, kde sídlí nadace OH, odhalena pamětní deska. / Prezident Klaus kritizoval povinné očkování vojáků proti prasečí chřipce. / Pražský městský soud zrušil rozhodnutí ministerstva vnitra z r. 2006 o zrušení Komunistického svazu mládeže. 28. 1. Fischer se sešel s Topolánkem a Janotou kvůli euru. / Obyvatelé Kmetiněvsi předali poslancům výzvu, aby nezletilí pachatelé trestných činů nebyli v 18 letech bezúhonní. / Ve vládním salonku Hlavního nádraží byla pokřtěna kniha Winton Train - po 70 letech znovu do Londýna. / Před 100 lety se narodila herečka Adina Mandlová a před 80 lety zemřela světová pěvkyně Ema Destinová (52). 29.1. Do ČR přijel prezident EU Van Rompuy, setkal se s prezidentem Klausem a s Janem Fischerem. / PS jednala o zákonném uznání třetího odboje, jeho účastníci by získali statut válečného veterána. / Podle Václava Klause je prasečí chřipka bublina, stejně jako globální oteplování / Husinec na Prachaticku připravil projekt obnovy rodného domu Jana Husa a jeho proměnu a rozšíření v kulturní a badatelské centrum. Garantem projektu je kardinál Vlk. 30.1. V knihovně Matematicko-fyzikální fakulty UK na Malostranském nám. v Praze bylo otevřeno Centrum vizuální historie, které umožňuje přístup k 52 tis. svědectví lidí, kteří přežili holocaust. ( ) / Pokud by vyhrála sociální demokracie volby, obnovila by např. progresivní daň, zvýšila spotřební daně z lihovin a tabákových výrobků / Řidiči v Praze protestovali proti nově zavedené padesátce na magistrále. http://iforum.cuni.cz/IFORMUM-8561.html 31 .1. Premiér Jan Fischer je nejoblíbenější český politik. Následuje Václav Klaus. / Ostravští lékaři zavádějí jako první na světě unikátní metodu léčby těžkých popálenin pomocí vlastních krevních destiček pacienta. / Před 225 lety se narodila spisovatelka a buditelka Magdalena Dobromila Rettigová. Zprávy vybrala Dana Kratochvílová [pageend9]8 / nový POLYGON 1/2010 Naši čtenářskou obec tvoří v jistém smyslu elitní prostředí vysokoškolských studentů, umělců, vůdčích osobností občanské společnosti, politiky, diplomacie i obchodu, které se své konání snaží promýšlet v kulturně-politickém kontextu. Lidé, kteří vyhledávají originální výrobky, zajímají se o původ a ekologický profil toho, co konzumují. Noviny chtějí dlouhodobě působit jako průvodce životního stylu českých Evropanů a světobčanů. Otevírají dveře do celého světa a zpřesňují citlivost čtenářů ve věci vlastní tradice. NOVÉ KNIHY jsou servisní příloha Literárních novin předkládá výběr zajímavých titulů z nepřehledného množství vycházejících knih. Vydává Společnost pra Literární noviny, Poštovská 8C, 602 00 Brno, Redakce Praha: Senovážné nám. 23,110 00 Praha 1, tel. 731 507 201 (Brno), 224142101 (Praha), www.literarky.cz, redakce@literarky.cz LITERÁRNÍ NOVINY jsou kulturně-politický týdeník K zásadním tématům patří kultura politiky domácí i zahraniční, ekologie, občanská společnost, sociální soudržnost a otázky evropského soužití. Pohled na všechna témata je z kulturního úhlu, periodikum svým autorům umožňuje, aby psali svým jazykem. Texty o politice mívají v LtN vysokou literární úroveň. Kulturní část listu se snaží na umění dívat jako na prostředek komunikace mezi občany a všímá si mj. sebereflexe společnosti skrze umění. Noviny si dlouhodobě udržují vliv v politických a intelektuálních kruzích, dokáží přinášet témata, která se následně objevují ve společenských debatách. Tištěnou verzi týdeníku postupně doplňuje denně aktualizované internetové vydání www.literarky.cz [pageend10]polemiky ■ názory ■ pnlemilty ■ názory ■ polemiKv ■ názory Úvahy, názory, rozbory JIŘÍ JEŠ V jediném slově zlo zpravidla nevězí Bylo mi až trochu líto našeho předního bojovníka za zákaz Komunistické strany Čech a Moravy Vladimíra Bystrova, když nadepsal svůj článek v Lidových novinách rezignovaným titulkem „Konec jedné iluze“. Co tím myslel, vyjádřil hned v první větě, která zní takto: „Snahy o zákaz komunistické strany a šíření komunistické ideologie došly na konec cesty.“ A pak široce dovozuje, že o toto vlastně u nás širokým vrstvám nikdy nešlo a že smysl naší revoluce před dvaceti lety spočíval hlavně v odstranění vedoucí úlohy jediné strany v řízení veškeré státní politiky. Všechno nasvědčuje tomu, že takhle tomu tenkrát rozuměli nejen naši lidé, ale i hlavní představitelé tehdejších rozhodujících velmocí v jednáních od Reykjaviku až po Maltu v letech 1986 až 1989.Vysti- hovalo to ostatně přesněji stav věcí, protože většina středoevropských zemí takzvaného tábora socialismu neměla vedoucí strany se slovem „komunismus“ v názvu. Mnohem častěji se v jejich názvech vyskytovala nějaká odrůda slova „socialismus“, což je až dodnes ve světě považováno za výraz nezávadný. Ostatně jakpak dlouho to trvalo u nás od zveřejnění Marxova Komunistického manifestu se vším odporným, co obsahoval, než vznikla Komunistická strana Československa? Pokud dobře počítám, tak plných 73 let Po celou tu dobu šířili Marxovy, Engelsovy a později i Leninovy revoluční bludy pod egidou své strany sociální demokraté, a to dlouhý čas za předsednictví muže celkem ctihodného, doktora Bohumíra Šmerala, po němž se dodnes jmenuje v Praze jedna ulice, což tak bytostně nesnášel Ivan Medek, který v ní bydlel. A ironií dějin právě ten relativně slušný člověk a přesvědčený austroslavista Bohumír Šmeral, bojující tvrdě proti ver- sailleskému rozdělení Rakouska-Uherska, vyvedl roku 1921 politicky nejméně přijatelně sociálně demokratické soudruhy do Komunistické strany Československa, kterou založil. Další ironií dějin byl pak roku 1929 Šmeralův vliv v této straně potlačen výtečníky typu Gottwalda, Krosná- ře, Kopeckého a dalších karlínských kluků, čímž teprve začalo to, k čemu se ještě teď KSČM občas hlásí. Základem našeho politického uvažování tedy nemohou být prostě nějaké pro- měnlivé názvy, ale podstata režimů, které reprezentovaly. A zde toto naše uvažování musí začít u toho, co vzniklo až po první světové válce v Rusku. To mělo sice komunistickou podstatu, ale říkalo se tomu spíše bolševismus. Není ostatně jisté, zdali by se tam byla situace vyvíjela úplně stejně, kdyby byli zvítězili jiní komunisté - třeba menševici nebo trockisté. Faktem je, že cokoliv tímto marxistic- ko-leninským názvoslovím zavánělo, se vyznačovalo pohrdáním člověkem s jeho právy a svobodami. V případě bolševika pak zejména v Rusku vedlo k hladomorům gulagům a podobným zvěrstvům, zaplaceným desítkami milionů lidských životů. A tady je na místě otázka, jak je možné, že státníci svobodného západního světa buď tuhle nastupující hrůzu vůbec neviděli, anebo ji sice dobře tušili, ale chtěli ji porazit jinou hrůzou, která jim mezitím pod vlivem světové krize vyrostla v NěnOVý POLYGON 1/2010 / 9 [pageend11]mecku. Nikdo z nich - včetně našeho Edvarda Beneše - si neuvědomil, že pustí- -li se ďábel do Evropy, aby odtud vyhnal belzebuba, vyvolají se tím podle Goetha duchové, jichž bude těžké se zbýt Tak nastalo i u nás půlstoletí totální nesvobody s většími či menšími následky na individuálních životech. Nacistickou nesvobodu si Češi vyložili jen jako národnostní útlak od Němců, kdežto neméně krutý útlak sovětských bolševiků si optimisticky zmírňovali přijímáním falešných sociálních benefů podávaných jim z čistých českých ručiček Klementa Gottwalda, Antonína Zápotockého a dalších dobrodinců. Dodnes si málokdo uvědomuje, že kritickými dny úplné zkázy svobody v této zemi nebyl ani Mnichov roku 1938 ani 21. srpen 1968, ale 15. březen 1939, 25. únor 1948 či 17. duben 1969 (tedy nahrazení Dubčeka Elusákem), kdy stačilo otevřít noviny a každému, kdo měl svobodu zabudovanou ve své osobnosti, muselo být jasné, kolik uhodilo. Opakuji po sto prvé: Po první světové válce nebyli našimi hlavními nepřáteli Habsburkové, ale nastupující nacisté, v roce 1945 to už nebyli Němci, ale sovětští a naši komunisté. A po roce 1969 už to zase nejsou komunisté, nýbrž mafiáni a teroristé bez určité státní, národnostní či ideologické identity, pronikající k nám z nejrůznějších stran, nejčastěji z východu a z jihu. Podívejme se, kde takových u nás najdeme nejvíc, a proti nim soustřeďme všechny své zbraně a odpor. 15. 1. 2010 Snížila se naše bezpečnost v NATO? Jedna z největších nadějí spojených s naším osvobozením od komunistické totality byla vyjádřena heslem „Chceme zpět do Evropy“. A s tím takřka jedním dechem bylo vyslovováno i přání, abychom byli co nejdříve přijati do Severoatlantické aliance, která svým pátým článkem se nám zdála být nejspolehlivější zárukou naší bezpečnosti. Ukázalo se, že naše přijetí do této organizace nebylo tak docela jednoduché, a když se to 12. března 1999 podařilo - zejména za pomoci tehdejší americké ministryně zahraničí Albrightové - muselo tomu zřejmě předcházet samo rozdělení Československa, neboť Slovensku mělo být z dosud nevysvětlených důvodů členství o několik let oddáleno. Nám se to tedy podařilo a od té doby každým rokem můžeme v kalendářích u 12. března číst, že jde právě z tohoto důvodu o významný den České republiky. A teď najednou se zdá, že - aniž by průměrný občan něco tušil - ony bezpečnostní záruky NATO nemusí být pro nás tak samozřejmé, jak se nám to dosud zdálo. Nedávno se v Praze sešla mezinárodní konference za účasti členů poradního panelu šéfa NATO, který nevede opět nikdo jiný než Madelaine Albrightová. A tam současný český ministr zahraničí Jan Kohout žádal, aby nová strategická koncepce NATO, kterou má stvrdit podzimní summit v Lisabonu, potvrdila obsah článku 5 Severoatlantické smlouvy o vzájemné pomoci v případě napadení. „Pro nás je rozhodující, aby Aliance skutečně zůstala bezpečnostní zárukou a kotvou pro Českou republiku“, řekl ministr Kohout doslova. Z tohoto vyjádření je více než patrné, že pan ministr vidí cosi, co náš dosavadní optimismus oslabuje a co zřejmě vyžaduje určitou revizi. Z článku Jiřího Roškota v Právu, z něhož tyto dosti kusé informace čerpám, však přímo nevyplývá, z čeho tyto náhlé pochybnosti mohly vzejít Není však třeba velkého přemýšlení, aby nás určité vysvětlení napadlo. Nelze přece přehlédnout už dosti dlouhodobou nápadnou ne10 / nový POLYGON 1/2010 [pageend12]činnost bruselských orgánů NATO k dění ve světě. Z různých stran - u nás hlavně od sociálních demokratů - se například volá po tom, aby se důsledně zvážily cíle a prostředky angažmá NATO v Afghánistánu, když už zřejmě nikdy nebude aspoň historicky zhodnoceno, zdali vůbec a případně jak se NATO podílelo na začátku a průběhu války v Iráku. Ostatně do jisté míry problematickým se stal i onen často vzývaný text 5. článku Severoatlantické smlouvy. Snad by tedy stálo za to ten text si po čase opět připomenout. Nuže, zde je: „Smluvní strany se dohodly, že ozbrojený útok proti jedné nebo více z nich v Evropě nebo Severní Americe bude považován za útok proti všem, a proto odsouhlasily, že dojde-li k takovému ozbrojenému útoku, každá z nich uplatní právo na individuální nebo kolektivní obranu uznanou článkem 5 Charty OSN, pomůže smluvní straně nebo stranám takto napadeným tím, že neprodleně podnikne sama takovou akci, jakou bude považovat za nutnou, včetně použití ozbrojené síly s cílem obnovit a udržet bezpečnost v severoatlantické oblasti. Každý takový útok a všechna opatření učiněná v jeho důsledku budou neprodleně oznámena Radě bezpečnosti. Tato opatření budou skončena, jakmile Rada bezpečnosti přijme opatření nutná pro obnovení a zachování mezinárodního míru a bezpečnosti.“ Už z první věty tohoto ustanovení vyplývá, že postupuje-li se podle toho v Afghánistánu, musí to souviset pouze sil. zářím 2001, neboť tento útok se udál skutečně na území tímto článkem vymezeném tedy v Severní Americe. Potíž však je v tom, jak přesně určit útočníka. Ten v povědomí politiků bývá zpravidla určen státem, což v tomto případě, jak víme, není možné vymezit jen Afghánistánem, tím méně později Irákem. George W Bush dokonce prohlásil, že do Afghánistánu se jde hlavně proto, aby byl dopaden Ussá- ma bin Ládin. To se nepodařilo, a dnes už nikdo nevěří, že právě tam by bylo možné tohoto muže zneškodnit Tím méně pak ideově, státně či jinak blíže neurčenou organizací Al-Kaidá a s ní spřízněnou část Til i bánu. Je nutné brát v úvahu ještě přinejmenším Pákistán, ale na ten si nikdo - tedy ani NATO - netroufá. Není tedy divu, že ministr Kohout si není jistý, jak by NATO zareagovalo, kdyby naše země se stala terčem útoku takto blíže neurčených teroristů, což je dnes mnohem pravděpodobnější, než kdyby nás napadl nějaký přesně vymezený stát Je jen s podivem, jak málo pozornosti se věnuje takovéto zcela klíčové záležitosti ve srovnání s tisíci banalitami, jichž jsou naše média plná. 18. 1. 2010 Kecaci ekonomie nas k pravde nedovede. Musíme právem předpokládat, že většina našich občanů - a tudíž i voličů - není odborně vyškolena v ekonomii a politologii, a tak není divu, že poučení v těchto věcech hledá v médiích, případně v rozhovorech s lidmi, kteří jsou v těchto oborech vzděláni. Počítám se mezi tu většinu a jakožto prostý novinář chci dělat hlavně to, co pociťuji jako svou hlavní povinnost - totiž číst a sledovat i to, na co obyčejnému občanu při jeho každodenních starostech nezbývá čas. Od rána do noci čtu tedy všechno možné, abych se dopídil něčeho, co bych posluchačům mohl servírovat jako alespoň přibližnou pravdu. Dostávám se však do situací, o nichž se mluvívá hlavně v souvislosti s právníky - totiž že z jejich diskusí vzejde vždy přinejmenším o jeden právní názor více, než je těch, kteří ony názory vyslovují. Záhy však zjistíme, že toto platí i o tak fatálních věcech, jako je třeba klimatolonový POLYGON 1/2010 / 11 [pageend13]gie, neboť kdo dneska přesně ví, zdali se oteplujeme či ochlazujeme a zdali za to člověk může či nemůže. Také medicínská prognostika a statistika zrovna teď nedává odpověď, zdali prasečí chřipka je pandemic, nebo podvod. A což teprve když se pustíme do ekonomie. Kolik protichůdných a přitom naprosto vyhraněných názorů jsme četli a slyšeli jak pro, tak proti zavedení eura či pro i proti užití takzvaného šrotovného. A z receptů na řešení světové hospodářské krize nám musí jít hlava kolem - jednou se nám předkládá metoda americko-oba- movská, jindy německo-merkelovská, takže představa, že u nás vymyslíme něco originálního, co nás navíc po troškách zbaví lidskému rozumu nepředstavitelného státního dluhu, se zdá být více než naivní. Jsem zvědav, jak si s tím nakonec, aspoň teoreticky, poradí naši nejkovanější ekonomičtí kouzelníci Klaus a Zeman. Velmi upřímně a zřejmě jedině pravdivě se k těmto věcem postavil všeobecně oblíbený mladý ekonom Tomáš Sedláček. Jeho nedávný rozhovor v příloze Lidových novin vyústil v tento závěr: „Většina analytiků vám řekne, že krize skončí, až krize skončí. Já řeknu, že nevím. A je to bez dlouhých řečí.“ Tato bezradnost ostatně vyplývá už z nedávného Sedláčkova bestselleru nazvaného Ekonomie dobra a zla i z onoho už citovaného rozhovoru pro Lidové noviny. Moderátor připomíná, že ve svých textech se označuje za ekonoma „kecací- ho“. Sedláček se k tomu hlásí těmito slovy. „S kolegy ve škole jsme se rozdělovali na ekonomy matematické a kecací. Matematičtí se specializovali na ekonometrii a dělali jenom matematiku. Ti kecací se spíše zajímali o reálnou ekonomickou politiku, o svět v jeho dějinnosti.“ A o kousek dále čteme další významná Sedláčkova slova: „Není možno odpovědět na otázku, jestli se dobro vyplácí, nebo ne“. A tak ekonomové kecací i nekecací docházejí k hlavnímu mottu Sokratovy filozofie, že vědí, že nic nevědí. Nemohu více, než vám o tomto pracně vyčteném poznání podat strohou zprávu. 22. 1. 2010 Co je vlastně matematika? Když se v minulých dnech sešli představitelé našich vysokých škol s ministryní školství Kopicovou, vznášel se nad tím jednáním opět duch státní maturity. Jak známo, v minulých letech proti jejímu zavedení protestovali zejména studenti a jedním z jejich argumentů bylo i to, že sama státní maturita jim neotevře dveře na vysoké školy, kam museli dělat ještě další přijímací zkoušky. To by mohlo být nyní modifikováno v tom smyslu, že státní maturita by ony pomyslné dveře na vysoké školy jejím absolventům otevřela a přijímací zkoušky by pro ně odpadly. Ale ouha, do cesty byla ihned postavena nová překážka, která opět studenty nepotěší. Součástí státní maturity by totiž v tom případě musela být povinná zkouška z matematiky. Nejde o žádné hotové usnesení a mnozí účastníci úterního jednání zdůrazňovali, že v této věci nemůže být žádné vysoké škole nic nařizováno a že všechno se ještě asi dlouho potáhne. A tak výsledný dojem byl spíš ten, že i když se zmíněný návrh mnoha pedagogům i ministryní školství líbil, k jeho realizaci v dohledné době patrně nedojde. Nemá tedy zatím smysl předpovídat, jak by to v případě jeho uplatnění pravděpodobně dopadlo, ale je nutné se pouze a poněkud důkladněji než dosud zamyslet nad některými pojmy, s nimiž se při těchto úvahách nakládá s blíže neurčenou samozřejmostí jejich výkladu a dopadu. Jedním z nich je sám pojem „matematika“ a druhým stále opakované tvrzení, že kdo úspěšně nevyřeší 12 / novy POLYGON 1/2010 [pageend14]zatím ne zcela přesně určené matematické testy, ten prý není schopen plně logického myšlení. Pokud jde tedy o sám ten pojem matematika, vzpomínám, co se takto nazývalo na různých stupních škol, jimiž jsem ve svém mládí prošel. Na základní škole a v prvních dvou třídách školy střední to byly samozřejmě obyčejné počty. Jenže to není ta pravá matematika, nýbrž aritmetika postavená na čtyřech základních početních úkonech a jen blázen by mohl její význam pro život každého člověka zpochybňovat Pak od tercie začala v tomto předmětu mizet normální arabská čísla, jimž se paradoxně říkalo čísla zvláštní, a byla nahrazena písmeny, jimž se říkalo čísla obecná. A pronikali jsme do algebry, rovnic, goniometrických funkcí, derivací a tak dále. Plně se mi rozlehlost toho předmětu, jemuž se dnes tak samozřejmě a bez dalšího upřesnění říká matematika, rozprostřela až na škole vysoké, což v mém případě byla vysoká škola obchodní, předchůdce dnešní vysoké školy ekonomické. A tam práce s čísly byla už v prvním ročníku obsažena hned ve třech předmětech, z nichž se skládaly zkoušky. Tomu prvnímu dali sice vysokoškolsky nedůstojný, ale zato upřímný název „kupecké počty“. Bylo v něm to, co vysokoškolsky vzdělaný obchodník potřeboval k běžnému životu - včetně různých trojčlenek, počítání procent a dalších velmi důležitých - ovšem převážně aritmetických počtů. Dalším čísly zahlceným předmětem byla statistika, k níž, tuším, patřil i velmi užitečný počet pravděpodobnosti, chránící mě dodnes před úklady jakéhokoliv hazardu. Sama statistika se nám už tehdy vysmívala neurčitostí obsahu a pojmenování základních hodnot, s nimiž se tam nějak manipulovalo k přesnému součtu nepřesných čísel. A pak i zde byla ta pravá - prý vyšší - matematika, která podle encyklopedické definice obsahuje pododvětví jako analytickou geometrii, diferenciální a integrální počet, teorii množin, axiometrickou metodu a podobně. Obávám se, že i ledacos z toho je dnes pod onen univerzální pojem maturitní matematiky zahrnuto. Zatím - ačkoliv některé ty uvedené matematické kapitoly nosím v sobě po celý život a mám z některých z nich dokonce zkoušky - jsem sijist, že pro vytváření úsudku o tom, co je správnější a co horší, mi mnohem více pomáhá velmi uvědomělé užívání takzvaného zdravého rozumu. A také se nelze obejít bez určité dávky obecné morálky, která třeba při vytváření názoru na dobro a zlo má asi větší význam než nějaké výpočty. Pokud se mýlím, prosím o nějaký příklad z běžného života, kdy mě teprve matematické myšlení přivede ke správnějšímu rozhodnutí než onen normální zdravý rozum. Musí to však být zdravý rozum oproštěný od emocí a pověr - třeba právě té o samospa- sitelnosti matematiky, jejíž případná neznalost stále hrozí uzavřít dveře vysokých škol nadaným umělcům či chirurgům, kteří se kvůli tomuto stále navrhovanému justamentu nemusí dostat na příslušnou vysokou školu, a být tak zbytečně ztraceni pro společnost 25. 1. 2010 HOVOŘIL JIŘÍ JEŠ Rozhlasové komentáře z let 2007-2009 1 kniha, 2 CD Třetí pokračování výběru z rozhlasových komentářů Jiřího Ješe vychází v březnu 2010 v nakl. ČRo Radioservis. (240 stran, 200 x140 mm, V8) [pageend15]O bezmoci mocných I. MILAN HULÍK Posledním dvacetiletím se jako červená nit vinou dvě otázky: 7/ Došlo při listopadovém převratu v r. 1989 k dohodě vedení OF s komunisty o předání moci a poskytnutí záruky beztrestnosti? 2/Proč nebyla zakázána komunistická strana? Obě otázky vydají na dva články. Pokusím se zodpovědět tu první, v dalším čísle nPolygonu tu druhou. Václav Havel mi snad promine nadpis mé úvahy, parafrázující název jeho slavného eseje „Moc bezmocných“; závěr tohoto článku mi ale jistě nepromine. Byla, nebo nebyla ? Ještě jsem se nesetkal s někým, kdo by na onu dohodu nevěřil. Nikdo přece nebyl potrestán a komunisti si jen politickou moc transformovali v ekonomickou, a tu přetvářejí právě v posledních letech zase v moc politickou, byť s třešničkami za uchem nebo v oranžovém převleku ČSSD. Stačí sledovat média. Pro příklady není třeba chodit daleko. Plk. Zdeněk Zbytek, který v prosinci 1989 na sjezdu jézeďáků vyhrožoval, že jeho tanková divize zachrání socialismus, je dnes miliardář. Stejně tak bývalý předseda ONV v Praze 7 Miroslav Slouf, povoláním miliar- dářský lobbista. O jeho přízeň a pomoc se ucházel před posledními prezidentskými volbami i Václav Klaus. Nyní pro změnu pomáhá v návratu do politiky (stejně jako Zbytek) Zemanovi, který si na Hrad pomýšlí také. A pak je zde spousta jen „řadových“ miliardářů, zdánlivě bez osobních ambicí, ale politiku ovlivňujících. Babiš, Adamec junior, Ulčák a další. A mezi nimi sem tam nějaký navrátilec z exilu (Bakala), ztrácející se mezi podnikateli - bývalými spolupracovníky StB nebo přímo jeho důstojníky. Za krátkou dobu se ukáže, nakolik v malém Česku obstojí zlatokopové, jejichž miliardářské claimy nebyly vytyčeny kolíky z Ruska. Co nám bude platná sláva Václava Havla jako světového dramatika na Západě a jeho atlantické vazby a přátelství s americkými prezidenty, když postkomunistické status quo, na jehož vytvoření se tak podílel, převažuje misku strategické rovnováhy stále více na východní stranu ? Není to Západ, jehož kapitálové rezervy jsou bezedné, je to Východ, který si může v Česku koupit vše a všechny. Je zbytečné odstraňovat srpy, kladiva a hvězdy jako znaky komunismu z některých pomníků, když nehrozí návrat komunismu, ale „jen“ moc exko- munistických miliardářů s vazbami do Ruska. Zatím hospodářská, ale již nyní se stále více transformující do politiky. Není to důkaz oné garantované smlouvy o beztrestnosti uzavřené mezi přicházejícími demokraty a odcházejícími komunisty, na kterou se věří jak v Česku, tak třeba až tam na druhé straně v Austrálii, jak o tom nyní vedu spor se svým australským přítelem, také advokátem, ale především slavným lovcem perel Bořkem Šindlerem. Ti, kteří by v čele KSČ bývali měli v listopadu 1989 předat moc, rozhodně nebyli lidé, kteří by v posledních 20 letech byli schopni svým následovníkům poskytovat jakékoli finanční subsidie. Ta přicházejí tajnými i zjevnými kanály z Putinem „de- mokratizovaného“ Ruska. Listopadový happening Ano, dodnes nevíme, na čem všem se domluvili Václav Havel s Mariánem Čalfou dne 15. 12.1989 na slavné schůzce, která z Havla udělala prezidenta, když mu Čalfa slíbil pacifikoval poslance FS a donutit je k volbě disidenta prezidentem. Pochybuji 14 / nový POLYGON 1/2010 [pageend16]však, že Havel slíbil Čalfovi více než pomoc při defekci k demokratům, čímž mu zajistil jeho budoucí kariéru „demokratického“ politika. Nezapomeňme, že s Havlem a OF nejednali Adamec a Čalfa jako představitelé KSČ, ale jako zástupci vlády. „Předání moci“ se dělo výlučně po linii exekutivní, nikoli po linii mocenské. Byli národní kašpárci Jakeš a Urbánek, poslední generální tajemníci, schopni předávat moc ? A jakou ? Vždyť už žádnou neměli ! Jakeš se proslavil svým projevem z Červeného Hrádku, ale pro salvy smíchu nad bojlery a kůly v plotě se zapomíná na ještě komičtější projev Urbánkův, kterým zahájil svoji několikadenní kariéru posledního generálního tajemníka KSČ. Jak to říkal, když nevěděl co říkat? „Soudruzi, je třeba mluvit s lidem, mluvit a vysvětlovat, a zase mluvit a k těm, co nechápou, mluvit znovu, a mluvit a mluvit....“ Když při jediném setkání nového vedení KSČ s vedením OF požádal o vypnutí diktafonu, nesdělil nic tajemného. Jen začal vyprávět, jak měl rád svoji práci výpravčího a jak na svém nádražíčku zaléval květiny. Krvavá komunistická hrůzovláda padesátých let končila listopadovým Silvestrem srandy a smíchu. To nebyla kapitulace s přelomením šavle a salutováním - to byl tobogan plný šašků a jejich rolniček. Historickým omylem je pohled na KSČ v listopadu 1989 očima předchozích let a desetiletí. Komunismus v Československu totiž na podzim 1989 vesele dohnil. Rudolf Hegenbart Mám o tom jedinečné a historikům dosud neznámé svědectví - kopii dopisu Rudolfa Hegenbarta, bývalého vedoucího 8. oddělení ÚV KSČ. Jak známo, nad každým ministerstvem bylo oddělení Ústředního výboru, jehož vedoucí byl více než ministr daného rezortu. A 8. oddělení řídilo bezpečnost a armádu. Rudolf Hegenbart byl tedy jedním z nejmocnějších komunistů ve znormalizovaném Československu. Nikdy by mě v dobách komunistické totality nenapadlo, že jednou, až komunisti půjdou do ...., bude u mě hledat zastání a pomoc jeden z jejich nejvyšších: Vážený pane doktore, v příloze dopisu si Vám dovoluji zaslat kopii dopisu, který jsem zaslal výkonnému výboru KSČM. Některé myšlenky jsou zahrnuty do doplňujícího výslechu, který jsem vykonal dne 29.3.1993 na Okresní prokuratuře v Jihlavě pro potřeby Městské prokuratury Plzeň. Dopis zasílám v rámci doplnění věcí a událostí, jimiž jste se zabýval či zabýváte, ale především z důvodu použití Vašeho jména v závěru zmíněného dopisu, v rámci případného nezkreslení souvislostí. Dopis jsem psal bezprostředně po některých nových hrubých invektívach některých osob vůči mé osobě i pod dojmem myšlenek z kladených otázek vyšetřovatelkou prokuratury. Zasluhoval by formulační úpravy a nové přepsání, což je nad moje síly. Proto se omlouvám. Děkuji za pochopení. Dne 7. dubna 1993 S pozdravem Rudolf Hegenbart Co znamená narážka na mé jméno? Jde o citát z knihy „Polojasno“ Václava Bartušky v listopadu 1989, studenta a člena parlamentní vyšetřovací komise, první knihu zabývající se listopadovou revolucí. JUDr. Hulík v ní říká autorovi knihy: „Hegenbart sedí doma a klepe se strachy. Myslím, že by řekl mnohem víc, než vyprávěl tady na komisi... A Hegenbart píše: „Vyprávěl bych stejně, ale tentokráte bych byl konkrétnější. Vyprávěl bych o tom, jak byl po Mimořádném sjezdu KSČ v prosinci 1989 tříděn a likvidován archiv ÚV KSČ, k čemuž nový POLYGON 1/2010 / 15 [pageend17]jistě tehdejší vedení KSČ dalo pokyny. 1 „ Z jeho popisu listopadových událostí vysvítá naprostá bezradnost tehdejšího vedení KSC a jeho politická retardovanost V době, kdy v Polsku vládla vláda zvolená od kulatého stolu, kdy v Maďarsku byl socialismus na lopatkách a v Praze hlasovali nohama desetitisíce východních Němců pro svobodu; vedení KSČ bylo přesvědčeno, že socialismus v ČSSR má pevné kořeny. Hegenbart uvádí, že počátkem listopadu 1989 ideologický úsek ÚV vypracoval podklad pro jednání předsednictva KSČ pod názvem: „Návrhy na využití politických prostředků proti domácím a zahraničním silám útočícím na společenské socialistické zřízení v naší zemi“, v němž byl uveden i seznam osob různých směrů a zaměření“, se kterými vedení KSČ chtělo zahájit rozhovory. Tedy přece jen příprava k nějaké dohodě ? Již z názvu tohoto dokumentu plyne, že se jednalo o jistý posun vedení KSČ k opozici, neboť opět podle Hegenbartova dopisu, po lednových událostech r. 1989 byl do předsednictva ÚV KSČ právě prezidentem, předsedy federálních a národních vlád, předsedou Federálního shromáždění, ministrem vnitra, generálním prokurátorem a tajemníky ÚV KSČ předložen materiál s názvem „Návrh opatření proti nepřátelským aktivitám nelegálních skupin.“ Jak vidno, z blížícího se konce komunismu pochopilo vedení KSČ jen to, že namísto „opatření proti nepřátelským aktivitám“ je nutno využít „politické prostředky“ (zahájení rozhovorů). Kdo umí překládat stranické ptydepe2, přeloží to stručně: „Namísto obušku budete poslouchat náš monolog“. Jestliže vývoj myšlení vedení KSČ došel až sem, pak od něj bylo nemožné čekat nějaký handl - moc za beztrestnost. Politbyro, jak dále referuje Hegenbart, dokonce vytvořilo „pracovní skupinu předsednictva ÚV KSČ“, která měla na základě analýzy politické situace předkládat vedení KSČ varianty návrhů k řešení tehdejší situace. Jak daleko od sebe byla strana a lid, jehož oddaností se strana zaklínala, dosvědčuje „Desatero současného pracovníka“ množené od jednoho psacího stroje v Aši k druhému do Košic: VTěžkoslovenském lihově-demagogickém zřízení v čele s výstředním výborem a polibdírem je nutno dodržovat toto desatero: 1/ Co můžeš udělat dnes, můžeš udělat i zítra. 2/ K práci se stav vždycky tak, aby se tam vešel i druhý. 3/ Když pracuje druhý, neznamená to, že musíš pracovat i ty. 4/ Kdo nic nedělá, nic nezkazí a zaslouží si tudíž prémie. 5/ Co má vědět dobrý pracovník: kolik je hodin a kde je vedoucí. 6/ Spis, který se nevyřídí sám, nezaslouží si, abychom se jím zabývali. 7/ O co přijdeš později do práce, o to dřív jdeš domů. 8/ Práce šlechtí člověka, socialismus však šlechtice nepotřebuje. 9/ Lenost je půl zdraví. 10/ Jeden za všechny, všichni za hovno. Sláva vítězům, čest práci. P. S. Nejsem-li na svém pracovišti, jsem na cestě ke komunismu. Jde o výstižný dokument Nejen jako důkaz o srandovním konci komunismu, ale i důkaz, proč budování kapitalismu tolik připomíná budování socialismu. Hegenbart se zmiňuje o jedné zajímavé věci, cituji: .neodolal jsem, abych se nepodíval na Václavské náměstí 15.1edna 1989. Z vlastní iniciativy jsem pozval i generálního prokurátora a ministry vnitra federální a české vlády. Osobně jsem se chtěl přesvědčit, kdo skutečně bude manifestovat, neboť z informací FMV bylo zná16 / nový POLYGON 1/2010 [pageend18]mo, že připravovaného shromáždění se mají zúčastnit svezení „pankáči“ a někteří studenti vysokých škol. Současně jsem chtěl slyšet a vidět reagenci zmíněných představitelů na probíhající shromáždění na Václavském náměstí, i zákroky bezpečnostních sil.“ Hegenbart bohužel nepíše, co komu tato lekce přinesla (a jestli taky dostali obuškem), zdá se však, že ani on se dostatečně nepoučil, když uvádí: „V únoru 1989, po seznámení se s celým průběhem lednových událostí, jejich politického smyslu, za účasti dalších pracovníků, i některých představitelů FMV jsem zpracoval dokument pod pracovním názvem: „Návrh postupu proti působení protisocialistických struktur“. Šlo o návrh toho, co 20. ledna 1989 doporučilo předsednictvo ÚVKSC. Navrhljsem urychleně svolat plenární zasedání ÚV KSČ, vyhodnotit vzniklou situaci, vyvodit politické a kádrové závěry, dát pokyny k personálním změnám ve vládách, uspořádat veřejné diskuse ve sdělovacích prostředcích, ale i na veřejných shromážděních s nej- vyššími představiteli KSČ a státu o životně důležitých problémech s možností přímé konfrontace s reálným životem, vést dialog s tzv. nezávislými strukturami o otázkách řešení životního prostředí, vést dialog s představiteli církví o společensky aktuálních otázkách, uskutečnit besedy se studenty vysokých škol, kterých by se zúčastnili nejvyššípředstavitelé KSČ a státu (vypracoval jsem k tomu rozdělovník,) s vědomím, že buď v této zkoušce obstojí, nebo bude urychlen jejich odchod z vysokých funkcí.“ Byl jsem na jednom takovém shromáždění. Konalo se na Filozofické fakultě a skončilo fiaskem. Nevhodné otázky, jako kupř. na rok 1968, byly označeny za protisocialistické a nebyly zodpovídány. KSČ byla v r. 1989 nereformovatelná, stejně tak jako Rakousko v r. 1918. Čas autokratické režimy předešel a ony ho už nedoběhly, protože zkolabovaly. Co nám ještě vypráví soudruh Hegen- bart? Jak ho 23. 8. 1989 odvezla sanitka do nemocnice pro náhlou srdeční příhodu a jak mu Jakeš zakázal jakákoli veřejná vystupování. Tvrdí, že na poradě vedoucích oddělení s tajemníky ÚV KSČ v říjnu 1989 prohlásil, že: „...mezi lidem není shoda v přesvědčení, že v ÚV KSČ a jeho aparátu jsou všichni lidé takových kvalit, které by odpovídaly požadavkům na proces přestavby a pojetí demokracie, zda svým vlivem a svázaností s minulostí jsou vůbec schopni v současné době pracovat, že sílí kritika těžkopádného a vlažného postupu v přestavbě společnosti, že o věcech se hodně hovoří, ale nejsou vidět konkrétní výsledky, že chybí odvaha lidem povědět pravdu, že činnost řady pracovníků a stranických orgánů se jeví jako program ztráty schopnosti samostatně myslet a jednat, mnoho funkcionářů není schopno povýšit praktickou politiku na nejvyšší vědeckou úroveň (sic), že nejsou s to zbavit se všeho, co jejich činnost deformovalo a deformuje atd.“ Kdyby se ti funkcionáři chovali opačně - vjak dokonalé společnosti jsme mohli žít ? Jenom tu přestavbu by holt museli dělat jiní komunisté. Ty však u nás nikdo nikdy neviděl. Jak to tedy Hegenbart chtěl udělat, když napsal, že na prosincovém plénu chtěl vyzvat nehodné komunisty k odchodu, a pokud by neodešli, tak byl připraven vyzvat komunisty (které?) a lid k neposlušnosti. Zajímavější je informace, že v týdnu od 14.-17. listopadu 1989 v ČSSR pobývala delegace ÚV KSSS, kterou Hegenbart provázel při jejich „kontrole kompletního přístupu orgánů právní ochrany v boji proti porušování právních norem“. Zcela specifickým problémem komunistů se stalo, že jejich jazyk se stal natolik komplikovanou a nesrozumitelnou řečí, že mu přestávali rozumět sami. Je tak psán i Hegenbartův dopis. Měli svůj stát, svůj lid a svoji řeč. Uvedená delegace nový POLYGON 1/2010 / 17 [pageend19]nebyla však jedinou sovětskou „přítomností“ u nás těsně před převratem. Ve dne 13. a 14. listopadu odjel Hegenbart se sovětským velvyslancem na výlov některých rybníků a návštěvu jistých průmyslových a zemědělských závodů do jižních Cech. Již v polovině října jednal opakovaně s některými pracovníky velvyslanectví SSSR, se kterými probíral politickou situaci v ČSSR. Co se mi snažil Hegenbart napovědět ? Dělali listopadový převrat Sověti ? Pátrali jsme v parlamentní vyšetřovací komisi správným směrem, když jsme zjišťovali, proč v řídícím štábu velícím zásahu bezpečnostních sil 17. listopadu 1989 na Národní třídě se nacházel sovětský generál Teslenko ? A proč v Praze ve stejnou dobu byl i generál Gruško, náměstek předsedy KGB ? A co mi říkal neblaze proslulý Miroslav Štěpán, exta- jemník Městského výboru strany v Praze ? Že Sověti chtěli, aby ministrem kultury byl Václav Havel. A že dostal jasný vzkaz, aby na oslavě výročí založení Divadla na Zábradlí podal ruku Havlovi. V závěru svého dopisu Hegenbart líčí naprostý rozklad ve vedení strany po 17. listopadu. V pondělí 20. listopadu přivezli šestsettřináctky soudruhy do jejich kanceláří na ÚV a oni vůbec nevěděli, co se v Praze od pátku děje. Vypukla panika. Lidové milice do Prahy, Lidové milice z Prahy, návrhy na personální změny, odmítání nabízených funkcí - KSČ, tak jako Titanik v r. 1911, se naklonila přídí dolů a začala se rychle potápět. Po palubě se kouleli funkcionáři, kteří nestačili včas vlézt do záchranných člunů. Vřava, chaos, zmatek. Hegenbart mizí do nemocnice, jeho pokojská mu odmítá uklízetjeho služební byt. Ale ani v Cikháji u Žďáru n/Sá- zavou, kam se vrací, nemá klid. Anonymní telefonáty a dopisy: „Oběs se, ty sviňo“, „Zhyň parchante“, „V tvé vesnici budeš viset na prvním stromě“. Hegenbart už má jen jeden cíl. Invalidní důchod ! A tak končil nejen Hegenbart, ale i Jakeš, Urbánek, Štěpán, Indra a další. Budoucí exkomunističtí tuneláři a miliardáři ještě nemají své miliardy. Kdo by jednal s vedením OF o předání moci ? A přece byla dohoda Ta mezi Čalfou a Havlem - Čalfa zařídí Havlovi prezidentství a on bude premiérem. A to stačilo. Vždyť dva roky šéfování nejvyššímu exekutivnímu úřadu v zemi s podporou vše odpouštějícího prezidenta s obrovskou autoritou a morálním kreditem stačilo k tomu, aby vznikl začátek dnešního konce. 29. 1. 2010 1 Nezájem Václava Havla a jeho štábu v OF o likvidaci archivů KSČ, StB a dalších v revolučních dnech a týdnech přiznává i Petr Pithart a řada dalších tehdejších spolupracovníků Václava Havla. 2 Odlištěná jinořeč moci z Havlovy hry „Vyrozumění“. PRÁVNÍ PORADY, POMOC A ZASTOUPENÍ poskytne stálým čtenářům Nového Polygonu se slevou JUDr. Milan HULÍK Bolzanova 1, CZ-115 03 Praha 1 Tel./Fax: 00420-224 210 449 e-mail: hulik@mbox.vol.cz [pageend20]KOHO KE STOLU: do volebního roku 2010 JIŘÍ ABRAHAM My už nejsme lidi, myjsme jenom partaje. Jan Werich Záhada lidské duše není dosud rozřešena, ale jedno je jisté: Mnoho lidí odpustí osobní prospěch, požitky, hromadění statků, ale nepřestanou toužit po spravedlnosti a neodpustí velkou špatnost Velká špatnost je, když ti, kteří mají dbát, aby se neřádstvo nepáchalo, jsou sami tím posedlí, nebo to tolerují, nebrání tomu. To není dobré. Denně se přesvědčujeme, že na naší politické aréně, kde mají být politici příkladem pozitivním, jsou jejich charaktery převážně charakterově minusového řádu. To již nejsou důsledky 2. světové války, nového dělení světa, kdy země střední Evropy se dostaly do područí Ruska, zatímco ostatní Evropa nastoupila proces rekonstrukce, včetně výstavby nevídaných sociálních změn, a praktikovala demokracii, a my jsme zaostali. Je to především absence základního pocitu zodpovědnosti pro celek, která je nahrazena partajničením. To ovšem neznamená, že to, co vidíme v parlamentu, čteme a slyšíme o našich politicích, musíme dál snášet Bylo toho tolik, že se z toho nevylžou ... S KÝM SI KE STOLU NESEDNEME Bývalí komunističtí kariéristé odhodili legitimaci KSČ, případně ji vyměnili za tu právě nově vzniklé perspektivní strany a spojili se dalšími jim podobnými podnikavci. Díky špatné legislativě jsou opět u moci a obsadili vedoucí místa zcela legálně, propojili se s politiky, nebo jsou v politice přímo. Politika se stala hlavně prostorem osobního rychlého nezaslouženého obohacování. A to za podmínek raritní, bezbřehé imunity. S takovými si ke stolu nesedneme. ZVÍTĚZILA PASIVITA A KORUPCE U nás zvítězila politika, kde rozhodující slovo má exekutiva a stranický systém. Rozhodnutí vlády v zásadních věcech schvaluje parlament Volby legitimují politickou moc. Prohrál model občanské společnosti, kde důležitou roli hrají nadace, zájmová sdružení a jiné organizace, nepolitické - vznikající takzvaně „zespoda“. Politiku mají však dělat především profesionálové. Ale není to u nás poznat I to má za následek, že u nás převládá pasivita až nezájem. Jen část, menšina občanů jde každé 4 roky k volbám. Je to i pachuť z minulosti, kdy se muselo jít k volbám prakticky povinně. Tím zájem o politiku končí. Nikdo ze slušných lidí se do politiky nehrne a stranické sekretariáty si dělají své „kšefty“ . Taková „aktivita“ jim vyhovuje. Snad se občanská společnost projevila naposled před deseti léty akcí „Děkujeme, odejděte“ - a také se ovšem protestovalo, když se „mobilizovalo“ za stávky v České televizi. Když demokracie je pořád v plenkách, prostor tak zaplňuje značně pokročilá korupce od shora dolů. I Mirek Topolánek říká, že „Většina protikorupčních zákonů je buď totálně hloupých, nebo jsou naprosto neúčinné a znamenají jen alibi pro politiky, ale fakticky se neděje vůbec nic. Zákony o střetu zájmů i zákony proti lob- bingu, jak jsou napsány, víceméně korupci legalizují.“ A to byl, nedávno „falešný a prázdný Topolánek“ předsedou vlády! nový POLYGON 1/2010 / 19 [pageend21]STALI JSME SE NEVĚROHODNÍ Jeden zpravodaj francouzského deníku Le Monde nedávno řekl: „Největší neštěstí této země je, že prezident Václav Klaus dostal takový prostor. ČR by mělo v Evropě už dnes mnohem respektovanější místo, kdyby ho nebylo.“ A jak to víme od Mirka Topolánka: „Můj pád zosnovali Klaus a Bém. Slavilo se na Hradě, Magistrátu a v Kremlu“. Byl to podraz od Václava Klause a Jiřího Paroubka shodit vládu, když si vedla dobře v roli českého předsednictví EU. Jiří Paroubek je bezprostředním vykonavatelem svržení vlády Mirka Topolánka. Nejen celá Evropa, ale i ostatní svět byl z takového neadekvátního skutku vyveden z míry, včetně nepříjemného dopadu v Bílém domě. Stali jsme se nevěrohodnou zemí, která si neumí vládnout Ještě jsme nedorostli pro společnost odpovídající standardům v západních demokraciích. Díky takovým... S takovými si ke stolu nesedneme. CO SE NABÍZÍ, CO CHCEME A POTŘEBUJEME Stále se nabízí, zda má pravdu prezidentův muž, tajemník Ladislav Jakl, který již v srpnu 2009 tvrdil, že ČSSD a ODS utvoří po volbách povolební koalici (cit: nP 05, 2009). Je skutečností, že v pozadí Fischerovy vlády obě zmíněné strany stojí. Takže to není daleko od tvrzení tajemníka Jakla. Nejlepší pro budoucnost se nabízí myšlenka nevolit jen jednotlivě z jedné strany paušálně, ale vybrat ty kandidáty z ostatních stran, kteří zaručují, že nebudou lhát a krást Napříč stranami. Ale to nejde. Bohužel. Zatím. Vlastnost lhát a krást jsou spojené nádoby. Stará pravda: Kdo lže, ten krade. Zvláště když je příležitost A v naší politice ta příležitost je. Tedy řešení je již nevolit ty, kteří ten marast, co žijeme, zavinili. Chceme, aby politika byla jako každá jiná práce, se všemi důsledky - to znamená, že kdo odvádí dobrou práci, bude odměněn a kdo podvádí, nebude. Kdo dělá zmetkovou práci, bude vyřazen. Politici mají naši důvěru, ale nesmí nás urážet a naší důvěrou pohrdat Bez trestu za promarněnou důvěřuje všechno jen faleš, jen maškaráda a volby pak jsou státní podvod. Protože důvěra zavazuje, je to morální projev. Kdo zradí, bude odvolán, potrestán i ekonomicky, nahradí škody, které způsobil. Na to se vypracuje zákon, neboť mnohé se musí změnit. Ti poctiví z jednotlivých stran naváží na to, co bylo již dobře provedeno a hlavně budou dodržovat základní pravidla. Rozkrádání i státních zakázek, mafie politiků, zvrhlý lobbismus, klientelismus přestane až po rozbití „spřízněného bratrstva“ penězovo- dů a firem. Naopak bude nezávislá policie, justice, kontrolní úřady. Potřebujeme, aby pro výše uvedené vláda byla schopná vydat patřičné zákony. Je tedy třeba, aby k volbám přišlo více než těch 15% či 20% voličů, kteří se o politiku zajímají. Je třeba překonat „politickou hypnózu“. Věřím, že v následujících týdnech i u nás nastane změna a to velké procento lidí, kteří nechodili k volbám, se zamyslí a dojde k tomu, že tentokrát volit budou. Ale koho volit ? KOHO VOLIT Po komunistickém vymývání mozků, po zdivočilém kapitalismu devatenáctého (!) století, který byl vydáván za tržní hospodářství, nastoleném „Tolerančním patentu“ jsme dospěli po velkých problémech až k Lisabonské smlouvě a premiér Jan Fischer ji podepsanou odvezl do Říma. Nyní máme další závazný úkol a problém: koho volit, po tom všem. Prezident Václav Klaus, který nám už toho dost „zavařil“, je očividně pro velkou koalici ODS a ČSSD. Ale velká koalice by byla ta nejhorší volba. Podlehla by svorně našim zdivočelým lobbistům a byzny20 / nový POLYGON 1/2010 [pageend22]su a naši zemi si rozparcelovali neřádské partičky. Vláda ČSSD a KSČM by nadělala nezřízené dluhy a byla by příliš vstřícná k Putinovi, jak se můžeme domnívat i po poslední návštěvě Jiřího Paroubka u Vladimíra Putina v Kremlu. Takže s takovou společností bychom si asi ke stolu nesedli. Mirek Topolánek oznámil, že do velké koalice nevstoupí. Vláda ODS ale také podléhá lobbistům a byznysu. Navíc je „schizofrenní“ a v Praze je navíc Bém a jeho parta. Takže v dnešním stavu není favoritem voleb, i když by byla pro naši zem „menším zlem“. Šanci mají tedy demokratické menší i čerstvě vzniklé strany, mají i vzdělanější lidi. Květnové volby mohou být překvapením ... Jen se nebát a nekrást. A vzít rozum do hrsti. ■ Důvěra plodí nadšení PAVEL FRANC Česká republika zabředla do dluhu, ve kterém připadá na hlavu občana vyšší podíl, než je sto tisíc korun. Taková výše zadluženosti v porovnání se zadlužeností ostatních zemí Evropské unie by nebyla tak katastrofální, kdyby při tom Česká republika neprožívala hospodářský úpadek vlivem světové krize - a kdyby její politická situace nebyla postižena hlubokým morálním úpadkem. Prozatímní vláda na podkladě ozdravného balíčku, navrženého ministrem financí Eduardem Janotou, předložila parlamentním komorám a k podpisu prezidentu republiky návrh na citelné snížení státního rozpočtu s podmínkou, že bude-li navržený rozpočet schválen, bude nezbytně nutné po dobu několika příštích let pokračovat ve značném uskromnění až do doby úplného vymazání zadluženosti státu. Jenomže v občanské společnosti se zrodila nedůvěra v politiky, provázená všeobecnou otráveností. Příčinou je šlendrián, který opanoval politické dění v zemi. Korupce se špatnou legislativou a řada chybných rozhodnutí, často z viny chybně pojatého zákona a nebo z jeho nedokonalosti. To přivedlo zemi do morálního úpadku. Navrhovaná náprava ministrem Janotou v podobě škrcených ročních rozpočtů bude mít dlouhodobý a citelný průběh, který může přivodit výbušnou nespokojenost se zhoubnou reakcí. Existuje ale i jiná cesta, která by vedla k rychlejšímu ozdravění a která by byla účinná a nebyla až tak drastická. Česká historická zkušenost napovídá, že pokud se u občanů zrodí důvěra ve svou vládu, která úspěšně řídí zemi, vznikne v občanech nadšení provázené vlasteneckým cítěním. Z historie to potvrzujíe sbírka na postavení Národního divadla i na jeho obnovu po tragickém vyhoření. Dotvrzují to také dary občanů v podobě zlatých cenností po vzniku první Československé republiky i po druhé světové válce. Příkladem takového nadšení bylo i Pražského jaro v roce 1968. Kdyby nově zvolená vláda po příštích parlamentních volbách dokázala přesvědčit občany o tom, že její mandát je podepřen kreditem morálky, práva, pravdy a spravedlivosti, určitě by si získala jejich důvěru. Taková vláda by měla sílu vysvětlit lidem i přesvědčit je kupříkladu k tomu, aby v každém druhém měsíci po dobu dvou až tří roků věnovali jednu pracovní směnu na oltář vlasti. Celkový profit včetně odměny pracovníků by byl složen na vrub státního dluhu. Zaměstnaci příspěvkových organizací a státní zaměstnanci by museli zvolit jiný vhodný způsob přispění. Těm, kteří by se snažili považovat tuto vizi za nesmysl, těm je třeba připomenout ne příliš vzdálenou dobu, kdy na celostátně organizované směny byli lidé direktivně dotlačeni totalitním režimem a přitom proti tomu ani necekli. ■ nový POLYGON 1/201 o / 21 [pageend23]Co kardinál Vlk nedopověděl LUDĚK FRÝBORT Politici přicházejí a odcházejí, aniž za sebou zanechali víc než trochu volebního vzruchu a pach skandálů, ale osobností vysoké morální autority, všeobecně respektovaných bez ohledu na politický či jiný názor, takových je v českém veřejném životě méně než příslovečného šafránu. Mužů a žen neochvějně bezúhonných, moudrých a předvídavých, s dostatkem odvahy a duševní samostatnosti, aby neopakovali, co říkají všichni, měli kuráž vybočit z jednotného proudu právě hlásaných pravd, uměli promluvit z pozice menšiny, či naopak umlčené většiny. Na druhé straně ctí morální autoritu schopnost přijmout kritiku všude tam, kde svou úvahu nedovedla do důsledku nebojí pojala jednostranně. Tolik chci předeslat, než pokročím k následujícím řádkům. Miloslav Vlk, kardinál a primas český na odchodu do výslužby, mezi morální autority své země a času nepochybně patří. Jeho slovo má váhu, a to nejen mezi občany vyznání katolického; vyjádřil-li ve svém poselství na odchodnou obavu z duchovního úpadku západní civilizace a postupného zatlačení islámem, jde o problém, jejž je naléhavě třeba uvážit, byť i politická kasta, vnímající čas od voleb k volbám, signály doby neslyšela. Kdyby nebyl váženou osobou duchovní, určitě by si za svá slova vysloužil titul populis- ty a islamofoba; i v tom lze spatřit signál doby, vybízející k zpozornění jako vždy, když, se veřejná diskuze zvrhá v přidělování nálepek a místo fakt se argumentuje frázemi. Zopakujme si tudíž, co pověděl kardinál Vlk o současném stavu západní civilizace a jejím ústupu před islámem, a řekněme si také, v čem svou myšlenku nedovedl do konce a poskytl tak prostor protivníkově dezinformaci. Islamisté celého světa si totiž jeho slova vyložili po svém - radujte se, muslimové, sám katolický arcibiskup uznal nadřazenost naší víry a její nárok být vedoucí sílou světa! To nemuselo být Zkráceně znělo kardinálovo poselství takto: pokoušel se kdysi islám dobýt Evropu sílou zbraní, ale nedokázal to. Dnes se však bojuje zbraněmi duchovními, a má úspěch. Neboť zbraní ducha se zesvětštělý Západ vzdal, kdežto muslimové jsou jimi dokonale vyzbrojeni... na tomto místě bych se odvážil doplnění. Pominul bych to zesvětštění Západu, ona se duchovnost nemusí vyjadřovat vždy jen přihlášením k té či oné církvi, nýbrž i nezávislou, za okraj poznatelna se dobývající úvahou. Té zbroje má Západ stejně jako dřív, a možná i o něco víc. Především ale... které to jsou ty duchovní zbraně, v nichž spočívá síla muslimské víry? V té věci má západní veřejnost vysokých činitelů politických i církevních nevyjímaje, pohříchu jen povrchní představy, i pokládal bych za potřebné je rozšířit a prohloubit Když se k tomu nikdo nemá, pokusil bych se o to ve vší skromnosti sám. Islám je, řečeno zdvořile, jednoduchá nauka. Celá je obsažená v jediné knize jménem korán (al-Qur'an); kdo chce mluvit o duchovní zbrani, měl by ji nejdřív aspoň zběžně prostudovat Připouštím, že to není zvlášť zábavná ani systematická četba, spíš chaotická sbírka výroků, jak je proroku Muhammadovi údajně nadiktoval archanděl Džibríl (Gabriel) ve století sedmém. Soudě dle obsahu, musí být řečený archanděl bytost dosti prosto- myslná; člověk by se od nebeského posla přece jen nadál tu a tam něčeho, nad čím by se mohl zamyslet vida, tohle je mi nové, z toho úhlu jsem o té věci ještě nepřemýšlel, to si musím, když ne zařadit do svého názoru, tedy aspoň zapamatovat 22 / nový POLYGON 1/2010 [pageend24]Kdepak. Žádné tajemné vize a mnohoznačná podobenství jako v Zjevení svátého Jana, nad jejichž významem můžeš sto let bádat a ještě se jej nedobádáš, žádné líčení počátků a smyslu světa jako v knize Genesis, pokud se v koránu náznak něčeho takového vyskytne, bývá to narychlo, povrchně a lajdácky opsané z Bible. Ono také není posláním knihy, činící si nárok být završením veškeré pravdy světa i zásvětí, aby v ní někdo přespříliš hloubal. Tak to je, tak tomu budeš věřit a basta, a když ne... Abych obrátil stránku, jedním korán přece vyniká: krásnou, poeticky obraznou řečí, jakou tak mohla rozmlouvat Šahra- zád s králem Sarjárem během tisíce a jedné noci. Bez tohoto okouzlení obsahuje už jen nesouvislé - rouhač by mohl říci každý pes jiná ves - stále se opakující, ne vždy zcela logické příkazy a zákazy, hrůzné, v sadismu si libující líčení džahíny (pekla), jež jest údělem těch, kdož neuvěřili, a slastí ráje, jichž si budou užívat věřící. Obrázek ráje jakožto zbožného nevěstince (pro pánské publikum ovšemže) je tak dětinský, že nutí jednak k pousmání, jednak k užaslému potřesení hlavou - a tomuhle ty stamiliony lidí od Maroka po Indonésii opravdu věří? No, třeba i tak úplně nevěří, tušil bych, ale bojí se trestu. Na Zemi potupné smrti, jíž muslimský zákon trestá odpadnutí od víry, na věčnosti pak pekelných šeredností, jak je s obzvláštním gustem prezentuje dobrá polovina svaté knihy. Je islám náboženstvím strachu, strachu a bezpodmínečné poslušnosti. Ještě abych pro spravedlnost dodal, co je v koránu opravdu původního: prvky mravního kodexu beduínské společnosti sedmého století po Kristu, rovněž pro náš západní vkus ne vždy zcela stravitelné. Takže tohle je ta zbraň, jejíž pomocí je islámu určeno zvítězit nad duchovně upadlým Západem. Tahle, řekněme, plyt- kost, ve srovnání s níž jsou Pohádky Boženy Němcové doplněné Pamětmi markýze de Sade ještě hotovou hlubinou filozofie. Měl by se každý obrnit trpělivostí a přelouskat se koránem aspoň do čtvrtiny, než začne mluvit o zbraních ducha. Měl by se poskytovat na požádání zdarma; měl by se stát povinnou četbou na školách středních i vysokých, pro studující věd politických a sociálních, jakož i žurnalistiky zcela jmenovitě. Ne, poslyšte, při vší úctě k panu kardinálovi: navzdory oslabení církevně pojaté religiozity je Západ i po duchovní stránce nadřazen islámu dost a dost Měl jsem příležitost být účasten vyučování v jedné turecké medrese: studenti si vtloukali do hlav súry koránu v originálním znění, slova arabsky neumějíce. Ve srovnání s kafemlejnkovou bezmyšlenkovitostí koránské školy se individualistická hloubavost přemýšlivější části západní společnosti jeví jinak než při pohledu na plné mešity a poloprázdné kostely. Slabina Západu tkví v něčem jiném. Jsme civilizace založená na neklidu a zvídavosti. Od svého počátku kdesi v temnu neolitického věku směřuje z každého jednou dosaženého stupně poznání k stupni o něco vyššímu a pak ještě vyššímu, sbírá vlákna znalostí a zkušeností, spojuje je do logické sítě, a třebaže není západní duch ušetřen tragických omylů, nikdy nespočine v samolibé nečinnosti, nikdy nepoví - tak, teď jsem dosáhl dokonalosti, teď už se nepotřebuji o nic pokoušet a nikam směřovat. Proto Západ předstihl ve svém vývoji jiné, do vlídnějších klimatických podmínek posazené civilizace - můžeme chvíli přemítat o tom, zda to nebyla právě nutnost potýkat se s nepřízní přírody, co jej poslalo cestou usilovného vývoje - a stal se tím, čím byl až donedávna: vůdčí civilizací světa, jejíž prvky, i když vesměs jen materiální, ostatní civilizace přebírají, napodobují, někdy i zdokonalují, ale sotvakdy k nim přidají něco vlastního. Je jen přirozené, že výsledkem tohoto předstihu se stala i téměř celý svět pokrývající moc politická. Jenže ten, kdo bdí nad našimi úspěchy a nedovolí, aby přerostly v pýchu, nám nový POLYGON 1/2010 / 23 [pageend25]nasadil i uzdu. Z pospolitosti v krušných podmínkách počátků naší civilizace vyplynulo i něco tiššího než vzrůst a úspěch: solidarita, soucit, připravenost podělit se o plody své snahy s potřebnějším, přispěchat na pomoc slabšímu. Jsou to vlastnosti tak samozřejmě vrostlé do západní duše, že si je neuvědomuje a obviňuje se z opaku; rozhlédněme však bez módního flagelantství po světě: kdo jiný než Západ ochotně ze svého bochníku odkrajuje nemalý krajíc chudým této planety? Kdo jiný vynakládá úsilí i vysoké částky k vymýcení chorob a záchraně životů v končinách, do nichž by mu nic nemuselo být? A kdo jiný přichvátá nebo až donedávna přichvá- tal - není se zač stydět, pokrytečkové - pomoci zbraní, když někde dusí svůj lid krvavý a přitom neschopný tyran? Povíte mi možná, že to se to Západu pomáhá, když na to má peníze. Ne. Také jiní mají peníze, dnes už mnohdy víc než Západ, a pomoci je nenapadne. Nešijme na sebe roucho kajícníka, abychom se neoctli v rouše pokrytcově. Nicméně, až potud v pořádku. Zvrat nastává tam, kde se pocit solidarity s chudými a trpícími zdeformuje v pocit viny. Jak jsem sám zakusil třeba v tom indiánském městečku tamhle v Guatemale: bída na bídě, prosebné dlaně, stovky chudáků se snaží mi prodat nějakou titěmost, udělat půldolarový obchůdek, a já tudy procházím se svou, pravda, dost hubenou peněženkou, přesto ale nesrovnatelně plnější než všech těch ubožáků kolem. Tehdy, tváří v tvář vší té chudobě, si člověk začne připadat jako nadutý, bezcitný mizera. Jeho peníze, jakkoli nevalné a nelehko vydělané, ho začnou tížit pocitem viny. Tak vzniká teze k snadnému zneužití apoštoly levičáctví: příčinou chu- dobyjedněchje zámožnost druhých. Jestli je na ni chytlavý ještě někdo jiný než my západní troubové... zatím jsem nepozoroval. Deformace se pak šíří a šíří, omlouváme se, hříchy světa snímáme, podlézáme a pochlebujeme, odškodnění nabízíme a občas i vnucujeme, ustupujeme, pozice vyklízíme, lotrům a tyranům mírovou ratolest podáváme, až... mrazí mě při pomyšlení, jaké až. Ale dost, vraťme se tam, odkud jsem vyšel, k islámu. Trpí-li naše civilizace pocitem viny, trpí islámská pocitem křivdy a selhání. Má - podobně jako komunismus - nejvý- bomější učení ze všech zvěstovaných. Nejúplnější, dál už nezlepšitelný životní návod, sám Bůh je jejím spojencem a věrným straníkem. Přesto zaostává. Cokoli potřebuje, až do těch výbušnin a kalašnikovů, musela převzít od nevěřících. To přece tak nemohlo přijít samo sebou, a vlastní nedostatečnost v tom také být nemůže, to by byl popřen Boží zákon, nejdokonalejší z dokonalých. Jistě za tím vězí nějaká židovská nebo křižácká lest, která nás připravila o triumf ducha i zbraní, a nejspíš těch zloduchů obojích. Neusmívejme se prosím; pokusme se pro jednou nedívat kriticko-skeptickým okem západního člověka, nýbrž silně nekritickým, zato sebevědomým okem pravověrného muslima. Pak už všechno běží svým spádem. Má-li západní člověk svůj nepsaný zákon neklidu a zvídavosti, má muslimská, z mravního kodexu beduínského pastevce vzešlá společnost svůj rovněž nepsaný, ale úzkostlivě dodržovaný zákon cti. Jedi čest pohaněna - a ona se nesporným náskokem světa nevěřících pohaněna cítí - zákon velí smýt pohanu pomstou. Je to nad pomyšlení snadné, protože nevěřící jsou zbabělí. Nebyli vždycky, ale teď jsou, a je třeba toho využít Místo aby se výzvě džihádu postavili jako muži, jsou samý mírový návrh, konference, ústupek, kompromis, žvanění nad žvanění, kdo by jimi nepohrdal. I v boji jsou zbabělí, když už se do něj s velkým břicha bolením pustí: pořád nějaký ohled na civilní obyvatelstvo, a když jejich raketa zasáhne třeba školu, v níž se poschovávali chrabří mudžáhidové a odneslo to pár dětí, aj, toho bědování, sebeobviňování, vyšetřování a viníků trestání... jen počkej te, křižáci. Až z vůle Alláhovy zvítězíme, zatočíme s vá24 / nový POLYGON 1/2010 [pageend26]mi bez takových bojovníka nedůstojných okolků. Neboť praví súra Sevřeného šiku: Bůh věru miluje ty, kdož bojují na cestě Jeho, jako by byli stavbou olovem spojenou, a dá jim pomoc a blízké vítězství! A hloupí jsou nevěřící, to také. Na vlastní oči vidí, jak vítězný islám i bez boje dobývá jejich země, snadno si mohou vypočítat den, kdy se v nich stanou menšinou a jejich zákon bude nahrazen naším, a nebrání se tomu, ustupují, směšné řeči o toleranci, o lidských právech vedou... my vám ukážeme lidská práva. Vítězem nadiktované právo pokořené menšiny, pokud se nevzpouzí a je poslušná příkazů, jak je od nepaměti zvykem v zemích islámu. Také by po nás nevěřící chtěli, abychom se s nimi smísili. Integrovali se, jak oni tomu říkají. Byli bychom blázni. Tak praví súra Prostřeného stolu: Vy, kteří věříte! Neberte si za přátele židy ani křesťany! Kdokoliv se s nimi spřátelí, stane se jedním z nich, a Bůh věru nepovede lid nespravedlivý. A mohl bych tak pokračovat dál, ale tuším, že jsem naznačil dost Západ se dostal do pěkné louže svými nabídkami tolerance tam, kde je pokládána za jednak hloupost, jednak zbabělství. Svými nabídkami demokratické rovnosti, jež rychle se množící muslimstvo ochotně přijímá, ale jen do času, kdy početně převládne. Pak se ukáže, kdo je pán. Svou slitovností, která nebude, nesmí být opětována; Bůh islámu je rahmán wa ráhim, slitovný a milosrdný, ale jen ke svým, pro ostatní má příšerné tresty. V neposlední řadě svým sklonem k soucitu, svou ochotou pomáhat, jakkoli vím, jak sobecky, nemorálně zní takový výrok. Není tomu tak. Slušný člověk rád pomůže. Byl by ale blázen, kdyby se samým pomáháním zruinoval. Západ takový blázen je. Je nejvyšší čas, aby se ze svého bláznovství probudil. Co můžeme proti islámskému přívalu podniknout, jak si uchránit svou civilizační identitu... obávám se, že vracet se tam, kde jsme sešli z cesty rozumu, už nelze. Stavět přívalu hráze, nepřijímat dál ty, kteří zatoužili účastnit se západního blahobytu, trvajíce zároveň na své představě duchovní nadřazenosti... to už se zdráhavé děje, ale ani to nepostačí, na to už islám v půdě Evropy příliš zakořenil. Takžejen... nebát se. Neustupoval, Přiznat se ke svým hodnotám, materiálním i duchovním, nestydět se za ně. A připravit se na hodinku pravdy. Až se naši potomci v třetí či čtvrté generaci stanou ve vlastních zemích menšinou, aby i za té okolnosti v nich zůstali řídící sílou, i kdyby tato slova měla dnes někomu znít nepatřičně, rouhavě či přímo apartheidnicky. Druhou alternativou je život v bídě a chaosu, život podle zákonů koránu, stanovených v sedmém století po Kristu a už v něm ustrnuvších. Proboha, lidé! Když už ve své korektní potřeště- nosti strkáte krk do ohlávky, není vám líto aspoň vašich vnuků? A když ani jich, není vám líto všech těch národů a plemen, co jich obývá planetu Zemi, duchovně nadřazené muslimy v to čítaje? Čas už příliš pokročil a lidstvo se rozrostlo, než aby mohlo existovat podle pravidel sedmého století; bez tvůrčího ducha a organizační schopnosti Západu si, jakje obyčejem říkat v české politice, ani ruce neumyje. Kdo má dojem, že vidí za Západ náhradu, nechť poví kde. Čína? Indie? Islámský svět? Běžte se tam podívat, pošetilí. Nelžeme si. Vytřepme si z hlav fráze, ušlechtilé, ale nepravdivé. Nejsme všichni na jedné lodi. Nejsme jedna rodina. Svět není jedna vesnice. Lidstvo je velmi různorodý spolek, lišící se jak zájmy a prioritami, tak způsobem života a myšlení; jeho řádem není jednota a rovnost, nýbrž vzájemná konkurence. Donedávna v ní naše civilizace vedla a svět, byť i s otřesy, fungoval. Fungovat přestal, když Západ pustil jeho kormidlo z rukou a předal je jiným, tomu úkolu nedorostlým. Je jen jedna cesta záchrany: znovu se kormidla chopit Druhá cesta vede do hlubin džahí- ny. Každý si může přečíst v koránu, jak to tam chodí. Hannover, 21. ledna 2010 nový POLYGON 1/2010 / 25 [pageend27]26 / nový POLYGON 1/2010 PŘÍTOMNOST [pageend28]justice ■ justice ■ justice ■ justice ■ justice ■ justice ■ justice Nechci kopírovat název jednoho z nej slavnějších esejů Václava Havla, ale slovo, zejména je-li důkazem, má při hledání spravedlnosti obrovský význam. Ať již psané, nebo jen vyslovené. Jestliže Ondřej Neff napsal 22. 3. 2002 v „Neviditelném psu“: „Pokud se bavím nebo mejlí- kuji s lidmi o právu, tak z těchto rozhovorů nebo psaní to vypadá, že řadový občan už ani moc nedoufá, že někdojjrobudí tu mytologickou bytost zvanou rovná právní spravedlnost v České republice,“ pak je to právě slovo nebo slova, která mohou probudit onu mytologickou bytost. Zatím, jak to vypadá, ji jenom stále více uspávají. Obyčejný příběh Následující příběh je tuctový, objevuje se často v advokátních kancelářích, protože je opravdu ze života. Staří lidé, jak známo, mívají úspory, o které se zajímají ti, jejichž život není ještě před koncem a kterým by jakýmkoli způsobem pomohly. Někteří se upřímně a obětavě o své blízké nebo jen známé starají a jejich peníze jsou pak dědicům spravedlivou odměnou. O napsání závěti, popřípadě její změnu, se mnohdy vede kolem zůstavitelů tichý, mnohdy úporný boj. V našem případě to bylo jednodušší. Žalobkyně A V byla závětní dědičkou staré paní M. V Měla tedy nárok, aby jí po smrti připadl nárok zůstavitelky M. V Chovala se k ní dobře, navštěvovala ji, a tak jí vedle testamentárního nároku svědčily i důvody morální, které někdy nejsou v souladu s důvody zákonnými. V našem případě byly. Ale stará paní měla jednu velmi dobrou známou, která ji také navštěvovala, chovala se k ní dobře a nebylo to z nějakých účelových důvodů. Znaly se léta, navíc tato známá byla inženýrka, osoba technicky zdatná a právě s ní stará paní řešila otázku opravy střechy svého domku, do kterého jí zatékalo. A protože dědička (žalobkyně) měla dědit nejen domek, ale i jiný majetek, dala stará paní jednu svoji platební kartu paní inženýrce a sdělila jí i PIN pro případ, že by se s ní něco stalo, aby peníze použila pro sebe a svoji dceru, pokud nedá dříve pokyn k použití peněz z karty na opravu střechy. Takový pokyn do své smrti nedala a paní inženýrka si platební kartu s penězi řádově ve výši několika stovek tisíc ponechala. Jednala tedy v intencích zůstavitelky a odmítla ji paní A V vydat Ta samozřejmě podala na paní inženýrku žalobu na vydání uvedeného obnosu. Soud prvního stupně však žalobu zamítl, neboť došel k názoru, že v době své poslední hospitalizace dala zůstavitelka paní inženýrce pokyn, aby si peníze na kartě ponechala pro potřebu svou a své dcery, když nakonec pokyn k opravě střechy do smrti zůstavitelky nedostala, a dokonce jí během hospitalizace řekla, aby peníze použila pro sebe a svoji dceru. Žalovaná paní inženýrka tedy peníze vybrala ještě před smrtí zůstavitelky, a proto se tyto peníze nestaly součástí dědictví. nový POLYGON 1/2010 / 27 PŘÍBĚHY ČESKÉ JUSTICE MILAN HULÍK Příběh čtyřicátý pátý: SLOVO O SLOVĚ [pageend29]Příběh už neobyčejný Žalobkyně se odvolala a odvolací - krajský soud rozsudek změnil. To se běžně děje, odvolací soud může mít jiný právní názor, ostatně proto je také soudní řízení dvoustupňové. Jenže proč odvolací soud právní názor soudu prvního stupně změnil? Než to vysvětlíme, vysvětleme ještě něco jiného. Odvolací soud přezkoumává napadený rozsudek soudu prvního stupně s použitím stejného spisu, kterým disponoval i soud prvního stupně. Ten také putuje s odvoláním od nižšího soudu k vyššímu, třeba až k Ústavnímu soudu. S ním i všechny listiny, podání, protokoly ze všech jednání, výslechů svědků, účastníků atd. Povinností odvolacího soudu tedy bylo posoudit odvolání žalobkyně jen na základě těchto písemností, výpovědí a provedených důkazů. Krajský soud mohl změnit rozsudek soudu prvního stupně jen proto, že zcela nepřípustně zkreslil výpověď žalobkyně, když ji citoval v odůvodnění svého rozsudku v jiné podobě, takto: „...žalovaná uvedla, že její teta si přála, aby karta byla u žalované, aby se prostředky na kartě mohly použít na jakoukoli výjimečnou situaci spojenou s domem“. Z porovnání obou těchto výpovědí je zřejmé, že tuto výpověď žalované při své citaci Krajský soud změnil. Žalovaná ne- řekla, že by se prostředky měly použít na jakoukoli výjimečnou situaci spojenou s domem. Závažný posun představují slova „Jakoukoli“ a „výjimečnou“. Skutečná výpověď žalované je, že pí. V řekla, že „žalovaná předpokládala opravu střechy“ a že „v případě nutnosti“ se peníze použijí. Vyjdeme-li ze slova „předpokládala“, pak logicky dojdeme k závěru, že si pí. V opravu střechy rozmyslela a hodnotíme-li slova „v případě nutnosti“ - pak neexistuje jiný výklad, než že ona nutnost z hlediska pohledu pí. V nenastala. Proto také pí. V pokyn k opravě střechy nedala. Že na rozhodování pí. V žalovaná vliv neměla, je nepochybné a opak netvrdí ani žalobkyně. Podle § 132 o.s.ř. „důkazy hodnotí soud podle své úvahy, a to každý důkaz jednotlivé a všechny důkazy v jejich vzájemné souvislosti; přitom pečlivě přihlíží ke všemu, co vyšlo za řízení najevo, včetně toho co uvedli účastníci.“ To ale odvolací soud neudělal a jednal přímo proti tomuto ustanovení. Krajský soud tedy zcela nepřípustně pozměnil výpověď žalované, vložil jí do úst něco jiného, než řekla, což mu umožnilo také jinak tuto výpověď posoudit, než tak učinil prvostupňový soud. Jak jednoduché pro soud. Mám zájem z jakéhokoliv důvodu změnit rozsudek ? Změním tedy výpověď účastníka! Stačí jen slovo, zejména, jde-li o slovo klíčové. Za celou dobu své advokátní kariéry jsem něco podobného nezažil. Příběh super neobyčejný A nezůstalo jen přitom. Krajský soud totiž, na rozdíl od soudu Okresního, ze svého hodnocení vynechal (a ani ji nezmínil) tu část výpovědi žalované u soudu, kde řekla, že při návštěvě žalované n pí. V v nemocnici jí tato řekla, aby peníze z účtu vybrala, že to s ní vypadá špatně. Kdyby pí. V chtěla peníze použít na opravu střechy, tak by toto žalované nikdy neřekla, nehledě na to, že na opravu střechy žalovaná při svém zhoršeném zdravotním stavu vůbec nemyslela. A že se k opravě střechy předtím nerozhodla, je zřejmé z toho, že dala pokyn k použití peněz v této době k jinému účelu, k tomu, aby si peníze žalovaná vyzvedla a ponechala. Je tedy zřejmé, že oprava střechy byla jen jednou z eventualit, jak peníze použít, eventualita, ke které se pí. V nerozhodla. Ale obyčejná nespravedlnost Následovalo samozřejmě dovolání k Nej- 28 / nový POLYGON 1/2010 [pageend30]vyššímu soudu ČR. Jenže dovolání jako mimořádný opravný prostředek má zúžené přezkumné meze. Natolik zúžené, že svým odůvodněním někdy zřejmě rozumí jen on. Dovolací soud totiž po třech letech (!) dovolání odmítl, což zdůvodnil následovně: „Hodnocení důkazů se zřetelem na zásadu volného hodnocení důkazů zakotvenou v ustanovení 132 občanského soudního řádu (o.s.ř.) nelze úspěšně napadnout žádným dovolacím důvodem. Na nesprávnost hodnocení důkazů lze totiž usuzovat jen ze způsobu, jak soud hodnocení důkazů provedl. Tak je tomu např. v případech, kdy v hodnocení důkazů, popřípadě poznatků, které vyplynuly z přednesů účastníků nebo které vyšly najevo jinak, z hlediska závažnosti, zákonnosti, pravdivosti, případně věrohodnosti je logický rozpor, nebo např. jestliže výsledek důkazů neodpovídá tomu, co mělo být zjištěno způsobem vyplývajícím z ustanovení § 133 až 135 o.s.ř., nelze-li soudu v tomto směru vytknout žádné pochybení - a to dovolatelka nečiní - pak není možné ani polemizovat s jeho skutkovými závěry, např. namítat, že z provedených důkazů vyplývá skutkové zjištěníjiné.“ Už jsem si zvykl dávno, že vůdčí zásadou soudního řízení je zásada, chceš-li něco zdůvodnit proti zdravému rozumu, učiň tak nesrozumitelně. Vypadá to učeně, a učiníš-li tak podle zákonů profesora Parkinsona, je to neprůstřelné. A spravedlnost? O té byla řeč již v rozsudku ze dne 30. října 1992 sp. zn. 7 Cdo 9/92, ve kterém Nejvyšší soud ČR přijal závěr, podle něhož vady a omyly při hodnocení důkazů nemohou být samy o sobě způsobilým dovolacím důvodem. Ptáte se na spravedlnost ? Prosím vás, ta mytologická bytost přece dávno spí! 31. 1. 2010 mniuvmi für Versicherungs-, Finanz-, Unternehmens- und Rechtsberatung. raannra Treuhandbüro sowie Handel mit und Vermittlung von Immobilien. JSME TU PRO VÁS — NABÍDKA SLUŽEB ■ Služby — pojišťovací, právní, obchodní, finanční ■ Zřizování firem, holdingu atd. ve CH, CZ, SK ■ Daně, účetnictví ■ Správcování majetku, firem ve CH, CZ, SK ■ Vyřizování pohledávek, zápočty, regulace dluhového hospodářství ■ Investice — analýzy ve CH, CZ, SK ■ Investorská činnost ve CH, CZ, SK ■ Analýza produktů, společnosti, vhodnost propojení firem ■ Zajištění potřebných formalit při vývozu a dovozu ■ Vyřizování starobních důchodů v CZ, SK ■ Předmanželské smlouvy, rozvody, alimenty ■ Pracovní poměr ve CH ■ Cizinecké záležitosti ■ Vyřizování dědictví-pozůstalosti ve CH, CZ, SK ■ Nákup-prodej-pronájem nemovitostí ve CH, CZ, SK ■ Vystěhování ze CH, do CZ, SK, jiných zemí ■ Překlady AGENTUR PAZDERA / Kreuzplatz 20, CH-8008 Zürich. Tel 044 933 07 33, Fax 044 932 52 03 E-mail: info@pazdera.ch www.pazdera.ch nový POLYGON 1/2010 / 29 [pageend31]Vzpomínka na Jana Palacha JIŘÍ SMETANA Byl jsem v sobotu 16. 1. 2010 na Olšanech u hrobu Jana Palacha na vzpomínkové akci konané už k 41. výročí jeho sebeu- pálení. Byli zastoupeni Sokolové, zazpíval Pěvecký sbor pražských učitelů a sbor gymnázia Jaroslava Heyrovského z Nových Butovic. Poseděl jsem po skončení s paní PhDr. Jaroslavou Čajovou, která vzpomínkovou akci organizuje, a s panem Dr. Giorgio Cadorinim, PhD., který byl Janovým činem jako dítě zcela fascinován. Učí italštinu na univerzitě v Opavě, oženil se u nás. Byl to on, kdo dal první impulz ke každoroční vzpomínce konané u Janova hrobu. Chci přispět dílčí osobní vzpomínkou na osobu Jana Palacha a jeho velký čin. Byl jsem jeho spolužákem. Můj soused při písemných přijímacích zkouškách na pražskou Vysokou školu ekonomickou na začátku července 1966 se mi představil jako Honza Palach. Udělal předtím zkoušky na filozofickou fakultu Karlovy univerzity, ale pro velký počet zájemců nebyl přijat Po prázdninách jsme se uprostřed září sešli na dva týdny v Horažďovicích, kde jsme brigádně sbírali brambory. Hned v prvních dnech jsme po večeři končili v místní hospodě. Někteří z nás pocházeli ze zemědělských rodin postižených režimem. Dva noví kamarádi byli o prázdninách v Anglii a sdělovali nám zážitky. Shodli jsme se v názorech na režim, ostře ho odsuzovali, vyprávěli si politické vtipy. Zpívali jsme protistátní písničky. Dohlížející profesor se nás snažil mírnit Několikrát mu vyhrožoval přítomný místní „Bretschneider“, že na patřičná místa učiní podání o našich protirežimních provokacích. S touhle dost jednotnou opilecký bouřlivou atmosférou u stolu trochu kontrastovalo vystupování Honzy Palacha. Upíjel si pomalu své jedno pivo. Zůstala mi vzpomínka, jak sedí vedle mne bokem ke stolu poněkud za židlí mojí a mého souseda, tedy nikoli s rukama na stole jako všichni. Možná přišel, když už nebylo volné místo u stolu. Pravděpodobnější aleje, že si tak sedl spontánně, nechtěl být součástí té řvoucí masy, se svou decentností a slušností. Prostě si vybral přesně ten životní prostor, který mu pocitově vyhovoval. Z jeho pohledu mohlo být vnoření ke stolu do mezery mezi dva již sedící - pro většinu zcela přirozené - pociťováno jako vnucování. Na druhé straně dokázal být velmi pevný, tvrdý v prosazování názorů a práv. To se ukázalo v sovětském Rusku, kde byl na prázdninových brigádách v těch letech. Je například známo, že pro nepodstatný prohřešek chtěli soudruzi poslat z brigády jednoho sovětského studenta. Bezpochyby by to pro něho znamenalo vyloučení ze školy a životní tragédii. Honza se tomu postavil, řekl, že Češi odjedou hned domů, pokud vedení neustoupí od toho nevolnického rozkazu. A prosadil svou. Chci hlavně zdůraznit jinou věc. Honza Palach v té době byl svými názory na zcela opačném pólu, než jaký projevovala naše tehdejší parta. Honza Palach měl tehdy velmi vyhraněně levicové názory. Honza se snažil mírnit naši kritiku režimu u nás a v SSSR obhajoval pokrok v uvolňování, zcela zřetelně byl ovlivněn komunistickou ideologií. Nesouhlasíme s názorem pana Hamra, Jendova spolužáka z gymnázia, že Jendova levicovost končila u Boha a otce a syna Masarykových. Naše zkušenosti jsou jiné. Když jsme zpívali tehdy na brigádě režimem chápanou jako nepřátelskou píseň Masaryk nás svo- 30 / nový po l y g o n 1/2010 (I) [pageend32]lává, nebyl to Jendův šálek čaje. Honza byl obdařen krajní empatií a učení stranící slabým a utlačovaným mu učarovala. Na střední škole se zájmem studoval Marxe a Lenina. Bylo to v první polovině šedesátých let Urychlovalo se politické oteplování, na začátku roku 1968 odešlo mnoho dogmatiků z kateder. Všichni jsme byli fascinováni nečekaným prostorem pro dříve netušené naděje. Patřím k těm mnoha, kteří označují toto období za nejkrásnější ve svém životě. Bylo přirozené, že velmi vnímavý Honza Palach byl těmito změnami zasažen. Pražské jaro na něho velmi zapůsobilo. V roce 1968 na podzim přestoupil na Karlovu univerzitu, studovat historii a politickou ekonomii. Tehdy byl na naší koleji asi naposledy. Nebýval výřečný, tentokrát to bylo jinak. Mluvil hlavně on a s odstupem se rozhovořil o svých poznatcích z prázdninové brigády, kterou absolvoval v červnu na celinách pod ruským Uralem. Začal neobvykle. Zeptal se mne, jestli vím, jak se u nás dělá beton, aby byl vodorovný. Pak řekl, že se položí souběžně dvě prkna pomocí vodováhy do projektované výšky, mezi ně nalije beton a přetahováním třetího prkna přes ta dvě vznikne vodorovná plocha. V Rusku na velkém staveništi vodováha nebyla. Na spodní část podlah velkých hal pro slepice byly nejprve navezeny velké kameny a na ně po celé ploše nalit beton. „Místní dělníci a my studentští brigádníci jsme v gumovkách po kamenech klopýtali, často jsme padali a snažili se hladítky za sebou urovnávat povrch,“ řekl. „Jirko, oni neměli vodováhu,“ dodal. Každá slepičáma stála jeden milion rublů (bylo to tehdejších deset milionů našich korun). Stěny slepičáren pod Uralem v roce 1968 byly, stejně jako podlahy, betonové. Beton se lil do bednění ze dřeva. Míchal se v kalfasech lopatami a do šalunku pře- líval fankami a také, a to hlavně, přímo z kalfasů. Protože byly nehorázně těžké, tak těm dvěma, kteří se s kalfasem snažili dostat po žebříku nahoru, občas kalfas spadl, někdy s ním a žebříkem i ti dva. Uprostřed brigády přivezli z tisícikilome- trové vzdálenosti hromadu oken k osazení do betonových otvorů ve stěnách. Okna byla asi o tři centimetry větší, než připravené otvory. Kladivy, někteří měli dokonce ke kladivům majzlíky, mnoho lidí mnoho hodin zvětšovalo. V jedné z hal neodtékal odpad. Někde v hlubině se do otvoru provalily kameny nebo beton při stavbě. Mnoho lidí mnoho hodin majzlíky zvětšovalo otvor do stran a do hloubky, než se ucpávku podařilo najít a odstranit Studenti s kalfasy stále padali se žebříků, všude byl naplácaný beton smísený s hlínou. Někdo řekl, že by bylo mnohem snazší udělat z fošen nájezd, beton vyvézt nahoru kolečkem a lít do šalunku shora. Kolečko ale na stavbě neměli. Honza hrozil stávkou, když hostitelé neseženou kolečko. Nakonec mu umožnili, aby spolu s řidičem nákladního auta jel kolečko shánět. Řekl mi, že jeli na sever i na jih, vzdálenost jako z Prahy na obě hranice naší republiky, kolečko se jim za celý jeden den sehnat nepodařilo. „Jirko, oni neznají kolečko,“ řekl smutně. Řekl jsem něco jako: „Nic lepšího se ti nemohlo stát, než na místě vidět ten středověk, tu bídu, tu drzost těch negramotných mužiků, kteří nám sem ze stepi a zemljanek přišli zvěstovat, jak to má chodit v civilizovaném světě.“ Nejspíš by mi ty věci nikdy neřekl nebýt právě přátelské pomoci přivezené z Moskvy nedávno 21. 8. 1968 na tancích. Myslím, že ten u něj neobvyklý proud slov a obsah toho vyprávění zcela odlišný od dřívějších byl jistým přiznáním i omluvou za omyl. Tehdy jsem o tom nepřemýšlel, ale myslím, že Honza ke mně měl určitý odstup pro mé zřetelně projevované protikomunistické názory. Nebyli jsme důvěrní přátelé. I moje karetní parta byla (a dodnes je) mariášová, on hrál šachy. Jeho nekonfliktní a mírná nezáludná povaha nový POLYGON 1/2010 / 31 [pageend33]odzbrojovala a vyvolávala pozitivní emoce. Dokázal jsem levičáky nevybíravě urazit, pokud byli fanatici, tupci a vyhrožovali. Vůči Jendovi jsem necítil ani trochu nepřátelství. Podali jsme si nakonec po rozhovoru ruce na rozloučenou a já tehdy nevěděl, že Honzíka vidím naposledy živého. Netušil jsem, že budu jeho činem zanedlouho hluboce zasažen, že prožiju nepopsatelně vypjaté chvíle stejně jako většina národa. A pak se to stalo. Byl jsem u té akce, ale nevěděl o tom. Jel jsem 16. ledna 1969, byl čtvrtek po čtvrté hodině, tramvají na Václavském náměstí k Muzeu. Stál jsem v tramvaji, jednou rukou se nahoře držel a v druhé měl Mladou frontu, do které jsem byl začten. Tramvaj opakovaně zastavovala a sunula se vlevo od sochy Svatého Václava. Registroval jsem rozruch, ale programově ho nevnímal. Když se lidé začali hrnout na levou stranu, já jim tam uvolnil místo a četl si své noviny na pravé straně. Vnímal jsem jen útržky hlasitých projevů hovořících o nějakém hořícím člověku, který přiběhl zprava na levou stranu tramvaje před tehdejší Dům potravin. Pak něco o kabátu, který na toho člověka někdo hodil. Šlo o informace o akci, která proběhla chvíli před naším příjezdem. To davové chování lidí jsem vnímal nanejvýš podvědomě a věnoval se čtení novin. (Jindy jsem v podobné situaci odmítal běžet s davem k motocyklistovi, kterému na zemi tekla z hlavy krev či šmírovat u otevřeného okna, za kterým se ozývala domácí hádka.) Ta slova z tramvaje mi došla až ráno. Televizi jsme na pokojích neměli, rádio po drátě jsem nepouštěl, jeho normalizační prorežimní bláboly deprimovaly. Dorazil jsem v sedm hodin ve vojenské uniformě do budovy školy. Měli jsme tehdy v pátek vojnu, tedy její karikaturu v rámci školy. Měl jsem kabát až na zem a čepici velikosti 65, i když jsem měl obvod hlavy o 10 cm menší. V čepici ohýbající uši a v dlouhém kabátě na protáhlém hubeném těle jsem vypadal jako idiot. Chtěl jsem se tak vojně vysmívat a vyjádřit svůj odpor k tomu, že bych měl bránit zvrhlý režim proti režimům demokratickým. Šel jsem tehdy ráno přízemím školy kolem jedné větší třídy a byl zcela zmaten. Na chodbě byly asi čtyři učitelky ruštiny a byly zoufalé a uplakané, měly v rukou kapesníky. Když mě jedna uviděla, lekla se a začala plakat ještě víc. Ať už jsem jí připomněl gestapáka, který jí jako dítěti před očima postřílel rodiče, nebo ve mně poznala spolužáka toho, pro kterého právě plakala, v každém případě pohledem na ni vrcholil můj pocit, že jsem zešílel. Přece by nebrečely pro Brežněva, co to zoufalství má znamenat? Nahlédl jsem do třídy, před kterou stály, uviděl proti dveřím čelem k plénu sedět skupinu studentů, mezi nimi předsedu ARS (Akademické rady studentů, nástupnické organizace rozpuštěného Československého svazu mládeže) a rektora školy. Vzápětí se předseda ARS zhroutil, dostal epileptický záchvat a kolegové ho ze třídy odnášeli. Nemohli ho zmítajícího se udržet, padal jim. Nevěděl jsem hned, co se děje, neviděl jsem tu záležitost nikdy předtím ani potom. Byl jsem vyděšen, ohromen. O jeho epilepsii jsem se dověděl až později. Začal jsem se třást, bylo toho na mě moc. Nehylo mi souzeno být vojákem, i když jsem si na něj ještě asi rok hrál. Když jsem byl schopen promluvit a začal si připouštět, že to fantastické divadlo je možná realita, začal jsem se ptát Dozvěděl jsem se, že student Univerzity Karlovy se pokusil upálit a mají se upálit další. Ze jejich snahou je vyburcovat národ, aby neustupoval před likvidací myšlenek Pražského jara. Později jsem se dozvěděl, že se to stalo včera, že ARS zasedal celou noc a záchvat předsedy ARS propukl z velkého vyčerpání. Ještě později, že ten popálenýje jakýsi Jan Palach, že se to stalo kolem čtvrté hodiny odpoledne v horní části Václavského náměstí, odkud byl odvezen na kliniku popálenin do Legerovy ulice... ■ 32 / nový po l y g o n 1/2010 [pageend34]NAPOLO SPLNĚNÉ PŘÁNÍ V letech 1948-1954 jsem pracoval jako podvrátný - začínal jsem od píky - v londýnském předměstí Earl's Court, na noční službě ve velkém činžáku. Čas jsem strávil nejen četbou časopisů a knih, ale také psaním epigramů a satirických veršů. O tehdejších politických poměrech v poúnorovém komunistickém Československu, jakož i o počátcích rozháraného exilu, bylo těžké, jak pravil římský klasik, nepsati satiru (Dificile est satiram non scribe re). Doufám, že mě paměť neošálila. Mám právo na vynechávky, jsem ročník 1924. Napsal jsem téměř 300 epigramů, zveřejněných ve sbírkách První kopa trní, 1951 (pravděpodobně první publikace exilu), Druhá kopa trní, 1951, Hornická balada, 1951. V Edici satiry, kterou jsem vydával s dr. Robertem Vlachem, jsem zveřejnil Padni, komu padni a přispěl do Výběru exilové satiry I., 1953, a //., 1954. Troufl jsem si předpovědět osudy politických veličin: Gottwalda, Slánského, Zápotockého. Někdy jméno napovědělo - nomen omen! - budoucnost. Například jméno slovenského soudruha Vlado Clementise. První slovenský prezident dr. Josef Tiso byl obětí poválečné mstivé spravedlnosti. Následoval Clementis. Odvážil se v r. 1939 kritizovat nacisticko-sovětský pakt. Kreml neodpouští! Pak přišel na řadu Gottwald. Marta Gottwaldová soukromě i veřejně prohlašovala, že Rusové dali Klementovi injekci. Totéž tvrdila Marie Zápotocká v rozhovoru s Vilmou Locherovou v r. 1968. Lo- cherová jí v Ravensbrůcku zachránila život. Ve Výboru exilové satiry I., (Duben 1953) jsem zveřejnil verše: AŽ PŘIJDE DEN Osm hodin denně myji, rok za rokem zvolna míjí, myji lžíce, myji hrnce ... Zda se jednou dočkám konce? Myji a sním o návratu, jak obejmu mámu, tátu, kolik pus dám děvčeti, jež vyběhne v ústrety. Otázka se při tom vtírá: Co se členy Politbyra? Ta čeládka musí pykat! Neměl bych to nahlas říkat, odpusťte mé hříšné touze, oko za oko chci pouze. Po tak dlouhém umývání musí přijít zúčtování! Zavrhuji šibenice. Posaďme je do věznice (Tohle nemá obdoby!) ať tam myjí nádobí doživotně, dennodenně! Já pak budu spokojeně zažívati na zahrádce pomstu, chutnající sladce. Česká tisková kancelář zveřejnila 16. 11. 2009 zprávu: „Bývalý tajemník ÚV předlistopadové komunistické strany, šéf tehdejšího Socialistického svazu mládeže a po revoluci (1989) úspěšný podnikatel Vasil Mohorita se prý již několik let živí mytím nádobí v londýnských restauracích. Uvedl to server Euro.cz“. Střípky (Nový Zéland, 11/2009) Doufám, že zpráva Euro.cz. je pravdivá. Nerad bych se radoval z novinářské kachny, která by mě připravila po tolika letech o hřejivý pocit uspokojení. Stanislav Berton, Austrálie nový POLYGON 1/2010 / 33 [pageend35]Nepomíjivé hodnoty se musí neustále dobývat JAN SCHNEIDER Paměť tohoto světa není zrovna nejlepší, jinak by se v něm dnes a denně nerepro- dukovaly staré chyby a iluze, krejcarové populistické sliby. Existují základní lidské hodnoty, které jsou tak nesporné a trvanlivé, že zdánlivě nepotřebují své advokáty a propagátory. Dobré zboží se chválí samo, tvrdí staré okřídlené rčení. Že je to však iluze, potvrzuje každodenní ekonomická praxe, neboť prodej i nejkvalitnějšího výrobku vyžaduje reklamu. Ale to, co jsou někteří lidé ochotni uznat ve sféře hmotných statků, považují často u duchovních a kulturních hodnot za zbytečné, ba dokonce nedůstojné, vzhledem k jejich velikosti a vznešenosti. Dějiny nás však poučují, že lidská práva a svobody jsou hodnotami, jež mají dvojí, zdánlivě protikladný charakter: z hlediska dlouhodobého vývoje jsou nepomíjivé a nezničitelné, z hlediska okamžiku však velmi křehké a rozbitelné. Svoboda se dá rychle ztratit, ale trvá někdy velmi dlouho, než ji člověk nebo národ znovu nabyde. Proto všechna lidská práva a občanské svobody vyžadují neustálou obranu a propagaci. „Svoboda ducha je jedním z nezadatelných lidských práv. Tato svoboda tkví především v právu každého jednotlivce, aby si vytvářel a také vyjadřoval vlastní názory, a to zejména tehdy, když se odchylují od mínění jemu nadřízených osob. Člověk se stává otrokem, když je mu uloupeno právo vyslovit své NE. Svoboda a mír jsou neoddělitelně spojeny. V každé zemi, bez ohledu na to, jaký režim v ní vládne, se drtivá většina lidí války obává a rozhodně ji odmítá. Nebezpečí války se zvyšuje, když vláda umlčí zastupitelské orgány natolik, že jim znemožní říci válce rozhodné NE. Domníváme se, že hlavní příčina nejistoty tohoto světa vyplývá z politiky těch vlád, které sice slovy hlásají mír, ale zároveň znemožňují, aby jejich rozhodnutí kontroloval vlastní lid. Historie nás učí, že válka se dá propagovat i pod heslem míru. Takzvané mírové kampaně, které nemohou svou nenávistí prokázat opravdové mírové úmysly, se podobají bankovkám nekryté měny. Svět bude bezpečnější, když tyto falešné, propagandistické bankovky přestane pokládat za bernou minci...“ Tato slova nejsou citátem z nějakého dokumentu obránců lidských práv z osmdesátých let dvacátého století, nýbrž zazněla už v jeho přesné polovině. Pocházejí z manifestu mezinárodního sjezdu na obranu kulturní svobody, který se konal v západním Berlíně od 26. do 30. června 1950, tedy v nejmrazivějším období studené války. V moderní kulturní historii Evropy představuje tento kongres po všech stránkách ojedinělé setkání. Oba předchozí sjezdy na obranu kulturní svobody- první, konaný v roce 1935 v Paříži, a druhý, který jednal v Madridu a Valencii roku 1937, byly jednoznačně namířeny pouze proti jednomu druhu totalitarismu, proti fašismu. Oba zorganizovali představitelé Komintemy a ideologicky zmanipulovali průběh jednání i jeho závěry. Naproti tomu západoberlínské setkání intelektuálů v roce 1950 vzniklo z iniciativy především těch spisovatelů, vědců a novinářů, kteří se po hořkých osobních zkušenostech s komunismem rozešli a pokládali za svou povinnost upozornit všechny své kolegy na nebezpečí, jež pro kulturní svobodu představuje totalitarismus sovětského typu. A tak nepřekvapí, když na jeho prezenční listině čteme mnoho jmen těch, jejichž podpisy najdeme i na dokumentech předchozích kongresů z roků 1935 a 1939. A není pochyb o tom, že by tento dokument nyní podepsali i někteří komunističtí intelektuálové, kteří jej v roce 1950 tak vášnivě zatracovali. 34 / novy po l y g o n 1/2010 [pageend36]Na západoberlínském sjezdu se diskutovalo nejen o nebezpečí, které západní kultuře hrozí zvenčí, ale především o vnitřních demontážích, které způsobují někteří levicoví intelektuálové, stojící vědomě nebo nevědomky ve službách expanzivní sovětské politiky. Diskusi na toto téma podnítil referát německého spisovatele Arthura Koestlera, z něhož vyjímáme: „Začnu poněkud abstraktně, ale potom budu velmi konkrétní. Od počátku civilizace doporučovali filozofové lidem dvě protikladné metody jednání. Ta první žádá, abychom svět neviděli černobíle, nýbrž ve všech jeho jednotlivých odstínech, abychom se snažili o syntézu a kompromis. Tato metoda nás učí, že každé zdánlivě neřešitelné dilema nabízí vždycky východisko, třetí sílu v rovnováze sil, kterou při trpělivém hledání můžeme najít Jinými slovy: měli bychom odmítnout volbu mezi Scyllou a Charyb- dou a jako Odysseus proplout mezi skalisky. Nazval bych tu metodu metodou buď, anebo. Druhou a protikladnou radu najdeme vyjádřenou v jediné větě, která je už stará dva tisíce let: Tvoje řeč budiž ano-ano a ne-ne, vše ostatní je zlé a špatné! Obě tyto metody mají svou platnost ale rozsah jejich použití je odlišný. Ta první, metoda buď, anebo je konec konců platná tehdy, když jde o dlouhodobý plán, když máme dostatečnou volnost v pohybu i čase. Ale v bezprostřední krizi, v okamžiku, kdy osud klepá na bránu samotné existence, musíme se řídit radou z evangelia svátého Matouše, potom pro nás existuje pouze ano nebo ne. Takovou krizi může jednotlivec, společenská skupina či celá civilizace přežít jedině tehdy, jesdiže reaguje s neotřesitelnou jistotou biologického reflexu. Tragédie mnoha intelektuálů naší doby spočívá v tom, že používají myšlenkovou metodu, která je sama o sobě správná, při nesprávné příležitosti. Jsou natolik zvyklí jednat podle metody buď, anebo a hledat syntézy a kompromisy, že nejsou schopni postřehnout situace, které vyžadují pouze jednoznačné rozhodnutí. Tito lidé jsou často obětí vlastní perverze: mohou dokázat všechno, v co věří, věří všemu, co mohou dokázat. O těchto lidech říkám, že jsou to polopanny demokracie. Bylo by to všechno zábavné, kdybychom přišli do tohoto rozděleného města hledat nějakou abstraktní pravdu. Sešli jsme se tu však proto, abychom hovořili o nebezpečí, které svobodě hrozí ze strany tota- litarismu. Teorie a praxe totalitního státu představuje mnohem větší nebezpečí než všechny dřívější tyranie, neboť v klasické tyranii bylo dovoleno všechno, co nebylo zakázáno, kdežto v moderní tyranii je zakázáno všechno, co není vysloveně povoleno. Ale tento rozdíl tkví ještě hlouběji: filozofie moderního totalitarismu žádá smrt ducha, nic více, nic méně. Svoboda tedy není luxusem, o němž se dá bavit v kavárnách či na sjezdech intelektuálů. Svoboda je nerozlučně spjata s mírem. Tam, kde se spalují nebo zakazují knihy, páchne to vždycky válkou. To má logický důvod. Prostý lid válku nechce, ale může jí zabránit jedině tehdy, když má možnost svou vůli prosadit demokratickými prostředky. Vláda, která zbavuje lid hlasu, bere hlas také míru. To by si měli uvědomovat právě ti intelektuálové na Západě, o kterých říkám, že jsou polopanny demokracie. Nemohou totiž pochopit, že existují doby, kdy se dá hovořit v kondicionálu, a okamžiky, kdy se musí říci ano nebo ne. Neboť osudové otázky lidstva jsou vždycky oděny v prostých a přímých slovech, a proto vyžadují stejně jasnou odpověď. Nechceme od tohoto sjezdu, aby vyslovil své ano k nějakému politickému programu. Chceme však, aby naše setkání jasně manifestovalo sepětí intelektuálů s obyčejnými lidmi dnešního rozděleného světa. A tito obyčejní lidé se už rozhodli, a to zcela jednoznačně: odcházejí z Východu na Západ, nikdo z nich neprchá nový POLYGON 1/2010 / 35 [pageend37]obráceným směrem. Nebylo tím totalita- rismu vysloveno jasné, kategorické NE?“ Francouzský spisovatel Denis de Rou- gement se ve svém sjezdovém příspěvku zabýval otázkou zvláštního vztahu umělce ke svobodě. Mimo jiné řekl: „Spisovatelé se již několik desítek let přímo vyžívají v tom, že zesměšňují takzvané buržoázni svobody. Sami pro sebe požadují cosi vyššího, jakousi ničím neohraničenou svobodu. Nechtějí pochopit, že hovoří pouze o prázdném prostoru, a umožňují tím komunistické ideologii, aby jej rychle vyplnila svým totalitním obsahem. Spisovatel se tím stává, ať chce nebo nechce, komplicem totalitní diktatury. Umělec nemůže žádat větší svobodu než jeho spoluobčané. Spisovatel musí být totálním člověkem, neboť jenom tam, kde žije totální, tedy opravdu celý člověk, nemůže vzniknout totalitní stát.“ Přerušme teď na chvíli ukázky z diskuse na západoberlínském sjezdu v červnu 1950 a z dlouhé prezenční listiny tohoto setkání uveďme aspoň několik dalších jmen: G.A. Borgese, James Burnham, James T. Farrel, Sidney Hook, Franco Lombardi, Colo Mann, Walter Mehring, Nikolaj Nabokov, Jules Romains, Ignazio Silone... Sjezdu v západním Berlíně se účastnili také dva čeští intelektuálové- František Kovárna a Karel Kupka. Souhlasná prohlášení tomuto setkání mimo jiné poslali: Raymond Aron, John Dos Passos, Georges Duhamel, Louis Fischer, André Gide, Bertrand Russell, George Grosz, Julian Huxley, Carlo Levi, Andre Malraux, Gabriel Marcel, Eleanor Rooseveltova, Upton Sinclair, Tenessee Williams, Carl Zuckmayer. Pro ilustraci uveďme několik slov z poselství, které podepsal John Dos Passos: „Svoboda, jíž se těšili naši otcové, vznikla z trpělivé práce a odvahy tisíců mužů a žen několika staletí. Svoboda, v níž doufejme budou žít také naši synové, závisí na naší houževnatosti, odvaze, rozumu a trpělivé práci pro to, aby v lidech triumfovalo dobro a ušlechtilost nad zákeřností a nízkostí. Do jisté míry si lidé v tomto úsilí mohou vzájemně pomáhat, ale konec konců musí člověk tento boj svádět sám a především v sobě, bez vnější pomoci.“ Zahajovací projev sjezdu pronesl tehdejší starosta západního Berlína Ernst Reuter: „Jsme hluboce přesvědčeni o tom, že svoboda, důstojnost člověka a jeho právo na nezávislé myšlení a cítění, na uměleckou a duchovní samostatnost jsou nepomíjivé hodnoty. Ale také víme, že všechny tyto hodnoty se v bouřích času, který nezná klid, musejí znovu a znovu dobývat..“ Ernst Reuter věděl, o čem hovoří. Jako bývalý generální tajemník Komunistické strany Německa poznal na vlastní kůži totalitarismus v hitlerovské i stalinské podobě. A většinu účastníků tohoto setkání tvořili spisovatelé a vědci, kteří měli za sebou stejně bolestivé zážitky. A jak na tuto kulturní událost reagovali oficiální představitelé kultury v komunistických zemích? Psal se rok 1950, během sjezdového jednání vypukla korejská válka, v takzvaných lidově demokratických zemích se připravovaly nebo již konaly procesy proti agentům imperialismu ve straně a pro- pagandisté se předstihovali ve fantastických kampaních, jako byl například boj proti americkému brouku - mandelince bramborové. Hlavní oficiální tribuna sovětských intelektuálů - Litěratumaja gazeta - napsala: „Váleční štváči, jako je Bertrand Russell, Upton Sinclair, André Gide a John Dos Passos, teoretik rasismu G. J. Muller, který se mamě snaží zpochybňovat Lysen- kovo učení, různí bývalí filozofové a zkrachovaní spisovatelé sní o novém Majdan- ku a pronášejí slova, za něž by se nemusel stydět ani takový Churchill či jiní podně- covatelé nové katastrofy lidstva...“ Nacistickou propagandu kolem známého požáru římského sněmu připomněly některé hlasy východoněmeckého tisku. 36 / nový POLYGON 1/2010 [pageend38]Například východoněmecké noviny National Zeitung, 25. června 1950, napsaly: „Požár našeho kulturního domu na Jägerstrasse má své jasné původce přímo v řadách účastníků kosmopolitního sjezdu za takzvanou kulturní svobodu v západním Berlíně. Od paličských slov je jen krůček k přímému žhářství!“ Co paličského na sjezdu zaznělo, že tolik podráždil komunistické propagan- disty? Prozkoumáme-li pečlivě všechny sjezdové referáty a diskusní příspěvky, zjistíme s překvapením, že představují katalog problémů, o nichž vlastně intelektuálové nikdy nepřestali diskutovat - a to nejen na Západě, ale i na Východě. V Západním Berlíně se hovořilo především o porušování základních lidských práv ve východní Evropě, tedy o problému, který později znovu artikulovali nekonformní intelektuálové ve všech zemích takzvaného reálného socialismu. Na sjezdu se také diskutovalo o tom, zda má požadavek světového míru prioritu před požadavkem zachovávání občanských svobod, což bylo téma, jež neobyčejně připomíná diskuse západoněmeckých intelektuálů sedmdesátých let kolem zdánlivě nové teze „Lieber rot, als tot“ (Raději být rudý, než mrtvý). Ale nejdůkladněji se sjezd západních intelektuálů v roce 1950 zabýval rozborem různých nebezpečí, které hrozí kulturní svobodě, a prostředků, kterých by se mělo použít k její obraně. Italský spisovatel Ignazio Silone ve svém diskusním příspěvku mimo jiné řekl: „Nejvyšší hodnota svobody spočívá v diferenciaci sil, které plodí. Samozřejmě nám nezapovídá, abychom dospěli ke stejnému mínění, ale nesnáší jakékoliv násilné sjednocování a usměrňování. Neexistuje lepší obranná zbraň svobody, než když zůstane věrná sama sobě. Demokracie, která by si v touze pro větší průraznost oblékla duchovní uniformu a kopírovala totalitní metody, by byla jako člověk, který si ze strachu před smrtí vezme život“ Americký sociolog a historik Sidney Hook ve svém vystoupení upozornil na různá nebezpečí, jež hrozí kulturní svobodě: „Kulturní svobodu v dnešní době ohrožuje mnoho nebezpečí. Ale to největší pro ni představuje zásah státu do života jednotlivého myslitele nebo umělce, pokus vměstnat jeho tvorbu do uniformního schématu. Jak může například vědec, pro něhož je jediným a rozhodujícím měřítkem pouze jeho vědecká metoda, pracovat svobodně v zemi, která prohlašuje, že věda je třídní? Vždyť tato doktrína označuje každou vědeckou objektivitu za zločin, znemožňuje tedy vzájemné porovnávání různých teoretických postupů a žádá stra- nickost a jednostrannost, což v podstatě znamená nevědeckost Pokud jde o kulturní svobodu, je svobodná pouze taková společnost, v níž neexistuje oficiální politická teologie nebo metafyzika a která vytváří všechny předpoklady pro to, aby se každý mohl podílet na duchovním životě v nejrozmanitější formě. Taková společnost pak nejen dovoluje, ale přímo vítá každou pochybnost, každý nepopulární myšlenkový postup. Ale kacířství si nesmíme plést s oním spiknutím, jehož cílem je zničit právě ty základy, na nichž se můžeme přibližovat k pravdě.“ O základních podmínkách svobodné vědecké práce na sjezdu promluvil také Hermann J. Muller, kterého Litěratuma- ja gazeta ve svém článku o západober- línském setkání označila za teoretika rasismu. Tento světoznámý genetik získal v roce 1946 za své práce o mutaci genů a výměně chromozomů Nobelovu cenu. Podmínky k vědecké práci v totalitním režimu poznal z vlastní praxe: na počátku třicátých let ho ruský biolog Vavilov povolal do Moskvy, aby tam řídil Genetický ústav sovětské Akademie věd. Ale už v roce 1937 Sovětský svaz opustil pro názorové neshody se všemocným Lysenkem. Ve svém projevu na západoberlínském sjezdu na obranu kulturní svobody Muller mimo jiné řekl: nový POLYGON 1/2010 / 37 [pageend39]„Věda a kultura se v totalitních zemích stala jen cvičeným medvědem, který musí tančit na lusknutí prstů svého pána. Právě můj obor - genetika - dokazuje, jak totalitní diktatura vědy zneužívá. Hitler zneužil některých genetických zásad ke své infantilní rasové teorii a sověti ve své mocenské sféře nejenom zničili tuto vědeckou disciplínu, ale také fyzicky zlikvidovali největší genetiky. Nejen Vavilov, celé desítky dalších vědců zahynuly na Sibiři. Ale genetika není jediným vědeckým oborem, který trpí pod knutou komunistické diktatury. Ve jménu dialektického materialismu jsou napadány důležité oblasti psychologie, astronomie, kvantové fyziky a statistiky - kybernetika je tam prohlašována za pavědu, která nemá perspektivy. Jsem však přesvědčen o tom, že se tento přístup sovětů k vědě a technice jednoho dne vymstí a budou jej muset korigovat Kráva se dá dojit totiž hodně dlouho, ale její mléko je stále řidší a hubenější, až se nakonec promění v jed.“ Jed se objevil v Sovětském svazu velmi brzy. Deset let po těchto prorockých slovech amerického vědce umožnila kybernetika start prvních sovětských družic a korektury ve statistice se projevily v nových pohledech na ekonomiku. V kultuře nastalo období tání a v celém Východním bloku se objevilo disidentské hnutí. Kráva se dá dojit opravdu hodně dlouho, než ji definitivně zahubí jed, který v ní vzniká diletantským dojením diktátorských do- jičů. Na Západě jsou nejen mléčné přebytky, ale naštěstí také dost rozumných politiků, kteří vědí, že největší hodnoty svobodné společnosti potřebují reklamu. Proto podporují všechny, kteří na této planetě neúnavně bojují za všechna lidská práva a občanské svobody. RFE (prosinec 1982) Prameny: Ruehle, Juergen: Literatur und Revolution, Verlag Kiepenheuer und Witsch, Koeln-Berlin 1960 Kongress Hier kulturelle Freiheit 1950, časopis MONAT Nr. 22-23, 1950 Český kalendář 2010 Již po patnácté jsme připravili publikaci, která chce potěšit, ale i připomenout některé význačné osobnosti naší historie a kultury či události, na které by se nemělo zapomenout. Kromě článků, o kterých by se dalo říci, že jsou poučné, přinášíme v kalendáři jako obvykle i články oddechové. Povídky, básničky, písničky, křížovky, obrázky a fotografie a praktické - recepty. Doufáme, že se Vám i letošní kalendář bude líbit Jako ty předešlé a předem Vám velice děkujeme, když o něm dáte vědět i svým přátelům a známým. Český kalendář 2010 má 176 čb stran + barevnou obálku. Jeho cena Je v ČR 129 Kč, + event, poštovné 18 Kč. V Evropě i s poštovným 10 Eur, v zámoří 15 US is poštovným. Není běžně k dostání v knihkupectvích. Je třeba si jej objednat na adrese: Český kalendář, Sokolovská 179, 190 00 Praha 9, e-mailem: strizovska@seznam.cz, nebo zakoupit osobně v naší redakci v Klementinu (po telefonické dohodě - dopoledne: 266 311 241, odpoledne: 222 221 344, nebo mobil: 739 091 057). www.cesky-dialog.net [pageend40]očima ■ jinýma sčlma ■ jinýma očima ■ jinýma očima ■ PTÁME SE ... NATHALIE SWINKELS EU se pokouší u svých občnů vyvolat více zájmu o své počínání. A tak se tedy ptáme. Uveďme zde tři příklady. První: 13.ledna 2010 pan M.Engwirda, nizozemský člen Evropského účetního dvora (EÚD)1 podal vysvětlení ke své analytické zprávě, týkající se finančních podpor, které dostává Turecko, aby se mohlo řádně připravit na vstup do Evropské unie. Výše této podpory v roce 2002 byla 126 milionů euro a každým rokem se stupňovala, až dosáhla téměř 700 milionů euro. Podpora má být použita ke krytí 236 priorit (například v zemědělství, ke zlepšení infrastruktury...), aby země mohla splnit podmínky kladené ke vstupu do EU. O tom, na které projekty mají být peníze použity, rozhoduje Evropská komise, avšak tato podporaje (resp. byla) poskytována, aniž by byly požadovány informace ojejím využití a zda dohodnuté projekty skutečně odpovídají důvodům jejího poskytování (tj. splnění podmínek k přijetí země do EU), čili konkrétní účel a časový limit jeho dosažení. Zneužití však nebylo konstatováno, protože turecké úřady více méně tento úkol od Evropské komise převzaly. Při namátkové kontrole nebyly zjištěny žádné nesrovnalosti...V této souvislosti bychom si také mohli klást otázku, jak je to s dohledem na další státy, které nyní také kandidují na členství v EU: Makedonie a Chorvatsko. A jak tomu bylo například s dohledem na použití EU financí při přípravě Rumunska před jeho vstupem do EU? Druhý příklad se týká 3.7 % zvýšení platů zaměstnanců EU: komisařů, soudců, úředníků a dalších pracovníků. Zatímco obyvatelé EU pociťují následky ekonomické krize (a v některých zemích, například v Irsku, se právě na platech státních zaměstnanců začalo šetřit), zaměstnaci EU trvají na svých právech ohledně jejich zvyšování. V prosinci loňského roku kvůli tomu stávkovali, a v současné době dokonce probíhá jednání u Evropského soudního dvora, protože Evropská komise trvá na tom, že bylo dohodnuto 3.7 % zvýšení platů, zatímco některé členské státy považují za přiměřené zvýšení 1.85%. Kdy bude pře rozhodnuta, je zatím nejasné a o výsledku je možné jen spekulovat. Nejde totiž jen o zvýšení platů, ale i o právní problém s tím spojený. Může žalující strana (členské státy EU) uplatňovat argument, že situace se změnila? A pokud by to bylo soudem vzato v úvahu, jaký by to pak, jako precedent, mohlo mít dopad na podobné pře v budoucnu? Třetí přiklad: 22. ledna t.r. publikoval německý Die Welt článek2 o výhodách, jaké mají děti úředníků EU: pojedou na lyže a jazykový kurz na náklady EU, tj. 84.050 euro. Je uvedena i částka 73.800 euro na mikulášskou zábavu pro děti. Pro úplnost je třeba zmínit, že částka nebude hrazena jen z fondů EU, ale také rodiče přispějí podle výše svého platu. Reakce parlamentu byla, že jde jen o částku 15.000 euro a jedná se pouze o děti zaměstnanců s nižšími platy: šoféři, sekretářky... V holandském tisku (De Telegraaf) se objevila zpráva, že podobné příspěvky (placené z daní občanů EU) jsou dětem zaměstnanců EU poskytovány i na letní prázdniny. Pokud jim budou zvýšeny platy o 3,7 %, uhradí tyto pobyty dětí z vlastních prostředků? Všichni samozřejmě víme, že podobné výhody mají i děti zaměstnanců podniků a jiných nový POLYGON 1/2010 / 39 [pageend41]institucí v různých zemích, ty jsou však hrazeny z jejich vlastních fondů, a nikoliv z peněženky EU, do které jdou daně nás všech. A obyčejný občan EU se snaží „přežít“ krizi... ■ (1) http://cs.wikipedia.org/wiki/Evropsk%C3%BD_%C3%BA%C4%8Detn%C3%AD_dv%C5%AFr (2) http://www.welt.de/politik/ausland/article5934320/EU-Buerger-bezahlen-Skiferien-der-Beamtenkin- der.html Nástup levice v EU To, že je pan Fule člověk bez morálního kreditu, by mně tolik nevadilo, kdyby se nehlásil na vysoký post do Europarlamentu, a naše největší strany jej v tom podpořily, ačkoliv měly TŘI bezúhonné kandidáty s bezvadným morálním profilem. Je z toho patrno, že středopravicová ODS si na pravicovost jen hraje, že se nedokáže postavit za slušného člověka. Ostatně bylo to vidět už v části ODS, která podporovala Klause v jeho potyčce s Ústavním soudem ohledně nepodepsání Lisabonské smlouvy. O středně levicové ČSSD netřeba hovořit. Mělo by se jim jejich ostudné chování „osladit“ při volbách. Konec, pánové, budeme volit jiné Čechy. Daleko horší a problematičtější jsou výroky britské delegátky, v Europarlamentu, která údajně prohlásila, „že za práci v prosovětské organizaci ji nikdo nemá právo kritizovat, když tu práci myslela upřímně“! / L.N. 13. ledna 2010./ Proč ne, ale jistě by se našli jiní delegáti, kteří nekolaborovali s režimem, který pozabíjel desítky milionů lidí. Jestliže spolupracovala ráda a myslela to upřímně, je kolaborantkou, která mezi slušné lidi nepatří. Slovinský delegát, který projevil starost, aby nenastal „hon na čarodejnice“, protože prý „probírat komunismus příliš konkrétně není radno“ / tamtéž/, si buď nevidí do úst a neví, co říká, nebo se těší na podobného parťáka, kterému otázky týkající se morálky jsou úplně jedno a budou oba beze skrupulí podporovat to, co je pro ně výhodné. Nejde o hon na čarodejnice, ale o potřebu dosadit do Europarlamentu lidi, kteří o morálce něco vědí, neohnou se při první příležitosti a dokáží se za ni postavit. To jen tak na okraj k tomu, jak nám ODS a ČSSD zadělaly a doplnily do Europarlamentu občana, o kterém europoslanec pan Hannes Swoboda prohlásil, že pan Fule měl odpovědi velmi vyvážené, a bude kritický k tomu, když se někde nedodržují lidská práva. / LN. 13.1. 2010 / Že bych někdy četl od pana Fuleho kritický článek o vyvražďování v Čečensku, si nevzpomínám. Karel Mrzílek für Versicherungs-, Finanz-, Unternehmens- und Rechtsberatung. Treuhandbüro sowie Handel mit und Vermittlung von Immobilien. TRANSPORT CZ-CH-CZ Zajišťujeme transportní služby mezi CZ a CH, včetně celních formalit pro soukromé osoby a firmy. Termíny a ceny dohodou přímo s dopravcem. Přeprava je provozována Mercedesem Sprinter s přívěsem, náklad do 3 tun a max. délky 5 m. AGENTUR PAZDERA / Kreuzplatz 20, CH-8008 Zürich. Tel 044 933 07 33, Fax 044 932 52 03 E-mail: info@pazdera.ch www.pazdera.ch [pageend42]Zprávy z politicky korektního světa MIROSLAV HILL Máme pro vás zprávu skvělou, Boží mlýny už zas melou! (J. Suchý, listopad 1989) 11. května 2009. Světová zdravotnická organizace (SZO, též World Health Organization, WHO) (http://www.cidrap.umn. edu/cidrap/content/influenza/swineflu/ news/may 1109severity.html) se domnívá, že nový podtyp H1N1 chřipkového viru, podtyp, který způsobuje prasečí chřipku, je více nakažlivý u člověka než virus lidské sezónní chřipky. U té dochází k sekundárním infekcím v 5% až 15% případů, kdežto u A/H1N1 se tak stává v 22% až 33%. Dále SZO píše (viz datum 11/05/2009), že H1N1 většinou způsobuje na rozdíl od sezónní chřipky velmi mírné onemocnění. Od té doby se nová chřipka ve světě šíří a i na území Francie jako všude jinde přibývá nemocných. Virus se u některých nemocných dostává až do plicních sklípků aje příčinou vážných dýchacích obtíží. Jsou hlášeny první případy smrti udušením. Lidé, kteří dříve odmítali očkování, se nyní v zástupech hrnou do očkovacích středisek. Zdá se, že strach z onemocnění je silnější než obecná nedůvěra k nové narychlo vyrobené očkovací látce. Genom chřipkového viru je složen z osmi volných segmentů virové RNA. Jestliže jedna buňka je infikována dvěma viry různých podtypů, může dojít ke genetické přestavbě (genetic reassortement) viru. Nebezpečná situace vznikne, jestliže taková přestavba způsobí tzv. antigenní zlom. Proti novému podtypu, jako v případě H1N1 z letošního roku, pak chybí imunologická zkušenost, která by mohla zabránit vzniku pandemie. V současné době podtyp H1N1 dále mutuje, jak bylo hlášeno z Kanady, Norska, Francie a Itálie. Tyto mutace však neměly vliv na antigenní vlastnosti viru. SZO se zatím nevyjádřila, jaký bude další vývoj pandemie. Možnost, že by došlo ke zvratu v endemickou pandemii nelze zatím vyloučit Analýza chřipkového viru, který způsobil obrovskou pandemii v roce 1918, ukázala, že se jednalo jako nyní o podtyp H1N1 (http:// esciencenews.com/articles/2009/06/29/ dynasty.influenza.virus. 1918.and. today). Že by se katastrofa z roku 1918 mohla nyní opakovat, raději nikdo neříká. 3. září 2009 Americkým (Nature 461, 91-94, 2009) a čínským (Nature 461, 86- 90, 2009) vědcům se podařilo vypěstovat myši z fibroblastů pěstovaných in vitro. Fibroblasty byly nejprve pomocí tran- skripčních faktorů změněny na pluri- potentní kmenové buňky. Shluky takto vytvořených kmenových buněk byly inji- kovány do tetraploidních blastocyst a přeneseny do děložních rohů pseudogravid- ních myší. Z pluripotentních kmenových buněk vyrosda živá mláďata. Tetraploidní blastocysta poskytla pouze extraembry- onální orgány, na které ze zatím neznámých důvodů pluripotence kmenových buněk nestačila. Nicméně cesta ke klonování člověka je otevřena, tj. pro každého, kdo na to bude mít Na smutně proslulé bioetické komise čeká nová práce. Bude třeba, aby rozsekly gordický uzel, který na sebe samy upletly. Jinak, když už bylo povoleno umělé přerušení těhotenství, proč nepovolit naopak jeho umělé zahájení? 10. října 2009John Martin (NewScien- tist No. 2729, str. 24) tvrdí, že farmaceutický průmysl v posledních deseti letech sice nahromadil obrovské množství peněz a mohl bohatě investovat do dalšího výzkumu, dosáhl však přes veškeré úsilí jen nepatrných výsledků. Jestliže bude pokračovat dále tak jako dosud, tj. s velkými investicemi a nepatrnými výsledky, může se mu stát, že se zhroutí podobně, jako se zhroutily nedávno banky. Farmaceunový POLYGON 1/2010 / 41 [pageend43]tickému průmyslu chybí to, co bylo dáno kdysi univerzitám: kombinace zvědavosti a akademické svobody. V současné době průmysl neví, co s penězi, zatímco univerzity nemají z čeho platit výzkum. Akademičtí pracovníci musejí svádět tuhé boje i o omezené prostředky. To má většinou za následek, že se silní jedinci orientují na projekty bez rizika a se snadno předvídanými výsledky (predictable low-risk science). Výzkum je roztříštěn do malých nezávislých skupin. John Martin navrhuje dát více peněz univerzitám. Současně však doporučuje, aby univerzity byly více obchodně zainteresované (businesslike), ale aby si přitom zachovaly svoji akademickou svobodu. Myslím, že John Martin se v tomto případě snaží sloučit neslučitelné. V časopisu EMBO Reports 11, 12-13, 2010 se objevil článek nadepsaný Bronzový věk pro vědu ve Španělsku. Autoři si stěžují, že ve Španělsku, které je tradičně k vědeckému počínání nedůvěřivé, se má počet státem vydržovaných pracovníků zredukovat o 50%. (http://www.nature. com/embor/journal/vl 1/nl/full/em- bor2009260.html). Ve Španělsku po desetiletích vědecké a kulturní bídy bylo třeba náramného mnohaletého úsilí, než se španělský výzkum dostal na úroveň rozvinutých zemí. Autoři srovnávají Spanish Research Council hlavně s francouzským, podle nich dobře si počínajícím, CNRS. Vyčítají politikům, že se soustředůjí na krátkodobé programy, které nemohou zaručit dlouhodobý rozvoj ani blahobyt budoucích generací. Španělsko patří mezi nejzadluženější země Západní Evropy. To, jak tamní vláda zachází s vědeckými pracovníky, není typické jen pro Španělsko. Děje se tak víceméně ve všech zemích, kde dříve býval, ale už není, silný základní (akademický) výzkum (viz např. jak píše John Martin o Velké Británii). V politicky řízeném výzkumu jde výzkum nikoliv za poznáním, nýbrž za naplněním kapsy. Přežívají nebo úspěšně živoří jen mega- projektyjako létání na měsíc, vysílání satelitů všeho druhu, urychlovače částic (např. Large Hadron Collider, LHC), termonukleární fůze (International Thermonuclear Experimental Reactor, HER) atd. 14. listopadu 2009 Britský časopis NewScientist (No. 2734) oslavuje 150. výročí od uveřejnění Darwinovy knihy „On the Origin of Species“. Při té příležitosti uvádí knihu, kterou nyní napsal profesor genetiky z londýnské University College, Steve Jones, prý pro čtenáře 21. století. Kniha se nazývá „On the Origin of Species Revisited“ ( com/article/mg20427342.300-darwins- -masterpiece-revisited.html). Jsou v ní komentáře k jednotlivým kapitolám Darwinova historického díla, kde Darwinova pozorování jsou doplněna a jaksi vyspravena pomocí nálezů, kterých se Darwin nedožil. Darwin ani profesor Jones nehovoří o náhodnosti jako zdroji genetické variability. Darwin náhodnost ve vývoji druhu nebral v úvahu a náš současník Jones píše, jako by zapomněl, že náhodnost je hlavním pilířem neodarwinistické ortodoxie. Dokazuje svým způsobem (tj. seřazením nalezených nebo předpokládaných přechodných forem), že organismy se vyvíjely, a líčí, jak se vyvíjela velryba, jak se nohy měnily (funkčně) v ploutve a nosní otvor se dostával na vrchol hlavy. U ryb se přestavovaly žabemí oblouky a vznikaly třmínek, kovadlinka a kladívko středního ucha, čelisti a hrtanové chrupavky, jak je nalézáme u savců. „Podle současné analýzy DNA velrybí předchůdce byl blízký hrochovi a nynější velryby patří do stejné skupiny jako hroši, prasata, žirafy a hovězí dobytek“ Tolik profesor Jones v NewScientist Dokud popisuje formy života a neříká, jak se k nim dospělo, tak jistě s ním všichni souhlasíme. Víme, že vývoj trval miliony let a dosud trvá. Dosud různé druhy živočíšstva a rostlinstva vznikají a jiné zanikají. Politikové v tom spatřují příležitost jak si zahrát na zachránce přírody (nebo dokonce planety) http://www.newscientist 42 / nový POLYGON 1/2010 [pageend44]a vybrat nové daně. Vzniká nový obor, ekologie, s placenými pracovníky, kteří si dávají jméno ekologové. Jejich posláním je zasáhnout do vývoje přírody. Vyrábět poplašné zprávy, že se planeta otepluje, živočišné druhy mizí, rostiinstvo je nasáklé různými jedy původně proti plevelům, hmyzu, parazitům, voda je znečištěna a lidstvu hrozí hladomor. To vše je nám předkládáno již dlouhou dobu, lidé si na to zvykli a stejně nevěří ani ekologům ani těm ostatním (tj. politikům, žurnalistům, zodpovědným činitelům všeho druhu). Státní představitelé pořádají celosvětové konference na záchranu planety a tam se perou protestující davy s policií. Mezitím se účastníci konference scházejí, jednají, hádají se v kuloárech, až zjistí, že se musí zase sejít a příště že se dohodnou. Všichni, jak rváči, tak policie a účastníci se rozejdou a příště začnou stejně někde jinde. Zde je třeba připomenout, že ekologie je interdisciplinární věda, která se zabývá interakcemi mezi organismy a interakcemi těchto organismů s jejich životním prostředím (viz např. http://en.wikipedia. org/wiki/Ecology). Jak jde definice ekologie dohromady s adepty, kteří si na ni dělají právo před veřejností, snad chápou jen noví filosofové, kteří nám filosofují tak, jako ekologové „ekologují“. Málokdo je přesvědčen, že nosní otvor velryby putoval na vrchol její hlavy náhodně. Ale všichni, kteří o tom přemýšlejí, vědí, že zříci se v tomto bodu náhody by bylo osudné. Znamenalo by to, že připouštíme existenci sil, na které veřejnost zatím není připravena ani myšlenkově, a tím méně v laboratoři. To však neznamená, že takové síly neexistují. Vidíme výsledky jejich působení, ale nedovedeme je definovat a také je nedovedeme správně nazvat. Jsou takoví, jako Rupert Sheldrake, kteří hovoří o tvarovém poli (morphic field) nebo o tvarové rezonanci. Dokonce jsou známy experimentální přístupy k vyvolání těchto manifestací. Ale není známo, že by někdo takové pokusy opakoval a také není nikoho, kdy by se odvážil podobné opakování financovat Je mnohem pohodlnější psát pohádky, jak se vyvíjela velryba, než se vydat na svízelnou cestu zkoumání do neznáma. Proto současná biologie stojí tam, kde byla v době, kdy ještě po ostrovech Galapagos běhal Darwin. Molekulární biologie a genetika k Darwinově verzi přidala mnohem méně, než se čekalo, a dokonce sejí podařilo poplést kauzalitu s náhodností. Takže pro vznik druhů zatím nemáme hlubšího vy- svědení než toho, co nabízí zastaralý, ale politicky korektní neodarwinismus. Ale to, byť i s předponou neo, na vysvětlení evoluce nestačí. Možná, že není na škodu znovu připomenout, že bez vybudování nosné evoluční teorie nebude ani nosné ekologie, a tím méně věrohodných ekologů. 29. listopadu 2009, 16:31 Švýcarská tsrinfo.ch sděluje, že mohamedáni ve Švýcarsku už nebudou stavět minarety. Lid v nedělní „iniciativě“ hlasoval 57,5 % pro návrh pravice, tj. aby se do Konstituce dostal zákon, který by takové další stavby zakazoval. Hlasování se zúčastnilo 53,4 % voličů. Zákaz minaretů navrhla pravicová švýcarská tzv. „populistická“ lidová strana. Podle ní by pokračování ve stavbách těchto věží vedlo k islamizaci země. V návrhu zákona proti stavbě minaretů se nehovoří o zboření dosavadních čtyř minaretů, které už stojí v Zenevě, Curichu, Winther- turu a ve Wangen bei Olten (Solothurn). Žádný z nich nevysílá výzvy k motlitbám a ani nemůže, i kdyby nechyběl muezzin, poněvadž je to zakázáno. Odhaduje se, že ze 400.000 muslimů žijících ve Švýcarsku pochází asi 57% z Balkánu a zbytek hlavně z Turecka. Hlasování se týkalo pouze minaretů, a nikoliv mešit, kterých už je asi 200. Proti stavění dalších mešit nejsou námitky. Švýcarská iniciativa vyvolala bouři protestů jak v samotném Švýcarsku mezi politicky korektní vrstvou obyvatelstva, tak i v nový POLYGON 1/2010 / 43 [pageend45]zahraničí mezi podobnou vrstvou obyvatelstva. Ze sociologického hlediska takové hlasování odhalilo pozoruhodnou skutečnost. Z 26 kantonů jen 4 kantóny byly pro minarety. Všechny byly frankofonní: Vaud, Ženeva, Neuchatel a polokanton Basilej- -město. Jediný frankofonní chyběl, kantón Jura. Všechny ostatní smíšené a jinak mluvící kantóny shodně hlasovaly proti minaretům. Jejich obyvatelstvo nerozumí francouzský a neposlouchá francouzskou televizi. Tím se jedině liší od obyvatelstva frankofonních kantonů, které mají francouzskou televizi na dosah. A tím i silnou televizní kampaň, která viděla v iniciativě porušení základních lidských práv, porušení práva na náboženskou svobodu. Francouzsky mluvící lidé to, co slyšeli, tomu věřili a podle toho jednali. Lidé mimo dosah francouzské televize se neřídili podle francouzského návodu a hlasovali opačně. Ale v jejich prospěch mluví skutečnost, že se nakonec jednalo o minarety v jejich zemi, a nikoliv ve Francii. Žklamaní bojovníci za lidská práva dosud bojují, aby byl výsledek švýcarské iniciativy zrušen vyššími instancemi, než je švýcarská vláda. Ceká se, že OSN prověří, zda je výsledek iniciativy slučitelný s mezinárodním právem. Evropou obchází vlna nevole odpovědných činitelů. Profesionální žurnalisté dále bojují ve prospěch minaretů a říkají, že bojují o náboženskou svobodu. Ti neopatrní, kteří kladou jednoduchým občanům otázku, jak by podobné referendum dopadlo ve Francii, dostávají jednoznačnou odpověď: „Dopadlo by to stejně, nebo ještě hůř.“ Jsou i takoví, co připomínají, jak to řekl Erdogan v roce 1997: „Mešity jsou naše kasárny, minarety naše bajonety, kopule naše přilby a věřící naši vojáci“. Tehdy se jednalo o přijetí Turecka do Evropské Unie. Ale na další stavby mešit (tj. „kasáren“) si Švýcaři nestěžují. United Nations Climate Change Conference Dec 7 - Dec 18 2009 (http://en.wikipedia.org/wiki/2009_United Nations Climate Change Conferen- ce.Listing_of_proposed actions). Český internetový časopis Britské Listy tvrdí, že „Západ chce přelstít rozvojové země. Rozvojové země, zastoupené na summitu o globálním oteplování v Kodani, reagovaly zuřivě na prozrazený návrh dohody, která by poskytla větší pravomoci bohatým zemím, vyhnula by se vyjednavačské roli OSN a vzdala by se protokolu z Kjó- ta.“ (http://www.blisty.cz/art/50229.html). Údajně tento přípravný „dánský text? vypracovala skupina jednotlivců mj. z Anglie, USA a Dánska. Text stanoví, na kolik která země má snížit „vypouštění tun uhlíku“ (?) na osobu do roku 2050. Rozvojové země nebyly rády, že se na ně dělá nátlak a rozvinuté země by se jen nerady vzdaly svého způsobu života, který bez velkého vypouštění uhlíku by po čase klesl na úroveň zemí s malým vypouštěním uhlíku. Krutě chyběla jakákoliv zmínka, že po vyčerpání fosilních zdrojů paliva nebude co vypouštět ani v rozvojových zemích, ani v těch, které se dnes už nepovažují za rozvojové a které se už ani dále nerozvíjejí. O přípravném textu a dalších návrzích všeho druhu se diskutovalo a hlasovalo. To trvalo přes týden. Nakonec se předsedkyně summitu vzdala a předsednictví se ujal stávající předseda dánské vlády. Pak se dostavili šéfové zúčastněných států, přednesli své projevy, pokud měli možnost (nebo zájem?) a diskutovalo se ve zbývajícím čase. Přijel prezident Obama, diskutoval v klubu s představiteli Brazílie, Číny, Indie a Jižní Afriky, se kterými se vzájemně dohodnul na tzv. „Copenhagen Agreement“ a pak odjel. Ti, co ještě neodjeli, měli příležitost se s navrženým textem seznámit a o něm debatovat. Vzali jej na vědomí, ale neshodli se na jeho přijetí. Nicméně vedoucí rozvinutých zemí si pochválili dosavadní diskuse, shrnuli dosažený pokrok ve vzájemném porozumění a shodli se, že se znovu sejdou v polovině příštího roku. Přesné datum nebylo stanoveno. Soudě podle toho, co se dělo 44 / nový POLYGON 1/2010 [pageend46]v Kodani, možná, že se do té doby rozpadne OSN, zadlužená Evropa zbankrotuje a žádný uhlík se z ní už vypouštět nebude. Ti ostatní budou pokračovat jako dosud ve vypouštění, ale už to nebude nikomu vadit. Také nebude nikoho, kdo by si ještě vzpomněl na uhlíkovou daň. Český internetový časopis Osel.cz publikoval 12. prosince 2007 „Otevřený dopis o změně klimatu generálnímu tajemníkovi OSN“, Jeho Excelenci Ban Ki-Moon, Generální tajemník, Organizace Spojených národů, New York, N.Y. Čtenáři Nového Polygonu mohou najít text dopisu a seznam signatářů na http://www.osel.cz/ index.php?clanek=3164. Dopis protestuje proti zprávám, o kterých hlasují právníci, lidé s humanitním vzděláním a úředníci, kteří mají zřídka ponětí o vědeckých metodách a ještě méně o meteorologii a klimatologii. Jsou tím míněny zprávy Mezinárodního panelu o změně klimatu. Úvodní odstavec končí známou větou: „O vědeckých poznatcích nelze hlasovať. Na stejné stránce internetu čtenář také najde shodou okolností poselství J. Žáčka, „Kdo spí se psy v pelechu, nemá nouzi o blechu“. ■ P.S. ze dne 9. ledna 2010. Chřipková očkovací horečka přešla. Pět milionů lidí je už ve Francii naočkováno. Další sice přicházejí, ale jejich den ze dne méně. Státní orgány se snaží vrátit nebo prodat miliony očkovacích dávek, o které není zájem. Přitom nelze vyloučit, že nová vlna epidemie vypukne na jaře. ZACHRÁNÍME SVĚT? PAVEL JACKO The urge to save humanity is always a false front for the urge to rule it. Henry Louis Mecken Osobně se cítím velice ošizen rychlok- vašenými zachránci přírody. Spoustu tzv. planetu zachraňujících věcí dělám již déle než čtvrt století - a jejich neochota připustit, že to nevymysleli oni včera, je buď k pláči nebo k smíchu. Jsem v jádru pro omezení spotřeby a omezení populace, ale nepředstírám, že znám nějaké nedras- tické řešení. Jsem ekocynik. Nevěřím, že lidská aktivita nějak významně ovlivňuje zemskou teplotu a zdá se mně, že všelijaké ty zlepšováky budou lidstvu víc ke škodě než k užitku. Domnívám se kupříkladu, že místo rozpouštění CO, v čediči, bylo by možná lacinější a praktičtější jej rozpouštět v Kameni mudrců. Nová skupina zbohatlíků bude jezdit zelenými dvanáctiválcovými Humvees a přemýšlet o další ziskové habadůře. Třeba jak nás zachránit před iminentní dobou ledovou. Rapidně stárnoucí hollywoodské herečky budou dále adoptovat malé pandy, černoušky a třeba i pilišouky, jen aby se dostaly na obrazovky a jejich agent mohl za případný příští film žádat víc. Politici vše zapomenou a pro jistotu popřou. Proč jsem ekocynik? Hlavně proto, že AGW^ je lež. Podobně jako kdysi komunisté využili ekonomiku - světovou krizi k šíření své Leninem přiškrcené marxistické ideologie, nyní nová generace lidí zvláštního ražení používá ekologii ke stejnému účelu - získání moci. Účel nesvětí prostředky a tento účel - socialistická svetovláda - již vůbec nemůže posvětit lež antropogenního globálního oteplování. Jsem pro získávání energie z jiných zdrojů než nerostných, ale ne proto, že je CO, životu škodlivý, jak se nás pokrytec na kvadrát Al Gore a tisíce jeho souvěrců snaží přesvědčit Film Inconvenient nový POLYGON 1/2010 / 45 [pageend47]truth, lépe znám jako Convenient Lies, přes prokázané lži a chyby oblbuje děti ve školách, alespoň australských, dodnes. Již jsem viděl v nějakých novinách titulek Dětská křížová výprava 2\ Článek vychvaloval děti základní školy, které se rozhodly udávat ty dospělé, kteří ničí jejich budoucnost kysličníkem uhličitým. Autor asi výraz někde slyšel a nic o tom neví, anebo naopak moudře naznačil, jaká tragická blbost to je. Zneužívání dětí jim nemohu odpustit, zrovna tak jako zničení věrohodnosti vědy na dlouhou dobu. Nejedná se o chyby, ty jsou ve vědeckém bádání nevyhnutelné. Jedná se o falzifikaci dat, specifický výběr dat, manipulování počítačových modelů, potírání odlišných názorů a osobních útoků na oponenty3*. Také nejsem ochoten jim přiznat dobrou vůli, když oni svým oponentům zásadně ne. Ostatně nic než osobní útoky na kacíře jim nezbývá. Nechtějí diskutovat, protože nemohou. Výnosné dogma globálního oteplování nemůže neomylná církev pustit z rukou. Část vědy byla nahrazena fanatickým náboženstvím a troufám si tvrdit, že hanebné metody klimatologů z University of East Anglia se rozšíří i do jiných odvětví, protože se ukázalo, jak jsou lži výnosné. Na první pohled by se zdálo, že tři rozdílné problémy - oteplování, znečišťování životního prostředí a nedostatek vody vycházejí ze stejného základu, 1j. přelid- ňování a neúměrné spotřeby. Všechny tři jsou zneužívány „osvícenými elitami“ za účelem strašení nevzdělaných, podobně jako kdysi vyhrožovala církev peklem, s konečným cílem obdržení a mnoha případech již i udržení moci. Voda Té máme dnes na zeměkouli zrovna tolik, kolik jsme jí měli na našem prvopočátku. Jen proto, že je nás víc, zdá se, že jí je míň. Podzemní vodu pomalu, ale jistě vyčerpáváme a díky hlouposti, nyní znásobenou hloupostí zelených, voda povrchová jde nazmar. Farmář si nechá vybuldozerovat jen metr hlubokou díru (je to lacinější) o sto metrech čtverečních, kterou první déšt naplní, a pak doufá, že než se vypaří, nebo ji dobytek vypije, zaprší znova. Když ne, jakože v Austrálii velice často ne, žádá o státní podporu. Kopat hlubší, vypařování víc odolné díry se nevyplatí. Tzv. ochránci přírody, kteří povětšinou v životě nebyli dál než 100 km od pobřeží, jsou principiálně proti všem přehradám a přehrádkám. Australské státní vlády jejich tlaku již dávno ustoupily, a tak povodně jen ředí slanou vodu oceánů. Řešení - troška rozumu. Znečišť ování Je nás čím dál tím víc a spotřeba neúměrně roste. Stačí se podívat na satelitní mapu světa - zelená není nadrovníková Afrika, Střední Východ a centrální Asie, tj. oblasti, kde žili po- prvobytně-pospolní lidé nejdéle. Musím přiznat také částečně střední Austrálii, kterou ovšem odzelenili domorodci, lovci a sběrači po svém příchodu z Asie bezohledným vypalováním pralesů. Veškerá devastace a suchopár se dá těžko dát za vinu průmyslu a imperialismu. Máme ovšem ekonomický systém, kde již málem nejen počítač, ale i kladívko je najedno použití. Nicméně jsou to ty vyspělejší, bohatší, průmyslové, demokratické země, které drží problém jakžtakž pod kontrolou. Zemím asijským, africkým a latinsko-americkým se to moc nedaří. Stačí se podívat Řešení? Nechci být obviněn z rasismu. Oteplování Když si člověk čte o středověku, době temna, náboženského tmářství, pověrčivosti a inkvizici, cítí se nad tou lidskou hloupostí povznesený. Dokud si neuvědomí, že v té době většina lidí neuměla číst dnešní masové sdělovací prostředky nahrazovali faráři a to, co trochu připomínalo vědu, se udržovalo jen v některých klášterech víceméně tajně. Nevědomost a strach potřebovala církev k udržení moci. Dnes je situace horší, ale již takovou omluvu nemáme. Přes drastic- 46 / nový po l y g o n 1/2010 [pageend48]ký úpadek všeobecného vzdělání je možné si najít, přečíst a promyslet informace, které kněží a šarlatáni novověku zatajují, ignorují a v případě nutnosti popírají. Většina se ovšem neobtěžuje, protože si ještě nespočítala, jak to ovlivní její život a kolik jí to bude stát. Naše sdělovací prostředky opakují do omrzení jen ty nejnižší odhady nákladů zachraňování planety, zejména Kevina Rudda těch z klobouku vytažených $ 100 ročně na domácnost. Jen málokdy se zmíní o těch $ 1100 z jiného zdroje. Myslím, že i těch tisíc sto dolarů je směšně málo. Již loni cena energie vzrosda o nějakých 5 %, a to se nic planetu zachraňujícího neudálo, spíš naopak. Podle některých odborných odhadů zvýší tzv. Emmission Trading Scheme (ETScam) cenu energie o 10%. A podle mého neodborného odhadu zisky energetických společností o 15'%. Energii potřebuje vše, co používáme, od brambor po počítače. Jak je zvykem, každý producent, výrobce a obchodník si nějaké to procento přidá. Pro ty, kteří nemají možnost si ty procenta přirazit, přišel náš ministerský předseda s cukrátkem - každý chudý bude na tom každý rok o $ 600 lépe. Chamtivost a závist světem vládne a zejména socialisté vědí, jak toho používat. Nemyslím, že je třeba vypočítávat důkazy, proč je hypotéza lidstvem zapříčiněného celosvětového oteplování nesmysl. Čtenáři si možná pamatují mou Daň strachu z května 2007. Kdyby ne, doporučuji internet - mezi jiným blog Luboše Motla a dopis Lorda Moncktona našemu Kevi- novi z 1. ledna tr. A co kdyby se náhodou oteplilo? Byli jsme před globálním oteplováním a budeme i po něm. Kdysi jsme pěstovali melouny u Mělníka a dováželi grónské banány. V roce 1988 trochu víc pršelo a 60% území Bangladéše bylo pod vodou. Populace vzrosda. Blíže k dnešku - když ve Washingtonu loni zasněžilo, pyšný nositel Nobelovy ceny míru, ochránce planety na slovo (ale skutečně jen na slovo) vzatý Obama odletěl s rodinou na nezasněženou teplou Havaj. Socialismus Z globálního ochlazování se stalo globální oteplování, pak klimatická změna a nyní to je klimatická spravedlnost. To je eufemismus pro převod majetku bohatých zemí zemím chudým. V praxi to ovšem znamená, že chudí lidé v bohatých zemích platí bohatým lidem v zemích chudých. Proč jsou ty tzv. chudé země chudé? Naprostou většinou oplývají nerostným bohatstvím a pracovní silou. Bohužel ta „pracovní“ musí být v uvozovkách, protože i když většina práceschopných osob může poslepu rozebrat a složit kalašnikov, neví, za který konec držet lopatu. Několik maličkostí nemůže tu „spravedlnost“ zastavit, jako třeba, že populace klesá ve vyspělých zemích, ale báječně roste v zemích chudobou trpících, jako třeba, že již to je víc než půl století, co se ty země zbavily jha kolonialismu, jako třeba, že ty země měly možnost aplikovat a často i aplikovaly tu historicky nezadržitelnou marxistickou ekonomii, docílvše tím životní úrovně hluboce pod tou z dob kolonialismu. Rasisté také tvrdí, že ty peníze skončí tak, jako ty milliardy předtím tam, kam patří, tj. ve švýcarských bankách na účtech diktátorů. Nejde o obohacení zemí chudých, ale o ochuzení zemí bohatých. Konečným cílem je socialistická světovláda. Donedávna by takové tvrzení vypadalo jako něco z paranoidního špionážního románu. Obamův „car zelených zaměstnání“ do září minulého roku, dokud pod nátlakem veřejného mínění (ano, v Americe to ještě mají) nerezignoval, marxista Van Jones4*, řekl, že „...environmental policies are to be used as the engine for transforming the whole society...“. Na web stránkách Socialist International se dočtete, že veškeré ty dohody jsou prostředkem k radikální přeměně kapitalistických zemí a jednotné vládě cenový POLYGON 1/2010 / 47 [pageend49]lého světa podle socialistických principů. Návrh Kodaňské smlouvy 5> je také jasný. Jediné, na co se uhlíková mafie vzmohla, bylo „ještě se nic neodhlasovalo“. Pak, pochopitelně, by řekli „Nic se nedá dělat, je to odhlasované“. V Kodani to neprošlo, pokusí se znova v Mexiku. Jde jim o mnoho. Je smutné, že naprosto zřejmé a všem přístupné otevřené plány jsou ignorovány, bagatelizovány a že lidé, kteří na ně upozorňují, jsou zesměšňováni podobně, jako byli zesměšňováni lidé, kteří upozorňovali na naprosto zřejmé a otevřené plány v Hiderově Main Kampf. Ignorance středověku + pseudointelektuální blaze- ovanost třicátých let minulého století = mentalita našeho „pokrokového“ jednadvacátého století. Ironické a i tragické je, že jestli se ta marxisticko-kriminální nomenklatura skutečně dostane k moci, zapláčí nejen lidská práva, kultura a blahobyt, ale také příroda, v jejímž jméně se máme dobrovolně vzdát všeho, co předcházející generace potem a krví dosáhly. Lidé budou věřit, v co chtějí věřit Víra v celosvětové, lidmi zapříčiněné oteplování nemá nic společného s vědou, doopravdickou vědou, nebo dokonce s rozumem. Lidé věřící málokdy přiznají, že víra a pochyby jsou nutně dvě části stejného celku. Do víry bych se nikomu nechtěl plést ale pouze pokud mě ta jejich víra nechá na pokoji. Bohužel, jejich víra je toho typu, který nemůže nikoho nechat na pokoji. Víra bez rozumové podstaty vede k inkvizici. Skřehotající Madona vyzvala své posluchače při nějakém koncertu poskakovat aby zachránili planetu. Tisíce Pepků Vy- skočů vyskočilo. Chcete zachránit svět? Vyskočte si. Mééé. leden 2010 1) Hypotéza lidstvem zapříčiněného globální oteplování. 2) Historicky kontroverzní událost roku 1212, kdy skupiny dětí nebo možná mládeže byly pod záminkou křížové výpravy do Palestiny naloženy na lodě a prodány v Tunisu do otroctví. 3) Aféra známá jako „climategate“, většinou sdělovacích prostředků ignorována. 4) Soudruh Van Jones také věří, že útok na World Trade Center zorganizovali Židi. 5) Návrh smlouvy 15.září 2009, příloha č. 1, § 36-38. ETS ETS je anglicky zkratka znamenající Emission Trading Scheme, česky snad Systém obchodování s emisemi, čili škodlivinami. Nevím, kdo jej vymyslel, ale musela to být nějaká mazaná byrokratická hlava. Ta věděla, že bez emisí se vyrábět nedá, že celá naše ekonomika by přišla na buben, a tak ta hlava přišla na nápad, jak dál vyrábět a vypouštět do ovzduší škodliviny a přitom nevědomé věřejnosti vsugerovat pocit, že je všechno v pořádku. Geniální nápad! Navíc nejen uklidňující a veřejnost STAN MOC uspokojující, ale i výdělečný! Ti, co škodí ovzduší, budou za to platit daň a ti, kteří jejich výrobky budou kupovat nebo konzumovat, zkrátka používat, budou platit taky! Zkrátka win-win (vítězná) situce pro všechny, kdo se chtějí zbavit viny či odpovědnosti za to, co jejich činnost natropí. A pro toho, kdo ten systém bude řídit a zároveň inkasovat, je to vítězství úplné - a tím je stát neboli státní byrokracie. Dalo by se říci, že státní byrokracie se konečně dopracovala toho, za co vždy 48 / nový po l y g o n 1/2010 [pageend50]odsuzovala církev, ale kam ji osud zcela logicky dovedl, protože vývin všech byrokracií je podobný, ať už reprezentují stát nebo nějakou religiózní organizaci. Čili k bodu, kdy si vymyslí nějakou pofidérní situaci, která sice může mít reálný základ, ale v podstatě je vymyšlená a nic neřeší, jen prodává úlevu. To už tady bylo! Jen si vzpomeňme, když církev ve středověku prodávala odpustky. Ty byly vymyšleny na reálném základě, že lidé hřeší a hřích, vážný hřích, společnosti škodí. Řekněme vražda. Ta je skutečně škodlivá, protože kdyby každý vzal do svých rukou spravedlnost, nedalo by se na světě žít Jenže i vrah je člověk a jak už všichni víme, dle politické korektnosti, která je též výmysl úřednický a zřejmě tak starý jako lidstvo samo, jak by k tomu takový vrah přišel, kdyby se nemohl napravit, rozuměj vykoupit? Rehabilitace, placená společnými daněmi, nejen vraha vykoupí, ale zároveň státu vydělá peníze na zaměstnání dalších byrokratických slouhů, kteří se o vraha a jeho rehabilitaci starají. S ETS je to trochu jiné, ale podobné. Tak jako když se ve středověku vymyslely hříchy a pak se za ně prodávaly odpustky, nejprve se v lidech vyvolá pocit viny - a pak se ten pocit nechá vykoupit za určitou cenu. Daň je preferována, protože jí neunikne nikdo, ani ten, kdo je ochoten žít v hříchu a odpustek by si jinak nekoupil. Přece jen už jsme však dále a pouhá daň by dnešního vzdělance, a tím je dnes většina z nás, neuspokojila. Proto se přidá hra, vyloženě komputerová hra, kterou budou mezi sebou hrát byrokraté, ať už budou reprezentovat stát (prodavače od- pustků) nebo jednotlivé firmy (nakupo- vače). Firma, která ke své činnosti potřebuje elektřinu (a která ji nepotřebuje?), si zaplatí nejen odběr proudu, ale i určitý počet uhlíkových (řekněme) bonů, které ohodnotí svou cenou, kolik uhlovodíkových zplodin se tím při výrobě uvolnilo. Tyto bony budou představovat mínus čili debit, který se ale dá vykoupit tím, že jiná firma tyto zplodiny sprovodí ze světa. Jak? Někde vysází stromy, které uhlíkové (car- bonové) zplodiny „uloží“, protože stromy je třeba vstřebávají při dýchání CO2 .Jiné firmy uvažují o tom, že budou oxid uhličitý svádět do porézních skal pod povrchem zemským, a tím si vydělají uhlíkové bony, které tentokrát budou mít značku plus, čili credit Ty pak budou prodávat buď státu, který je bude prodávat dál firmám s minusovými bony a vše se nakrásně vyrovná. Geniální co? Kdybych neměl zkušenost se státní byrokracií a lidskou vynalézavostí vůbec, málem bych se radostí tetelil, jak mrzkou přírodu oklameme. Bohužel, já moc dobře tuším, že credit bude lítat z komputeru do komputeru a poroste, v počítačových lesích zas porostou hektary zalesněných ploch, že i Jupiter by jim byl malý, a byrokracie si bude hrát se svými virtuálními světy bez ohledu na to, jestli někde ty zalesněné prostory vyrostly, nebo ne. Nevěříte? Povím vám příběh, který se skutečně stal. Byl žil a ještě žije v naší přímořské osadě chlap jménem Roscoe (krátce Ross zvaný), který byl odborník na stromy. Ross věděl o stromech hodně. Rád bych napsal vše, ale protože to je hodnej kluk, kterej by se nerad vytahoval, tak se držme toho, že věděl opravdu hodně. Měl velkou kůlnu se zahradou, kde doslova vyráběl stromky. Jaké si kdo objednal. Ta výrobna nebyla jeho, Ross byl jen zaměstnancem, ale patřila státu. Jakož i společnost, která s ní operovala a která se jmenovala Wildlife and land management nebo tak nějak, kdo si má všechny ty tituly pamatovat... Ross měl pět nadřízených. Každý z nich seděl v nějakém okresním městě, a když potřeboval stromky, tak zavolal Rossovi, který stromy promptně dodal. V kořenáčích, ale dodával i semínka, a to v pytlích, podle toho, kdo si co z jeho nadřízených objednal. Jako znalec Ross věděl, nový POLYGON 1/2010 / 49 [pageend51]kdy které stromy a v kterou dobu kvetou nebo shazují semena a objížděl divokou bush, protože věděl, kam jít a sbírat, a doma ve výrobně stromy rostly. Byl to on, kdo osázel celou naši desetikilomet- rovou pláž (půl kilometru širokou) native stromy a keři, takže dnes máme v bushi ptactvo, klokany, ba i dinga někdo zahlédl. Ross bral minimální plat, ale měl firemní terénní vozidlo, protože jinak by bush nedokázal objet a koneckonců jeho kůlna se zahradou byla také v bushi, kam žádné vozidlo hromadné dopravy nejezdilo, ani nemohlo a on se nějak do práce dostat musel. Ostatně jeho nadřízení měli firemní vozidla také a občas jej navštívili, hlavou pokývali, kávy popili a už zase uháněli ke svým počítačům. Tam byla jejich pravá práce. Posílali jeden druhému environmentální impact (dopad) studie. Počítačové modely toho či onoho projektu, nebo zásobovali stromy či semínky obce v jejich okresu, jak šije různá načal- stva z obcí objednávala. A pak přišel od vlády pokyn k šetření. Koho myslíte, že se vládní instituce zvaná Wildlife and land management zbavila? Na kom ušetřila? Ano, hádáte správně, práci ztratil Ross. Jeho nadřízení dál jezdí do práce firemními vozy, dál si posílají studie a zprávy a dál vymýšlejí počítačové modely toho i onoho a systému vůbec nevadí, že jediný, kdo o tom něco věděl z praxe a kdo byl jediný dělník, který mohl něco uvést do života opravdu, ne jako model, ale OPRAVDU, v organizaci není. Kůlna zarostla, zahrada je samý plevel a občas ji přijede někdo z bossů navštívit a zkontrolovat Obce si ale dnes musí kupovat semínka či stromky od soukromých firem nebo šije vypěstovat sami. A takhle, milý čtenáři, obávám se, skončí jakýkoliv emisní systém. Až se zavede, tak se jej stát zbaví a prodá jej soukromým firmám, v kterých odcházející státní manažeři, kteří tu změnu prosadí, najdou okamžitě práci. Inu, kdo by nezaměstnal nenahraditelné odborníky, kteří se vyznají? Holt metody, o které západní svět obohatil kdysi komunistický východ. Někdy se mi zdá, že nikdy nejde o nic jiného než o novou metodu, jak obalamutit daňového poplatníka a obohatit ty, kterým se to povede a kteří pak výsledky jakékoliv činnosti převedou na soukromé firmy. ■ Snad většina z nás si z cest přiváží nějaké memorábilie - korálky, sošky, vyřezá- vánky. Doma mi zdi zdobí či hyzdí ledacos - od primitivního kumštu z jihopaci- fických ostrovů až po lidožroutské vidličky z Fidži, končiny se solidní kanibalskou tradicí. Obraz v oleji zhotovený mi tam visí jen jeden - tržiště, kde mezi tropickým ovocem na sebe nevlídně civí načepejře- né prodavačky. Kdysi jsem výtvor za pět dolarů koupil právě na takovém místě, v Port-au-Prince, hlavním městě převážně až výlučně černošské republiky Haiti. Tam 12. ledna 2010, těsně před pátou odpolední hodinou, udeřilo zemětřesení. Trvalo 45 vteřin, jež postačily, aby město, hodně ubohoučká metropole s větším počtem obyvatel, než má Praha, přestala existovat Pořádné statistiky, jakož vlastně všechno ostatní, v oné končině chybí. Na necelé jedné třetině prostoru, v porovnání s Českou republikou (27.750 versus 78.864 čtverečních kilometrů), obyvatel žije, či spíš jakžtakž přežívá devět milionů. (Jednomu milionu se již podařilo zmizet do Ameriky.) Média oznamují, že v Port-au- 50 / nový POLYGON 1/2010 [pageend52]-Prince se jich donedávna těsnaly víc než dva miliony. Jedna smrt je tragédií, tisíce smrtí už jen statistikou. Tsunami roku 2004 v Indickém oceánu zabila rekordní počet téměř čtvrt milionu lidí, rok poté zemětřesení v Kašmíru jich zabilo 86.000. Ted’ tedy Haiti: původní odhady v desítkách tisíc, pak už ve stovkách tisíc. Možná že něco mezi 100.000 a 200.000 - plus minus, porovnatelné k rozdílu mezi existencí a vyhlazením všeho obyvatelstva v hanácké Olomouci. Televize nás seznamuje se spouští v rdících, které jsem kdysi prolézal, aniž se v nich příliš vyznal. Pořádná mapa v tom státě nebyla k sehnání, pouze na některých hlavních křižovatkách na kandelábru visel kus rezavého plechu s někdejší, již však nečitelnou informací. Teď tedy mám příležitost porovnávat, co tehdy bylo a co nyní je, nebo spíš již není. Prezidentský palác býval bělejší a snad i prostornější, než washingtonský White House. Za hradbou strážní vojáci nás docela vlídně pozdravili. V trávě jsme tam postřehli kulometná hnízda, kolem se pásly a zvuky vydávaly středoevropsky vypadající husy. Nyní je to polorozpadlý palác k nepoužití, prezident René Préval naštěstí nebyl přítomen, takže přežil. Nepřežil katolický arcibiskup, zahynuli zákonodárci a ministři. Zničena katedrála, parlament, školy, nemocnice, úřady jak vlády, tak početných mezinárodních organizací. Rozpadl se populární, zahraničními turisty hojně navštěvovaný hotel Montana. V hotelu Christopher, kde OSN mělo své velitelství, v troskách uvízlo 200 jejích zaměstnanců, teď s odhadovaným předpokladem většího počtu ztrát než v Bagdádu či Kábulu, tolik nebezpečných výspách. Zemětřesení též zničilo věznici, z níž se na svobodu vyhrnuli lupiči, vrazi, všelijací násilníci. (Jiná tedy situace v porovnání s bombardováním Hitlerovy Říše, kdy ze zasažených kriminálů včetně cel smrti se podařilo vytratit nejednomu našinci - a v případě mého strýce šťastně dojít až do Prahy a konce války se dočkat úkrytem ve skříni.) Z haitského prezidenta je teď houmle- sák, další to unikát v zemi s mnohými neradostmi. V nedávném roce 2008 čtyři tropické vichry připravily milion domorodců o přístřeší. Nelze však vše svádět, vymlouvat se na počasí. Tento stát s jménem Haiti („Zvláštní krása“) na jedné třetině ostrova Hispaniola (jehož dvě třetiny tvoří Dominikánká republika s převážně odlišnou jak minulostí, tak přítomností) je po USA tím nej starším nezávislým státem v západní hemisfére. Dřív to bývala bohatá kolonie, vývozce cukru z plantáží, na nichž se plahočili z Afriky přivezení otroci. V krvavých střetech v roce 1804 získali svou nezávislost Politická korektnost vyžaduje následný, vesměs hanebný vývoj svádět na vnější, pramálo ovlivnitelné okolnosti. Tak například činí The Economist (16. 1. 2010), zpravidla solidní, spolehlivý zdroj, zde však s tvrzením jednak o Legacy of slavery - „dědictví otroctví“, že by stále, nadále po dvou stoletích, setrvávalo (kolik těch dalších století ještě bude?), jednak o americkém meddling - „vměšování do vnitřních záležitostí“, též ovšem v podobě nekonečné zahraniční pomoci USA, již přesáhnuvší tři miliardy dolarů. Snad by si zmínku zasloužila i trocha vlastní odpovědnosti za vlastní počínání. S výpukem samostatnosti před dvěma sty lety tam začali řádit místní Bonapartové, vraždy stíhaly jiné proradnosti a demokracii se tam nedařilo nikdy. Jako mimořádný megaloman se vyznamenal generál Henri Christophe, vytvářející v divočině hrady a zámky včetně kopie Sanssouci, velepaláce pruského krále Friedricha II. Jednoho pochlebníka povýšil na vévodu z Marmelády. U Cap-Haitien poručil budovat supertvrz La Citadelle, kilometr v nadmořské výši, zdi o síle čtyř metrů. Dvě stě tisíc bývalých otroků se plahočilo, táhlo kanóny tak vysoko. Vládce Christophe ukončil svůj život vpálením stříbrné nový POLYGON 1/2010 / 51 [pageend53]kule do své hlavy, překypující bizarními iniciativami. Demokratické harmonii se nedařilo ani ve dvacátém století. Převládala tam nevraživost až nenávist černošské většiny vůči kreolské elitě vládců. Jejich dominantní postavení skončilo volbami v roce 1957, když se k moci dostal stoprocentní černoch Francois Duvalier, původním povoláním lékař, proto zvaný Papa Doc. Z fotografií dělal dojem zlověstného antracitového chrousta. Zavedl tuhou diktaturu, jejíž oprávněnou hrůzu naháněli estébáčtí lotři organizace Tonton Macou- tes, a vyhlásil se prezidentem na doživotí. Umřel v roce 1971, šli jsme se podívat k jeho mauzoleu: dělalo hodně ponurý dojem - komíny do modra, na způsob dětské malovánky pekla, jakoby komíny pekelných pecí a též koncentráčnických krematorií. Žezlo po něm převzal syn Je- an-Claude, méně krutý, ale neméně lakot- ný. V roce 1986, pod americkým a francouzským dakem byl donucen k rezignaci a odtransportován na lahodnou Riviéru, kde se pustil do úspěšného utrácení nakradených milionů. Ani poté však nedošlo k rozkvětu demokratického počínání vládců. Volby s velkou převahou vyhrál z demokrata v despotu se přetvořivší, ze země posléze vyhnaný a z církve vyobcovaný katolický kněz Jean-Bertrand Aristide. Puče, převraty, rezignace, amnestie či exil pro pučisty, tehdejší prezident Clinton vyslal flotilu k obnově jakéhosi pořádku. Za pobytu v exilu páter vyklouz se nejen oženil, ale přivykl velkopanským manýrům, s nároky a opakovanými stížnostmi, že se s ním ne- zachází dost luxusně. Po návratu Aristide byl ze země znovu vypuzen a exil zvolil v Jižní Africe, odkud již po nynějším neštěstí oznámil svůj záměr se vrátit a patrně se záluskem vystrnadit nynějšího, autentické popularitě se těšícího prezidenta Prévala, momentálně bez přístřeší. Haiti již hodně dlouhou dobu nefungoval jako řádně si počínající stát, bez schopnosti zaručit obyvatelstvu aspoň jakousi bezpečnost či ekonomické možnosti k přežití. Haiti nemá vlastní armádu: došlo k jejímu zrušení z důvodu zabránit nebezpečí vojenského puče. Nelze ovšem zabránit nebezpečí ohně zrušením, de- mobilizací sboru požárníků. V zemi asistují všemožné podpůrné organizace, dobrovolníci, misionáři, Armáda spásy. OSN vyslala ozbrojené jednotky (ony peace keeping forces), modré přilby, zejména z Brazílie, jež ale mají značné potíže svou portugalštinou se s místním obyvatelstvem domluvit Nyní po zemětřesení, postihnuvšího odhadovanou třetinu národa, kdy stát doslova přestal fungovat, odpovědnost je teď na ostatních zemích, aby se postaraly. Nejvíc se ovšem automaticky očekává od USA (posléze nepochybně proklínaných pro meddling - mezinárodním právem nedovolené vměšování). Američané převzali kontrolu letiště, zvládnout koordinaci s přistáváním letadel z všemožných končin světa. Též zvládnout chaos v ulicích při distribuci potřebných zásilek, potýkat se s gigantickým úsilím zachraňovat uvězněné v sutinách, ošetřovat zraněné, pohřbívat to velikánské množství nepřeživších. Vracím se k podstatnému unikátu Haiti: na ostatních ostrovech Karibiku, co jsem měl možnost poznat, zůstal aspoň částečný dopad dřívější koloniální zkušenosti. Však hlavním dorozumívacím, úředním a vyučovacím jazykem ostrovanů je ten jejich dřívějších evropských vládců. Na rozdíl od Polynésanů, Melanésa- nů, Mikronésanů v Pacifiku nemají svou vlastní řeč, nástroj komunikace, jejich kultury, až snad na hudbu postrádají svou autenticitu. Haiťané si ale vytvořili svou lingua franca, jíž je creole - kreolština, z francouzštiny odvozená, ale dostatečně odlišná. (Porovnával bych ji k příbuzenec- kému vztahu mezi afrikaans v Jižní Africe a holandštinou. Odlišné je ale papiamen- to v dosud holandských Antilách.) 52 / nový POLYGON 1/2010 [pageend54]Haiťané se od ostatních ostrovanů značně liší svým pozoruhodným malířským talentem, o němž jsem se zmínil a velebil hned na začátku tohoto textu. Vesměs se pokládají za katolíky, ale jejich víra je notně promíchaná s vúdú, magií a čarodějnictvím afrického původu. Bude potřebí hodně nadpřirozených sil k zázraku, ke vzkříšení tamějšího společenství. Po dlouhou řadu let bude odkázané na zahraniční pomoc a péči, nyní sice nevyhnutelně potřebnou, ale s vytvářejícím se dopadem dependency, závislosti, bez níž autentickou nezávislost ducha, natož pak existenci fungujícího státu si představit nelze. ■ BESEDA SVATOPLUK ČECH v Curychu oslaví své 100leté jubileum ... když v divý zápas rodů mír voláme a shodu, ó, v surovém tom hluče přes plemen rozbroje již stiskneme si ruce, my, vojsko pokoje... Svatopluk Čech (z cyklu Do světa širého) V minulosti hojně zakládaných českých spolků ve světě dnes spíše ubývá, než přibývá. Jen menší procento z nich existuje dodnes. Jedním z takových vitálních spolků je BESEDA SVATOPLUK ČECH ZÜRICH - BSČZ, která se letos dožívá 100 let svého trvání. Významné to jubileum, volající po oslavě. Spolek BSČZ, založený v roce 1910, je jeden z prvních českých spolků ve Švýcarsku, nejstarší v jeho německé části. Jak z letopočtu vyplývá, byl spolek založen ještě za císaře pána, před vznikem Československa, v Curychu usedlými českými řemeslníky. O úrovni tehdejšího českého řemeslnictva svědčí skutečnost pojmenování spolku po právě tč. před dvěma lety zesnulém básníku Svatopluku Čechovi, čímž bylo spolku předurčeno intelektuální zaměření. Jako jeden z mála českých spolků ve Švýcarsku má BSČZ náplň čistě literární, historickou, filozofickou a vůbec kulturní. Ostatní české spolky, i když masovější, jsou většinou tělovýchovně-společenské, např. Sokol se svými několika oddíly po celém Švýcarsku. Všechny spolky, zvláště pak i ten nejstarší SLOVAN ŽENEVA a též i DOMOV BASEL, svou existencí a funkcí poskytují krajanům, přinejmenším morálně, určité zázemí a pomoc v případných nejistotách. Hlavní oslava 100letého jubilanta se koná v sobotu 6. března 2010 o 16.oo hodině v sále LAVATERHAUS, St-Peter-Hofstatt, 8001 Zürich. Návštěvníci zhlédnou putovní výstavku historických exponátů a fotografií, vyposlechnou zajímavé referáty předních činovníků spolku, vychutnají hudební vložku našich krajanských virtuosů, pochutnají si na vybraných delikatesách a pobaví se ve volné diskusi. Oslava se netýká pouze členů spolku a pozvané prominence. Předseda spolku dipl. ing. Jiří Kraus, místopředseda Dr. Jaroslav Olšanský a lic.iur. Libor Šimeček jako jednatel srdečně zvou do svých řad všechny zájemce jak ze Švýcarska, tak i z jiných zemi. Bližší informace získáte telefonicky na 0041-52 242 34 79 nebo 0041-71 966 44 16. Těšíme se na vaši účast. -Cu- [pageend55]HODNĚ ROZDÍLNÉ POČÍNÁNÍ DVOU GIGANTŮ OTA ULČ Též s odlišnou interpretací ztráty tváře v Číně a Americe. Jedna z nich, po mnohá století ta nej starší civilizace, mnohonásobný vynálezce, od porcelánu, hedvábí, až po střelný prach. Již ve třináctém století tam měli v oběhu bankovky z odolného papíru a docela úspěšně fungující poštovní službu - daleko dřív, než něco takového by bylo napadlo Evropu, kolébku západní civilizace. Zakázané město, konglomerát paláců, dodnes nebyl svou obrovitostí nikde překonán. Čínská zeď , rekordně dlouhá, prý dosahuje vzdálenosti přes celý americký kontinent, od New Yorku do Los Angeles, což je také vzdálenost z Prahy do Mekky v mohamedánské Saúdské Arábii, pokud by se našinci takto zachtělo. Nejpočetnější pilný národ na světě a nepříjemná nejen předzvěst, ale už pořádně se uplatňující realita všemožné konkurence na zahraničních trzích. Tak se už právem obával Napoleon Bonaparte, jak lze usuzovat z jeho známého rčení, že Čína je spící gigant, jehož nejlépe nebudit. Naštěstí pro cizinu, toto probuzení notně pozdržel kulatý předseda a kormidelník Mao Ce Tung se svými úchylnými nápady - velkou proletárskou kulturní revolucí, s velkým skokem vpřed opačným směrem, což vše stálo Čínu aspoň třicet milionů životů a aspoň padesát neméně zbytečně zmařených let Taková je oficiální bilance dědiců spouště, kteří se pustili do dalšího budování značně odlišnými cestami. Šanghaj, někdejší citadela přemnohých neřestí a nynější industriálni báze razantně si počínajícího režimu, se teď snaží znovudobýt svůj bývalý primát jako finanční centrum východní Asie. Rozsah současné výstavby je prý větší než ve zbytku světa dohromady. Město se snaží imitovat New York City, jednu z nejpilnějších křižovatek si tam dokonce přejmenovali na Times Square. Kdysi jsem v New York City žil, či spíš jakž takž přežíval téměř čtyři roky, kdežto ze Šanghaje jsem se po příliš krátkém pobytu vrátil před pár týdny. Tam jsem byl svědkem mohutného úsilí ohromit světovou výstavou EXPO 2010 aspoň tolik, ne- -li víc, než se podařilo výtečně uspořádané Olympiádě 2008. Na prostoře téměř čtyř čtverečních kilometrů podél obou břehů řeky Huangpo se pracuje 24 hodin ve dne v noci, a každý ví, všude je oznamováno, kolik dnů a hodin zbývá ke slavnostnímu zahájení 1. 5. 2010. Do toho termínu musí zmizet veškeré stopy předchozího hektického budování, všechny jeřáby, lešení, pryč s tím. Nedočítám se ale o osudu obyvatel osmnácti tisíc domů, jež stály v cestě, a tedy již musely zcela zmizet Výstava potrvá 184 dnů, až do 31. října. Zatímco ve světě tyhle výstavy, včetně té nejposlednější v Hannoveru, pozbývají svou někdejší přitažlivost v Číně jí přisuzují velkou váhu, považují ji, patrně právem, za příležitost dodat ještě víc prestiže tomuto zdárně si počínajícímu státu. Šanghajský magistrát dal k dispozici víc peněz (ekvivalent 45 miliard USD), než si Olympiáda vyžádala. Staví se nejen na povrchu: podzemní dráha, jež před patnácti lety ještě vůbec neexistovala, teď již rozsahem své sítě předčí londýnské metro. Počítá se s účastí téměř dvou set států, však víc jich na světě není. Číně na úspěchu světové výstavy tolik záleží, že finančně podpoří řadu chudičkých států s výlohami při výstavbě jejich národních pavilonů. Problematickou dosud zůstává účast pouze dvou států: tím jedním je miniaturní Andorra v Pyrenejích, pašerácký pseu- dostát, kondominium, na němž se podílí Francie se Španělskem, a tím druhým jsou 54 / nový POLYGON 1/2010 [pageend56]Spojené státy americké, prozatím jediná zbylá supervelmoc. Žádný stát nepředčí USA ve štědrosti ve prospěch zemí onoho Třetího světa. Poskytované miliony, miliardy peněz se Washingtonu nevyplácejí, vůbec nejsou zárukou, často ani náznakem dobré vůle obdarovávaných. Dva zdaleka největší příjemci americké asistence jsou Izrael a Egypt Zatímco hlasování Izraele v OSN proti zájmům USA je jen výjimkou, pro Egypt to je již léta letoucí spolehlivým pravidlem. Zde nebudu zdržovat přednesem statistik potvrzujících zkušenost, že výše americké pomoci je přímo úměrná intenzitě negativních až nepřátelských politických postojů a počinů. Příkladem takové absurdity nám poslouží Indie, zejména v předchozích letech třetí nejvíc, aspoň donedávna, obdarovávaná země. Bývalo jejím zcela spolehlivým zvykem hlasovat proti svému dárci stejně často jako Castrova Kuba, jíž však nebyl důvod, proč se divit. Washington, rozhazující miliardy tím mnohdy nejpodivnějším směrem, ale odmítá poskytnout pouhý pakatel 61 milionů dolarů na výstavbu amerického pavilonu. Ztráta tváře pro škudlící Američany či pro daleko víc háklivé Číňany, kteří by americký postoj třeba interpretovali jako záměrnou potupu hostitele? Američané mají jednoduchou odpověď. Zákon zakazuje financování z peněz daňových poplatníků - stejně tomu tak v případech účasti na všech olympiádách, kdy se musí škemrat o podporu na privátních adresách. Ale zákon je zákon, tak jakápak ztráta tváře. Jenže v tomto případě hrozil hodně nepříjemný mezinárodní dopad na čínské straně. Záležitostí se dost podrobně nabývaly The New York Times ( v reportáži „For Shanghai Fair, Famous Fund-Raiser Delivers“, 3. 1. 2010) o pochvalné iniciativě Hillary Clintonové v roli ministryně zahraničních věcí. Však ona sama jako bývalá úspěšná senátorka a neúspěšná kandidátka na prezidentskou nominaci svou Demokratickou stranou měla habaděj zkušeností s oním tzv. fund-raising - žadoněním o peníze, zejména v kruzích tzv. fat cats („tlusté, tučné kočky či kocouři“). Napřed se ale musela vypořádat s ošidností, že na rozdíl od dřívějších oprávněných snah političky shánět peníze teď jako ministryně, členka vlády tak činit nemůže. „Což by něco takového byl dělal Thomas Jefferson?“ namítl právník, se zmínkou o jejím slovutném předchůdci v úřadě. Vynalézavá Hillary našla řešení cestou svých dřívějších kontaktů. Jedním z nich byla Elizabeth F. Bagley, manželka dědice velkého jmění R J. Reynolds (tabák, snad se nemýlím), bývalá velvyslankyně v Portugalsku, tehdy z pověření manžela prezidenta Billa Clintona, Hillary jí teď na ministerstvu dala funkci „zvláštního reprezentanta pro globální partnerství“. Druhým byl Jose H. Villarreal, významný právník v texaském San Antoniu, se správnými kontakty - jeho pověřila funkcí generálního komisaře pro Expo. A ti ať se snaží získat finance ze zdrojů zákonem nezakázaných. Další její iniciativou bylo svolání konference deseti CEO (Chief Executive Officers) významných kapitánů průmyslu velkých firem jako General Electric, Chevron, PepsiCo: každá z nich se zavázala přispět pěti miliony dolarů. Napřed se na ně naléhalo patriotismem, a poté účinnějším zdůvodněním, aby tak učinily z důvodů „commercial diplomacy“ - jinými slovy, že to bude k prospěchu jejich byznysu. Peníze se již podařilo schrastit, nebezpečí ztráty tváře, všech tváří, tak odvráceno. Zatímco pouhých 37 % Američanů se kloní k názoru, že jejich země si zdárně počíná, naprostá většina - 86 % Číňanů jsou optimisté, přesvědčení, že jejich vlast kráčí tím správným směrem. (David Brooks, The New York Times, 12. 11. 2009). nový POLYGON 1/2010 / 55 [pageend57]Evropa rovněž nemá příliš důvodu hýřit optimismem. Významný zdroj The Economist (12. 12. 2009) ji přirovnává k postavě sicilského prince v románu „Leopard“ Giuseppe di Lampedusy: žije si nad poměry, s nadále neudržitelným způsobem života, a podléhá přitažlivosti pohodlné, uhlazené kapitulace. Druh úpadku starého kontinentu, teď se ocitnuvšího v situaci G 2 - dominujících dvou mocností, USA a Cíny. EXPO očekává příval 70 milionů návštěvníků z celého světa. Českým zájemcům nedoporučuji přijet zejména v červenci a srpnu, hanebně horké, vlhké, slizké době. ■ STAV SVOBOD A PROSPERITY V SOUČASNÉM SVĚTĚ OTA ULČ Freedom House, nezávislá organizace se sídlem v New Yorku, už před 40 lety s použitím řady ukazatelů (politické strany, nezávislost odborů, zasahování státu do ekonomiky, nezávislost soudů atd.) začala publikovat každoroční vyhodnocování států, jejich počínání v oblasti svobod a lidských práv - zda svobodné, částečně svobodné či nesvobodné. Zásluhou událostí roku 1989 , onoho annus mirabilis, převládla euforie, přesvědčení o dosaženém ultimálním vítězství vzoru liberální demokracie, že politická svoboda spolu se svobodou ekonomickou je to nejlepší dosažitelné - toť End of History dle Francise Fukuyamy. Jenže Freedom House za poslední čtyři roky zaznamenal největší úpadek tohoto údajného ideálu. Roste počet semi-auto- ritativních útvarů, jehož představitelé, se zřetelnou podporou většiny obyvatelstva, přesvědčeného, že svobodný politický proces není tím magickým klíčem, s nímž otevřít brány kýženého ráje hojnosti. Na rostoucí váze a prestiži získává takzvaný východoasijský model politického systému, vycházejícího z premisy, že ekonomický rozvoj je primární a jen s jeho blahodárným dopadem lze dojít ke smysluplnému cíli demokratického počínání. A taková cesta nevylučuje eventualitu mocenského monopolu jedné politické strany. Opačné priority s důrazem na svobodných volbách za každou cestu mohou vést a nezřídka vedou ke značně politováníhodným výsledkům. Dostatečně odstrašujícím příkladem poslouží svobodné volby v Gaze v roce 2004, tak jak šije - vzdor naléhavému varování z Izraele - vynutil Washington, čímž se zasloužil o vítězství mordýřského Hamasu. Demokracii se nemůže dařit, přece ne- pokvete na rozstříleném spáleništi. V Indii narozený ekonom Amartya Sen, laureát Nobelovy ceny, zdůrazňuje, že žádná země se svobodným tiskem, kde též dochází ke svobodným volbám, nikdy netrpěla závažným hladomorem. Transparency International, tuze užitečná organizace, dokazuje, že z třiceti států s nejnižší korupcí, s pouze dvěma výjimkami (Hongkong a Singapur) to jsou demokracie západního typu. Americká univerzita George Mason ve Virginii publikuje každoroční State Fragility Index o odolnosti, trvanlivosti států, stabilitě jejich režimů. Na přemnohých příkladech potvrzuje zkušenost, že demokracie, ač pomalé a hodně hádavé ve svém počínání a rozhodování, prokazují svou schopnost docílit řešení kompromisem, že se sice nevyvarují občasných omylů, mezi nimiž však nejsou horory mnohdy úděsného rozsahu. V Číně s rekordně úspěšnou ekonomikou též došlo k důkladnému vyčerpání její politické ideologie, definitivní již konec revoluci, jediným smyslem vládců je udržet se u moci. Do strany přibírat nikoliv rozohněné radikály, ale praktické technokraty. To se zdařilo, komunistická strana 56 / nový POLYGON 1/2010 [pageend58]kypí s ohromnou členskou základnou 74 až 75 milionů. Její legitimita je podmíněna pokračujícími hospodářskými úspěchy a scénáře, předvídající kolaps režimu, s cestou k demokracii otevřenou, zůstávají stále dost v nedohlednu. Podivná tedy koexistence nesvobodného autoritativního politického systému v podmínkách dost nekontrolované si počínající ekonomie, spolu se společenskou transformací, růstem střední třídy, které se nikdy dřív tak dobře nevedlo. Původní socialistický postulát „Buď dobrým pracovníkem, služ vlasti!“ pozbývá svou přitažlivost Jenže i kritici současného stavu věcí připouštějí, že západní model demokracie se svými důsledky není pro Cínu příliš praktická použitelná alternativa. Jeden příklad za mnohé: Číňané jsou národ spořivý a téměř třetinu (30%) svých příjmů ušetří. Američané maximálně ušetří pouhá 2 %, průměrná jejich zadluženost dosahuje mnohatisícových částek. Však tento způsob života na dluh vedl k bublině, jež v roce 2008 praskla s mohutným celosvětovým dopadem. Náhodný pozorovatel, poněkud nahlédnuvší na tamější čínskou realitu, postřehne rozdílné hodnoty a orientaci současných generací. Generace tzv. ztracená, postižená šílenostmi kulturní revoluce, s deseti promarněnými lety bez možnosti vzdělání. Následnou je generace roku 1989, po demokracii bažící, leč potrestaná, poučená, vystřízlivělá. Tou třetí je generace tzv. Chuppies (odvozeno od amerických Yuppies), mladá, v nejlepších nejproduktivnějších letech, v podstatě nepolitická, značně materialistická, s druhem preferencí pro stejné hodnoty, jaké dost s obavami a rezignací předpokládám u jejich současníků v českém národě. Nesetkával jsem se s náznaky, že by čínští intelektuálové se nějak zvlášť energicky ztotožňovali s oním obrovským množstvím stížností svých méně úspěšných spoluobčanů. Tato rostoucí prosperující střední třída, s málo postřehnutelnou solidaritou, natož se sympatiemi pro chudinu, jako by sejí obávala - víc strachu než z komunistického establishmentu, jehož se do značné míry stali součástí. Hodně ironické, že ano: tatáž oficiálně proletářská strana, někdejší důkladná ni- čitelka buržoasie, tohoto nynějšího středního stavu, který se stal zárukou její pokračující moci. Ted Fishman, autor bestselleru „China lne.“ tvrdí, že hrozbou americkému životnímu standardu nejsou komunističtí militaristé, ale komunističtí kapitalisté, konkurenti v ekonomice. Roy Stapleton, bývalý americký velvyslanec v Číně, končil ve své diplomatické funkci s přesvědčením, že doslova explozivní hospodářský růst Číny bude nejvýznamnější, dominující událostí tohoto století. Thomas L. Friedman, velmi vlivný publicista, po své nejposlednější cestě do asijského světa citoval (The New York Times, 10. 1. 2010) nejdůležitějšího politického činitele v nynějším Hongkongu a jeho shrnutí čínské ekonomické historie ve třech větách: v době průmyslové revoluce spala, během revoluce informativní technologie se probudila a nyní se plně podílí na revoluci zelené - s doslovným velkým skokem vpřed. Friedman tvrdí, že zatímco se Amerika zabředla v Afghánistánu, Číňané rozpoznali nutnost a využili příležitost pustit se vší vervou do Energy Technology. Cílem je zbavit se závislosti na dodávkách energie ze zahraničí a zbavit se ohavného znečistění ovzduší, aby vzduch byl dýchatelný, zdravotně nezávadný. Friedman své tvrzení doprovází přiznáním, jak že byl šokován tamějším množstvím novinek ve využití sluneční, větrné a nukleární technologie za poslední pouhý jeden rok. Kalifornská firma s použitím své technologie podepsala v Číně smlouvu na výstavbu továrny (the biggest solar-thermal deal ever) s mamutí nový POLYGON 1/2010 / 57 [pageend59]kapacitou 2 gigawattů, projekt dvacetkrát značnější a rychleji uskutečnitelný, než co lze prosadit doma v USA. Na 1.000 kilometrů dlouhé trati Wuhan - Guangzhou byl právě dán do provozu ultrarychlý vlak (bullet train), řítící se rychlostí 350 kilometrů (s dosažitelným maximem 400 km) v hodině. Do cíle dorazí za pouhé tři hodiny. V Japonsku dosažené maximum je 240 km a ve Francii 280 km. Dokončován je projekt na trati Beijing - Shanghai, vzdálenost zvládnutelná za 5 hodin. Americké Am tract vlaky na tutéž vzdálenost (New York - Chicago) potřebují 18 hodin. Český čtenář, teď se zkušeností mnohdy trapně pomalého a předraženého silničního a železničního rozvoje v domácích podmínkách, nechť porovná s čínskou pětiletkou, plánem rozšířit železniční síť o téměř 30.000 km, z toho 13.000 pro ony bullet trains, v současné době jedním z nejambicióznějších projektů kdekoli na světě. Dosavadní rozsah sítě městské podzemní dráhy (1.000 km) do 10 let vzroste víc než čtyřnásobně (4.500 km) a počet měst s podzemní dopravou se zdvojnásobí (na 22). Čína se pustila do výstavby padesáti nových nukleárních reaktorů, tolik nových Temelínů, zatímco ostatní svět dohromady jich má v plánu vybudovat patnáct Nepřibývá mnoho optimistů - nebo pošetilců - spoléhajících, že současný stav věcí v Číně spěje k metamorfóze, svému přetvoření v pluralistickou demokracii, jíž se v západním světě někdy daří nebo též příliš nedaří. Autokraté zdůrazňují stabilitu jako kardinální podmínku hospodářského růstu. Dosavadní výkony Číny jsou znamenitým toho důkazem. Takový model ovšem nemůže být zárukou úspěchu jeho napodobovatelů v jiných zemích s vlastní kulturou a tradicí. ■ O čínštině aneb Co na jazyku, to na srdci LUDĚK FRÝBORT Vložil jsem do knížky „Z blízka i z daleka bez růžových brýlí“ vyprávění o svém putování Čínou, z nějž pro potřeby tohoto časopisu vyjímám kapitolku o jazyce té nepříliš srozumitelné země. Přijde bohdá nejen vhod tomu, kdo by se také chtěl potloukat Zemí Středu na vlastní pěst; i netulákovi může přispět k pochopení čínského charakteru a způsobu myšlení. Než s tím začnu, nebude na škodu povědět si pár slov o čínské výslovnosti a jejím přepisu do latinky, protože jak bývá podávána v českých tiskovinách, je dobrá leda k zmatení veřejnosti, za čímž si stojím a jsem hotov zodpovědět třeba i před koncilem kostnickým. Stálo mě dost práce, než jsem si z čínštiny natloukl do hlavy to nejnutnější; a kdyby z té svízele nevyplynulo nic jiného, aspoň teď vím, že český přepis, ač úředně stvrzen, naprosto neodpovídá skutečné výslovnosti, jakkoli se o to neohrabaně snaží. Tak například nepředkládám čtenářstvu název jistého zapeklitého ostrova v podobě, ó běda, Tchajwan, nýbrž se spokojím s Tajwanem bez ch; stejně kacířsky píši jméno komunistického vůdce Mao Ze Dong. Existuje ovšem několikero mezinárodně užívaných přepisů; všechny mají tu společnou vlastnost, že čtenář je z nich bez návodu k použití jelen. Jinou vlastností je, že i nejpečlivější návod se skutečné výslovnosti může jen zdaleka a nedostatečně blížit Jeť čínské hrdlo ustrojeno jinak než evropské a vypouští ze sebe zvuky latinkou jen obtížně zachytitelné; kdo je chce napodobit nesmí se spoléhat na přepisy, ale odposlechnout šije. Nicméně 58 / nový POLYGON 1/2010 [pageend60]se v poslední době prosadil používán přepis, zvaný pinyin, jejž jsem užil všude tam, kde je třeba vyjádřit zvuky češtině neodpovídající. Jinak se přidržuji české abecedy. Mimochodem: když už jsem se otřel o Velkého Vůdce, uveďme si, co všechno může znamenat slabika Mao ve jménu toho slavného muže: kotva, chlupy, kočka, kopí, klobouk, najmouti si, pramenití, podle toho, jaký jí udělíme tón. Jelikož západní noviny zpravidla tónování opomíjejí, nevím, co z toho si mám vybrat, ale nejlíp by se mi zamlouvala ta kočka. Soudruh Kočka, nezní-liž to vznešeně? Pro doplnění, osobní jméno Dong si můžeme přeložit jako Východ (nějaká spojitost by tu byla), ale také zima, mrznout, pochopit, hýbat se, díra. Jest, jak vidno, čínština jazyk mnoha možností. Jak si mezi nimi vybrat, ozřejmím na svém místě. Když už jsem u těch jmen: před šedesáti lety, kdy jednotky čínské Rudé armády obsadily Peking, oslavil prý jistý slovenský hodnostář tu událost zvoláním: „Nech žije Maco Tůn, osloboditel Pezinku!“ Aspoň vidíme, jak prožluklá věc jsou tyhle čínské slabiky. Ale zpět k tomu přepisu. Osobní i místní jména je zvykem někdy psát spojená (Šanghaj), někdy rozdělená podle slabik (Yang-ce), s pomlčkou nebo bez ní. Prohlašuji, že na tom houby záleží. Spíš bych se zprotivil podivnému obyčeji psát všude a důsledně ch namísto obyčejného a přirozeného h. Nacházíme-li v tisku například řeku Chuang Che (huang = žlutý, he = řeka), vězme, že jde o pitomost; zvuk ch v našem smyslu čínština vůbec nezná, leda v lokálních nářečích. Domnívám se, že má ta pitvomost svůj původ v azbuce, z níž patrně její tvůrce ze starého zvyku opisoval: ruština, nemajíc jiné možnosti, také píše Chonduras a Chelsinki. Zkusme si pro začátek čínsky pozdravit: Ni hao! (tobě dobře). Tedy žádné chao; spíš musíme oběma slabikám udělit správný koléb- kovitý tón, ale o tom bude řeč za chvíli. Další nedomrlostí českého přepisu je bůhví z čeho odkoukaný způsob psaní některých souhlásek s následným apostrofem, viz jméno čínské provincie S'čuan, nebo, ó hrůzo, S'čchuan (Čtyři řeky), jakož i velkého učitele Lao'c (Starý Mistr). Čínština, jak známo, sestává se ze slabik a neexistuje žádná slabika s ', ani živá duše neví, jak by takový apostrof měl znít I opustivše říši konin pišme ta jména, jak je sami Číňané vyslovují: Si-čuan a Lao Zi, případně, nemůže-li to kdo korektností vydržet, Lao-tse. Exoticky se tvářící hláska x se vysloví jako maličko šišlavé s. Děkuje se po čínsku xie xie, ale odpustíme-li si šišlavost, bude nám rozuměno také. Odpovědí pak je: Bú xie! (ne dík). Ale zabučet musíme v stoupavém tónu, což je důležitější než správné zašišlání. Zapeklitější už je písmenko q. Výslovností se podobá trochu českému i, ale také trochu ď nebo č s přechodem do c. Skutečnou výslovnost nám nepřiblíží žádný přepis, kdo jí je lačen, ať si zajde do čínské restaurace a poprosí o přednes pana vrchního. I zůstávám u toho q. Čínština nerozlišuje znělé a neznělé souhlásky, což je dalším zdrojem potíží: jméno tajwanské metropole můžeme vyslovit jako Taipei nebo také Daibei, záleží na libosti a zvyku. Může být k vzteku, když člověk v telefonním seznamu dlouho a mamě hledá například přístav Danshui, aby nakonec zjistil, že je uveden jako Tanxui. Dokonce ani r a 1 se příliš nerozlišují. Na závěr toho výčtu se ještě chci zmínit o českém obyčeji tzv. přechylování ženských jmen. To si odpusťme vůbec, ne- chceme-li, aby některý Číňan pukl smíchy. Čínská jména sestávají ze tří slabik: první přijde na řadu jméno rodinné (příjmení), po něm generační a až na samém konci jméno vlastní, označující obvykle nějakou krásnou či heroickou vlastnost. Takže objeví-li se v českém tisku například paní Wang Wei Dongová, vězme, že jde o týž plod učeného ducha, jako bychom tu dámu na pětistovce nazvali Němec Bo- ženová. To ale ještě všechno nic není. Pravý manový POLYGON 1/2010 / 59 [pageend61]lér nastává, když dojde na správné tónování, bez nějž je čínština nesrozumitelná. Tónů je pět: základní, vysoký, klesající, stoupající a kolébkovitě se zhoupnuvší. Nesprávné otónování může vést ke komickým nedorozuměním: objednáme-li si například v restauraci polévku (tang ve vysokém tónu), může se stát, že nám přinesou cukr (tang v stoupavém tónu). Nebo to může dopadnout ještě hůř: věta „nastydl jsem se“ (wo gan mao) může při chybném otónování znamenat „souložím s kočkou“. Pak se divte, že hledíte na zaraženě nechápavé tváře. Útěchou nám budiž, že máme-li s přepisem čínštiny potíže my, obráceně to není o nic lepší. Měl jsem příležitost hovořit s jistým lámou (oblast lamaistického buddhismu sahá daleko přes hranice Tibetu), vlídným pánem, jenž se - řídký to jev - z vlastní iniciativy učil na stará kolena anglicky. Činil tak pomocí knížky, v níž byla různá užitečná rčení uvedena jednak čínským znakovým písmem, jednak anglicky, a aby z toho žák-samouk nebyl janek, byla do třetice uvedena latinkou výslovnost Dvě takové větičky jsem si opsal. Kdyby někdo hned nevěděl, na jaký podivnýjazyk to zírá, ujišťuji ho, že na angličtinu. Wbte wu yiu laike tu yite? Yikesi ke yousimi dare si basi gou tu re aie pao- te? Naštěstí mě neupravený anglický text uvedl na správnou stopu. What do you like to eat? Co byste rád jedl? Excuse me, does this bus go to the airport? Promiňte, jede tento autobus k letišti? Jest nasnadě, že kdyby měl milý láma svou angličtinu na někom vyzkoušet propadl by zoufalství a sebepochybnostem: tak pilně jsem se učil, a nikdo mi nerozumí! Selhal jsem! Ztratil jsem tvář před lidstvem i před sebou samým! Ztráta tvářeje v tomto koutě světa to nejhorší, co může člověka a muže zejména potrefit (ženy na své tváře tak háklivé nebývají) a je také příčinou toho, proč se Číňan nikdy neodváží vyřknout prosté slůvko nevím, koukaje raději pln trapnosti jak to tele. Jenže to právě je způsob, jak se v Číně vyučují cizí jazyky: na základě znakového písma, převedeného horko těžko do čehosi, co má odpovídat výslovnosti, ale připomíná ji jen s vynaložením fantazie, na dovršení všeho učiteli, kteří je sami neovládají jinak než takto. Když k tomu připočteme, že sama existence cizí řeči je pro Číňana exotickou novinkou, v niž zpola nevěří - to my jsme v tom ohledu jinak otrkaní - nelze se divit, že aspoň povrchní znalosti angličtiny je v Číně jako šafránu, o dalších jazycích zbytečno mluvit Lidé, nabyvší své zkušenosti jakožto členové obchodních či státnických delegací, kde byli obskakováni dokonale vyškolenými tlumočníky (vesměs ve službách místní odrůdy StB), ovšem mohou tvrdit opak; nicméně si dovolím poznamenat, že o skutečném stavu jazykových znalostí v Říši Středu vědí houbeles. Je to zčásti dáno jazykovou odlišností, ale především povahou znakového písma, vhodného k vyjádření čínštiny a už ničeho jiného.1 Tónový jazyk, v němž se neustále opakuje nevelké množství slabik, by sám o sobě byl těžko překonatelnou překážkou v pochopení okolního světa; ty tisíce obrázků, z nichž se skládá čínské písmo, ji umocňují k nemožnosti. Věda dosud nevyřešila otázku, zda je jazyk produktem národního charakteru, či zda prvotní je jazyk a z něj se odvodil charakter. V čínském případě bych se spíš klonil k druhé eventualitě. Číňan bývá člověk uctivý, nevzrušený, bouře svého nitra navenek neventilující. Nemůže nic ventilovat, ani kdyby chtěl, protože mu to jeho jazyk nedovoluje. My bílí barbaři jsme zvyklí udílet svým větám melodii, vyjadřující podle potřeby údiv, radost, překvapení, naději, ironii, nebo zase zlost či výhrůžku; vyzkoušejme si například, kolik různých melodií lze udělit otázce: „Tak ty mi tu tisícovku nepůjčíš?“ Zazpíváme-li tak, vyjádříme údiv, rezignaci, bolestnou výčitku; zazpíváme onak a je z ní ultimatívni hrozba, za níž může následovat: „Jak 60 / nový POLYGON 1/2010 [pageend62]chceš. Když nepůjčíš, tak já ti...“ A vzpomínám si na mladou pekařku v jedné francouzské vesnici, u níž jsem kupoval bagetu za dva franky a ona zapěla své Au revoir, monsieur!“ tak radostně a líbezně, že kdybych byl mladší, mohl bych si myslet, že si mě ta holka namlouvá. Člověk by potřeboval mít po ruce notový papír, aby zaznamenal, jakou citovou náplň obsahuje věta, vyřčená některou z evropských řečí. Čínština je jazyk citově chudý, protože jí ta možnost chybí. Veškerá melodie je předem dána nezbytným otónováním, jehož změnou by došlo k nesrozumitelnosti, k záměnám smyslu i k trapnostem, jak již uvedeno; i zůstává Číňanovi hlasová intenzita jako jediný způsob, jak dát najevo hnutí své mysli. Je-li klidný a ve vztahu k cizinci uctivý (což je víceméně pořád), šeptá, že mu osoba nahluchlá jako já skoro nerozumí; je-li vzrušen, dává to najevo hlasitostí. Proto může poutník kolem sebe slyšet tolik podle našeho soudu zbytečného hulákání; proto jsou čínské filmy plné hysterického řevu. Krátce se zmíním i o tom, nač jsem si při učení čínštině zvykal nejobtížněji: že otázku nesmím zakončit zdvižením hlasu, nýbrž částicí ma v neutrálním tónu. Pro nás otázka bez zdvižení hlasu není otázka. Pro Číňana není neo- tónovaná řeč žádná řeč, nýbrž barbarské blábolení. Nejsem na tom tak, abych mohl číst proslulou čínskou poezii, ale namouduši bych byl zvědav, jak vypadá. Jak mohou vypadat lyricky rozechvělé verše vjazyce neschopném vyjádřit cit jinak než slovním popisem - nebo také řevem. Jinak je Číňan svou povahou především praktický. Hledá jednoduché cesty k dosažení jednoduchých cílů, a nalézá je. Ale nesmí to být cíle příliš abstraktní, nesmí být navzájem provázány nevhodnými vedlejšími okolnostmi, jako je například ohled na životní prostředí, ani je nesmí komplikovat pomyšlení na následky, jež z nich mohou vyplynout ve vzdálenější budoucnosti. Je to zvláštní; Číňané si navzájem přejí vran nian - deset tisíc let, ale většinou je nezajímá, s čím se budou muset potýkat za tři roky. Předpokládají, že to nebude nic jiného než dnes, jelikož v Číně čas neplyne, a když, tedy jinak než ve zbytku světa. Navíc umí být čínská praktičnost při vší uctivosti i trochu neomalená, nebo výstižněji řečeno neobcházející kolem horkých kaší, jak bývá výrazem slušnosti u nás. Což se obráží i v jazyku. Za příklad opět může sloužit srovnání. How much? táže se Angličan, hodlaje vyzvědět, jaký peníz mu bude vyklopit za nějaké zboží či službu. Wieviel? chce vědět Němec. My se ptáme neutrálně kolik to stojí, ale ještě můj dědeček se tázával - moc-li to bude stáť? Evropan se prostě už předem staví na stanovisko prodávajícího, předpokládaje, že cena bude vysoká, patrně jako výraz jakési zdvořilosti. Číňan je takového okol- kování vzdálen; tázaje se na cenu praví: duošáo qiarí? Jak málo peněz? Na rozdíl od Evropana hodlá vsugerovat prodejci stanovisko vlastní, totiž že se nemíní koupí zruinovat Není to neobvyklý způsob jednání ani v jiných případech a našinec jím může být pobouřen: co si ten Číňák dovoluje? Není to tak, jak líčívaly starší cestopisy, že se lstivý žlutokožec zdvořile usmívá a za zády už drží nůž? Ne, čínská zdvořilost je prosta obmyslu. Přímočaré směřování k vlastnímu prospěchu se do ní však dobře vejde. Tvrdívá se rovněž, že Číňan neobyčejně touží po vzdělání. Opravdu touží, ale po takovém, které ho v odhadnutelné době odmění postavením, bohatstvím, kariérou; vzlet k výšinám ducha příliš žádán není. Nevím přesně, jde-li o následek zhrubnutí během komunistické éry, nebo jestli byl Číňan takový už vždycky. Rovněž nevím, je-li právě toto důvodem, proč není velký čtenář - jestli jsem v Číně viděl dvě osoby s knihou v ruce, je to moc - nebo zda jde jeho čtenářský nezájem na vrub znakovému písmu, jemuž se sice naučil, ale moc si v něm nepočte. I knihy jsem viděl, ale byly to vesměs útlé nový POLYGON 1/2010 / 61 [pageend63]svazečky s řídkými řádky a velkými literami, z nichž mohl i neznalec poznat, že mnoho děje ani hlubokomyslných úvah neobsahují, leda kratičký popis. Pochyboval bych, že inspirují člověka k onomu nebeskému požitku, jemuž my říkáme pěkné počteníčko. Kteroužto studií o čínské povaze bych mohl zakončit tuto kapitolu, kdyby šlo jen o jazyk Říše Středu (Džong guó) a zapeklitost jeho přepisů. Ale ono to pořád ještě není všechno. * A řekl Hospodin: Aj, lid jeden a jazyk jeden všechněch těchto. Pročež sstupme a změóne jazykjejich, aby jeden druhého jazyku nerozuměl. (1. kniha Mojžíšova, 11:6-7) Nejde mi z hlavy podezření, jestli nám pověst o věži babylonské, jak ji líčí kniha Genesis, něco nezamlčuje. Jestli ty věže nebyly náhodou dvě: na jednu sstoupil Hospodin, aby změti jazyky všechněch těchto, na druhou pak, aby jim změti písma. Po návštěvě Číny se dokonce blížím k náhledu, že jazykové změtení byla ještě holá legrace ve srovnání se s tím, co Hospodin natropil s písmy, aspoň co se následků týče. Neboť třebaže se lidstvo od věže babylonské rozešlo s několika tisíci jazyků na rtech, pokaždé mezi nimi vynikl jeden nebo dva, jež se staly světovými nadjazyky a prostředkem mezinárodní domluvy. V tom se rozhněvanému Hospodinu jeho dezinformační záměr tak zcela nezdařil. Zato písemné vyjádření se mnoha národům stalo prostředkem izolace dokonalejším, než kdyby kolem sebe postavily ohradu. Píši tuto kapitolu na míru Číně, ale její platnost je všeobecná: kdekoli se zachovala lokální písma, bývá ochota i schopnost domluvit se cizím jazykem slabší, v důsledku toho i vyšší míra izolace od zbytku světa. Přičemž národy s hláskovými abecedami překonávají svou bariéru ještě poměrně snadno; slabičné abecedy už dovedou být podstatnější překážkou v porozumění světu, nu, a znakové systémy jsou prostředkem izolace úspěšnějším než kdysi Berlínská zeď. Nehodláme-li zrovna hloubat ve filozofických textech, vystačíme si se znalostí dvou tisíc znaků, ale tím ta patálie nekončí. Nejen že je musíme neustále procvičovat, aby nám zase nepovypadaly z hlavy, to se v menší míře týká i jiných jazyků. Nevěřím moc na jazykové génie, kteří se jednou cizí řeč naučí a pak ji už doživotně ovládají. Především to ale není tak, jak se někdy z neznalosti tvrdívá: jeden znak = jedno slovo. Kdepak! Jen zcela jednoduché pojmy lze v čínštině vyjádřit jedním slovem (slabikou) a jedním znakem; ve všech ostatních případech jde o kombinace, a ty se musíme učit, protože vyplynuly z čínské, ne z naší logiky. Čínské písmo je prostě stvořeno pro Číňany. Dovolím si domněnku, že kdyby na ně měly přejít evropské národy, rozhostil by se analfabe- tismus nejméně pětadevadesátiprocentní; a chraniž nás Bůh toho, aby Číňané někdy přejali latinku. Kdyby ten nesmírně učenlivý, svědomitý, pilný ukázněný, inteligentní národ obrátil k praktičtějším účelům tu míru energie, již vynakládá na ovládnutí svého zašmodrchaného písma, mohli bychom se jít utopit s celou naší ekonomií, už tak dost sužovanou konkurencí čínského draka. Jestli platí totéž i o konkurenci politicko-mocenské, to už je jiná věc. Píši tyto řádky mimo jiné i proto, abych dal sám sobě odpověď na jistou obavu, jak jsem ji choval před odjezdem do té obtížné země: může to být čínský imperialismus, který jednou, dostane-li se mu vhodných podmínek, vykročí k ovládnutí světa, nebo se o to aspoň pokusí? Může dojít k dominovému efektu, jímž by po Tibetu spadl čínským bolševikům do chřtánu Tajwan a po něm další a další země v stále širším okruhu, neboť se ještě nepřihodilo, aby se nasytila žravost imperiální- ho draka? Dnes, po zkušenosti s Čínou, s jejími lidmi a jejich způsobem myšlení, říkám - Tajwan možná ano, třebaže bych 62 / nový POLYGON 1/2010 [pageend64]jeho obranyschopnost nepodceňoval. Dál už však čínský drak stěží popoleze, i kdyby mu chuti možná nechybělo. Nemůže; čínská panovačnost nemá jinou možnost ovládnutí cizí země, než ji zahltit vlastním obyvatelstvem, a učinit tak částí čínského, sobě srozumitelného světa. Říš rakouská mohla anektovat Halič či Bosnu a ony se celkem bez obtíží včlenily do jejího organismu. Číně tahle integrační schopnost chybí; Číňan může pokládat za své to, kde se domluví a dopíše. Řídce osídlený Tibet byla celkem snadná kořist; ale pustit se do podmaňování našeho světa... docela určitě ne. Musela by jej nejdřív počínštit, mimo jiné mu vnutit svůj písemný systém. Ne, nemyslím si, že brzy dojde k ozbrojeným srážkám na čínsko-finské hranici, jak předvídal stařičký fórek z normalizačních dob. Spíš se Čína bude muset dřív nebo později utkat s těžkostmi, na něž si pilně zadělává svým odsouváním problémů, z nichž by se každému jinému ježily hrůzou chlupy na zádech, na den svátého Dyndy. Ze nám do té doby způsobí mnohá hlavy bolení, že svou výrobní bezohledností sáhne hluboko do míšku našeho blahobytu... to asi sáhne. To je však už naše starost, ne čínská. Nu, skončím už to povídání. Snad může posloužit k zjištění, že nejen čínský jazyk a čínské písmo jsou radikálně odlišné od našich a víceméně nenaučitelné, ale že nám je a zůstane jen zčásti pochopitelné i čínské myšlení, čínská logika, čínské jednání, čínské hodnoty. Snad bych býval za svých mladších let mohl při velké snaze a sebezapření zdomácnět i ve velmi exotických končinách, nikdy ale v Číně. Čína pro nás je a zůstane svět oddělený zdí ci- zoty, do nějž můžeme skulinkou nahlédnout, ne však tvrdit, že mu rozumíme. Pročež se omlouvám případnému čtenáři mé knížky, že v kapitole o Číně najde spíš mé dohady a dojmy než fakty stvrditelný poznatek. ■ 1 Japonština užívá čínských znaků také, ale protože by jimi nemohla vyjádřit gramatické tvary, musí je doplnit dvěma slabičnými abecedami, jejichž jména jsou §hiragana§§ a §katakana§§. Tím je případnému zájemci o studium ještě víc k zbláznění než sama čínština (pozn. aut.) Český Czech dialog Dialogue UKÁZKOVÉ ČÍSLO L^s l eme po ČR zd ar ma . časopis s dobrou pověstí po celém světě již 20 let spojuje nás doma s krajany v zahraničí umožňuje objektivní pohled na současné domácí i světové události sleduje aktivity Čechů ve světě i domácí kulturní scénu spolupracuje s osobnostmi doma i ve světě v roce 2003 oceněn Medailí cti a vděčnosti Jana Masaryka roční předplatné 390 Kč / 35 EU / 50 USD Poštovní adresa redakce: Sokolovská 1 79, 190 00, Praha 9 Tel.: 266 311 241,222 221 344 (odpoledne - redakce Klementinum) e-mail: strizovska@seznam.cz, m.fialkova@centrum.cz Při časopisu vyvíjí činnost Mezinárodní český klub s bohatým programem (besedy, výlety, semináře) Zajistěte si JUBILEJNÍ, 20. ročník ČESKÉHO DIALOGU! [pageend65]Psal se rok 1975 a chystal jsem se na vandr po skandinávských zemích. Cestování do západní ciziny bylo všechno jiné než snadné, ale už jsem měl v kapse složitě vypodplácený devizový příslib, načerno povyměňované dolary, výjezdní doložku i potvrzení o odevzdání vojenské knížky, výpis z trestního rejstříku a co tak ještě socialistická bdělost vyžadovala, k tomu vízum švédské i norské (Finové žádné nechtěli), teď ještě zbývalo si obstarat letenky. Komunista, šibal, krátce předtím drasticky zdražil lety do kapitalistické ciziny, ale do zemí socialismu nechal ceny na pokoji, toho se dalo využít. Let do Helsinek by mě býval přišel na čtyři tisícovky, dvojnásobek to mého platu, avšak do města Leninova na pouhých sedm stovek. Těch tři sta nebo kolik kilometrů z Leningradu do Helsinek už snadno dojedu vlakem. Ještě jsem si došel do banky pro osm rublů (tehdejší kurz 1:10), to bude stačit až až, vlastně jen za taxík z letiště na nádraží. Tak se jevila teorie. Praxe se začínala zašmodrchávat hned po příletu. Přede mnou stojí ve frontě na odbavení ženština jakási, snad doklady v pořádku nemá, snad u ní orgánové cosi nedovoleného, či dokonce zrádného našli, šacují, prohledávají, bumágy spisují, konce toho není. Sovětský lid, v pokoře cvičený, trpělivě čeká, ale mě, inostrance, čerti berou. Ještě aby mi tak vlak do Helsinek ujel! Do odjezdu zbývá hodina... konečně orgánové bábu odbavili. Teď ještě štempl do pasu, čtyřdenní tranzitní povolení, a už vyletím před budovu letištní jako z praku vystřelený, skočím do taxíku - „Finskij vakzal! Skoro!“ Taxíkář pochopil, ztemnělým Leningradem se řítí - sám Nejvyšší sovět nechť mi poví, proč v městě Leninově nesvítí ani auta, ani lampy - před nádražím vyklopí, tady máš tři rubly, spasi- bo. Vtrhnu na peron... kde je, k čertu, ten vlak? Cedule azbucké, jména gorodů i dě- revní všelijaká, jen Helsinky nikde. Nejlíp se zeptat nádražáka; i koukám, hledám, což, uniforem dost, čepice placaté, ale už mrknutím oka zjistím, že nádražáci to nebudou, spíš oficíři, jeden od ponorek, druhý třeba od raketových vojsk. Až tady... čepice taky placatá, ale tvář pod ní nevýbojná, slovanská, úsměv švejkovský kravata nakřivo... nádražák. „Pažalsta,“ vyhrknu bez dechu, „kdě pajezd v Chelsinki?“ Usmál se ještě slovanštěji. „Uže pajechal!“ Tak. A jsem v... řekněme v háji zeleném. Už taky vím proč: nádražní orloj ukazuje o hodinu víc, než by podle mé jízdenky měl, letní čas zavedli v Sovětském svazu, a ta káča na Čedoku mi vystavila jízdenku podle zimního. Nic, vztekat se není nic platné, ani na káču v Čedoku, ani na Sovětský svaz, chladně uvážit třeba, co teď dál. Dvě konstanty jsou jisté: třiadvacet hodin do příštího odjezdu v Chelsinki, a zbývajících pět rublů v kapse. Nádražák mi raďil, abych šel v gostinicu, ale takovou gostinicu nenajdu, aby nocleh pět rublíků stál. Platební karty, zbytečno dodávat, snad tou dobou měli imperialisté, ale na Vltavu ani na Něvu ten výdobytek ještě nedorazil. Což, rady bych si věděl: spací pytel v ranci mám, a noc je vlahá, letní. Někam do parku se na hřbet položit... ale takového parku není, aby v něm Lenin na podstavci nestál, jeden v předklonu někam prstem ukazuje, druhý, plášť rozevlátý, kamsi spěchá, s čepicí i jen tak plešatý... na trávníček se položím a v tu ránu milicioněr přikvačí, pasporta pakazať přikáže, nakonec do ťurmy strčí, že jsem se pod Leninem válel. Na nádražní lavičce čas proklimbat? Ale plno je na lavičkách, i po zemi na novinách sovětský lid leží, vedle sebe co zavazadlo také něco v novinách zabaleného, špagátkem převá64 / nový POLYGON 1/2010 Iz Leningrada v Chelsinki LUDĚK FRÝBORT [pageend66]zaného, víceúčelový je sovětský tisk. Dny a noci takhle polehává cestující veřejnost, než v pajezdu místo bude, v smradu a špíně, v loužích piva vylitého i v jiných tekutinách, stydno pomyslet Ale u okénka pirohy prodávají a čaj, za šedesát kopěječek, tolik ještě z hubeného měšce uvolnit mohu. Pojím, čaje popiji, a snad rada přijde, snad osvícení. A vida, přišlo. V kolejišti vlaky stojí, na cedulích názvy gorodů, ale čert aby věděl, kde leží, jestli za humny, nebo na Dálném Východě. Ale tady - hleďme: Ladožskoje ožero. S tím si už poradím. Biletka zase nějaké kopěječky stojí, ale ne moc, k jezeru dojedu, stan někde v břízkách postavím, vyspím se a ještě si zítra krásně zaplavu, než k návratu čas bude. S úlevou do vagonu vlezu, rozhlížím se kam usednout, lavice dřevěné, u stropu modrá žárovečka bliká, a ožralů všude, jako by se na schůzce domluvili. Nu vot, je po půlnoci, ani u nás vlak flamendrák o moc lip nevypadá. A jede vlak flamendrák, otřásá se, jiskry kolem oken lítají, když vtom se figura jakási zvedne a nejistým krokem ke mně směřuje. Kalhoty si rukou přidržuje, bůhví kde o knoflíky přišla. „Ty Lotyš?“ chce vědět Co odpovědět nevím: třeba chlap nemá Lotyše rád a bude se chtít prát Ale za Čecha se hned prohlásit také neradno, každý inostraněc je podezřelý na Rusi, byť i z bratrského socialistického státu. Vypadá to na nesnáz. Tu se jiný mužský zvedne a už rovněji ke mně směřuje, ožralou figuru odežene a kam že takhle pozdě jedu se vyptává. Ajá, jak jsem toho plný s La- dožským ozerem i celou svou patálii jsem mu vylíčil, zvláštní, jak někdo už podle očí dovede vzbudit důvěru. Rus hlavou pokyvuje, da, charašo, jen až prý na to Ladožskoje přijedu, abych se doleva nedal, tam že vojenský prostor jakýsi, po pěšině doprava mám jít palatku na břehu postavit, vyspat se. No těbůh, pomyslím si, určitě to spletu, do vojenského prostoru vlezu a místo v palatce, v ťurmě skončím, a co pak, na vyslanectví volat, jestli to co platné bude... Vlak mezitím jede, můj nový známý do tmy ukazuje, tady v té děrevni že Lenin přítele měl, v téhle zase čaje, kvasu popil, v jiné u dobrého druha přespal... není místa po celé trati, kde by Lenin něco pozoruhodného neprovozoval. Ale vidím, že mu něco myslí hýbe; nakonec nechá Leninů a rozhodným hlasem zahovorí: „I čorta vam vaša palatka, čorta vam Ladožskoje, se mnou vystoupíte, u nás přespíte.“ To není nabídka k zahození; vystoupíme tedy, měsíc krásně svítí, lahodná noc, už zase se mi zdá, že bych k Rusovi na návštěvu nemusel, i tady mezi těmi břízkami bych se na hřbet položit mohl. Starý čundrák jsem, poprvé bych pod širákem nenocoval. Ještě něco jiného mi hlavou táhne: „I u vas žena?“ vyzvídám. Neboť vím, jak nadšené bývají české manželky, když ten Jejich ve dvě v noci ožralý přitáhne a ještě si kamaráda přivede. „Da, žena,“ dí Vja- česlav Ivanovič - teď už snad to jméno prozradit mohu - a dál mě neochvějně vede. Před námi chaloupka temná dřevěná vyvstane, teď to přijde, říkám si. A nepřišlo, nebo ne to, co jsem čekal. „Padažditě,“ hlesne Vjačeslav a na dveře zabuší. Na to znamení se v chaloupce rozsvítí, dveře se otevřou, žena se na prahu zjeví. Mohutná, jako z dubu tesaná jak sovětské ženy někdy bývají. Vjačeslav jí něco vykládá, čekám, jestli mi teď pekáč na hlavu přiletí, ale jsou sovětské ženy jinak vycvičené než nerudné Češky: úsměv se jí v tváři rozlije, a abych jen vstoupil, pohodlí si udělal, hned že zatopí, večeři připraví. A připravila: misku plechovou, nudlí plnou, po nichž se sice utlouct nemohu a hlad taky velký nemám teď v noci, ale urazit nechci. A zatopeno je, věru, kdybych už ve Finsku byl, jako v sauně bych se cítit mohl. Ještě děduška sivý po žebříčku z půdy sleze, něco mi pln vlídnosti povídá, ale snad ještě staroslověnsky hovoří, slova mu nerozumět Co bych dál vyprávěl: pohostinnost jaké jen ruská dunový POLYGON 1/2010 / 65 [pageend67]še je schopná, když právě není schopná něčeho jiného. A ráno už hospodyně snídani připravuje, tak, a Vjačeslav si ten den volno udělal, sám že mi Ladožskoje ukáže a mnoho jiného k tomu. Za Velké Vlastenecké se v tom okolí silně bojovalo, když fašista Leningrad oblehl, celý muzej památek z toho času je nablízku, pasmatriť nada. Ještě Vjačeslav k almárce přistoupí a cosi placatého z ní vyjme, divného, jako by od Tutanchamona z hrobky vytáhli, ale ono ne od Tutanchamona, jen rybička dob- roučká, sušená. Zašoupne rybičku do náprsní kapsy jako noviny, a jestli prý piva seženeme, dáme si no nosu. Vroucně jsem se k Hospodinu pravoslavnému modlil, aby piva nebylo, a milosrdný je Hospodin, vyslyšel mě. Tak jdeme, Vjačeslav ukazuje, tamhle že stál pětapadesátý regiment, tam zase dvacátý gardový... až vidím, že mu zase něco myslí hýbe. „Čorta muzej“, praví s náhlou rozhodností, beztak tam nic nemají, tri aftomata i dva pulemjota, radši že spolu k ožeru pojecháme, zaplavu si, on počká, a pak mě do Leningrada na vakzal vyprovodí, kdyby něčeho třeba bylo. Něco asi tušil, ale nepověděl. Vůbec pozoruji, že milý Vjačeslav až jaksi nad sovětskou míru roztává; včera ještě byl samý Lenin a samá Velká Vlastenecká teď už spíš na načalstvo brble: o družbě žvaní, psi, ale kdyby člověk jen do Čech chtěl, přítele navštívit - naznačil jsem mu takovou alternativu, jak jsem byl vděčnosti plný - to že nepustí. Kdybych déle pobyl, snad by i tatíčka Brežněva i celou sovětskou vlast proklel, dlouho ruské duši trvá než se pootevře. Což by asi i dnes každý žurnalista vědět měl, když tak v Moskvě na ulici občany chytá, na mínění se vyptává a co mu napovídají, jako pravdu pravdoucí do svých novin píše. A krásné je Ladožskoje, věru jako moře, druhého břehu nevidět K tomu sladké moře, a čisté, v Leningradu prý jeho vodu jen tak, bez filtrů a jiných kejklů pijí. Dnes už, řekl bych, nepijí, ledacos jsem se o katastrofálním znečištění doslechl, ale tenkrát tomu tak bylo. Vlny vysoké, také jako v moři, radost se v nich pohoupat, jen bludné kameny ve dně číhají, palec si ukopneš, až to břinkne. To by tedy bylo Ladožskoje, a teď se domů pojede, k obědu, a pak na ten vakzal. Doma loučení veliké, a že psi na návštěvu nepustí, aspoň kartočku abych poslal. „Co bych neposlal,“ povídám, „jen co ve Finsku nebo v Norsku budu, hned kartočku napíšu.“ Vjačeslav i žena rukama nad hlavou mávají, málem se nekřižují, jen to ne, z Finska ne a z Norska už vůbec ne, teprve až domů přijedu, abych kartoč- ky poslal! Čorti znajut, čeho se oba bojí, ještě ráno mi Vjačeslav vykládal, jak svobodná je sovětská vlast, a teď... Ale zato já abych příští léto ženu vzal a přijel, krásně je na Karelské šíji, dovolenou si uděláme, na ryby si vyrazíme. Nu, nebylo by mi to proti mysli. A teď už konec loučení, až mi kolem srdce divno je, opravdu, takových přátel abych pohledal. Přijedeme, jistě přijedeme. Jak se octnu v Leningradu na vakzale, hned jde zase všechno nakřivo. „Nu, bi- letky v Chelsinki jest,“ připouští soudružka za přepážkou, „no kdě vam plackarta? Plackarty nada!“ A ke všem satanášům pravoslavným. Ničeho mi o plackartě ne- řekla káča v Čedoku a teď s třemi a půl rublíky v kapse už tuším, že zle bude. Tu se Vjačeslav sám k přepážce postaví. „Nu vot, davajtě plackartu!“ Dáma že plackarty není, ty že se v Inturistu vydávají. „I kdě Inturist?“ Prý v hotelu jednom, co hned proti křižníku Aurora stojí. „Vot pajďom,“ velí Vjačeslav a už mě ven strká. Ulicemi neznámými běžíme, doleva, doprava, ohradu jakousi přelézáme... tak že sejde ke křižníku Aurora? A jde; tamhle už slavný křižník u nábřeží stojí a přes ulici hotel. V hotelu děžumaja - krasavica. Žádná kazajka prošívaná jak sovětské ženy nosí, kdepak, obleček krásný, buržoázni a kolem hrdélka spanilého perliček šňůra. 66 / nový POLYGON 1/2010 [pageend68]Dojem třeba udělat na kapitalisty, když se ubytovat přijdou. Na Vjačeslava už tolik ne: zhurta krasavici ramínkem zatřese: „Ty, děvočka, kdě Inturist?“ Děvočka, že v dvanáctém patře. Po schodech spěcháme, do Inturistu vtrhneme, a zase nic. Jiný Inturist to je, na druhém konci města, kde se plackarty vydávají. Ó Bohorodice! Abych to zkrátil: kdyby Vjačeslava nebylo, ještě dnes by můj duch Lenin... pardon, Sankt Petěrburgem bloudil, žalostně kvílel a plackarty se dovolával. Do správného Inturistu mě dovedl a že jsem kopějky za pirožek vydal, doplatí, co mi to do čtyř rublů schází - tolik za plackartu chtějí - venku na ulici ještě i kvas z cisterny nalít dá, až se nakonec, co nám zbývá, bratrsky rozžehnáme. „Napíšeš?“ „Napíšu!“ A přijedeš? „Přijedu!“ A už vlak tmou supí, jako drak jede, teď Sestroreck - dříve Siestarsaari - minul, teď kolem Zelenogorsku - dříve Te- rijoki - spěchá, kdybych sem před Velkou Vlasteneckou přišel, už bych za hranicí byl, čtvrtinu země Finsku velký Stalin ukrouhl. Co mi do hlavy nejde... něco přes hodinu jedeme a už jsme málem na polovině cesty; přitom jízdní řád něco o třinácti hodinách vypráví, co jich cesta v Chelsinki trvá. Asi se spletl, holoubek, co jízdní řád spisoval: místo tří hodin třináct napsal. To se stává na Rusi. Ale veselo je v kupé, člověk ruský se mnou v Chelsinki jede, jména však finského: Lyytikainen nějaký. Příbuzní pozvali. Vůbec koukám, co lidstva má do tábora kapitalismu namířeno, pozvaných i nepozvaných, soudruhů i paniček, buržoazně se strojí, buržoazně koukají, jeden dokonce cosi o Stockholmu mele... záhada. Čím to, že jeden sovětský člověk bez bumážky ani z vesnice do vesnice nesmí, a druhý si po Stockholmech jezdí, přepychů za valuty nakupovat? Můj spolucestující se vyptává: kolik vodky s sebou do Finska vezu? Když uslyší, že žádnou, málem ruce k nebesům vzpíná, kakojto durak, žádnou vodku neveze! To že on pět litrů má, dobře schovaných, aby Fin neobjevil. Vzácná je vodka ve Finsku, draho se platí, pět litrů náklady na celou cestu pokryje, a ještě děněg zbude, děněg kapitalistických. Ale pravda, pěti litrů nedovezl, pohostinná je ruská duše. Vlak je lehátkový, i zalezu na palandu, trochu se prospat Hned ale děžumaja jako saň přilítne, ramenem zalomcuje. „Vstavajtě!“ Koukám, co se děje, za okny nádraží, Vyborg stojí na ceduli. Za starších časů Viipuri, po Helsinkách největší finské město, než se ho Stalinovi zachtělo. Už chápu: hranice není daleko. Také že po peronu pohraničníci sem tam mašírují, do vlaku lezou, z vlaku ven, no uvidíme. Trhne sebou vlak, ale hned zase zastaví, noví soldáti nastupují, po střechách lezou, pod vagony baterkami svítí, narušitele hledají, kdyby do tábora kapitalismu uprchnut chtěl. I dveře našeho kupé rozrazí: dokumenty pakažitě, rance a kufry otevřte orgánům. I postel rozhrabují, cosi hledají, asi že tajně poschovávané finské marky a jinou buržoázni měnu, dobře vědí, že ji každý s sebou má. Nu, nejsem takový trouba, abych si valuty najít dal. Teď už mohu prozradit skrýš: vložky do bot jsem doma koupil, takové z lýka pletené, co se tou dobou u nás prodávaly. Pár týdnů jsem je v botách nosil, až se do hnědává zašpinily, a pokud možno i věrohodně zasmrádly; poté jsem je po straně rozřízl a valuty vložil. Byla to spolehlivá metoda, nikdy mi čmuchalové penízky nevyčmu- chali, a že se snažili. Až nakonec ozbrojenci vystoupí a vlak se rozjede, sláva, máme to za sebou. A ono houby máme za sebou, vlak kilometřík popojede, a zase: soldáti tam, soldáti ven, běhání, dupání, vojáckého povykování... A zase kilometřík. A zase. Už vím, že se nespletl holoubek, co jízdní řád spisoval, snadno takhle za třináct hodin v Chelsinki dojecháme, ne-li za víc. K ránu se ještě jednou dveře otevřou a kdosi do kupé vstoupí: strejdánek takový, uniforma šedá, nesovětská. Chvíli loví v paměti. „Školko nový POLYGON 1/2010 / 67 [pageend69]vodky?“ Víc ho nezajímá, ani pasy ne. Jsme ve Finsku. * Doma jsem pak hned kartočku Vja- česlavovi poslal a ženě jeho, pak druhou, pak pismo azbukou napísal, co se děje, že neodpovídají... jako když dopisy do pece hážu. Bylo mi to divné; tolik přece o kontakt stáli. Už vidím, že z dovolené na Karelské šíji nic nebude. Proč? Až jsem člověka našel, sovětských mravů zkušeného. „To máte tak,“ zamýšlel se. „On ten váš Rus dost riskoval, když vás pozval na noc k sobě do chalupy a ještě vás celý den vodil po okolí. To se totiž nesmí. Někdo ho s vámi viděl, běžel na milici, udal, kágébé si vašeho přítele předvolala a velmi důrazně mu doporučila, aby s vámi okamžitě přerušil všechny kontakty, jinak...“ „Jinak?“ „No, všelicos nepěkného. Rusko je Rusko, víte? Za cara jako za Brežněva. Byl to odvážný člověk, ten váš přítel, vzpomínejte na něj v dobrém.“ Vzpomínám, vzpomínám. A Rusko je pořád Rusko, i za Putina. Ale politika je nepoučitelná. No, dost už. Byl drsný ten život v reálném socialismu, otravné bylo uhýbání před jeho dráby, ponižující složité švindlování, když člověk chtěl povystrčit nos do svobodného světa, ale něco nám i dal. Zkušenost, již lidé na Západě nemají, a jsou proto náchylní se chytat všelijakých pitomostí. Zkušenost, bez níž bych nenapsal tuto knížku. ■ Z knihy Z blízka i z daleka bez růžových brýlí (Annonce k.s.) ALICE a VELBLOUDI PAVEL JACKO Když letíte z Brisbane do Alice Springs, dostanete se tam kolem oběda. Je to jedna z radostí dnešní zglobalizované Austrálie, že přímý let se koná jen jednou týdně jedinou společností - Qantasem. V sobotu. Pochopitelně, Alice má stále jen kolem 80 tisíc obyvatel. Turistů je víc. Letíce na západ, vidíte pod sebou zelenou kultivovanou krajinu, která se mění v méně kultivovanou a rudohnědošedi- vou. Pak je Simpsonova poušť a Alice. Je legrační pozorovat vyjevené tváře turistů, když z klimatizovaného letadla vystoupí na poledním sluncem rozehřátou letiš- ní plochu a pochodují pro svá zavazadla v oficiálních 39“ Celsia, vylepšených vůní páleného petroleje z běžících tryskových motorů letadel, shluknutých u letištní budovy jako štěňata dinga u cecku. Horko, prach, petrolej. Alice. O něco málo později studené pivo a člověk je rád, že je ve středu Austrálie a na konci světa. Výlet do buše se organizuje snadno, můj syn to má v pracovní náplni. Jen chodím kolem jeho Landcru- iseru s plechovkou piva a radím. „Yeees, dad.“ Během dvou týdnů v končinách, kam turisté nejezdí a povětšinou také nesmí, neb se jedná o domorodé oblasti, kdy jsme po prvním dnu neviděli člověka, jsme také neviděli jednoho jediného velblouda. Byli sem původně dováženi jako dopravní prostředek v pouštních oblastech, hlavně na trase Adelaide - Darwin. Pak přišly koleje a parní lokomotiva. Mohamedánští majitelé, ti, kterým se tady nelíbilo, odjeli zpátky domů a velbloudy nám tady nechali. Těm se tady Ubilo a začali se rozmnožovat. Přirozené nepřátele nemají, dingo na ně nestačí. Ostatně, velbloudi mají nepříjemnou náturu, plivají, koušou a kopou. Dingo by asi musel hodinu čichat benzín, než by se přiblížil k velbloudí matce s velbloud’átkem. Na rozdíl 68 / novy po l y g o n 1/2010 [pageend70]od jiných původních obyvatel Austrálie to dingové nedělají. Ve středu Austrálie má velbloudů být, podle toho, co čtete, 400 tisíc až jeden milion. Představují problém. Ničí ploty a vodní zařízení, plaší krávy a všechno jim sežerou. To mám jednak z hovorů s různými místními v různých hospodách, jednak z Alice Spring News, mimochodem velice dobrý, silně politicky nesprávný týdeník, vydávaný přistěhovalcem z Holandska a jeho rodinou. Poněvadž se do problému vložila vláda Severního teritoria a poněvadž čím větší problém, tím víc vlády potřebujeme, oficiální číslo je ten milion. Návrhy řešení jsou zajímavé a zajímavě nepraktické. „Naši“ velbloudi jsou údajně zdraví, na rozdíl od arabských chcípáčků. Proto jich bylo několik odchyceno a dodáno do Saúdské Arábie na dostihy. Nevím, jak často velbloudí dostihy pořádají a kolik závodníků se zúčastňuje. Milion asi těžko. Zabíjet a jíst je další návrh. Jedl jsem klobásku z velblouda a byla jedlá, ale nic moc. Nedovedu si představit, že by Australané, kteří mají předsudky i proti výbornému klokanímu masu, jedli velbloudy. Mohamedánů tady ještě tolik nemáme, a navíc dávají přednost KFC kuřatům a McDonalds hamburgerům. Na to, aby jedli podřadné maso, mohli zůstat doma. S tím přišla varianta, že by se to maso vyváželo do tzv. chudých zemí. Dost by se to prodražilo, ale hlavně - jak lovit divokou zvěř ve velkém a na obrovské rozloze, aby se maso v těch 40° nezkazilo? Pojízdná jatka a mrazírny? $100 za kilo? Zabíjet je jen tak a nechat shnít, přesněji řečeno vyschnout, také nejde. Zelení, RSPCA, PETA a podobné přitroublé organizace jsou proti. Navíc zadarmo by to také nebylo, naopak. Helikoptéry, střelivo, státní zaměstnanci střelci a státní účetní, státní inspektoři ... Také mě napadlo, že kromě byrokracie by se rozmnožili i dingové a stát by nám řešil další problém svým roztomilým způsobem. Velbloudí problém řeší vláda Severního teritoria již několik let Před více než dvěma lety přidělila Středisku pouštních vědomostí (Centre of Desert Knowledge) $16 milionů na tento účel. Středisko má krásnou, velkou, klimatizovanou budovu na okraji Alice. Během dne tam parkuje několik posledních modelů Landcruiserů, asi sedm, a živáčka nevidět Podle místních je to útulek pro vybrané domorodce a hlavně jejich bílé ochránce. Když v říjnu minulého roku se o to nějaký šťoura začal zajímat oficiální mluvčí prohlásil, že to tak rychle a lacino nejde a že čekají na ekvivalentní příspěvky od vlád států, které také velbloudy mají, tj. Západní Austrálie, Jižní Austrálie a Queenslandu. A také, pochopitelně, od vlády federální. Takže 5 krát 16 milionů je, jesdi se nepletu, milionů osmdesát To znamená, že hlášení o tom, co s velbloudy dělat, bude stát australského daňového poplatníka úplný pakatel, pouhých $ 80 na velblouda. Zlé jazyky, zřejmě rasisté, sice tvrdí, že za celou dobu své existence Středisko žádné hlášení o čemkoliv nevyprodukovalo, takže je pravděpodobné, že žádný papír ani nebude. Ale peníze se ztratí neznámo kam. Ne k domorodcům. Ty miliony se tak snadno nepropijí. Švýcarské banky nám nepoví, kdo z toho tyje. Psáno v Alice Springs v říjnu 2009 Později, už doma, jsem se dočetl, že přes všechny námitky se budou velbloudi zabíjet. No, není to tak horké. The Agricultural News 7. prosince 2009 oznámily, že 6000 velboudů přepadlo domorodou rezervaci Docker River na západ od Ayers Rock. Střelec v helikoptéře má za úkol jich humánně zabít polovičku. Místní výbor sice obdržel tisíce protestních e-mailů z celého světa, ale zatím trvá na svém. Problém je zřejmě skutečný a možná, možná, že se blýská na časy a vliv jedovatě zelených začíná vadnout. Bylo by na čase. Jestli se střelec dobře trefí, bude problém zredukován na pouhých 997 tisíc. V Brisbane v lednu 2010 nový POLYGON 1/2010 / 69 [pageend71]Ovečka Budeme ovečkovat Po dlouhá léta, kdy naše země byla oplocena ostnatým drátem trojnásobně a ještě nabitým elektřinou a kdy i éterové vlny byly kořistí dravých rušiček, býval až legendárním hlasem svobodného světa. České vysílání vatikánského rozhlasu bylo silně rušeno, avšak P. Ovečka našel způsob, jak obejít tuto hradbu. Převzal i latinské vysílání a tímto kanálem jsme dostávali všechny zprávy z katolického světa a papežské homilie, encykliky i dokumenty jednotlivých římských kongregací. Latinské vysílání komunisté nerušili. Mysleli si, že tomu stejně nikdo nerozumí, jako oni. Jenomže tehdy mnoho laiků znalo latinu ještě z gymnázia a kněží ze seminářů, z teologických studií. Ale i tak zůstával nedosažitelným hlasem výšin svobody, konejšivým, to ano, ale tak vzdáleným, až v Římě! Pro mne jako pro mnoho ostatních občanů to byl nedosažitelný sen, dostat se k moři, nebo až do Říma. Vzpomínám si, jak dávali v našich kinech půvabnou komedii „Prázdniny v Římě“, kdy se mi vtiskly nesmazatelně do paměti Španělské schody a chrám Tri- nitá dei Monti, Andělský brad a vysoké kamenné břehy Tiberu, římské fontány a pinie, a ty jsem obdivoval a o nich snil více než o půvabné hlavní představitelce princezny Audrey Hepbum. Ze snění o nich jsem se stále probouzel do nevábné a někdy hodně tvrdé socialistické přítomnosti. V roce 1968, po ruské invazi do naší země, se mi podařilo dostat se do Rakouska, do Innsbrucku na dokončení teologických studií, která jsem musel doma dělat potají, „na koleně“. A tak mi představení dali možnost vybrousit znalosti na akademickou úroveň. Z Innsbrucku už to bylo bez překážek, psát do Ríma. Dva roky JOSEF KOLÁČEK jsme si tedy s P. Ovečkou dopisovali. Jeho zásluhou jsem také brzo prolomil intelektuální útlum - dvacet let jsem žil na úrovni „rychlopalných krompáčů a tryskových lopat“, seřizování lisů, klempířské práce na plynoměrech a dalších dřin pomocného dělníka. Dal mi za úkol překládat pro Křesťanskou akademii v Římě, jež měla své nakladatelství, a P. Ovečka byl „spiritus agens“ celého vydavatelství, svou mravenčí prací a nepřekonatelnou obětavostí. To všechno dělal vedle svých hlavních povinností napsat, přeložit i jako hlasatel mluvit do českého a latinského vysílání Vatikánského rozhlasu. Vedle toho byl i šéfredaktorem měsíčníku „Nový život“ a sekretářem Křesťanské akademie v Římě. O nedělích a svátcích ještě pomáhal v římské farnosti San Giovanni de Rossi v pastoraci, zpovídání, přípravě na křest a na manželství i vyučování katechismu. Prostě na tři zdatné pracovníky by toho bylo až nad hlavu. On na to stačil sám. První knihu, kterou mi na překlad zadal, byl Hůnnermannův životopis sv. Marie Goretti. Pozvedlo to mé sebevědomí, když jsem po nějakém tom měsíci držel v ruce knížku „I dnes se platí krví“. To byl tedy můj první překlad. Pak následovaly „Ženy v bibli“ od Alice Scherer a za odměnu mi vydal jedinou básnickou sbírku, kterou jsem si dovezl do ciziny, „Veronika“, kterou mi spolubratři v Innsbrucku přeložili do francouzštiny, němčiny i vlámštiny, a tak vyšla čtyřjazyčně. Líbila se mu nejvíce základní myšlenka: žena nesoucí kříž se setkává s Ježíšem, který jí podává roušku, aby tam otiskla svou zmučenou tvář. Konečně nadešel den, kdy jsem po celonoční jízdě vlakem z Innsbrucku do Říma stanul na hlavním nádraží Termi- 70 / nový POLYGON 1/2010 [pageend72]ni před živým P. Petrem Ovečkou. Znal jsem jeho tvář z fotografií, takže mě jeho neokázalost, skromnost a jakýsi téměř omluvný úsměv nepřekvapily. Byla to pro mne úleva, protože jsem si nedovedl představit, jak se vyznám v takovém velkoměstě, jako je Řím, jak najdu „náš dům“, tehdy „casa scrittori“ vedle generální kurie S J. Během dlouhých hodin ve vlaku jsem si vrýval do paměti adresu, ale tím se mé úzkosti nijak nezmenšily. Nyní jsem měl po boku P. Ovečku a vše zmizelo. První říjnový den, svátek sv. Terezie od Dítěte Ježíše, vytáhl své vytříbené, oslnivé krásy - až později jsem se dověděl od svého průvodce, že to jsou „le ottobrate“, v Římě něco normálního jako východ a západ slunce. Tou poznámkou mírnil mé nadšení. Podle komunistické propagandy, ale i diplomacie jsem měl stát před zavilým nepřítelem socialismu, prohnaným očer- ňovatelem rudého ráje, jaký vybudovala v Československu rodná komunistická strana, prodejným špionem Vatikánu a amerických kapitalistů a válečných štváčů. Na propastnou lživost těchto titulů či spíše nadávek stačil jeho dobrotivý pohled a úsměv, plně odpovídající příjmení - prostě jako ovečka, jako velikonoční beránek, náramně podobný těm, které dostává Petrův nástupce na Hromnice a z jejichž vlny se pak tkají pallia pro arcibiskupy metropolity. V jediném okamžiku shořely, rozptýlily se jako dusivý smog a někde na horizontu ještě pomalu mizely jejich zrůdné ozvěny. Ač jsem přišel ve dnech, kdy byl pod nátlakem komunistické diplomacie odvoláván z Vatikánského rozhlasu a já měl nastoupit na jeho místo, pomáhal mi při prvních krůčcích redaktorské i hla- satelské práce v rozhlase, jak jen mohl. Ale musel jsem z něho doslova tahat podrobnější informace o tom, proč musí po sedmnácti letech obětavé služby odejít z Vatikánského rozhlasu. A tak jsem se, po neochotných náznacích, dovídal celou pravdu. Pavel VI. chtěl pomoci pronásledované církvi v Československu, jejíž biskupové byli ve vězeních nebo internaci a církevní správa ochromena dohledem komunistických církevních tajemníků. Usilovné pokusy o jmenování nových biskupů využívala komunistická diplomacie k vydírání. Při každém jednání v Praze nebo ve Vatikánu zarputile opakovala: „Válečný štváč a zavilý nepřítel ČSSR i socialismu Ovečka je jasným důkazem nepřátelského postoje Vatikánu k ČSSR který dennodenně využívá vatikánského rozhlasu ke své podvratné činnosti.“ Když se pak vedoucí vatikánské delegace arcibiskup Casaroli ptal, jak konkrétně, uváděli zprávy „o internovaných biskupech, uvězněných kněžích a stovkách laiků, o lživé diskriminaci katolíků, jejich dětí ve školách, a to i po několika měsících od inkriminované konkrétní události s jasným záměrem očerňování dobrého jména ČSSR (Tak dlouho leckdy trvalo, než se nějaká zpráva dostala od nás do Říma). A zvláště po vypovězení pražského arcibiskupa Berana, jeho jmenování kardinálem a jeho činnosti ve světě „nepřátelsky zaměřené proti ČSSR“. (A opravdu, kardinál Beran byl hodně zván do různých italských měst i zemí Evropy, do USA a Kanady a pochopitelně novináři toho využívali, aby vylíčili situaci pronásledování církve v ČSSR a bezpráví komunistického režimu. P. Ovečka pak o tom poctivě referoval v rozhlasovém vysílání, což mu komunisté nemohli odpustit). Aby se vzala tato záminka komunistické diplomacii, měl či musel být obětován právě on. Odvoláním z rozhlasu a vypovězením z Ríma. Jenomže v tom druhém bodě si zase postavil hlavu náš superior P. O'Neill a hrdě prohlásil: „Co mi má rozkazovat Státní sekretariát, koho mohu či mám mít v našem domě. P. Ovečka je jezuita, zde zůstane a basta!“ On sám, podle přísloví „sejde z očí, sejde z mysli“, pak našel řešení. Měl stále pokoj v našem domě a pracoval v knihovnový POLYGON 1/2010 / 71 [pageend73]ně Historického institutu, ale přijal kap- lanské místo ve farnosti San Giovanni de Rossi, na druhém konci Říma a v koleji Nepomucenum měl pak kancelář a pracovnu jako sekretář Křesťanské akademie, jež byla zároveň redakcí „Nového života“. Jako šéfredaktor tohoto měsíčníku (od roku 1957-2001) pravidelně ve středu a v sobotu chodíval do české redakce Vatikánského rozhlasu pro kopie zpráv nebo programů, které by mohl použít v časopise. Byla to jenom malá oklika z knihovny (Via dei Penitenzieri) přes rozhlas u Andělského hradu) do Nepomucena (Via Concordia, kousek od Lateránu) k obědu. Pro mne byl vítaným odlehčením ve shonu rozhlasové práce. Vždy se našlo něco na zub i na popití, a tak pomalu vznikala tradice milého posezení a rozhovorů na nej různější aktuální, literární i historická témata. V osmdesátých letech jsem začal číst celé dílo sv. Terezie z Avily, a tak jsem byl tím zaujat, že jsem téměř pravidelně zajížděl na úryvky z děl této velké španělské mystičky. P. Ovečku to nijak nenudilo, ba naopak - snad také proto, že jeho strýc P. Ovečka S.J. byl velkým znalcem španělské mystiky a přeložil celé dílo sv. Jana od Kříže. Velkoryse mi je věnoval v zelené vazbě, dodnes se jimi pyšním ve své knihovně. Litoval, že si nevzal na teologické studie do Maastrichtu strýcův „Úvod do mystiky, zvláště sv. Jana od Kříže a sv. Terezie od Ježíše“, vydaný v Praze za války, roku 1940. Dokázal z něj citovat dlouhé úryvky a definice. A já mu záviděl fantastickou paměť. A jednou to kříslo (můj oblíbený termín). Vyprávěl mi, že jeho strýc P. Ovečka měl dokončený překlad celého díla sv. Terezie z Avily a že mu jej estébaci při zatýkání na svátém Hostýně v noci ze 13. na 14. duben 1950 zabavili a zmizel u nich beze stop, jen trochu smutněji dodával. Ten fakt také přispěl k jeho urychlené smrti. V té chvíli mě popadla silná myšlenka: „A tedy já přeložím dílo sv. Terezie znovu. Náš národ si zaslouží mít je v rodné řeči.“ Řekl jsem to nahlas a P. Ovečka dodal: „To tedy jistě vydáme v Křesťanské akademii“. Bylo to jako šlehnutí bičem; vše se dalo do pohybu, do běhu. Překládal jsem po večerech i po ránech, takže v roce 1983 už mohla vyjít její autobiografie „Život sv. Terezie Velké“ (398 stran). A pak do roku 1988 její další tři díla. Když jsem po 22 letech, po pádu komunismu u nás, mohl navštěvovat rodnou zem, dovídal jsem se, kolika lidem tyto překlady pomáhaly a kolik řeholních i kněžských povolání se zapálilo či živilo těmito díly španělské mystičky. Nejkrásnější příhodu mi při jedné sobotní návštěvě vyprávěl sám P. Ovečka. „Přišel za mnou do Nepomucena jeden muž, ušlechtilých rysů a bez okolků se představil s dodatkem, že je členem České akademie věd, mužem nomenklatury, který se mohl účastnit vědeckého kongresu ve Východním Berlíně, že využil vlivných známostí a dostal se do Západního Berlína, odtud letadlem do Říma, že chce udělat svému příteli katolíkovi radost a přivézt mu jako dárek k vánocům životopis sv. Terezie z Avily, po kterém náramně touží. P. Ovečka mu jej chtěl dát zdarma, ba i více výtisků, ale vzal si jen jeden a trval na zaplacení. Po tom vyprávění jsem divže nezanotil Te Deum laudamus! I na vydání dalších osmi životopisů svátých nebo kandidátů svatosti a dvaadvaceti studiích o jezuitských misionářích v zámoří od Číny přes Filipíny, Mariánské ostrovy, Mexiko, Maranon, Paraguay a Kočinčínu (dnešní Vietnam) měl lví podíl. Snad jen anděl strážný spočítá jeho cesty do tiskárny, hodiny, které strávil nad korekturami, vazbami a expedicí knih. Já zase na oplátku jsem se mu snažil odvděčit spolu s rektorem Nepomucena mons. Plannerem, že jsme dělali korektury jeho časopisu „Nový život“. Když v roce 2001 ukončil jeho vydávání v Římě, byl povolán do Prahy, aby redigoval 72 / novy po l y g o n 1/2010 [pageend74]časopis „Jezuité“, my v Římě osiřeli. Jaksi ze setrvačnosti jsme si tehdy s P. Petrem Havlíčkem, který byl právě na stáži ve Vatikánském rozhlase, sedli a vzpomínali na P. Ovečku. Tu mi bleskl hlavou nápad. Co když mu zavoláme, a tak bude s námi aspoň po telefonu. Zvedl sluchátko a byl potěšen naším zavoláním. Hned jsme se domluvili na příští středu a pak ovšem i sobotu. Vznikla z toho milá tradice spojení mezi Římem a Prahou, mezi námi osiřelými a P. Ovečkou. A já jsem pak na to vymyslel nové české sloveso „ovečko- vat“. A tak jsme až do jeho poslední nemoci, kdy přestal zvedat telefon, pravidelně ovečkovali. Requiescat in Domino! P. Petr (z Alkantary, podle přání jeho strýce) se narodil 8. 10. 1922 v Brankách u Valašského Meziříčí, do Tovaryšstva Ježíšova vstoupil za války 7. 9. 1940. Kněžské svěcení přijal 22. 8. 1950 v Maastrichtu, po třetí probaci v USA působil v Římě 1953-2002. K nebeskému Otci se vrátil 22. 12. 2009 v Praze. nový POLYGON 1/2010 / 73 Při odvodu jsem jako správný odvedenec pil becherovku tak, že ji dodnes nemohu ani cítit. Svezl se s ní i Zeman. Člověk musí být vopatrnej, a proto ve vypjatých chvílích, jako jsou oslavy, radši piju fernet, páč si říkám, že by to nebyla taková škoda jako přijít o becherovku. Je odsouzeníhodné, když se sportovci opíjejí. Na druhou stranu je dobré a chvályhodné, když opilci sportují. (M. Horníček) Připomeňme si několik hesel „Vítězného února": Naší vesnicí americký agent neprojde. Kulka v cíli mír posílí. Ameriku hrůza jímá, za námi je rudá Čína. Válečným štváčům navzdor splníme výkup brambor! Plněním plánu dáme ránu proradnému Vatikánu! Plameny revoluce ozářily celý svět. Jednotně k volbám a světlu vstříc. (na nástěnce „Společnosti přátel žehu) Sovětský pacient - nejzdravější pacient na světě. Zdraví pracujících je věcí pracujících samých. (V. I. Lenin) „Neexistuje duševně zdravý člověk, je jen nedokonale vyšetřen,“ (pravila systematicko-integrativní terapeutka s dlouholetou praxi.) Je těžké být debilem, protože konkurence je veliká. (M. Horníček) A na závěr: Otázka: S kým sousedí Sovětský svaz? Odpověď: S kým chce. dlouhý jazyk [pageend75]Strádání nespaní JIŘÍ BRUNCLÍK Na věži protějšího kostela odbíjí zvon právě půl třetí ranního kuropění. Čas probrat se z lenošného spaní a jako každou noc podumat o stavu světa. Probrat vše, co se v uplynulých dnech událo. Ono do toho zařízení, které nosí každý člověk na krku, hodně během dne vleze, problém je to z hlavy nad ránem vypudit Avšak je nutno si pospíšit neboť v hodinu pátou začne z druhé protější strany kvílení z minaretu svolávat své ovečky v rouše vlčím muezzin. Tak svižně k dílu. Podařilo se mi vyřešit jeden z názvů obcí. Řeporyje. To bylo lehké. Sedláci se chopili řep a začali do všeho rýt až dosáhli svých oprávněných požadavků. Touha byla splněna - JZD založeno. Částečně se mi též podařilo přijít na kloub názvu Odolená Voda. Pochází zřejmě z toho faktu, že si obyvatelé této obce vykloktávali ústa Odolem, protože kdyby kloktali Sidolem, jmenovala by se obec Si- dolená voda. Kontaktoval jsem jednu oby- vatelku této obce, aby mi moji hypotézu potvrdila, avšak tato toho nebyla schopna, neb pocházela z Prahy. Poučila mne zato, že Odolená Voda se píše s krátkým „a“, tedy Odolena Voda. Další záhada. Pravda, existují i důležitější problémy hýbající světem, nad kterými se dá hloubat Na příklad proč se ukázali Švýcaři tak nehumánni a zakázali v demokratickém referendu svým 400000 machometán- skýrn přírůstkům stavět minarety, dobře vědouce, že by jim sloužily pouze k lepšímu výhledu na impozantní alpské panorama. Zklamaní takovou nehorázností odporující lidským právům, začali si oběti této provokace stavět minarety před parlamentem z kartónových krabic a pro domácí potřebu i z papírových vystřihovánek. Na transparentech stály další oprávněné příklady rafinovaného pošlapávání lidských práv jako: „Nejdřív nám zakázali cigarety, teď i minarety!“ Ale to se snad v brzké budoucnosti změní k lepšímu, máme-li věřit slovům El Sayata, takto jednoho z hlavních představitelů islamismu v Evropě. Ten prohlásil: „Tato země (míněno je Německo) je naše země. Naší povinností je ji pozitivně ovlivnit a s pomocí Alláha všemohoucího ji změnit na ráj na zemi tak, abychom mohli nabídnout naši Umu (model šaría) k dispozici celému světu.“ Jsou snad všichni hluší, že neslyší, jak se jim někdo nezištně stará o budoucnost a světlé zítřky? Jsou všichni tak naivní, že Ilustrace Jiří Brunclík [pageend76]věří na báchorky islámského veršotepce, který krásnou poetickou parabolou sice hlásá, že „Minarety jsou naše bajonety, kopule mešit naše helmy, mešity naše kasárna a věřící jsou naši vojáci,“ i když, jak všichni víme, to nemá vůbec nic a pranic s islámem společného?! Ze islám nemá nic společného s útokem na newyorská dvojčata a zřícením dalších sedmi budov v okolí, musí být jasné každému, kdo sledoval výroční pořady německých televizních stanic, pokud vůbec tuto událost zaregistrovaly. Téměř všechny přinášely totiž důkazy o tom, že se jednalo o zbabělé spiknutí, zorganizované CIA, FBI, KUKLUXKLANEM a izraelským Mosa- dem, řízené ex prezidentem J. W. Bushem. Ti připevnili na ocelové nosníky mrakodrapů miniaturní atomové bombičky propašované nenápadně léta dopředu do budovy po kapsách, a ty byly potom agenty z bezpečného zpozarohu odpáleny. Důkazem byly záběry explodujících oken řítivších se mrakodrapů. Unesená letadla byla pouhými nakašírovanými raketovými střelami středního doletu. Není to takový problém, jak by se zdálo. I koníčci na dětském kolotoči jsou vymodelováni k nerozeznání od těch skutečných. Tím pádem byla i agrese NATO soldatesky do Iráku a Afghánistánu aktem protiprávním. Pošlapána byla talibanská a alkajdská lidská práva. Každý má přece právo ukamenovat nevěrnou záletníci, obřezat dcerku do života, nebo dekapi- tovat pochybovače o tomto právu. Ještěže německý Bundeswehr se může sice bojů v Afghánistánu zúčastnit, ovšem pod podmínkou, že nepoškodí výzbroj a výstroj talibanského protivníka a o nějaké fyzické konzultaci nemůže být ani řeč! Zničení dvou ukradených cisteren benzinu a okolo očumujících civilních komba- tantů talibanu vedlo k demisi německého ministra obrany von Guttenberga. Ani jeho nástupce není honu na čarodějnice ušetřen. Měsíce trvající debata v Bunde- stagu, zabývající se kauzou genocidy nevinných talibanských bojovníků za svobodu vyznání a země, odvádí poslance od povinností z funkce vyplývajících: starat se o blaho lidu. Ve švýcarské televizi vycenzurovali a zastavili diskusi o výsledku hlasování. O takových věcech se nediskutuje. Prý byly příspěvky příliš islamofobní a rasistické. Ještěže existuje pár zeleno-rudých intelektuálů, kteří nejsou zbabělí, nýbrž tolerantní a hledají cesty, jak tuto diktaturu retardovaného lidu napravit, kupříkladu stížností podanou kocourkovským soudcům ve Štrasburku. Minarety jsou těmito intelektuály nazývány láskyplně „minare- tíčky“ - švýcarsky minarettli - prý co to komu udělá, sem tam nějaký minaretíček. Také se vyskytují hlasy z okolních zemí, že do toho, co se ve vlastní zemi děje, nemají občané co kecat a mají se starat o svoje. K největším kritikům patří francouzský ministr Kouchner. Mimochodem, už dlouho nebylo slyšet o francouzském zákazu nošení šátků... Platí ještě, dodržuje se? Ani EU nechce nic ze svých rozhodnutí nařizovat, nýbrž těmito nařízeními přesvědčovat Takže z přesvědčení se bude nařizovat sundávat kříže ze zdí, snad i z vlajek, přičemž z té švýcarské to nebude nutno, protože revoluční vůdce Gaddafi míní celé Švýcarsko rozpustit z přesvědčení se budou vyšroubovávat žárovky a nahrazovat rtuť obsahujícími „spořilkami“, aby je za nějaký čas vykupovali „šrotovným“ nazpět jako životu na Zemi nebezpečné, pekaři dostanou lékárnickými vahami odměřenou dávku soli do chlebového těsta, nařídí se kvóty na počet shora uvedených řepných bulev, cukru, rumu i utopenců, trávních stébel a okurek a uvažuje se i o tom, že z oblasti veterinární bude vyškrtnut chov vepřů k zaručení lidských práv našich mohamedánských spoluobčanů. Obraťme stránku a sebe na druhý bok. Tam na nás čeká úvaha paní Danene Mill- nerové - hlasu Black Community, která se rozhořčuje v New York Daily News nový POLYGON 1/2010 / 75 [pageend77]nad tím, že každý černý muž, který to někam dotáhne, nemá nic jiného v hlavě, než schrastit a oblažit první bělošskou blondýnu, která mu přeběhne přes cestu. To je i příklad černého golfového míčko- bijce Tigra Woodse. Ač majitel bělošské bílé manželky, nebránilo mu to oblažovat třináct dalších dam vyznačujících se stejnými atributy. Danene Millnerová kritizuje právem tento rasismus, tkvící v preferenci bělošských milenek, a tím pádem diskriminací dam s barevnou pletí. Až se probudíte, nesnažte se toto téma dále rozvíjet, hrozilo by vám předvolání k soudu ve Štrasburku i v Haagu pro přemítání myšlenek s rasistickým podtextem. Nějakou myšlenku či dotaz můžete beztrestně položit pouze českým úřadům a institucím. Můžete být ujištěni, že nedojde k žádným vás ohrožujícím konsekvencím. Oni vám totiž, jakje mezi neandrtálci zvykem, neodpoví... A potom by tady byla ještě předvánoční Besídka zvláštní školy, která si nacvičila surrealistickou frašku, hodnou pera Becketta či loneska, s názvem „Konference o oteplování klimatu.“ Již před zahájením si vykřepčila ve foyeru budovy konference skupina afrických tanečníků-amatérů příslib 7,2 miliard dolarů rozvojové podpory. Nebo to byl honorář za vystoupení? Na konferenci se sjeli aktivisté z celého širého světa, což dle výpočtu expertů vyšlo zeměkouli na 46200 tun CO2 dodatečně, neb účastníci transport domorodými pi- rogami odmítli. Předvedli se nám milovníci ohroženého chrostíka chocholatého, původní lovci lebek z Bomea, polonazí eskymáci, kteří to horkem již nemohou vydržet, objevily se i vlajky se srpem a kladivem, i veselí angažovaní clownové, zpocení masakrováním policistů lahvemi a kamením. Právem si zadržení stěžovali na nelidské průtahy policejní perlustrace a opětné porušování lidských práv mučením zimou a chladem v zemsky oteplené atmosféře, proti které odvážně protestovali. Zviditelnili se nám i úspěšní a zkrachovalí kandidáti na prezidentský úřad Al Gore, Hillary, Hussein Obama, Angie Merklo- vá, biskup Tutu a vůbec celá zemská elita. Výsledek konference předčil všechna očekávání! Africe byla přislíbena finanční pomoc ve výši 30 miliard dolarů s vyhlídkou na 100 miliard ročně v příštích letech. Tou mají být sníženy emise nesčíslných továren, chemických závodů, průmyslových gigantů přetechnizované africké industrie, které se na produkci CO2 podílí. Nebo že by to snad byla, dámy prominou, produkce střevních plynů přepočetné populace? To totiž bylo vytýkáno McDonaldovým kravám v Brazílii, které na zničených pra- lesních plochách, dřív než skončily v kar- benátkách, vyprodukovaly tolik střevního plynu, že tím enormně prostřílely (tehdy) ozonovou díru, ve které mělo dojít k zániků světa, jak již předpověděl starý Nostradamus. Dnes na vině figurují opět krávy, které produkují CO2, tentokráte posvátné-indic- ké. Jak to s tou posvátností a hladem vlastně je, je poněkud nejasné. Každý pátý rok se pořádá v nepálském Bariapuru kulturní spektákl, jehož se zúčastní okolo milionu věřících hindů, kteří při té příležitosti vždy ušlapou i několik dítek podívané chtivých. Tři dlouhé dny jsou mačetami usekávány hlavy 300 000 zvířat, z toho 20 000 bůvolů. Doufejme, že potom skončí v kodi, a ukojí tak pocit hladu věřících... Ze finanční miliardové„půjčky“, které se stejně po pár letech odepíší, neskončí v bezedném africkém sudu, dokazují dobráčtí, dobře živení vypasenci diplomatického sboru, prezidenti, vládní činitelé i náčelníci kmenů. Finanční odškodnění od průmyslových zemí žádají i členové domorodých kmenů, kteří vykáceli a nechali sežrat svým domácím zvířectvem polovinu přírodní rezervace v Keni. Honorámí konzulka demokratické Republiky Kongo, paní princezna Krempin, 76 / nový POLYGON 1/2010 [pageend78]ověřená ve funkci UNESCEM, předsedkyně Německo-affického spolku mládeže, zasloužená příjemkyně dobrovolných darů na výstavbu škol a nemocnic v rodné Keni, oficiálním poděkováním oceněna městem Frankfurtem n/M, obdařená novým Audi jeho výrobcem, sbírala dobrovolné statisícové sumy finanční podpory až do té doby, než naivní sponzoři s úžasem shledali, že se jedná o obyčejnou hochštaplerku. Není nad to Africe pomoci. I ostatní kejklíři na to čekají... Gigantická konference porodila jako hora dalšího Micky Mause. Dohodlo se snížení o 2° C, se kterým nesouhlasí ostrovy v Pacifiku i neobolševické státy Jižní Ameriky, jež nemají v úmyslu nic jiného než dobro lidu. Jistý dučhuba z Nového světa prohlásil, že ani ty dva stupně nejsou závazné. Všichni se radovali, že se dobře najedli a popili, poklábosili, poplácali se po ramenou a Boeingy, Tučkami, Airbusy se šťastně navrátili do svých domovů, těšíce se na další příjemné setkání na nové konferenci v budoucnu. Příjemně nám uběhlo také naše klábosení, i když bez jídla a pití, a stihli jsme to přesně do páté hodiny ranní, neboť operní pěvec Mohamed Beno Blachut právě započal pět svoji árii a la Turca - k radosti a potěše celého města. Ted’ už spát nepůjdeme, abychom ho snad chrápáním nerušili a nepoškodili jeho lidská práva. ■ POVÍDÁNÍ O KUMŠTU I O ŽIVOTĚ S JINDŘICHEM DEGENEM Šla nedávno řeč mezi přáteli v Brisbane o tom, jak málo se navzájem shodneme a kolik je mezi námi zbytečných rozmíšek i když jsme v podstatě všichni na jedné lodi. Důvěřujeme si navzájem? Na koho z nás - na jeho charakter a slušnost - bychom byli ochotni přísahat? Tři z pěti dotázaných odpověděli bez váhání: na Jindřicha Degena. Čestný člověk, co slíbí, to splní. Není proto divu, že se mi zachtělo pana Degena blíže poznat Ne po stránce muzikální - víc než 35 let mezinárodního působení v symfonických orchestrech by samo o sobě vydalo na román - ale posbírat alespoň pár jeho poznatků a názorů. A tak teď sedíme v rodiném domku, kde pan Degen, dnes už 86tiletý žije sám. Manželka Míla mu zemřela před 9 lety a blízkou společnost mu tvoří dcera Eva s manželem Alexem Peckem, kteří bydlí nedaleko. Měl jste někdy skautskou výchovu? Takové to „skaut je pravdomluvný“ a „každý den dobrý skutek“? Já jsem měl výchovu sokolskou, cvičívali jsme v Nuslích. Vždy jsem také rád chodil do přírody. Později, když se nám narodila Eva a měli jsme auto, jezdili jsme do přírody pod stan. Eva se takto naučila uskrovnit, což jí později prospělo, když jsme ilegálně odešli. (foto z archivu Jindřicha Degena) nový POLYGON 1/2010 / 77 [pageend79]Co dělal váš tatínek a maminka? Otec byl hudebník, byl členem České filharmonie. Hrál na hoboj a po mnoho let byl sólistou na anglický roh. Já se narodil v Praze na Vinohradech. Naše rodina, sestra Věra, já a rodiče, jsme potom bydleli také v Nuslích a ve Vršovicích. Později otec koupil domek v Horní Libni, kousek od Dáblic. Moje maminka zemřela na TB, když mi bylo 8 let Otec se pak podruhé a potřetí oženil. Jak jste dospěl k tomu, že hoboj je pro vás ten nejlepší nástroj? Když jsem byl v sextě libeňského gymnázia, docházel k otci domů jeden mladík učit se na hoboj. Protože to bylo doma, tak jsem poslouchal, a když žák odešel, zkusil jsem to sám. Bavilo mne to víc než piano, na to jsem jen tak improvizoval, byl jsem líný cvičit Hoboj, ten mne zajímal, tak jsem se mu začal věnovat. Po maturitě, to bylo v roce 1942, jsem šel na konzervatoř. Byl jsem přijat na instrumentální oddělení pražské konzervatoře do třídy profesora Josefa Dědy. V roce 1943 jsem byl angažován do Symfonického orchestru FOK. Jeho zakladatel Rudolf Pekárek byl tenkrát nacisty zavřen v koncentráku a FOK šéfoval Dr. Václav Smetáček Orchestr FOK hrál tenkrát v bývalé Německé opeře. Hrály se tam balety, opery, operety, hodně tam chodili němečtí vojáci, takže my jsme v tom divadle byli krytí a já jsem nemusel pracovat pro Říši. Pro mne to bylo veliké plus. Kdy jste se ženil, až po válce? V dubnu 1948 jsme se s Mílou brali - zrovna v době, kdy svoboda a demokracie u nás přestala existovat Hodlali jsme odejít velmi brzy, ale náš první pokus se nepodařil a od té chvíle jsme byli neustále pod dohledem. Na podzim r. 1948 jsem změnil zaměstnavatele. Byl jsem přijat na místo prvního hobojisty Smetanova divadla. To byla druhá scéna Národního divadla. Evička se narodila v roce 1952. Chodila do školy v Praze a i když se dobře učila, neměla naději se v budoucnosti dostat na vysokou školu. V roce 1965, když už politická situace byla poněkud uvolněná, jsem díky svému známému švédskému dirigentovi získal informaci o volném místě hobojisty ve „Stora Teatem“ neboli Velkém divadle ve švédském Goteborgu. Hned jsem tam napsal. Dostal jsem odpověď, že je tam volné místo na druhý hoboj a mám-li zájem, mohu se o ně ucházet. Okamžitě jsem tam poslal svoji nahrávku. Nedávno tam dirigoval Dr. Václav Smetáček a ten mě doporučil. K tomu účelu jsem od Národního divadla dostal jednoroční neplacenou dovolenou. A tak jsem v červenci 1965 odjel. Jeden z řady podivuhodných Božích zásahů. V říjnu 1965 povolilo Ministerstvo kultury návštěvu manželky do Švédská, zatímco Eva byla na internátě v jižních Čechách. Před pololetními prázdninami, v lednu 1966, jsme zažádali na dvě pražská ministerstva o povolení návštěvy pro naši dceru. Když přišlo povolení Ministerstva kultury, manželka jela hned do Prahy, vyzvedla dcerku z internátu a prvním rychlíkem odjely do Švédska. Rodina byla pohromadě. Jak jsme si všichni oddychli! O dva dny později přišel dopis z Ministerstva vnitra, který možnost Eviny návštěvy ve Švédsku zamítl. Jaké to bylo ve Švédsku? Jak to vlastně vypadá s hudebníky v cizí zemi? Nemůžete se přece domlouvat jen pomocí not? Když jsem přijel, neuměl jsem slovo švédsky, mluvil jsem ale německy a šéfdirigent také. I paní na zahraničním oddělení, kam jsme museli jít, mluvila německy. Moje manželka Míla uměla dobře anglicky, ona totiž dělala univerzitní zkoušku v Praze. To byla velká výhoda. Časem jsme se pak naučili i švédštinu, je to něco jako němčina křížená s angličtinou. A co Evička? Tyhle věci zvládají děti lépe než dospě78 / nový POLYGON 1/2010 [pageend80]lí. Spřátelila se s dětmi ze školy a mluvila velmi brzy. Navíc Eva má buňky na jazyky. Ted’ právě s manželem Alexem Peckem dávají do tisku druhé vydání své úspěšné knihy anglické konverzace pro české studenty. „Let’s Talk“ vyšlo poprvé v roce 1999 v nakladatelství Fraus, Plzeň. Během svého učitelského působení v Čechách vydali ještě společně dvě knihy s českým a anglickým textem - přehledy anglické literatury a americké literatury v nakladatelství Infoa, Dubicko, 2002. Naučila se také hrát na nějaký nástroj? Trošku hraje na piano, ale zálibu našla v přírodních vědách, pedagogice a ve věcech duchovních, spirituálních. Nedávno vytvořila a uveřejnila webové stránky na téma „Pravda a krása“, dostupné na www. truth-and-beauty.com. Věnoval jste se mimo hraní v orchestru také jiné hudební činnosti? V Praze a potom ve Švédsku a v Austrálii jsem také hrál sólově a byl členem komorních souborů. V Praze jsem učil hoboj, později v Melbourne na Melbourne Grammar School a Methodist Ladies College. Vydal jsem také etudy, orchestrální studie a komorní hudbu ( A. Reicha, G.A Bergt) pro hoboj v Praze, v Německu a v Londýně. Vy jste se pak od muziky odtáhl a teď se věnujete víc malířství... Já měl problém. V šestapadesáti jsem ztrácel kontrolu v levé ruce - arthritis, občas také nervová indispozice. Víte, když hrajete na hoboj 40 let, tak se nic jiného nedá očekávat V tom věku už většina hudebníků odchází do penze. Nakonec jsem šel i já. Vrátil jsem se znovu k malování. Kreslil jsem a maloval už jako študák, ale teď jsem najednou měl víc času... Koho tady v Austrálii znáte z malířů a sochařů a kdo je vaším přítelem? Znal jsem Pavla Formana - škoda, že už není mezi námi. Také žije jeden sochař ve vesničce Uki na hranicích NSW Jmenuje se Standa Chromý a jeho manželka, paní Květa, je výtvarnice a malířka. Milí lidé ... Vy neodebíráte české noviny, že? Nedávno o panu Chromém vyšla v sydnejských Novinách reportáž. Víte o tom? Jako člen Československého klubu v Brisbane dostávám „Krajanský list“ Noviny nepředplácím, ale občas šije prohlédnu v českém klubu. Mám toho času málo a jsem plně zaměstnán. Víte - já tohle všechno znám a nevím, jak vám odpovědět Trápí mě, že lidi opouštějí naši krásnou libozvučnou mateřštinu s tím, „že to mají na Computern“. Naše generace vždycky četla. Oni nečtou. Okrádají se nejen o bohatost řeči, ale také myšlení jim jde do stereotypu politické korektnosti a levičácké multikulturnosti. Tím, že nepodporujeme české noviny v exilu, se dobrovolně vzdáváme jednoho z mála našich pojítek - protikomunistického přesvědčení. Jednoho dne se budou naši vnukové ptát, proč jsme se dali znovu zlákat komunismem globalismu. Bohužel, svět je dnes globalizovaný a skoro každý mluví anglicky... Mluví vaše dcera česky? Samozřejmě, to nezapomněla. Mluví dokonale. Jak jsem se už zmínil, spolu s manželem Alexem bydleli několik let v jižních Čechách, učili angličtinu na českých univerzitách a vydali úspěšně tři knihy v českých vydavatelstvích. Myslíte, že byste se mohl vrátit zpět do Čech? Ne. Já jsem si zvykl vidět domov mentálně, spirituálně. Pamatuji, jaké to doma bývalo, jsem v kontaktu s tím, co jsem tam hezkého zažil, ale přitom nemám potřebu ani úmysl tam jet nový POLYGON 1/2010 / 79 [pageend81]Byl jste se v Čechách podívat po takzvaném sametovém převratu? Nebyl. Nač si kazit hezké vzpomínky nehezkou realitou? Vy jste se za Husáka asi neupravil, že? Nikdy. My taky ne a díky tomu jsme ztratili mnoho přátel. Vážně? Měli by se aspoň trošíčku zastydět a říct: Promiň, je mi líto, že jsem to udělal, budeme dál přáteli... My jsme do české společnosti přišli hlavně v době, kdy jsme bydleli v Melbourne. České divadlo, to bylo naše. Škoda, že už taky není. Žili jsme v Melbourne od roku 68 až do roku 79, jedenáct let Eva tam dokončila střední školu a pak vystudovala na Monashi. Máte doma kompjutr? Ne, já ho nechci. Kdybych ho měl, tak nebudu mít ani trošku času. Kompjutr je žrout času. Jak komunikujete se svými přáteli? Dopis nebo telefon. Nejsem nijak expanzivní, do světa nepíšu a australské přátele zvládnu telefonem. Myslím, že mnoho z nás, kterým je dnes 70 plus, má s kompjutrem problémy. Mění se taky technika v muzice? Dejme tomu v hudebních nástrojích? Samozřejmě. Naštěstí hudební nástroj není tak složitý jako kompjutr. Všechno se mění. Vezměte mobilní telefon. Já - starý člověk - potřebuju telefon, abych ho otevřel, vytočil číslo a zase ho pak zavřel. Jenže dneska tam dávají fotoaparát, vzkazy, čas, no prostě všechno. Ještě k vašim malbám. Nedávno jste měl výstavu. Jak byla přijata? Máme v Clevelandu výstavní síň - čtyři velké místnosti. Já měl dvě pro sebe - 27 obrazů. Retrospektiva. První obrázek byl z roku 1941. Když jsem byl študák, dostal jsem darem olejové barvy, tak jsem namaloval zátiší. Eva ho sem přivezla z Prahy. Prodal jste něco? Jedni Češi si koupili dva obrazy. Snažím se ve své práci obsáhnout hodně témat a upevnit vlastní výraz. Já teď dělám - mezi jiným - hodně semiabstrakt- ních a abstraktních věcí. Nedávno mi Eva s Alexem vytvořila webové stránky s některými mými díly (www.henrydegen.com). Támhle například vidíte „mandalu“, což je v zásadě kruh, představující spirituální vesmír. Mandala je asijská meditace. Při soustředění na střed toho obrazu se zbavíte tísně, odlehčíte se, je to dobré k získání duševního klidu - taková vizuální terapie. Domnívám se, že je to velice pozitivní změna proudu života. Děláte-li to správně, pomůže vám to, je to dobré pro zdraví. Jaký je váš názor na náboženství? Já jsem u Československé církve, je to takové národní náboženství, vzniklo, když Masaryk zakládal republiku. Komunisté církev potom samozřejmě zakázali. Myslím, že ve skoro každém náboženství se člověk může něco naučit U hindů, u buddhistů i v katolicismu. Meditujete- -li, vyprázdníte svůj mozek a osvěžíte se. My s Mílou jsme dělali jógu. Já v tom vidím pro sebe přínos. Když čas od času pocítím stres a potřebuji si duševně odpočinout, tak si vezmu papír a tužku a začnu něco kreslit Dřív mi k odpočinku sloužila i hudba. Dnes už bohužel hrát nemohu -jednak zuby, jednak dech. Máte ještě své staré nástroje? Mám svůj starý hoboj. Kdo je váš nejmilejší skladatel? Myslím, že je jich víc, ale takoví skutečně vynikající géniové jako Bach, Mozart, Beethoven, Dvořák, Smetana, Janáček, ty není možné rozlišit na nejmilejší a méně milé, ti jsou prostě nad tím. I když se hrají 80 / nový POLYGON 1/2010 [pageend82]pořád, pořád se líbí. Je to uklidňující muzika a také povznášející.. Já spíš nacházím uklidnění v knihách. Jenže v knihách se musíte soustředit na to, co je v nich napsáno. Máte nějakého oblíbeného autora? Mám jich rád spousty, ale znovu si přečtu například Karla Čapka nebo nedávno jsem si přečetl Baara, z nových Škvorecké- ho, Hrabala, Kunderu. Něco se mi líbilo, něco méně. Někdy ovšem knihy nelze počítat jako meditaci. Spíš je to zájem. Pomocí literatury se člověk dostane do jiných světů, musí k tomu zaujmout postoj, nějakým způsobem to zvážit Nenutí vás někdy selský rozum kritizovat, co se děje kolem nás? Třeba tady v Austrálii? Já už všechno, co se týče politiky zažil, proto se o ni nezajímám. Politika nás všechny ovlivňuje. To vím, ale já to nepředělám. Já si stále myslím, že země, ve které tady žijeme, je ještě natolik pozitivní, že to stále převažuje její problémy. Nedávno jsem četl hodnocení států, co se týče svobody slova, a na prvním místě bylo Norsko, na druhém Austrálie. A vy si myslíte, že je to pravda? Nevím. Já jsem žil ve Švédsku, vím, jak to bylo v Norsku, viděl jsem Evropu i asijské státy a stále nemám místo, kam bych se rád odstěhoval. Tady v Austrálii to lidi berou tak, že to hodí za hlavu. A vy věříte, zeje to správné? Když lidi nejsou ochotni se každý den prát, je to pozitivní pro nás všechny. Pan Degen ukázal na jeden z obrazů, které zdobí stěny domu. „Co vám připomíná tahle malba?“ To není mandala. Spíš to připomíná kostelní okno... krásné... Mne vždycky fascinovala kostelní okna. Je to čisté, mnohem krásnější než všechna nenávistná politika a lidské hádky. Máte pravdu, pane Degene. Děkuji za rozhovor. (připravila Marcela Čechová) Vás zve k návštěvě exposic POLITIČTÍ VĚZNI V URANOVÝCH DOLECH ŽENY V ODBOJI A ZA MŘÍŽEMI VĚZNIC ONI BYLI PRVNÍ Uskutečňujeme též návštěvu restaurovaného vězeňského tábora Vojna, kde zajistíme odborný výklad, v případě potřeby i s překadem pro cizince Otevřeno celoročně út-ne od 10.00 do 16.00 hod. Zámeček — Ernestinum, Příbram I., Tyršova 106, tel., fax (zázn.): 318 628 606 MUSEUM III. ODBOJE v Příbrami [pageend83]U ZLATÉHO TYGRA (Praha - Staré Město) MILAN ŠIMÁČEK Do třetí hodiny odpolední chybí několik posledních minut Před vchodem do tohoto Vatikánu českých pivnic, státu ve státě s legendární kvalitou zlatavého moku, přešlapuje několik nedočkavců. Stejný obrázek po mnoho let Jen málo hospod se může pochlubit tím, že se na jejich otevření čekají fronty. O pivnici U Zlatého tygra se tento jev traduje, zejména noví zájemci z doslechu ví, že počkat si na otevření je největší šance, jak se dostat do království elitních znalců špičkového plzeňského na úrovni finále Ligy mistrů. Když zvony na nedalekém chrámu dominikánského konventu sv. Jiljí odbijí patnáctou hodinu, službu konající číšník otevírá dveře a štamgasti i tygristi-zelená- či rychle vplouvají do salonu piva. Ví se, že za čtvrt hodiny už tady místo neseženete. Dvě vyhlášené místnosti s charakteristickou vůní hospody pohltí několik desítek šťastných ctitelů, kteří tu budou odteď vychutnávat půllitry chlouby metropole západních Cech a povedou řeči. Tak tu běží čas již dlouhá staletí. Zlatý tygr je totiž společenskou institucí, chrámem diskusí. Historie domu v jedné z nejstarších ulic Prahy - Husově /dříve Dominikánské/ číslo 17 totiž sahá až do 14. a 15. století. Byl spjat s komplexem, v němž se nachází jedna z nejcennějších památek Prahy - palácem pánů z Kunštátu a z Poděbrad. Původně měšťanský dům nesl název U černého lva, U kopáče i U Králů. Gotický půdorys se starými sklepy prošel renesanční a barokní přestavbou. Od roku 1702 má dům své znamení - reliéf kráčejícího žíhaného tygra. V 19. století tady byla proslulá Sochova, později Smi- lerova vlastenecká kavárna. Místnost byla jakousi čítárnou, v níž čeští obrozenci měli možnost seznámit se s evropskými časopisy Europa či Augsburger Allgemeine Zeitung. Stálým hostem tu byl playboy Karel Hynek Mácha, dramatik Josef Kajetán Tyl, ale i historik František Palacký libretista Prodané nevěsty Karel Sabina či básník František Ladislav Celakovský. Když se kavárna proměnila v pivnici, točilo se zde pivo do kameninových, černě glazovaných mázů. Pro uložení sudů s pivem se od počátku využívaly kvalitní hluboké sklepy s ideální teplotou. Ve 20. století věhlas pivnice neutichl, ba naopak. Potvrzením je hezká historka o inkognito návštěvě francouzského ministerského předsedy Edouarda Hérriota (1872-1957), který chtěl poznat typickou pražskou hospůdku. Pan ministerský předseda se od své ženy naučil trochu česky. Doprovázel ho sekční šéf z ministerstva zahraničí, takto stálý host U Zlatého tygra. Koupili si teplou krkovičku s chlebem a hořčicí a zapadli inkognito do hospůdky. Hostinský Skořepa přinesl „beštěk“, to je vidličku a nůž, a natočil pěnivou sklenici Prazdroje. Hérriot pije, ukazuje naproti a povídá k průvodci: „Tamhle je univerzitní profesor Hoetzel, tvůrce ústavy, ale kdo to sedí vedle něj?“ „To je holičský mistr z Husov- ky“ zní odpověď. Hérriot přitůkává sklenicí do vzduchu, uklání se na dálku a šeptá: „Támhle sedí předseda poslanecké sněmovny Jan Malypetr, ale toho pána vedle neznám.“ Sekční šéf a štamgast od Zlatého tygra v jednom povídá: „To je natěračský mistr z Melantrichovy ulice.“ Hérriot znovu zdraví a pak zašeptá: ^4 támhle sedí prezident správního soudu, jenže toho 82 / nový po l y g o n 1/2010 [pageend84]vedle neznám.“ Také průvodce nevěděl. Tu se k nim nakloní soused zprava a informuje: „To je výrobce pohřebních svítidel z Karlovky.“ Hérriot se překvapen obrací na souseda: „A kdo jste vy?“ Ten pozdvihuje sklenici: „Já jsem prosím domovník ze Skořepky.“ Tu ministerský předseda slavnostně prohlašuje:„Pánové, omyl! Demokracie není ve Francii, ale zde!“ Pivnice fungovala bez přerušení i za protektorátu. Na jeho konci, při Pražském povstání, se zdejší štamgasti vzepja- li k památnému výkonu: 5. května 1945 postavili u hospody barikádu. Nakonec nebyla potřeba, německá vojska úzkou Husovkou neprojížděla. Svoji demokratickou, doširoka otevřenou náruč si Zlatý tygr zachoval i po 2. světové válce. Sedávali zde v družném seskupení přední čeští herci Zdeněk Štěpánek a Rudolf Deyl starší, docházel spisovatel Josef Kopta, z Kampyjan Werich, z Národního divadla i Bohuš Záhorský, stejně jako sólista Ivo Žídek a barytonista Václav Bednář. U stolu napravo od vchodu měl a má vyhrazeno své místo prestižní Klub inteligence Zlatá Praha se svým širokým spektrem členstva od výtvarníků Vladimíra Boudníka a Josefa Jíry, hudebníků (Karel Marysko, prof. Ruis), sochařů (za všechny Jan Bartoš), přes lékaře (prof. Dungl) a historiky (Bartošek, Kladiva), až po ekonomy (Cígler, Jande- ra) a filozofy (Ivo Tretera, Karel Kosík) či nejznámějšího knihkupce Bohumila Fišera z Kaprovy ulice. Občas sem zavítal i Václav Havel s ženou Olgou a někteří další příslušníci disentu. (Přímo u stolu byl zde Státní bezpečností 7. července 1981 zatčen písničkář a spisovatel Vlastimil Třešňák.) Zakladatel The First Beer Lady Pivnici s prvorepublikovou atmosférou, jakou známe dodnes, zřídil František Sko- řepa, který zde započal svoji kariéru jako padesátiletý v roce 1935. Dodnes vzpomínaný zakladatel musel od Tygra po komunistickém puči odejít a dům byl v 50. letech znárodněn. V roce 1992 hrozilo, že bude pivařský svatostánek uzavřen - podnik Restaurace a jídelny se likvidoval a vlekla se restituce domu. Třicátého června 1992 byl Zlatý tygr potažen černým suknem; konala se tu hostina na rozloučenou. Nakonec byl vrácen neteři manželky pana Skořepy a její dceři - dnešní majitelce paní Heleně Hejdukové, která nechtěla nic měnit, přestože lukrativních nabídek nebylo málo. Restituentka byla pamětliva posledních slov pana Františka, aby Tygr zůstal blízký pražským milovníkům tekutého zlata. Současně se tento duchovní otec Tygra nikdy netajil názorem, že do hospody nepatří ženy. A měl pro to celkem logické argumenty: hovor vázne, chlapi se předvádějí, ale hlavně - vázne kšeft. A tak měl pan Skořepa ve zvyku hned u dveří milé dámě navrhnout, ať jde do biografu na nedaleký Perštýn, a rovnou jí z tržby dával peníze na lístek. Znělo to žertovně, leč myšleno bylo smrtelně vážně. S touto nabídkou přivítal 6. dubna 1946 i mladou paní Helenku Prýmkovou, když k Tygrovi vstoupila poprvé. Se svým mužem Václavem, plukovníkem a pilotem Royal Air Force, sem byli pozváni hercem Rudolfem Deylem starším, který tu ten den slavil sedmdesátiny. Nabídku s úsměvem odmítla a zůstala celý večer. V jeho závěru se jí dostalo nevídaného vyznamenání. Manželé Prýmkovi měli totiž na účtence 44 čárek a vzájemné skóre fifty-fifty. Po zaplacení pan Sýkora položil před paní Helenku na zem utěrku, poklekl na ni, smekl čepičku a květnatě pronesl památné věty zaslíbení: „Vážená paní, to místo tady u kasy, na kterém jste dnes seděla, je navždy vaše, a kdyby sem přišel egyptský král Faruk, tak nemá šanci. A tohle řeknu všem, co přijdou po mně, aby to řekli těm, co přijdou po nich.“ Tak se i stalo a paní Helenka, jinak sestra manželky legendy českého herectví Rudolfa Hrušínského, tu nový POLYGON 1/2010 / 83 [pageend85]sedává jako emeritní štamgast od onoho dne pokud možno každé úterý. A byla to ona s manželem-colonelem RAF, kdo přivedl k Tygrovi Bohumila Hrabala. Právník, který dělal v libeňském divadle kulisáka a chtěl být spisovatelem, byl tenkrát z finančních důvodů orientován především na desítku, kterou jeho přítel - výtvarník Boudník nazýval „deš- ťovkou“. Hrabal si pro Helenku vypěstoval slabost a na obálkách dopisů, které jí psával, stojí titul The First Beer Lady. Když před mnoha lety ovdověla, pozval ji ke svému stolu. Éra ikony Bogana Doživotním prezidentem Zlaté Prahy byl slavný spisovatel Bohumil Hrabal, který sedával též zde, ale mnohem častěji u stolu vzadu - před vchodem do kuchyně. Spisovatel chodíval s železnou pravidelností každé úterý, za každého počasí a v kterékoli náladě. Když absentoval, většinou to znamenalo, že odjel na chatu do Kerska. Je pravda, že své oblíbené hospůdky Hrabal střídal (chodil i ke Kocourovi, k Sojkům, do Plzeňského dvora, Na Formanku do Veletržní, do Brčalky v Široké ulici), ale tato staroměstská plzeňská pivnice U Zlatého tygra zůstane navždy jeho hospodou kmenovou. Nejbližší přátelé Bohumila Hrabala se tady scházejí na paměť svého guru každé úterý. Bývalý ředitel Divadla Na zábradlí dr. Vladimír Vodička, vydavatel Hraba- lových spisů dr. Václav Kadlec, literární historik dr. Radko Pytlík, kunsthistorik pro£ František Dvořák, Hrabalův libeňský přítel Stanislav Vávra, ing. Ivan Kott, grafik řady Mistrových textů Milan Al- bich. Zvláštní, ale sympatické je, že přátelé spolu vypili jistě už nějaký ten žejdlík, a přitom si mnozí stále vykají a oslovují se akademickými tituly. „Představa, že Bohumil chodil do hospod a vedl tam plytké řeči, je značně zkreslená. Často jsme tu spolu seděli a on citoval třeba z děl čínských filozofů. Myslím si, že patřil k nejvzdělanějším českým spisovatelům. A jeho Dopisy Dubence je vůbec to největší, co bylo v české literatuře poválečného období napsáno o současnosti,“ říká dr. Vodička. Několikrát za Hrabalem k Tygrovi dorazil i režisér Jiří Menzel. Ti dva se spřátelili při přípravách filmové podoby Ostře sledovaných vlaků, za něž Menzel získal v roce 1966 prestižního Oscara. A jak známo, stal se dvorním režisérem dalších přepisů jeho literárních předloh na celuloidový pás /Skřivánci na niti, Postřižiny Slavnosti sněženek, Obsluhoval jsem anglického krále/. „Hrabal se za mě v hospodě styděl,“ vzpomíná s úsměvem laureát zlaté hollywoodské sošky. „Když jsem si místo piva objednal černý čaj, dělal, že k sobě nepatříme. Nebyl jsem jako on, abych dokázal prosedět hodiny v zakouřené místnosti a z těch blábolů pak vytáhl nějaké moudro. Jsem spíš kavárenský typ. Zato Hrabal se v hospodě téměř narodil, jeho otec byl správce pivovaru v Nymburce. Jako společník byl zprvu nevlídný. Do takových dvou tří piv se na něj nesmělo mluvit, potom se dostavila euforie. O Hrabalovi platilo, co jednou řekl Longen o Haškovi: že je jako slepice, která vyhledá každé zrníčko. A pak klofhe. Každou sebenepatrnější věc dovedl povýšit, jen když se mu v ní něco zalesklo. Perlička na dně. Obsluhoval krále českých spisovatelů „Pane vrchní, co jste to přinesl v půllitru za krásu! To pivo s nádhernou pěnou! To není pěna, to je sám parádní gól! Pane vrchní, ta vaše hospoda, to není putyka, ta vaše hospoda, to je Betlémská kaple, ve které se každý host stává tím, kým býval anebo chtěl by být Pane vrchní, ta vaše hospoda, to je hlučná a hlučící samota, ve které se nejlíp sní. Pane vrchní, panenko- marjá, co jste mi to přinesl v půllitru za krásu!“ 84 I nový POLYGON 1/2010 [pageend86]Světoznámého literáta, jehož díla byla přeložena do třiceti jazyků, obsluhovala řada číšníků, co Zlatým tygrem prošli. Vrchní a výčepní Bohumil Kundrt, přezdívaný Bohoušek, začínal právě U Zlatého tygra a prožil zde 123 měsíců. „Nebyla to žádná sranda. U Tygra je to pořád samej štamgast, každý chce hla- dinku a obsluhu, s níž má osobní vztah. Samozřejmě jsem tady poznal Bohumila Hrabala. Držel úterky a usedal většinou pod Velké parohy. Po ovdovění a smrti svého bratra chodil častěji. Potrpěl si na to, abych mu přinesl hladinku osobně, jenom pro něho. Odvděčil se korunkou. Nikdy nepřišel do hospody bez batohu. Přicházíval i o Štědrém dnu, kdy se čepovalo jenom u výčepu, bez obsluhy, od pěti odpoledne do púl osmé večer. Dal si dvě tři piva a popřál všem hezký svátky. Mýtnu klukovi byl za kmotra. A kdyby se mi pak nenarodila dcera, ale zase kluk, byl by to určitě Bohoušek.“ Nyní nechejme zavzpomínat Václava Baštu, výčepního vysoké postavy, dnes si užívajícího spolupráce s bratrem Vladimírem v restauraci s vlastním pivovarem U Bansethů proti radnici Prahy 4 v Nuslích: „Pro mě to bylo, jako bych obsluhoval krále. I tu útratu zaokrouhloval štědře na stovky. A to stálo pivo tenkrát 3,90! Často pozval na rundu všechny přátele, kteří s ním pravidelně sedávali u stolu a směli mu říkat: Bogane, Bogánku. Dost často platil i za ostatní, až si na to někteří zvykli. Jednou si z nich udělal srandu - zaplatil jen za sebe. A několikrát se přihodilo tohle: byly tři hodiny, nabitej stůj, všichni objednávali, nestíhal jsem nosit. Když ale Bohoušek do čtyř nedorazil, začali sušit hubu - pochopili, že zůstal doma a oni si to budou muset platit sami. Při každé návštěvě naší hospody si Hrabal užíval svůj rituál: ještě než se stačil usadit ke svému stolu, už na něm měl svou oblíbenou pl- zeň. Zvedl sklenici, podíval se skrz sklo a labužnicky se napil. S tím půllitrem se úplně mazlil. A dokázal dlouhé minuty povídat o tom, jak je krásný. Říkal: „To pivo má nádhernou pěnu! To není pěna, to je šlehaná smetana, to není smetana, to je chladivý puding.“ Ale taky dokázal pivo pohanět Třeba v období švestek, v září, mu nechutnalo. Říkal, že je mrtvý. Při gurmánském prožitku ho nikdo nesměl rušit Platilo jedno pravidlo - nikdo nesměl Hrabala oslovit dřív, než on sám začal mluvit Nějakou chvíli se roz- koukával a poslouchal, co se kolem děje. Když jste ho vyrušili při tý meditaci, nešel pro ostrý slovo daleko. Jednou přijel z Jugoslávie jeho dvorní překladatel i se svou družkou a ta si třikrát objednala něco, co jsme neměli na lístku. A Bohouš se na to už nemohl dívat: „Tý krávo!“ zařval na ni. „Jestli máš žízeň, tak před hospodou je hydrant jdi se tam nachlastat a nezdržuj číšníky od práce.“ Doopravdy rozčileného jsem ho zažil ale jen jedinkrát Nějaká dívka (dokonce z filozofícké fakulty) ho oslovila: „Dobrý den, pane Párale.“ Ten ji hnal. Řval: „Ty kun... jedna, nejsem žádnej Páral!“ A byl nepříčetnej. Po dvou třech pivech začal povídat Vyprávěl sebrané historky, nebo jak s přítelem malířem Vladimírem Boudníkem táhli noční Libní. Jeho stůl byl obsypaný. Někdy se s někým chytnul. Rád polemizoval s Václavem Havlem, ale častěji o literatuře než o politice. Ze svého pábení se nenechal vyrušit, ani když v úterý 11. ledna 1994 přišel k Tygrovi americký prezident Bili Clinton. Bohoušek už byl trochu na- drátovaný takže s ním byla legrace. Jako předkrm si vystřelil z ostrahy. Podíval se na jejich vlčáka a říká: „Tak ten má tady jedinej vysokou školu, pánové!“ A Člintona přivítal taky pěkně. Podíval se na něj a anglicky mu povídá: „Vaše tvář mi připomíná Garryho Coopera ve filmu V pravé poledne, statečného muže, který prochází mezi střelci, aby obhájil pořádek a právo na čest občanů. Myslím si, že jste nový POLYGON 1/2010 / 85 [pageend87]včas a v pravé poledne přiletěl nejen do Bruselu, nejen do Prahy, ale s tím samým úsměvem a poselstvím poletíte dál až do Moskvy... vnesl jste sem úsměv a pohodu helénskych Apollonú.“ Madeleine Albrightová čekala, co bude dál, Václav Havel si nervózně vyhrnul kalhoty ještě výš, než je míval obvykle, ale nejmocnější muž planety to vzal v pohodě a dal si naši specialitu - řízek v brambo- rákovém těstíčku se zelným salátem. Při odchodu někdo zvolal: „A fakturu pošlete na Hrad!“, což se stalo okřídleným rčením štamgastů při placení. Dodejme, že pivo pro hlavy států točil pan Karel Hulata z běžného stolitrového sudu, který byl právě na řadě. Hygienici jenom provedli mikrobiologický rozbor vzorku a velký Bili vypil tři. Nikdo nepočítal s tím, že si objedná ještě onen řízek v těstíčku, takže nejmocnější muž planety dostal porci ze surovin jako každý běžný host „Jaký byl Hrabalův pivařský rekord a co rád jedl?“ ptám se provozovatele Karla Hulaty. U nás si dával maximálně těch osm piveček Ale kdysi jsem ho slyšel, jak žertuje: „Kdybych ty půllitry poskládal vedle sebe, třikrát by obtočily rovník.“ Hrabal byl skromnej člověk. Nejradši měl vepřovou krkovici po selsku s hoo- odně šťávou a křenem. Občas hemenex pěkně propečený - ale žloutky nahoře musely zůstat měkké. A někdy k pivu jedl tlačenku s cibulí. Když už nemohl chodit, vozil ho známý taxikář. Z Libně, kde bydlel, jeli do Kerska, tam nakrmil ty svoje kočky. Po cestě si dal dvě tři piva, a pak přijeli k nám. Poslední roky už věděl, že je to s ním špatný, moc ho vzala smrt ženy a bratra. Ale nikdy si nestěžoval. Aby vůbec mohl spát, tak třeba vypil na noc láhev vodky a dal si prášky. Strašně ho bolely nohy. Ale hlava mu pálila do poslední chvíle. Dožil by se sta let, nebýt těch nohou. Říkal nám: „Jak jednou budu vědět, že nedojdu do hospody, tak to skončím. Oběsím se, nebo si něco udělám.,, Jak známo, 3. února 1997 spadl za podivných okolností z okna nemocnice a krátce nato zemřel. Měl na sobě sváteční vyprané džíny a čistou kostkovanou košili. Prý nešťastně přepadl přes parapet, když krmil holuby... Bogana si budu pamatovat jako usměvavého muže, byť jsem ho viděl naposledy jen dva týdny předtím, než ho odvezli na Bulovku. V hospodě U Tygra si Bohumil Hrabal nechal vyvěsit ceduli, na kterou napsal své motto: „Žádnou desku na hrob nechci. A pokud tam bude, tak jen do výše, kam dočuraj psi.“ Dopis k nebeskému Tygrovi dušičce Mistra Hrabala Vážený pane Bohumile, myslím, že jste vzhledem k Vaší současné adrese nemohl dostat od svých rodičů při příchodu na svět - 28. března 1914 - lepší jméno :-) A propos, jste narozen ve stejný den jako scenárista Zdeněk Svěrák a Jan Amos Komenský, tj. na Den učitelů. Oni dva si výuku za katedrou skutečně vyzkoušeli, Vy jste nám přednášel ve svých textech. Učil jste své čtenáře a předával jim/nám své umění dívat se kolem sebe a vidět „perličky na dně“, ta bílá zrnka v tmavém blátě, krásu v duších lidí na okraji, nás často ztemnělých a smutných. Ve svých příbězích nabízel jste schopnost vidět svět jako krásný, i když to tak není, a žít - alespoň občas - jako ty boží děti, zvané pábitelé. Když jsem Vás poprvé potkal s batůžkem na zádech u Tygra, kde kolem zlaté pípy jako z tryskající vrtné věže zurčí nikoli černá ropa, ale zlatý nápoj, který tak krásně klouže do krku a chladí, s pevnou bílou čepicí, jež jako malíř-pointilista nám značku86 / nový POLYGON 1/2010 [pageend88]je špičky nosů, kníry a koutky úst, osmělil jsem se přijít za nějaký čas k Vašemu stolu a požádat Vás nejen o autogram, ale směle i o Vaši domácí adresu. Chtěl jsem Vám poslat k posouzení divadelní scénář vlastní adaptace jednoho z Vašich románů. Vy jste mi ji začal ochotně diktovat, ale já ne a ne rozumět názvu oné ulice v Praze 8. Až jste mi ji napsal na účtenku: Jodasova. Byl to můj pohled, kdo mě prozradil, a tak jste mi položil přímou otázku: „Vy nevíte, kdo to byl Jodas, že?“ Zavrtěl jsem hlavou. „A co studujete?“ „Vysokou školu ekonomickou.“ „Vaše generace je strašně nevzdělaná!“ uzavřel jste příkře. Mistře, chci Vás dodatečně ujistit, že jsem si zjistil stručný životopis Josefa Jodase hned druhý den ráno. A od toho našeho setkání se vůbec snažím plnit svůj mozek informacemi. To nepíšu na obdiv, ale abyste věděl, že to s tím tenkrát dvacetiletým dvoumetrovým nebylo snad úplně zbytečné zastavení. A taky jste mě právě Vy a pánové U Zlatého tygra naučili chápat hospodu. Mám ji rád jako křižovatku osudů, zdroj inspirace a místo zajímavého sdělování. Ano, střet myšlenek, glosování, trefné poznámky, nové události, in formace, jemná ironie... to vše povyšuje pobyt U Zlatého tygra se správnými lidmi - potkávám se zde například se zlatým hokejistou z Nagana Martinem Ručinským - na oslavu člověčiny. Provozovatel Karel Hulata mně dal poznat, jak výčepní může nejvíce ovlivnit kvalitu nápoje, který nám obdivuje celý svět Nesmí pivo zkazit zejména malou hygienou a současně musí spolu s číšníky umět žít s lidmi, kteří do hospody přijdou. My zákaz- nícijsme přece výčepákovy děti, že?! Blahořečím mu, že do sortimentu Tygra nepustí kořalky, protože s nimi vstupuje do člověka krev vlka. Toto místo na Starém Městě pražském je naopak patronem a mohylou čistého pivního rituálu. Stejně jsem si připadal, když jsem v roli jednoho z ministrů čs. vlády celý týden točil u Jiřího Menzela a výtvarného kameramana Šofra onu monumentální hostinu ve filmové adaptaci Vašeho románu Obsluhoval jsem anglického krále. To pečení velblouda africkými kuchaři a naše následná konzumace byly oslavou a trachtací, v níž je řadový pokrm povýšen, umocněn na umělecké dílo. Přiznám se neskromně, že mě již několikrát usadili číšníci Václav Jursík a Jarda Vacek přímo na Vaše místo, kolem něhož jsem léta chodil s úctou k přirozené autoritě. Ale jak na své současné adrese slyšíte naše myšlenky, víte, že Vám zde vždy věnuji vzpomínku. Dnes jsem jich v tom to listu pár sepsal, abych Vás nyní v závěru ubezpečil, že od vstupu k Tygrovi se skvělým obrazem akademického malíře Zdeňka Zálešáka „Něžní barbaři“ po pravici, Vaší bustou od Miroslava Roubala a památnou fotografií z večera s prezidenty před nosem, až po celkového ducha a atmosféru místa, jste tu stále s námi. A pánové Karel Hulata a Milan Rosenbaum, ta stará garda, u které nemohu nevzpomenout na Oldu Matějíčka, čepují ta piva jedno jako druhé a pro hosty, kteří si to přejí najednou, tak hladinky. A když tito pánové slouží tuhle mši, tak jsou slavnostní a vážní, jako by sloužili půlnoční mši. V úctě Vám nahoru mává Milan Simáček VÁŽENÍ ČTENÁŘI Z USA A KANADY, věnujte prosím pozornost tomuto sdělení, které se týká předplatného Nového Polygonu: Šeky na čásku 63 USD (či ekvivalent v jiné měně) posílejte prosím na adresu: Hanna Sammer, 100 Antibes Dr., Apt. 1103, Toronto, Ontario, M2R 3N1, CANADA Šek musí být vyplněn tímto způsobem (jinou variantu banka nepřipouští): PAY TO THE CZECH COORDINATING OFFICE USD 63.00 ORDER OF sixty three ______________________________ DOLLARS POLYGON SIGNATURE [pageend89]Dítě bez domova? PETR ŽALOUDEK Vánoce jsem prožil v Praze, neušly mi informace z denního tisku. Jak již to v této sváteční době bývá, média jsou mnohem mírumilovnější než v jiné roční době, a pokud přinášejí zprávy o neštěstích, katastrofách či utrpení lidí, dělají to s taktem a určitou snahou vyvolat v posluchačích zamyšlení a diskusi nad hodnotami tvořícími humánnější společnost. A tak mne krátce před Štědrým večerem zaujaly informace o nejmladší bezdomovkyni v České republice, teprve pětileté Jitce z Brna. Pár dnů před Štědrým večerem ji objevila brněnská policie spolu s matkou a jejím přítelem v jedné bezdomo- vecké kolonii v Brně-Maloměřicich. Žili v prostorech bez vody, kanalizace a elektrifikace na zahradě v jedné chajdě, poskládané ze starých cihel, dřeva, plechu, plachtoviny. Ušmudlaní, špinaví, neupravení. Tak na mne zapůsobili ze záběru televizních kamer. Na první dojem smutná zpráva. Jak je to možné? O tom, že takhle žiji Romové na východním Slovensku, všichni víme a nevzrušuje nás to. Ale že takto žijí „bílí“ uprostřed „bílých“ ve velkoměstě? Že by nový fenomén, který doposud neznám? To, co mne však zaujalo ze všeho nejvíc, byly informace, které přicházely později, a další podrobnosti tohoto případu. Zmíním se jen o tom, co považuji za nejzávažnější: to dítě bylo dobře živené, bylo veselé, příjemné povahy a kamarádské. Když ho začali zkoumat psychiatři a psychologové, jestli nemá nějaké vady či traumata, došli k fenomenálnímu objevu - nejenomže nemělo narušenou psychiku, bylo vědomostně na vysoké úrovni, citově zcela vyvážené, bylo zřejmé, že se mu jeho matka věnovala a vychovávala ho. Na otázku: „Co jsi dělala celé dny?“ odpověděla: „Hrála jsem si s maminkou, povídaly jsme si, maminka pořád něco vymýšlela...“ Bylo zcela evidentní, že to dítě není psychicky vůbec vykolejené či poškozené, právě naopak. Oplývalo životem a radostí. Protože bylo však nalezeno mezi bezdomovci, hrozilo její matce odsouzení za zanedbání výchovy proto, že svému dítěti neposkytla materiální zabezpečení. Krátce po nalezení byla matka zatčena a dítě provizorně umístěno do domova pro děti bez rodičů. Po tom, co pronikla na veřejnost informace, že matce hrozí soud, se o slovo přihlásili zmínění psychologové. Z jejich reakcí vybírám toto podstatné: „Než k takovému soudu dojde, měli bychom si položit otázku, jestli hodnoty, na kterých jsme postavili naše zákony, dle kterých má být teď matka odsouzena, jsou správné. Kolik dětí dnes strádá jen proto, že nikdo z rodičů na ně nemá čas, protože jsou plně vytíženi pracovní činností. Přitom mají ty děti vše: teplý a komfortní byt, spoustu hraček, počítače. Nemají však někoho, kdo by si s nimi hrál, povídal si s nimi, vysvětloval jim věci a byl jim vždy nablízku, když někoho potřebují. Co je pro děti důležitější, aby z nich vyrostly zralé a vyrovnané osobnosti: to, že žijí v materiálním zabezpečení a přitom strádájí citově i duchovně, anebo to, aby nejdříve pocítily, co je to láska, harmonie rodiny, atmosféra jistoty a uvolněnosti?“ Já osobně, přiznám se, jsem rád, že do procesu dalšího osudu Jitky z Brna a její matky zasáhli psychologové a nejen chladné zákony. Ty zákony, doufám, budou řešit situaci, do které se matka dostala. Vše ostatní však kéž je jakýmsi vykřičníkem pro tuto dobu, pořád víc a víc uspěchanou, až uštvanou v honbě za ještě větším blahobytem a ziskem, přehlížející to, co je v životě podstatné, tak jako sůl či kyslík: lidský cit a láska. ■ 88 / nový po l y g o n 1/2010 [pageend90]„Říká se jenom jedno a! Jenom jedno! Kolikrát ti to mám opakovat?“ - hlas jí zlostí přeskočil. Nejradši by Zuzce jednu vlepila. Autobus v ranní špicce byl ale plný lidí, tak se ovládla. Protentokrát. Zuzka zatím seděla vedle ní, hrála si s plyšovým medvídkem a tvářila se, že se jí to netýká. Chvíli koukala z okna na jedoucí auta, pak ale spustila znovu: „Ele, elvený aulo elvený a - a - a“ To už Líba nevydržela. „Přestaň!“ - Vytrhla Zuzce medvídka a vztekle ho strčila do tašky. „Jenom jedno a! Nebo dostaneš!“ - Ruka jí svrběla. Lidé v autobuse po nich začali pokukovat, pár ženských se ušklíblo. Zuzka začala bulet Autobus už ale naštěstí zajížděl na konečnou, k metru. Líba popadla brečící dítě za ruku a vyvlekla je ven. Budík zazvonil v půl sedmé. Olga ho ale ještě v polospánku zaklapla a znovu se celá schoulila pod deku. Ještě si uvědomila příjemný dotek čistého povlečení - a usnula. Dneska se všechno sype už od rána, říkala si Líba. Karel se vrátil z noční naštvaný, poznala to, sotva vešel do dveří. Právě se Zuzkou snídaly, když ho slyšela, jak v předsíni kope do bot „Zaseje tady bördel!“ nadával. Nesnášel, když se boty pod věšákem válely jedna přes druhou. Nesnášel, když na podlaze zůstaly Zuzčiny hračky. Nesnášel... „To to sakra nemůžeš trošku uklidit?“ řekl místo pozdravu, když vešel do kuchyně. Líba se bezděky přikrčila. Karel ale jen ztěžka dosedl na židli, až pod ním zapraskala. Aby taky ne, vážil hodně přes metrák. Na sobě měl ještě uniformu nočního hlídače, černou kombinézu s nápisem Security. Vypadal v ní jako z nějakého policejního komanda, to se jí líbilo. Ve skutečnosti ale jen hlídal auta na parkovišti před obchoďákem. „Dáš si kafe?“ zeptala se opatrně. S Karlem jeden nikdy neví... „Podej mi pivo,“ řekl a bez ptaní popadl rohlík se sýrem, který si Líba připravila k snídani. Stačil mu sotva na tři sousta. Postavila před něj vychlazenou láhev a oddechla si. - Ze by dnes nic? První, co Olga uviděla, když konečně otevřela oči, byly ty konvalinky. Vysoká sklenice plná bílých kvítků, dole s iniciálami V K. a letopočtem '81. Dobře si pamatuje, jak o tuhle Komárkovu grafiku stála! Ještě jako studentka se na ni chodila dívat do výlohy Díla, mohla ale jen doufat, že ji hned tak neprodají. Sama by na ni tenkrát neměla, tři stovky pro ni byly velké peníze. A taky si pamatuje, jakou pak měla radost, když ten obrázek dostala od Vojty k Vánocům. Bůhví, jak na něj ušetřil, sám se stipendiem sotva vyšel. Vánoce tehdy slavili ve Vysokém, v zasněžené chalupě po Vojtově babičce, docela sami. Rychle vstala z postele. „ínek pa. Do láce. A-a-a-. Mía ojí.“ - povídala si Zuzka pro sebe, když s mámou čekaly na metro. Líba šijí naštěstí nevšímala. Později si už mohli koupit spoustu grafik, Vojta jako dentista slušně vydělával. Specializoval se na zubní implantáty, měl dobrou pověst, a mohl si tak otevřít soukromou kliniku. Vzpomíná si, jak mu ji před deseti lety pomáhala zařizovat Jak se s architektem radili o barvách a jak se jí pak líbily ty jasně žluté chodby, oranžová čekárna s palmami ve velkých exotických květináčích i zelenkavá ordinace. Dokonce sem s Vojtou vybrali i pár menších obrázků, Lhotáka, Boudu, Jiřincovou. nový POLYGON 1/2010 / 89 MILENA ŠTRÁFELDOVÁJenom jedno a! [pageend91]Chvilku váhala nad Tichým, to si ale rozmyslela. O toho by opravdu nerada přišla. „Hlavně žádnou abstrakci,“ radil jim tenkrát architekt „Lidi, co je bolí zuby, nesnášejí abstrakci.“ Ano, tomu rozumí, ani ona nemá ráda abstrakci, když ji to bolí. Ze zamyšlení ji vytrhl kávovar. Bez silné kávy by se ráno neobešla. Nalila si první šálek a dávala přitom pozor, aby ani neukápla. Vojta nesnášel nepořádek v kuchyni. A i když tu dnes není, byla už vycvičená... Tak co ji dneska čeká? - proběhl jí hlavou dnešní program. Ráno ordinace, má plno až do dvanácti. Pak se cestou do školy zastaví někde na chlebíček, víc času na oběd jí stejně nezbude, a od jedné má seminář. Skončí nejdřív ve čtyři a v půl páté by už měla být na skupině. Tak strašně se jí tam přitom dnes nechce! V sedm večer bude úplne vyždímaná, a to by ještě měla jít cvičit Když tedy chce i v pětačtyřiceti aspoň k něčemu vypadat Domů přijde až po deváté a nejspíš hned upadne do postele. „Lak, lak,“ povykovala Zuzka, když v tunelu zahlédla svěda přijíždějícího vlaku metra. „Ede. Oí -a - a - a.“ Popaměti se chtěla chytit mámy za ruku, taji ale vztekle odstrčďa. Nebudu na to myslet, nařizovala si Olga, když pak v koupelně rozsvítila ostré světlo nad zrcadlem. Byla v něm vidět každá vráska, každá vada na stárnoucím obličeji. Vlastně ta oteklá víčka, ty kruhy pod očima a rýhy podél úst ani nechtěla vidět Za dva roky je z ní stařena! Chvilku se pozorovala, pak ale rychle otevřela kelímek s drahým pleťovým krémem a začala se líčit V Domově si Líba odemkla komoru, ve které byly smetáky, kýble, hadry na úklid. Převlékla se do zástěry a dala se do práce. Musí to vzít zgruntu od druhého patra, kde jsou ležáci, přes první štok s chodícími staříky až do přízemí s jídelnou a ředitelstvím. Dřív sejí u ležáků z toho puchu zvedal žaludek, už si ale zvykla. Na malou dá zatím pozor nějaká ženská z prvního. Tohle je fakt výhoda, říkala si pokaždé Líba, že v Domově Zuzku ohlídají. Karel je sice dopoledne doma, starat se ale o dítě? O to by fakt nestál. „Hele, já makám celou noc! To ty se doma jen povaluješ,“ obořil se na ni, když ho o to požádala poprvé. Zkusila to sice ještě jednou, už ji ale měla! Povaluju? - pomyslela si pak Líba, když drhla v Domově záchody a vytírala schody. Nesnášela tuhle práci, jenže s tím, co jí dával Karel, by nevystačila. A o jinou práci nezavadí, bez maturity a s malou na krku! Chtěla ji dát aspoň na pár hodin denně do školky, děti se ale Zuzce posmívaly, jak si šlape na jazyk. I učitelky se na ni zlobily. Zuzka se navíc začala ze strachu počurávat, tak ji Líba ze školky zase odhlásila. „S tou vadou řeči byste ale měla něco dělat,“ řekla jí ještě ředitelka, která jediná měla se Zuzkou trochu trpělivost. Dala jí telefon na legopedku, nebo jak jí to říkala, že se u ní malá naučí lip mluvit „Zas nějaká blbost,“ zlobil se Karel, „víš, co to bude stát prachů?!“ Líba té doktorce nakonec přeci jen zavolala a teď k ní se Zuzkou jednou týdně chodí. Jen Karel se to nesmí dozvědět, to by od něj schytaly obě. Přitom se u té doktorky ani nic neplatí! A vlastně si se Zuzkou jen tak povídají, kreslí si obrázky, místo aby ji odnaučila to věčné a - a - a... Prý je malá citově deprivovaná, říká ta doktorka. To ale asi bude fakt nějaká blbost v tom má Karel pravdu. Do ordinace dorazila Olga před devátou, v čekárně ale už byly první maminky s dětmi. „Dobrý den,“ pozdravila nahlas, holčička s růžovým naslouchátkem za uchem ji ale nevnímala. Seděla zády ke dveřím, u nízkého stolku, a vybarvovala si omalovánky. Červenou střechu domu, zelené stromy, žluté sluníčko... - Svět se zdál v pořádku. 90 / nový POLYGON 1/2010 [pageend92]„Ahoj, Jáni,“ dotkla se Olga jemně jejího ramene, aby na sebe upozornila. „Čí je to domeček?“ zeptala se zřetelně. „Kdo v něm bydlí?“ Holčička chvíli pozorovala její rty, pak ale popadla černou pastelku a celý obrázek divoce přeškrtala. „To bude zas den,“ pomyslela si Olga a pozvala do ordinace prvního pacienta. Líba vytřela u ležáků a řekla si, že je čas na první pauzu. V umývárně na konci chodby otevřela okno a zapálila si. V celém Domově se sice nesmělo kouřit, ať si ale trhnou nohou. - To bych moc ráda věděla, kdo by se vám tu s tím svinčíkem uklízel! A za pár šupu! - Přesto se raději s cigaretou vyklonila z okna a dávala dobrý pozor, aby se kouř nevracel dovnitř. Nestojí o žádné hádky s hlavní sestrou. Už dvakrát ji tu takhle načapala! Pod ní se otevíral vnitroblok pražských činžáků. Jejich fasády do ulice byly už většinou opravené, do dvora na ně ale nikdo ještě ani nesáhnul. Omítka z nich opadávala v celých plátech. Dole z rozpukaného betonu rosdo pár pokroucených stromů a z dětské prolézačky zbyla jen zrezivělá kostra. Bezútěšnost, mohla by si Líba pomyslet, kdyby takové slovo znala. Právě na takovém dvoře ale sama vyrostla. Tam ji starší kluci učili lézt na strom, tam ji taky poprvé osahávali, tam měla za plechovou garáží svou skrýš, když se shora ozval mámin křik: „Líbóó! Kde se flákáš? Padej domů!“ - Občas, když už mámě došla trpělivost, si pro ni za tu garáž došla - a pak byl mazec! Seřezala Líbu vším, co jí přišlo pod ruku. Krávo! - zatínala přitom Líba zuby, aby ani nemukla. Přeci jí neudělá radost! Byla ale fakt šťastná, když za sebou mohla v osmnácti prásknout dveřmi a jít z domu. Karel byl o deset let starší, pořád- nej kus chlapa, zezačátku si s ní hrál jak s panenkou. Ani si vlastně nepamatuje, kdy ji poprvé praštil... - To zrovna čekala Zuzku, byla tak v šestým měsíci, jasně. Už ani neví, proč. Byla to ale pořádná rána, monokl měla aspoň dva týdny. Znovu se vyklonila k okna, vyfoukla kouř a típla cigaretu. Dole na dvoře se už musí povalovat slušná hromádka jejích vajglů, napadlo ji. Popadla kbelík s horkou vodu a vydala se o patro níž. Za dvě hodiny musí být hotová, dneska jdou se Zuzkou k tý legopedce. - Vlastně to bylo poprvé, co si tu na Zuzku vzpomněla. Však ona se neztratí, řekla si a dál už na ni nemyslela. Stejně by ji ale zajímalo, co to je, jak říkala ta doktorka... Deprivovaná. Nebo deprimovaná? Zuzka zatím seděla u stolu v pokoji paní Jílkové a kreslila si. Velikánského panáka s obrovskýma očima a pěstmi. A pak dvě docela malé postavičky v sukni, jedna z nich měla na hlavě mašli. „Kdopakje ten velký pán?“ - ptala se paní Jílková. „Bubák,“ odpověděla Zuzka zřetelně. U paní Jílkové sejí líbilo, ani tu moc nezadrhávala. Líba vytřela všechny pokoje a chodby, umyla záchody a konečně mohla pověsit mokrou zástěru na hřebík v komoře. Teď ještě někde po Domově najít Zuzku, musí si ale fakt pospíšit Mají co dělat aby to dnes k té doktorce stihly. Posledněji ta ná- na vynadala, že přišly pozdě. Našla ji u té paní, co bývá vždycky tak pěkně oblečená. Ne jako jiné babky, kterým je už všechno jedno. Tahle nosí na krku i korálky. Prý jsou to pravé perly, ale bůhví! Zuzka seděla u stolu a něco si zase čmárala. Pořád něco čmárá. „Poď honem,“ popadla ji Líba, „spěcháme.“ A rychleji přezouvala z bačkorek. „Paní Líbo, jen okamžik, prosím vás. Chtěla jsem vám něco ukázat“ ozvala se paní Jílková. A mezi hromádkou Zuzči- ných výkresů našla ten s Bubákem. „Víte, myslím, že Zuzanka se něčeho moc bojí,“ pošeptala Líbě tak, aby ji Zuzka neslyšela. „A čeho by se prosimvás měla nový POLYGON 1/2010 / 91 [pageend93]bát?!“ - vyjela Líba. Tohle jí dneska ještě scházelo! „Myslíte si snad, že jí někdo ubližuje? - začala se rozčilovat „Ne, tak jsem to nemyslela,“ snažila se ji honem uklidnit paní Jílková. „Já jen, když kreslí takové obrázky...“ „Víte co? Starejte se vo sebe! Jdeme, Zuzko!“ - popadla Líba malou a vyběhla s ní ze dveří. Měla najednou takový vztek! Co si ta ženská vůbec dovoluje? - No tak Zuzce občas jednu vlepí, no a co? Ji máma řezala mnohem víc a taky to přežila. A když jinak se Zuzkou nehne... „Padej,“ křikla na chodbě na malou a ani si nevšimla, že jí obula boty obráceně. „Oblásky, a - a - a“ - chtěla se Zuzka rozběhnout zpátky do pokoje pro pokreslené papíry. To už Líba nevydržela. Chytila ji rameno a začala jí bušit pěstí do zad, až Zuzce málem vyrazila dech. Zuzka byla v první chvíli zticha, jak ale pominul první šok, nahlas se rozbrečela. To už ji Líba vlekla z Domova na tramvaj. „Nebul, nebo dostaneš další!“ - houkla na ni. Zrovna přijížděla dvanáctka, tak to snad k té doktorce ještě stihnou... Co je ale tohle za život?! - byla Líba vzteky bez sebe. Stalo se to před dvěma lety, přesně před sedmi sty čtrnácti dny. Brzy bude výročí... „Jak's jí to mohla dovolit?! Je to jenom tvoje vina!“ - křičel na ni tehdy Vojta zoufale. Věděla, že nemá pravdu. Sám byl přeci u toho, když Klára hlásila, že jedou s kamarádkou do Varů na festival. Ještě jí popřál, ať si to tam pěkně užijí! - Když pak ale dostali zprávu, že ani jedna nepřežila havárku, obvinil z toho Olgu! Úplně se zhroutil. Jeho holčička! To jediné, na čem mu doopravdy záleželo! Když byli ti dva spolu, všechno ostatní pro ně přestalo existovat Ani Olga do jejich světa nepatřila. A najednou ta strašná prázdnota! Mně to přeci taky bolí! - chtěla by mu Olga říct Byla to n a š e dcera! Vůbec ji nevnímal. Začal pít V tramvaji Zuzka ještě chvíli pobreká- vala, pak ji ale zaujal pes pod protějším sedadlem. Takový střapatý voříšek s hnědýma očima. Prohlížel si Zuzku a směšně přitom nakláněl hlavu na stranu. Chtěla by si ho pohladit to by se ale máma zase zlobila. Tak aspoň pomalu, aby si toho nevšimla, k němu přisouvala nohu. Pes ji začal očichávat a jak do ní strkal čumákem, Zuzku to šimralo. Musela se držet, aby se nezačala smát Opatrně pokukovala po mámě, ta se ale naštěstí koukala z okna. Z prvních týdnů po Klářině smrti si Olga vlastně nic nepamatuje. Jako by se v ní otevřela černá díra, do které padala všechna ta bolest a beznaděj. Nejspíš chodila do práce, v ordinaci dál učila děti říkat Irlr a ph, dnes si to ale nemůže vybavit Doma se míjeli s Vojtou, ani se na sebe nepodívali. Kam se najednou podělo těch společných třiadvacet let? - říkala si. Tak by přitom potřebovala, aby jí ulevil, aby jí pomohl najít cestu ven! Byl to přeci vždycky on, kdo o nich dvou rozhodoval. Jenže ten mužský, který ji kdysi učil lyžovat a se kterým v létě sjížděla řeku, který měl hlavu plnou plánů a vždycky si věděl rady, se najednou ztratil. Zbyla z něj jen vzdálená podoba, shrbená postava s trpkými vráskami kolem úst Odumřel. Bylo jí ho vlastně líto. Ještě že má alespoň tu práci, říkala si, když se vracel domů stále později. Jí samotné ostatně taky nezbylo nic jiného. Trvalo jí měsíce, než si uvědomila, že Vojta pije. Při svých nočních návratech se sice snažil být potichu, ve tmě ale nemotorně vrážel do nábytku a pak opilecký nadával. Nikdy dřív ho neslyšela mluvit sprostě... - Ráno sejí ani nepodíval do očí. Časem se ale s pitím přestal schovávat a místo ranního studu se mu v očích stále častěji objevovala zloba. Cítila, jak v něm 92 / nový POLYGON 1/2010 [pageend94]narůstá, převaluje se a čeká... Dřív sejí Vojta vyhýbal, teď ho měla věčně za zády. Nepodíval se na ni zpříma, zato po straně pozoroval každé její hnutí. Dusila se. - O Kláře mezi nimi nepadlo ani slovo. „Neměli bychom si promluvit?“ sebrala nakonec Olga odvahu. Od Klářiny smrti uběhl už skoro rok. Bylo sobotní ráno, modré nebe, venku se chystal pěkný letní den. V takové dny spolu dřív vyráželi na kole. Všichni tři. Dnes si Vojta naléval už druhého panáka. „Promluvit?“ - zeptal se překvapeně. „O čem? O čem ty chceš se mnou mluvit?“ Hlas měl plný vzteku a po dlouhé době neuhnul očima. „Třeba právě o tomhle,“ ukázala bradou na Vojtovu skleničku. Cítila ale, jak se jí strachem sevřel žaludek. Musel to poznat, v očích se mu najednou mihlo uspokojení. „O tomhle?!“ - ostře se zasmál, ostentativně dopil skleničku a hned si nalil další. Nepřestával ji přitom pozorovat „To přeci není řešení,“ pokoušela se Olga o smír. Stále ještě v tom mužském s propadlými tvářemi, šedivějícími vlasy a opileckýma očima chtěla vidět študáka, se kterým se kdysi smáli každé pitomosti a který pro ni našetřil na Komárka. Byl to už ale neznámý, nevypočitatelný člověk, cizinec, uvědomila si vzápětí. „Tak ty chceš řešení...“ - pomalu vstal ze židle a trochu přitom zavrávoral. „Řešení!“ a znovu se zasmál. Všimla si ale, jak se mu ruce sevřely v pěst. Ustoupila o krok, za ní už ale byla jen zeď, neměla kam uhnout Jsem v pasti, proletělo jí hlavou. Vojta ji stále pozoroval. „Je tohle to tvoje řešení?“ - zeptal se najednou docela střízlivým hlasem a poprvé ji udeřil. Jeho pěst ji zasáhla do žeber a hned nato těsně pod krkem. Sesula se bezvládně na zem. Cítila ještě pár dalších ran a kopanců, pak naštěstí ztratila vědomí. „Jak se jmenujete?“ slyšela po čase něčí hlas, tvář ale nemohla rozeznat Nedokázala zaostřit pohled, zato rázem ucítila bolest v celém těle. Připadala si, jako by ji sápala rozzuřená tygřice. „Víte, jak se jmenujete?“ vyptával se jí ten hlas znovu, neodbytně. Místo odpovědi ale znovu ztratila vědomí. „Měla jste štěstí,“ řekne jí po dvou týdnech umělého spánku primář na jipce. „Váš muž pro vás ještě stačil zavolat záchranku, nežli to skoncoval. Jinak...“ Skoncoval? Co znamená skoncoval, nemohla si uvědomit V hlavě sejí páté přes deváté míhaly zmatené obrazy: roh stolu, modrá obloha, poloprázdná láhev skotské. Víc si nepamatovala. „Buďte ráda, paní kolegyně, že si zatím víc nevybavujete,“ řekne jí po dalších týdnech léčení psychiatr, za kterým ji poslali rovnou z nemocnice. „Paměť bývá milosrdná, vypne se, když to moc bolí.“ „Opravdu víc nevíte?“ naléhal zato na ni vyšetřovatel, když lékaři povolili první výslech. Slo vlastně ale jen o formalitu. Než Vojta vyskočil z okna, zavolal na 112 a přiznal se, že ji nejspíš zabil. Taky že už skoro nedýchala, když záchranka konečně přijela. „Vzhledem k následné sebevraždě podezřelého ale policie celý případ odkládá,“ přečte si pak Olga ve vyšetřovacím spise. Do své ordinace se vrátila až skoro po půl roce. Líba se Zuzkou tam dorazily na poslední chvíli, těsně před polednem. Zuzka už začínala únavou zívat Líba do ní žďuchla, aby se probrala. Seděly v prázdné čekárně, Zuzka si nakonec zase něco čmárala a Líba měla strašnou chuť na cigaretu. „Pojďte dál,“ pozvala je konečně Olga dovnitř. Světle žlutá místnost byla plná slunce, na stěnách visely dětské obrázky a v koutě se povalovala plyšová opice. Zuzka se Líbě vytrhla a rozběhla se k ní. „Opi - ajá - a - a - a“ Líba ji už už chtěla okřiknout, to Zuz- čino věčné a - a - a jí tak strašně lezlo na nervy! Doktorce to ale bylo nejspíš jedno. nový POLYGON 1/2010 / 93 [pageend95]Posadila se k Zuzce na nízkou stoličku a chvilku se dívala, jak si malá hraje s opici. „Líbí se ti opička?“ - zeptala se nakonec. „Íbí - a.“ „A umíš ji namalovat?“ A Olga hned přistrčila Zuzce připravený papír a pastelky. Zuzka se hned pustila do kreslení. Na to, že jí byly tři roky, kreslila opravdu pěkně. Nejprve opici s velkýma ušima a ocasem a hned vedle ní holčičku s mašlí. Pak se chvilku zamyslela a kolem nich nakreslila několika tahy domeček. „To jsi ty, Zuzko?“ ukázala Olga na holčičku na obrázku. Zuzka jen kývla hlavou. „A kde je maminka? A táta?“ „Není. Pyč,“ řekla Zuzka skoro zřetelně. „Ojí - a- a- a,“ sklouzla ale vzápětí ke své vadě řeči. Olga vzala obrázek do ruky a pozorně si ho prohlížela. Pak řekla: „Tu opičku si vezmi domů, Zuzko. A my si teď chvilku popovídáme s maminkou, ano?“ „Víte, Zuzčin problém není primárně ve vadě řeči,“ obrátila se k Líbě, hned se ale opravila. „Zkrátka, Zuzku by myslím měli nejdřív vyšetřit na dětské psychologii. Asi tam budou chtít mluvit i s vámi a s vaším manželem...“ „To jako že je blázen?!“ „Ne, to vůbec ne! Jen si zatím neumí něco srovnat v hlavě. To zadrhávání je jenom symptom, příznak. Promiňte mi tu otázku, ale mohla být doma svědkem nějakého násilí? Nebije ji někdy váš manžel? Nebo vy?“ To už Líba opravdu nevydržela! - „Poď,“ sykla na Zuzku, „deme vodsuď! Tady končíme, víckrát nás tu neuvidíte, paní doktorko! A tu vopici si strčte - víte kam!“ Vytrhla plačící Zuzce hračku a hodila ji na zem. Pak popadla malou za ruku a vyběhla z ordinace. Vztekle za sebou práskla dveřmi, až se celá místnost otřásla. „Tohle tak mám zapotřebí!“ - dusila se vztekem. Olze chvilku trvalo, než se vzpamatovala. Pak sebrala poslední Zuzčin obrázek, uložila ho k ostatním v její složce a zamkla ji do skříně k uzavřeným případům. „Copak to nikdy neskončí?“ pomyslela si a cítila, jak sejí znovu svírá žaludek. Jako tenkrát To už ale klepal na dveře ordinace další pacient ■ O Járovi Zase to bude nej-! Největší, nejdražší, nejnavštěvovanější - zkrátka čínské. Po olympiádě v Pekingu se teď chce Čína vytáhnout Světovou výstavou EXPO 2010 v Šanghaji. Během šesti měsíců se tu očekává na 70 milionů návštěvníků, přičemž podle odhadů až 90 procent z nich budou sami Číňané. Každý z téměř 230 vystavovatelů se bude jistě předhánět, aby na ně jaksepatří zapůsobil. Rozhodně se o to snaží i česká strana. Z nápadů, které organizátoři postupně zveřejňují, jde až hlava kolem! Jen si to představte - Česká republika sice tento- 94 / nový POLYGON 1/2010 G losář LENY ŠTRÁFELDOVÉ [pageend96]krát žádný pavilon, o kterém by se dalších padesát let s obdivem mluvilo, stavět nebude. Zato hangár, kterýjsme si pronajali, ozdobí více než šedesát tisíc hokejových puků, ze kterých bude sestavena síť uliček v historickém centru Prahy. Fakt, že v Číně hokeji příliš neholdují a puk téměř neznají a že se čeští hokejisté už delší dobu nemají příliš čím chlubit, je tu nejspíš podružný. Hlavně že jich bude hodně! V samotné expozici se prý představí Perly České republiky: vedle Prahy, Českého Krumlova, Lednicko-valtického areálu a lázeňského trojúhelníku na Karlovarsku třeba Dvořákova Novosvětská, Muchova Slovanská epopej nebo vamberecká krajka. Už asi posté světu připomeneme, že prof. Wichterle díky dětské stavebnici Merkur vytvořil kontaktní čočky a že an- tivirotika prof. Holého pomáhají při léčbě HIV Méně už se pravda ví o tom, že původně českým vynálezem je i mikrovln- ka, jen jsme ji jaksi neuměli „komerčně“ využít Zato tryskový stav jsme už prodali i v dietlovském televizním seriálu. Někde pod mikroskopem si budou moci návštěvníci prohlédnout i nanovlákno, jeden z posledních technologických hitů, se kterým jsme udělali díru do světa. A chybět nebude ani český křišťál, plzeňské pivo, animovaný film nebo Milan Kundera jako nejpřekládanější český autor. Mimochodem, čínští bohemisté tvrdí, že Kundera je s miliony výtisků vůbec nejvydávanější světový autor v Číně. - Suma sumárum, jsou to samé sázky na jistotu. K tomu v posledních dnech přibyly další dvě pozoruhodné zprávy - ze sochy Jana Nepomuckého na pražském Karlově mostě budou dokonce sejmuty reliéfy, které ukazují mučednickou smrt Johánka z Pomuku. Prý nosí štěstí, když se jich kolemjdoucí dotknou. - Je pravda, že pod doteky tisíců turistických prstíků jsou ty bronzové destičky celé nablýskané. Tak trochu toho štěstí vyvezeme i do Číny. Číňané jsou prý pověrčiví a gesto jindy tak přísných památkářů náramně ocení. Čeho se zatím budou dotýkat turisté na mostě, nevím - původní reliéfy možná na půl roku nahradí plastová náhražka. A další nej - generální komisař naší účasti na EXPO Pavel Stehlík se pochlubil, že ze zlatých cihel, jindy tak pečlivě ukrývaných v sejfech České národní banky, bude pro náš pavilon v Šanghaji odlita největší slza na světě! No není to úžasné? Jen úplně přesně nevím, čím se tu vlastně pochlubíme - zlatém, nebo uplakaností? Co je ale myslím zvláště pozoruhodné: jedním z exponátů, který si dokonce jako Div České republiky vybrala sama veřejnost, bude v Šanghaji Jára Cimrman. Pan generální komisař byl nadšen: Jára je prý jedním z našich národních symbolů. Soudím, že jeho místo tak je vedle Libušina proroctví, Růžového paloučku, Babiččina kapsáře a Švejkova „Na Bělehrad!“ - Jak jen to ale vysvětlit těm Číňanům?! Jak devadesát procent z očekávaných sedmdesáti milionů návštěvníků, pyšných na své technologické zázraky, ostrou konkurenci už od kojeneckého věku a devítiprocent- ní růst HDP, pochopí, že jedním z našich exportních Divů je hravý výmysl? Mýtus, který si jen tak mimochodem přivlastňuje všechny světové vynálezy? - Neřeknou si ti pragmatičtí Číňané: co je to za podivnou zemi, která si za svého největšího reprezentanta zvolila fikci? Mohou vůbec v Šanghaji pochopit náš svérázný druh humoru? / Nejlépe se snad projevil v jedné z uliček severočeského městečka Kamenice, kde na zdi čerstvě opraveného domku důstojně svítí bronzová deska s nápisem: „V tomto domě Jára Cimrman nikdy nebydlel“ / - Anebo: co když ho naopak pochopí?! Panu generálnímu komisaři zatím dělá trochu vrásky, jak se z té největší zlaté slzy znovu odlijí původní cihličky. Mně, nebudu to zapírat, dělá starost spíš to, zda se nám Jára z té Číny ještě vrátí. Možná jste si povšimli, že jeho rysy se nápadně podobají jednomu vojákovi ze slavné terakotové armády, tomu vpravo vzadu, s číslem 12 345. A jestli na to v Číně přijdou... ■ nový POLYGON 1/2010 / 95 [pageend97]SOUKROMÁ OZNÁMENÍ AUTOPŮJČOVNA IRENA NABÍZÍ K PRONAJMUTÍ OSOBNÍ AUTOMOBILY — Na přání s přistavením na letišti. Nájem od US$ 29/den s ruč. převod. Sleva při delším nájmu. Irena Hasáková, Nesvačily 16, C Z - 267 27 Beroun. Tel./Fax: 00420-311 684 745, 00420-311 636 906, mobil 602 336 869 FLORIDA — ZÁPADNÍ POBŘEŽÍ — MADEIRA BEACH, blízko St. Petersburg / Nabízím pronájem slunného studia pro max. 2-3 osoby, krásná zahrada, klid, 800 m od překrásné pláže, nákupy 100 m, zašlu foto / týdenní pronájem 300 USD, měsíční pronájem 1.000 USD Tel 001-727-397 1100 / email: czechmate77@hotmail.com. Z obsahu čísla 1/2010 Jiří JEŠ..................................................ÚVAHY, NÁZORY, ROZBORY...................................................................... 9 Milan HULÍK........................................ O BEZMOCI MOCNÝCH.............................................................................. 14 Jiří ABRAHAM.....................................KOHO KE STOLU: DO VOLEBNÍHO ROKU 2010.................................19 Pavel FRANC...................................... DŮVĚRA PLODÍ NADŠENÍ......................................................................... 21 Luděk FRÝBORT................................ CO KARDINÁL VLK NEDOPOVÉDÉL .................................................... 22 Milan HULÍK.........................................PŘÍBĚHY ČESKÉ JUSTICE / Slovo o slově (45.)................................. 27 Jiří SMETANA...................................... VZPOMÍNKA NA JANA PALACHA (I.)...................................................... 30 Stanislav BERTON.............................NAPOLO SPLNĚNÉ PŘÁNÍ........................................................................ 33 Jan SCHNEIDER...............................NEPOMÍJIVÉ HODNOTY SE MUSÍ NEUSTÁLE DOBÝVAT..............34 Nathalie SWINKELS.......................... PTÁME SE........................................................................................................39 Miroslav HILL....................................... ZPRÁVY Z POLITICKY KOREKTNÍHO SVĚTA.....................................41 Pavel JACKO...................................... ZACHRÁNÍME SVĚT?.................................................................................. 45 Stanislav MOC....................................ETS.....................................................................................................................48 Ota ULČ................................................HAITSKÁ POHROMA....................................................................................50 Ota ULČ................................................HODNÉ ROZDÍLNÉ POČÍNÁNÍ DVOU GIGANTŮ...............................54 Ota ULČ................................................STAV SVOBOD A PROSPERITY V SOUČASNÉM SVĚTĚ................56 Luděk FRÝBORT................................ O ČÍNŠTINĚ ANEB CO NA JAZYKU, TO NA SRDCI........................... 58 Luděk FRÝBORT........................,....... IZ LENINGRADA V CHELSINKI ............................................................... 64 Pavel JACKO...................................... ALICE A VELBLOUDI....................................................................................68 Josef KOLÁČEK..................................OVEČKA........................................................................................................... 70 Jiří BRUNCLÍK.....................................STRÁDÁNÍ NESPANÍ....................................................................................74 rozhovor................................................Marcela Čechová: POVÍDÁNÍ O KUMŠTU I O ŽIVOTĚ.......................77 Milan ŠIMÁČEK...................................U ZLATÉHO TYGRA...................................................................................... 82 Peter ŽALOUDEK..............................DÍTĚ BEZ DOMOVA?....................................................................................88 Milena ŠTRÁFELDOVÁ................... JENOM JEDNO A!..........................................................................................89 Milena ŠTRÁFELDOVÁ................... GLOSÁŘ / O Járovi....................................................................................... 94 [pageend98]nakladatelství ISBN 978-80-86207-83-4, formát 145 x 135 mm, váz., 172 str., bar. ilustrace, cena 295 Kč TŘETÍ BÁSNĚ PETRA DAVIDA pohladí na duši, vykouzlí úsměv na tváři, donutí na chvíli se zastavit a zamyslet... zážitek umocňují krásné obrazy TOMÁŠE BÍMA. Básně oslovily i Renatu Rychlou a Petra Kuthana a část z nich je možno si poslechnout na přiloženém CD. Knihkupectví PRIMUS Vězeňská 7,110 00 Praha 1 tel. 00420-224 828 495 e-mail: obchod@primus.cz PRIMUS www.primus.cz V řadě tzv. „finkovek“ JAROSLAVA VELINSKÉHO dosud vyšlo: Ivo Marek / PRAVDOMLUVNÍ VĚDÍ, ŽE... Třetí svazek tetralogie „neoficiálních bigbeatových pamětí“ je plný zajímavých postřehů z tehdejšího pražského uměleckého i hospodského světa, je proložen osobními vzpomínkami na mnohé (dodnes) známé osobnosti, ale především je velice poutavým čtením, a to nejen pro pamětníky. ISBN 978-80-86207-76-6 (Primus), 978-80-904453-0-7 (MARS Promotion), váz., bar. koláže, 272 stran, cena Kč 249 PRIMUS [pageend99]S hobojistou a malířem JINDŘICHEM DEGENEM o kumštu i o životě rozmlouvala MARCELA ČECHOVÁ. (Foto z archivu Jindřicha Degena) ISSN IflOl-Tbm 9 771801 761001 [pageend100]