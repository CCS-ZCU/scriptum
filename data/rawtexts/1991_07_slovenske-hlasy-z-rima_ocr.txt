Spedizione in abbonamento postale - Gruppo Ili. (70 %) ISSN 0394-8978 Slovenské hlasy z Ríma časopis slovenských katolíkov júl 1991 ročník 40 Ján Pavol II.: KRÁČAJ S NAMI, MATKA NÁDEJE 2 NAŠI SLOVENSKÍ NOVOKŇAZI V CUDZINE .................................................... 4 Dr. Jozef Heriban: DUCH SVÄTÝ V NÁS..........................6 Gabriela Valehrahová: KAM ZMIZLI ARCHÍVY?, rozhovor s prof. Milanom S. Ďuricom .... 8 NENAUČILI MA MODLIŤ SA! .... 10 Kard. Joachim Meisner: EURÓPA, KAM IDEŠ?........................... 11 Na kultúrnom poli.....................................15 Dušaj Mikolaj: UHOLNÝ KAMEŇ SLOVENSKÝCH DEJÍN, rozhovor so spisovateľom Milanom Ferkom......................................... 16 Jan Ancelet-Hustache: NOSTALGIA PO JEDNOTE .... 18 MUdr. Ferdinand Mojš: SEN: SPOLOČENSTVO EURÓPSKYCH NÁRODOV..............................................21 Giuseppe Fasoli: Z PLNOSTI SRDCA KLADIE SLOVÁ DO KNÍH, rozhovor s M. Quoistom 22 AjPy: NÁVŠTEVA DELEGÁCIE SNR V ÚSTAVE SCM V RÍME ................................23 Ján Pavol II.: NOVÉ ÚLOHY EURÓPSKYCH NÁRODOV ....................................................... 24 [pageend1]Úkon oddania sveta vykonaný Svätým Otcom vo Fatime 13. mája 1991 1 « Svätá Matka Vykupiteľa, Brána nebeská, Hviezda morská, pomáhaj svojmu ľudu, ktorý túži povstať.» Ešte raz sa obraciame k tebe, Matka Krista a Cirkvi, zhromaždení pri tvojich nohách v Cova da Iria, aby sme sa Ti poďakovali za všetko, čo si urobila v týchto ťažkých rokoch pre Cirkev, pre každého z nás a pre celé ľudstvo. « Ukáž sa Matkou! » Koľko ráz sme ťa takto vzývali! Dnes sme tu, aby sme sa Ti poďakovali, pretože si nás vždy vypočula. Ukázala si sa Matkou: Matkou Cirkvi, misionárky na cestách sveta k tretiemu kresťanskému tisícročiu; Matkou ľudí, ustavičnou ochranou, ktorá od nás odvrátila pohromy a nenahraditeľné škody a umožnila pokrok a moderné sociálne výdobytky; Matkou, národov, neočakávanými zmenami, ktoré vliali dôveru národom, čo boli príliš dlho utláčané a pokorované; Matkou života, mnohorakými znakmi, ktorými si nás sprevádzala, a tak chránila od zlého a od moci smrti; Matkou mojou odjakživa, a zvlášť v ten deň 13. mája 1981, keď som pri sebe pocítil tvoju prítomnosť a pomoc; Matkou každého človeka, bojujúceho o život, ktorý neumiera. Matka ľudstva vykúpeného Kristovou krvou. Matka dokonalej lásky, nádeje a pokoja. Svätá Matka Vykupiteľa. 3. « Ukáž sa Matkou! » Áno, aj naďalej sa ukazuj Matkou pre všetkých, lebo svet Ťa potrebuje. Nové situácie, v ktorých sa nachádzajú národy a Cirkev, sú ešte nestále a neisté. Jestvuje nebezpečenstvo, že marxizmus bude nahradený inou formou ateizmus, ktorý lichotí ľudskej slobode a tak sa snaží zničiť korene ľudskej a kresťanskej morálky. Matka nádeje, kráčaj s nami! Kráčaj s človekom tohto posledného úseku 20. storočia, s človekom každej rasy a kultúry, každého veku a postavenia. 2 2. [pageend2]Kráčaj s národmi k solidarite a láske, kráčaj s mladými, hlavnými činiteľmi budúcich dní pokoja. Potrebujú ťa národy, ktoré nedávno nadobudli väčšie možnosti slobody a teraz sa usilujú budovať svoju budúcnosť. Potrebuje ťa Európa, ktorá od Východu po Západ nemôže nájsť svoju pravú totožnosť bez znovuobjavenia spoločných kresťanských koreňov. Potrebuje ťa svet na vyriešenie mnohých a krutých konfliktov, ktoré ho ešte ohrozujú. Ukáž sa Matkou chudobných, tých, čo zomierajú od hladu a chorôb, čo trpia krivdu a násile, čo sú bez práce, bez domu a bez prístrešia, čo sú utláčaní a využívaní, čo si zúfajú alebo márne hľadajú pokoj ďaleko od Boha. Pomáhaj nám brániť život, odblesk večnej lásky, pomáhaj nám brániť ho vždy, od jeho úsvitu až po prirodzený západ. Ukáž sa Matkou jednoty a pokoja. Nech všade prestane páchanie násilností a nespravodlivostí, nech v rodinách rastie svornosť a jednota a medzi národmi úcta a porozumenie; nech vládne na svete pokoj, pravý pokoj! Panna Mária, daruj svetu Ježiša Krista, náš pokoj. Nech národy neotvárajú medzi sebou nové priekopy nenávisti a pomsty, nech svet nepodľahne zvodom falošného blahobytu, ktorý ponižuje dôstojnosť ľudskej osoby a navždy poškodzuje prírodné bohatstvá stvo- renstva. Ukáž sa Matkou nádeje! Bedli nad cestou, ktorá nás očakáva. Bedli nad ľuďmi a nad novými situáciami, v ktorých sa nachádzajú národy, ešte stále ohrozené nebezpečenstvom vojny. Bedli nad zodpovednými predstavenými národov a nad tými, čo spravujú osudy ľudstva. Bedli na Cirkvou, stále ohrozovanou svetským duchom. Osobitným spôsobom bedli nad budúcim zasadaním mimoriadnej biskupskej synody, dôležitým medzníkom na ceste novej evanjelizácie Európy. Bedli nad mojou petrovskou službou v prospech evanjelia a človeka k novým métam misionárskej činnosti Cirkvi. Celý tvoj! 5. V kolegiálnej jednote s duchovnými pastiermi, v spoločenstve s celým Božím ľudom, rozplýleným vo všetkých končinách sveta, aj dnes obnovujem Tebe synovské oddanie celého ľudského pokolenia. Tebe sa všetci s dôverou oddávame. S tebou chceme nasledovať Ježiša Krista, Vykupiteľa človeka: nech nás nezaťažuje ustatosť, ani nezdŕža námaha, ťažkosti nech nevyhasla odvahu, ani smútok radosť srdca. Ty, Panna Mária, Matka Vykupiteľa, ukazuj sa aj naďalej Matkou pre všetkých, bedli nad našou cestou, daj, nech plní radosti uzrieme tvojho Syna v nebi. Amen! Ján Pavol II. M stredu 29. mája 1991 na konci generálnej audiencie Svätý Otec Ján Pavol II. oznámil, že na vigíliu slávnosti svätých apoštolov Petra a Pavla počas konzistória povýši na kardinálsku hodnosť 22 cirkevných hodnostárov. Potom prečítal ich mená. Po mene Kamila Ruiniho, pro-vikára Rímskej diecézy, zaznelo z úst Svätého Otca meno, ktoré naplnilo radosťou srdcia všetkých slovenských veriacich v aule Pavla VI., ako aj tých, čo počúvali vatikánsky rozhlas: JÁN CHRYZOSTOM KOREC, BISKUP Z NITRY. Svätý Otec v krátkom príhovore povedal, že «menoslov odzrkadľuje jedinečným spôsobom univerzálnosť Cirkvi: medzi novými kardinálmi [...] niektorí zaplatili vysokou cenou utrpenia svoju vernosť Bohu a Cirkvi vo chvíľach a podmienkach veľmi ťažkých. » Ďakujeme Svätému Otcovi za tento veľký dar slovenskému národu. Veľmi sa tešíme menovaniu Otca biskupa Korca za kardinála, lebo aj na ňom sa uplatňujú slová, ktoré povedal Ján Pavol II. Srdečne blahoželáme nitrianskemu biskupovi k jeho vysokej hodnosti a modlíme sa k Pánu Bohu, aby ho obdaril svojimi hojnými milosťami. K udalosti sa vrátime v budúcom čísle. 3 4. [pageend3]NAŠI SLOVENSKÍ NOVOKŇAZI V CUDZINE JUDR. KŇAZ MIKULÁŠ HATIAR Narodil sa 11. júna 1962 na Turíčny pondelok v Bratislave. Bol pokrstený 30. júna 1962 v dóme svätého Martina. Je prvodeným synom Ing. Jozefa Hatiara a Eve- liny Ludwigovej, uvedomelých kresťanských rodičov. Gymnázium so špecializáciou na moderné jazyky na Metodovej ul. v Bratislave 1977-81, ukončil maturitou s vyznamenaním. Potom študoval na Právnickej fakulte Univerzity Komenského v Bratislave v r. 1981-85. V tom istom roku emigroval do Viedne, tri mesiace pred promóciou, lebo nemohol vstúpiť do seminára a začať teologické štúdiá. Vtedajší režim to nedovoľoval. Nemecké občianstvo získal za tri mesiace, vďaka nemeckému pôvodu rodičov. V júlj 1985 prišiel do Ríma do SÚSCM. Po kurze taliančiny vstúpil do Pápežského kolégia svätého Jána Nepomuckého v Ríme. Dvojročné filozofické a trojročné teologické štúdiá absolvoval na Pápežskej Lateránskej univerzite. V poslednom ročníku navštevoval Inštitút obojeho práva na tamojšej univerzite. Po novembrovej revolúcii požiadal na radu Dr. Jána Čarnogur- ského senát UK o rehabilitáciu. Jeho žiadosti bolo vyhovené a v lete 1990 dokončil štúdiá a bol promovaný za doktora práv (utriusque). Dňa 30. júna bol v SÚSCM vysvätený za diakona Otcom biskupom D. Hrušovským. Na sviatok Najsvätejšej Trojice 26. mája 1991 prijal z rúk Svätého Otca Jána Pavla II. kňazskú vysviacku. KŇAZ JÁN KOŠČ Narodil sa v Žiline roku 1956 v dobrej presvedčenej kresťanskej rodine, ktorá sa neskôr presťahovala do Bratislavy, kde roku 1976 Ján zakončil stredoškolské štúdiá. V rokoch 1976-81 študoval ny Vysokej škole v Bratislave prírodné vedy. Roku 1981 bol promovaný za doktora prírodných vied v odbore geológie. Potom bol zamestnaný ako inžinier vo Vodných zdrojoch v Bratislave. Roku 1985 prišiel spolu i so svojím bratom Stanom do Ríma. Po kratšom pobyte v Ústave svätého Cyrila a Metoda prešiel do Pápežského kolégia svätého Jána Nepomuckého a základné filozofické a teologické štúdiá si vykonal na Pápežskej Lateránskej univerzite v rokoch 1985-90 a teraz pokračuje vo vyšších teologických štúdiách. Na sviatok Najsvätejšej Trojice v nedeľu 26. mája ho Svätý Otec Ján Pavol II. vysvätil vo svätope- terskej bazilike v Ríme za kňaza. V ten istý deň popoludní, v kruhu svojich drahých rodičov, brata, sestry a príbuzných, ako aj vyše 350 veriacich, obetoval na dvore Ústavu svätého Cyrila a Metoda v Ríme svoju primičnú svätú omšu, spojenú s novokňazským požehnaním. KŇAZ STANISLAV STOHL Narodil sa na Veľký piatok, 4. apríla 1958, v Bratislave-Rača, ako šiesty a posledný chlapec sedemdetnej rodiny Jozefa Stohla a Júlie Kováčovskej. Po základnej škole študoval v rokoch 1973-77 na gymnáziu na Novohradskej ulici v Bratislave špecializáciu na matematiku a programovanie na počítacích strojoch. Hneď po skončení začal študovať na Prírodovedeckej fakulte Univerzity Komenského v Bratislave to isté zameranie. Vo štvrtom ročníku, v posledný deň roku 1980, emigroval do Rakúska, odkiaľ po sedemmesačnom pobyte v utečeneckom tábore, dňa 10. augusta 1981, prišiel do Kanady, do Montrealu. Tu, po viacmesačnom intenzívnom kurze francúzštiny, praco- val v malej anglickej spoločnosti ako programátor-analytik až do svojho odchodu z Kanady. Po získaní kanadského občianstva, prišiel v lete 1985 do Ríma a 6. októbra toho istého roku vstúpil do Pápežského kolégia svätého Jána Nepomuckého. Po ukončení základných 2-roč- ných štúdií filozofie a 3-ročných posvätnej teológie na Pápežskej Lateránskej Univerzite v Ríme, začal tohto školského roku študovať licenciát z teológie na dominikánskej Pápežskej univerzite svätého Tomáša Akvinského. Na diakona bol vysvätený dňa 12. augusta 1990 vo farskom slovenskom kostole svätého Cyrila a Metoda v Montreal! Otcom Dominikom Hrušovským, biskupom pre Slovákov v zahraničí. Na sviatok Najsvätejšej Trojice 26. mája 1991 ho Svätý Otec Ján Pavol II. vo svätopeterskej bazilike vysvätil na kňaza. 4 [pageend4]Otec Ján Košč slúžil svoju primičnú svätú omšu v SÚSCM v nedeľu 26. mája 1991 popoludní. Rodičia mu pred omšou udelili svoje požehnanie. Svätá omša bola na dvore Ústavu. Otec Mikuláš Hatiar slúžil svoju primičnú svätú omšu v kruhu svojich drahých v bazilike Panny Márie Snežnej v stredu 29. mája 1991. Vo štvrtok 30. mája prišiel odslúžiť svätú omšu aj do SÚSCM. Tu ho vidíme uprostred svojich drahých rodičov. Otec Stanislav Stohl odslúžil svoju primičnú svätú omšu 28. mája 1991 v Slovenskom útave sv. Cyrila a Metoda. Mamička mu pred omšou udelila svoje požehnanie. Všetky fotografie J. Hnilica. 5 [pageend5]DUCH SVÄTÝ V NÁS V tomto období mnohí chlapci a dievčatá, mnohí mladíci a devy prijímajú sviatosť birmovania. Prinášame úvahu o Duchu Svätom od Otca Jozefa Heribana, profesora biblických vied na Pápežskej saleziánskej univerzite, aj na plnšie a lepšie pochopenie tejto sviatosti. Je jasné, že Duch Svätý zohráva veľmi dôležitú úlohu v živote všetkých kresťanov. Vynára sa však otázka: Kto je vlastne Duch Svätý? Tu si treba najprv uvedomiť jednu základnú skutočnosť: Boh je tajuplná bytosť a všetko, čo sa ho týka, je zahalené tajomstvom. Vrcholom tohto tajomstva je vnútorný život večného Boha. No Boh je Láska a láska sa darúva, otvára iným. Preto Boh hovoril ľuďom o sebe, o svojej nesmiernej láske k nám a odhalil nám svoju obdivuhodnú moc, dobrotu a krásu. Slovom, Boh sa nám zjavil, a to najmä v Božom Synovi Ježišovi Kristovi. Vďaka Božiemu zjaveniu poznáme do istej miery Boha a jeho tajomstvá, ale to je poznanie iba čiastočné, lebo Božie tajomstvá sú z veľkej časti ľudskému rozumu neprístupné. To platí osobitným spôsobom o tretej osobe Najsvätejšej Trojice — o Duchu Svätom. Nielen podstata tohto tajomstva je pre nás nepochopiteľná, ale aj obrazy ako holubica, ohnivé jazyky a výrazy « Duch pravdy », « Tešiteľ » a pod., použité vo Svätom písme sú pre našu dnešnú mentalitu nezvyčajné. No práve to by nás malo povzbudiť, aby sme sa snažili lepšie pochopiť osobu Ducha Svätého a jeho pôsobenie v dejinách spásy a najmä v každom z nás. Preto si najprv pozrime, čo hovorí o Ducha Svätom Kniha kníh — Sväté písmo. Už v Starom zákone výraz Duch alebo Boží Duch označuje Božiu moc, ktorá sa prejavuje v stvorení. Všetky stvorenia dostali dar života prostredníctvom Božieho Ducha. Boží Duch pôsobil osobitným spôsobom v živote ľudí, ktorých si Boh vyvolil na uskutočnenie svojho plánu spásy v dejinách izraelského národa. A tak Duch Boží naplnil a uspôsobil vyvolených ľudí — ako boli Mojžiš, Jovzue, sudcovia,v králi Saul, Dávid, Šalamún, ale najmä starozákonní proroci —, aby mohli plniť poslanie, ktorým ich Boh poveril. Nový zákon naplno zjavuje osobu a pôsobenie Ducha Svätého. Predovšetkým pokiaľ ide o Ježiša Krista. Stačí spomenúť, že Boží Syn sa stáva človekom pôsobením Ducha Svätého. Anjel vysvetľuje Panne Márii: « Duch Svätý zostúpi ma teba a moc Najvyššieho ťa zatieni. » Teda už od chvíle počatia Duch Svätý naplnil Ježiša Krista a neprestajne ho viedol. Pri Ježišovom krste v Jordáne Duch Svätý zostúpil na neho v podobe holubice a dal mu silu, aby mohol verejne ohlasovať evanjelium a dovŕšiť svoje vykupiteľské poslanie smrťou na kríži. A napokon Boh Otec vzkriesil Ježiša Krista z mŕtvych mocou Ducha Svätého. Po svojom zmŕtvychvstaní oslávený Ježiš Kristus zoslal od Otca Ducha Svätého na apoštolov, aby sa stah neohrozenými svedkami jeho zmŕtvychvstania. Bolo to v deň Turíc. Vtedy sa pôsobením Ducha Svätého uskutočnil zázrak vzniku Kristovej Cirkvi, Božieho ľudu, tvoreného zo všetkých národov, jazykov a kultúr. Teda každoročne na slávnosť Ducha Svätého slávime narodeniny Cirkvi, našej duchovnej matky. Od svojho zostúpenia na Turíce Duch Svätý nepretržite žije a pôsobí v Cirkvi. Vzbudzuje v ľuďoch vieru, vlieva im do sŕdc lásku, robí z nich Božie deti, ktoré sa v modlitbe môžu obrátiť na Boha dôverným oslovením: «Abba — Otecko ». Duch Svätý viedol svätopiscov pri spísaní Božieho zjavenia do kníh Svätého písma. On udeľuje veriacim rozmanité dary, zvané charizmy, aby budovali Cirkev, nielen všeobecnú, ale aj miestnu. Všetkým veriacim sa právom môže vy6 [pageend6]noriť otázka: Ako môže Duch Svätý pôsobiť v mojom osobnom živote? — Sväté písmo nás učí, že Boh pretvára a obnovuje život kresťana pôsobením Ducha Svätého. Ako? — Na objasnenie nám môže poslúžiť to, čo vyrozprával mladík, vychovaný v duchu marxizmu. Tvrdí: « Prišiel som na to, že v učení Karla Marxa niečo nie je v poriadku. Predtým som myslel, že komunizmus človeka premení a obnoví. Je pravda, že veľa materiálnych vecí sa u nás zlepšilo, ale takzvaný socialistický človek zostal ten istý, ba v nejednom ohľade ešte oveľa horší. Na druhej strane som si všímal, že veriaci kresťania, najmä moji vrstovníci, s tou ich ‘náboženskou poverou’ poctivo pracujú v továrňach, na družstvách a inde, i keď ich nikto nekontroluje. Obdivoval som ich statočné, priam príťažlivé správanie. Tak mi prišla vážna pochybnosť, či ich náboženská viera predsa len nebude pravdivá. » To, čo tento mladík obdivoval u veriacich, najmä mladých, je dielom Ducha Svätého. Veď to Duch Svätý pôsobí vo sviatostiach a vnútorne nás premieňa. To On nám hovorí, keď čítame Božie slovo v Svätom písme. Duch Svätý sa za nás prihovára u Otca, keď sa modlíme. Duch Svätý nám dáva silu milovať bratov a sestry, ako ich miluje sám Ježiš Kristus. Keď prežívame slávnosť zoslania Ducha Svätého a keď mladí kresťania prijímajú sviatosť birmovania, to nie je iba spomienka na historickú udalosť Turíc. To je nové prijatie Ducha Svätého a jeho darov, aby sme sa zaangažovali na novej evanjelizácii nášho prostredia, ktoré je v nemalej miere odkres- ťančené. Preto pri týchto príležitostiach spolu s Máriou, Ježišovou Matkou, modlime sa a častejšie opakujme: «Príď, Duchu Svätý, naplň srdcia veriacich, najmä mladých a tých, čo prijímajú sviatosť birmovania, a zapáľ v nich oheň svojej lásky! » Jozef Heriban ČO SI DIABOL MYSLÍ O ĽUĎOCH Známy jezuita Otec Domenico Mondrone bol dlhé roky exorcista a mal mnohé skúsenosti s diablami. Napísal o tom aj knihu: «Zoči-voči s diablom». Prinášame krátku ukážku o tom, čo povedal satan o ľuďoch. Hovorí diabol: « Ty nikdy nepochopíš, ako vás ľudí nenávidím. Ako vás zatracujem a akí ste mi oškliví. Vy sa chvastáte, že ste dokonalejší ako zvieratá, a ste ozajstné špinavé obludy. Vaše bytie ma naplňuje odporom a hnusom. Považujem vás za nižších ako svine. Myslíte si, že ste rozumní, a ukazujete sa naopak veľmi sprostí. Stačí sa len zamyslieť nad tým, čím vás nadžgávam prostredníctvom toľkých profesoríkov, ktorí mi oddane slúžia a ktorí vás ohlupujú prázdnymi frázami. Však si len všimnite, čo všetko vám dávam logať a žrať na stránkach mojej tlače. Vy že ste najvznešenejšie Jeho stvorenia? Nedajte sa vysmiať! Stačí pár svinstiev a ste moji. Kapitulujete bez námahy pred mojím licho- tením a pred mojimi falošnými sľubmi. Ste hrdí na svoju slobodu a máte jej plné ústa a na druhej strane sa tak ľahko stávate otrokmi mojich surových emisárov. Ó ako sa len smejem z tej vašej ospevovanej slobody! Ukazujete sa čistými a máte strach pred špinou, a pritom naviazaní na vaše náruživosti váľate sa v bahne, horšie ako svine vo svojom smradľavom kale. Pre jednu ženu a za hrsť peňazí, « mojich výkalov », sa medzi sebou vraždíte a zabíjate. Získal veľa Ten, čo dal za vás svoju krv? Vykúpil vás? Z čoho? Z hriechu? Ale veď sa v ňom brodíte až po uši, ba sa v ňom celkom potápate. A čo povedať o tom, keď medzi vás vrhnem ducha závisti, žiarlivosti, rivality, pomsty, bezuzdnosti? Akí ste len oškliví! Ako sa mi hnusíte! Od polovice mája a cez celý jún sa koná v Ríme generálne zhromaždenie Dcér kresťanskej lásky. Práce generálneho zhromaždenia sa sústreďujú okolo hlavnej témy: Dcéra kresťanskej lásky v dnešnom svete a pre dnešný svet. 20. mája zvolili novú generálnu predstavenú. Je ňou sestra Juana Elisondová, Španielka, narodená roku 1926. Už pred tým bola členkou generálnej rady spoločnosti. Je prvou generálnou predstavenou, ktorá nie je francúzskej národnosti. Kongregácia má dnes 29.584 členiek, ktoré žijú v 3.132 komunitách a pôsobia v 75 krajinách sveta. Slovenských sestričiek Dcér kresťanskej lásky je 675. 7 [pageend7]KAM ZMIZLI ARCHÍVY? ROZHOVOR S PROFESOROM DR. MILANOM S. ĎURICOM — Pán profesor, vitajte opäť na Slovensku. Môžete prezradiť hlavný dôvod vašej terajšej návštevy? — Prišiel som predovšetkým kvôli štúdiu archívnych dokumentov v Štátnom ústrednom archíve na Drotárskej ceste. Tentoraz mi ide o dokumenty pre druhý diel môjho životopisného náčrtu Dr. Jozefa Tisu. Dielo mám už prakticky pripravené, ale pre mňa je potrebné poznať aj to, čo sa zachovalo v slovenskom archíve. Druhý diel sa vzťahuje na najháklivejšie obdobie, na roky 1939-45. Bohužial, už som zistil, že možno najväčšia časť dôležitých dokumentov sa nezachovala, alebo bola kýmsi úmyselne zničená. — Veľa dokumentov týkajúcich sa rokov 1939-45 ešte stále odpočíva v archívoch v Prahe... — Povedali mi to tiež, že viaceré sú ešte stále v Prahe; majú však dostať ďalšie časti dokumentácie. Ale to, čo sa už z Prahy vrátilo, bohužiaľ došlo v úbohom stave. Dokumenty sú poprehadzované, bez akejkoľvek pôvodnej registrácie a navyše, priveľa obálok prišlo prázdnych. Na mnohých obálkach je takto už len meno, čiže je známe, koho sa dokument týkal, jprípa- dne i s poznámkou, koľko dokumentov tam bolo, ale — čo s tým, keď obsah je preč... Takých obálok som našiel nie tucty, ale možno niekoľko stoviek. Znamená to, že ten archív ktosi poriadne preriedil, a do Bratislavy došiel len fragment. A preto hádam nikdy nebudeme vedieť o všetkom, čo vlastne pôvodne v archíve bolo... V týždenníku SLOVENSKÝ NÁROD (26. apríla 1991) sme našli veľmi zaujímavý článok o osude slovenských archívov, ktorý pretláčame pre našich čitateľov, ktorých táto otázka bude zaiste zaujímať. — Bratský národ stráži archívne dokumenty inému bratskému národu, mimo jeho vlastného územia, navyše dokumenty týkajúce sa obdobia mierne povedané problematického, historikmi ešte stále nie dostatočne zhodnoteného... ako sa pozeráte na takýto fakt z pozície profesionála? — Pokiaľ viem, sústavne je tu z jednej strany dávaný sľub, že na Šlovensko pošlú aj ďalšie časti spomínanej dokumentácie o Slovenskom štáte. Ale ak aj tie dokumenty pošlú v takom stave, ako na- jríklad to, čo sa vrátilo z cancelárie prezidenta republiky, neprispeje to veľmi k poznaniu tohto obdobia slovenských dejín. Archív má vtedy hodnotu, ak sa zachová v celistvosti. Ak bol kýmsi cenzurovaný, preriedený, prípadne čiastočne zničený, alebo len čiastočne vrátený, takéto torzo historikovi nedovolí rekonštruovať udalosti. Nuž, a čo sa týka bratského postoja v tejto vecí: je to opäť jedna z tisícich príležitostí, keď človek konštatuje, že kde nie je suverénny štát, tam sa nezachovajú ani dokumenty, ani národné pamiatky — lebo o nich rozhoduje ktosi iný. Pri toľkých príležitostiach, keď nás zaujíma príčina, vždy prídeme k tomuto. Dokumenty boli po vojne prevezené do Prahy a čiastočne vraj dokonca do Moskvy, keďže Slováci v roku 1945 stratili štátnu zvrchovanosť. — Ktorá oblasť dokumentácie absentuje najviac? — Z najväčšej časti chýba dokumentácia o výnimkách, ktoré prezident Tiso udelil židovským obyvateľom Slovenska. Predovšetkým v tomto sektore je veľké množstvo prázdnych obálok. Porovnaním tohto archívu s archívom ministerstva vnútra sa mi podarilo zistiť celý rad mien, ktoré dokazujú, že chýbajú práve dokumenty týkajúce sa Židov, ktorým Tiso výnimku udelil. Zachovali sa však obálky tých prípadov, kde kancelária prezidenta republiky výnimku udeliť odmietla. Podľa svedectva osobného prezidentovho tajomníka Dr. Murína bolo takýchto výnimiek udelených vyše 9 000, teda vzťahovali sa približne na 30 000 ľudí. Z toho sa dá usúdiť, že archív bol skutočne systematicky preriedený s určitým úmyslom. 8 [pageend8]— Prvý týždeň vášho pobytu na Slovensku s bohatým programom je už za vami. Predpokladám, že ste mali príležitosť prezrieť si výstavu slovenskej exilovej literatúry 1945-90, ktorú uvádza Matica slovenská zo zbierok Slovenskej národnej knižnice v Martine. Ste jedným z popredných vystavujúcich exilových autorov — aké sú vaše dojmy? — Pre mimoriadne nabitý pracovný a spoločenský program som sa nedostal k návšteve tejto výstavy skôr ako minulú nedeľu. Na moje nemilé prekvapenie som však zistil z plagátov pred vchodom do múzea, že výstava je prístupná iba od pondelka do piatka, a to v čase od 9. do 16. hodiny. Veľmi ma to zarmútilo, veď ide napospol o hodiny pracovného času, kedy len málo ľudí má možnosť navštíviť výstavu. Naozaj nechápem, prečo výstava nie je prístupná v neskorších popoludňajších hodinách alebo aspoň v sobotu či v nedeľu, aby si ju čo najviac záujemcov mohlo prezrieť. Aj tieto veci patria ku zdravej kultúrnej politike, ktorá má slúžiť občanom. — Pán profesor, vaša bibliografia je úctyhodná. Je možné vybrať z vašich prác takú, ktorá bola v čase svojho zrodu pre vás najvyčer- pávajúcejšia, ktorú si z tohto hľadiska najviac ceníte? — Hodnotenie diela náleží vždy čitateľovi. Najkomplikovanejší bol azda prvý diel knihy o vzťahoch medzi Slovenskom a Nemeckou ríšou, vlastne moja hlavná habilitačná práca (La Slovacchia e le sue relazioni con la Germania 1938-45). V nej som po prvý raz vydal dokumenty vrhajúce celkom nové svetlo na obdobie medzi autonómiou a vznikom Slovenského štátu. Ale ak mám hovoriť celkom osobne, najviac si cením skutočnosť, že niektoré moje menšie práce, ako som sa dozvedel, dostali sa na Slovensko aj počas najtvrdších čias, kolovali tu v strojopisných rozmoženinách — čo predstavovalo pre zainteresovaných ľudí značné riziko — znamená to však, že v nich čosi našli, čo im pomáhalo prežiť tie časy. Tento výsledok mi bol najväčšou satisfakciou. — Ďakujetn vám, pán profesor, za rozhovor. Gabriela Valehrachová hodnote 600 lír predstavuje titulnú stranu encykliky z roku 1891; druhá v hodnote 750 lír predstavuje alegorickú postavu, ktorá drží kríž a encykliku, obklopená rodinou robotníka a dvoma zamestnávateľmi; kým tretia v hodnote 3.500 lír reprodukuje profil pápeža Leva XIII., autora encykliky. Na všetkých troch známkach je vyobrazený aj pápežský erb Leva XIII. s nápisom ENCICLICA RERUM NOVA- RUM 1891-1991. Známky boli vytlačené v náklade 450.000 exemplárov z každej hodnoty. Autormi rytín sú talianski majstri M.C. Perrini a C. Ciaburro. NOVÉ VATIKÁNSKE POŠTOVÉ ZNÁMKY Pri príležitosti stého výročia encykliky RERUM NOVARUM pápeža Leva XIII. Vatikánska pošta vydala 23. mája 1991 tri poštové známky v hodnote 600, 750 a 3.500 lír. Prvá známka v Jozef Vrablec: V SLUŽBE SLOVA, Homílie — rok B. Vydal Slovenský ústav svätého Cyrila a Metoda v Ríme roku 1991 ako 15. zväzok edície Homiletika. Strán 348. Mons. Jozef Vrablec je ozaj plodným homiletickým spisovateľom. Napísal viacero homile- tických príručiek, z ktorých niektoré kolovali na Slovensku v ťažkých časoch ako samizdatové vydania. V SÚSCM vyšla jeho trilógia CHLIEB NA NEDEĽNÝ STOL (A, B, C,) a k prvému dielu V SLUŽBE SLOVA na rok A, sa teraz druží tento zväzok na rok B. Sme vďační autorovi za túto bratskú pomoc kňazom a zvlášť si ceníme v tomto vydaní 34 strán, v ktorých hovorí na tému « Kázeň v Biblii » a zároveň vysvetľuje, ako má byť pripravovaná kázeň dnešného kňaza, aby zodpovedala evanjeliovým kritériám. 9 [pageend9]Náš krajan Július Hauser navštívil minulý rok rodné Slovensko. Po svojich potulkách krajom našiel na pútnických miestach možnosť duševného odpočinku a bol dojatý, ako náš slovenský ľud práve na týchto miestach nachádza krásnu príležitosť vyjadriť svoje náboženské city, svoju vieru a svoju veľkú dôveru v nebeskú Matku. Jeho pozornosť však upútali aj iné skutočnosti, ktoré nie sú pravé najlepšie. Na výveske na dverách kostola svätého Antona v Donovaloch našiel napísanú báseň, v ktorej « duchovná sirota » sa žaluje Panne Márii, že rodičia ju nenaučili modliť sa. Báseň si opísal a poslal nám ju do redakcie. Veľmi radi ju uverejňujeme, lebo ide o problém, ktorý sa nevzťahuje len na niektorých (azda mnohých) slovenských rodičov, ale aj na rodičov v západnom svete. NENAUČILI MA MODLIŤ SA Keďže rodičia dali život svojim deťom, viaže ich veľmi vážna povinnosť poskytnúť svojmu potomstvu aj výchovu. Preto ich treba mať za prvých a hlavných vychovávateľov svojich detí. Táto ich výchovná úloha je taká dôležitá, že ak chybuje, len ťažko ju možno nahradiť. Rodičia majú totiž utvoriť rodinné ovzdušie, preniknuté láskou a úctou k Bohu a ľuďom, ktoré napomáha úplnú osobnú a spoločenskú výchovu detí. Rodina je teda prvou školou spoločenských cností, ktoré sú potrebné každému spoločenstvu. Najmä v kresťanskej rodine, obdarenej milosťou a poslaním sviatostného manželstva, deti sa majú už od útleho veku učiť byť vnímavými voči Bohu, ctiť si ho a milovať aj blížneho, súhlasne s vierou, ktorú prijali s krstom. V kresťanskej rodine si získavajú prvé skúsenosti o zdravej ľudskej spoločnosti, ako aj o Cirkvi. A napokon prostredníctvom rodiny sa pozvoľna uvádzajú do občianskeho spoločenstva a medzi ľud Boží. Nech si teda rodičia uvedomia, aký veľký význam má pravá kresťanská rodina pre život a rozvoj samého ľudu Božieho. (Deklarácia II. vat. koncilu o kresťanskej výchove, č. 3) 10 [pageend10]KOLÍNSKY ARCIBISKUP JOACHIM MEISNER POVEDAL NA KONFERENCII SEKRETARIÁTU PÁPEŽSKEJ RADY PRE DIALOG S NEVERIACIMI VO SPEYERI V JÚLI 1990 VELMI ZAUJÍMAVÚ PREDNÁŠKU NA TÉMU: EURÓPA, KAM IDEŠ? VELMI RADI JU PRINÁŠAME V SLOVENSKOM PREKLADE NAŠIM ČITATEĽOM, LEBO IDE O MYŠLIENKY, NAD KTORÝMI SA HODNO ZAMYSLIEŤ. Cirkev vo svete EURÓPA, KAM IDEŠ? Chcem začať túto konferenciu, vyrozprávajúc vám osobnú spomienku. Keď mi v jeseni roku 1987 Svätý Otec Ján Pavol II. oznámil, že ma vymenúva za arcibiskupa do Kolína, povedal mi: «Nebojte sa, je to len otázka niekoľkých mesiacov, a potom všetci východní Nemci budú môcť slobodne cestovať do západného Nemecka a vrátiť sa. » A pokračoval: « Zjednotenie Európy nemôže predísť zjednotenie Nemecka. » Bolo to opravdivé proroctvo, ktoré sa uskutočnilo a to tak rýchlo, že nestačíme držať krok s vývojom udalostí. Otázka, ktorá sa nám dnes kladie je nasledovná: vnútorná jednota, vnútorné zcelenie dvoch nemeckých štátov, a teda aj Európy, vydrží vonkajší vývoj? Túto otázku som položil ako titul mojej prednášky: « Kam ideš, Európa? ». Odvrhnutie nadprirodzenú Počnúc osvietenstvom vyvinulo sa v Európe duchovné rozpoloženie, ktoré zničilo v človeku pohľad na veľmi základné súvislosti vo svete, ako je dôležitosť nadprirodzená a jeho vzťah k Bohu a k viere. Dnes je chápanie nadprirodzená zatlačené ponajviac do úzkeho špecifického priestoru teológie, ale vedecky a intelektuálne je odtrhnuté od plnosti života. V tom istom čase sa aj všetky vedecké disciplíny: filozofia, história, prírodné vedy, filológia stiahli do ulity. Z toho nasledovalo isté rozdrobenie života do rozličných sektorov, ktoré sú na pohľad medzi sebou nezávislé. Tak máme v Európe na jednej strane autonomnú existenciu, oslobodenú od priamych vplyvov kresťanstva, kým na druhej strane máme kresťanstvo, ktoré napodobňuje túto autonómiu sveta celkom zvláštnym spôsobom. A tak ako sa vyvíja prísne vedecká veda, rigorózne ekonomická ekonómia, prísne politická politika, vyvíja sa aj prísne náboženská nábožnosť, ktorá stráca čoraz viac bezprostredný styk s konkrétnym životom. Náboženstvo postupne sa ochudobňujúc o svetskú náplň, ohraničuje sa exkluzívne na učenie a na náboženské obrady. A tak pre mnohé osoby jediný význam náboženstva je v tom, že udeľuje akési posvätenie istým vrcholným momentom ľudskej existencie, ako sú narodenie, manželstvo a smrť. Tento proces sa stal takmer symbolickým spôsobom historicky viditeľným popravou francúzskeho kráľa Ľudovíta XVI. roku 1790. Albert Camus o tom napísal: « Poprava kráľa symbolizuje profanáciu našej histórie a diskrimináciu kresťanského Boha. Dovtedy Boh vstupoval do histórie prostredníctvom kráľov. Usmrtiac historického reprezentanta Boha a neexistujúc viac nijaký kráľ, ostalo len akési zdanie Boha, ktorý bol zatlačený do sveta princípov. » Možno zacitovať k tomu výrok Fridricha Holderhina: « Túžba človeka urobiť si zo sveta svoje nebo, utvorila z neho peklo. » 11 [pageend11]Pri pohľade na takúto panorámu sme pri- nútem zamysheť sa: aký je príkaz dnešnej doby, prítomnej chvíle? Odpoveď možno formulovať azda takto: treba znovu evanjelizovať Európu. Nová evanjelizácia Európy znamená znova vybudovať spojenie medzi kultom a svetskou kultúrou. Kult, ktorý neprináša ovocie aj v laickej, svetskej kultúre, sa skostnaťuje. Na druhej strane kultúra, ktorá nesaje výživu z kultu, degeneruje. Hľa, preto predstavujem prvú tématickú skupinu myšlienok takto: Boh sa stal človekom. Boh sa stal človekom Táto téma má svoj koreň v kresťanskom tajomstve vtelenia. Keďže Boh sa stal v Ježišovi Kristovi človekom, aj kresťanská liturgia sa musí inkarnovať, vteliť do dnešného zmýšľania, do ľudskej civilizácie. Musí sa stať zvykom. Kresťanský kult nesie so sebou dynamiku, silu, ktorá ho robí v kultúre viditeľným a hmatateľným. Veď nie pre nič odborný výraz «kultúra» sa etymologicky odôvoďňuje od slova «kult». Ako sa druhá osoba Najsvätejšej Trojice v Ježišovi Kristovi «vtlačila» do ľudskej prirodzenosti v konkrétnom mužovi, spôsobom poznateľným zmyslami — totiž spôsobom viditeľným, počuteľným a hmatateľným — tak všetko to, čo je v kresťanovi vnútorné, musí sa preukázať navonok, a všetko, čo je vonkajšie, musí byť výrazom vnútornej skutočnosti. Prítomnosť Cirkvi, čo sa týka jej geografického rozpätia v Európe, musí byť podložené a chránené jej intenzívnou vnútornou prítomnosťou. Jedna z príčin odkresťančenia Európy väzí v snahe pozbaviť evanjelium jeho vonkajšieho výzoru. Svätý Ján evanjelista píše vo svojom liste: « Co bolo od počiatku, čo sme počuli, čo sme na vlastné oči videli, na čo sme hľadeli a čoho sa naše ruky dotýkali, to zvestujeme: Slovo života» (IJn 1,1). Poriadok stvorenia tvorí základ pre poriadok vykúpenia. Stvorenstvo ako také je fina- lizované, zacielené na Božie vtelenie, a tak hmota sa môže stať matériou pre prejavenie sa vtelenia. Mohli by sme povedať, že matéria je akoby sviatosťou, čiže vonkajším znakom skutočnosti, nateraz neviditeľnej, ktorá túto matériu udržuje, obýva ju. Svätý Pavol opisuje toto všetko vo svojom liste Rimanom takto: « Veď to, čo je v ňom neviditeľné — jeho večná moc a božstvo —, môžu od stvorenia sveta rozumom poznávať zo stvorených vecí; takže nemajú výhovorky. Hoci Boha poznali, neoslavovali ho ako Boha, ani mu nevzdávali vďaky; ale stratili sa vo svojich myšlienkach a ich nerozumné srdce sa zatemnilo. Hovorili, že sú múdri, a stali sa hlupákmi. Slávu nesmrteľného Boha zamenili za podoby zobrazujúce smrteľného človeka, vtáky, štvornožce a plazy. Preto ich Boh vydal nečistote podľa žiadostí ich srdca; a tak hanobia svoje vlastné telá tí, čo Božiu pravdu zamenili za lož, uctievali stvorenia a slúžili radšej im ako Stvoriteľovi» (Rim 1,20-25). Človek je ustavične v pokušení oddeľovať tieto dve skutočnosti: Boha a svet. Zbavujúc Boha, ktorý sa stal človekom, jeho konkrétnosti, zatláča ho do neba a ponecháva ho v ňom. Alebo naopak, keď absolutizuje zem a človeka, zem akoby bola pozbavená Boha, v tom zmysle, že je odtrhnutá od Boha, ako hovorí apoštol Pavol v liste Rimanom, a vtedy sa zem stáva akousi náhradkou Boha. Európska spoločnosť dokazuje, že «Boh bez sveta» privádza ako dôsledok «svet bez Boha » a naopak, « svet bez Boha » plodí pre človeka « Boha bez sveta ». Obraz Krista Ježiša bez sveta Kresťania boli neustále pokúšaní okradnúť Ježiša Krista o jeho fyzickosť, pozbaviť kultúru o kult, odmaterializovať Slovo, ktoré sa stalo telom, a to všetko pod bigotnou zámienkou uctiť si a osláviť Boha tým najlepším spôsobom. Cirkev takého typu sa potom uspokojuje liturgiou zmrzačenou a zveruje úlohu formovať svet sebe samej alebo druhým. Dovoľujem si objasniť túto situáciu malým prirovnaním. Symbolom takto chápanej Cirkvi by mohla byť žirafa. Žirafa svojím dlhým krkom drží hlavu vysoko medzi oblakmi a tak neviď viac to, čo sa robí dolu, na úbohej, špinavej zemi. Svojimi štyrmi vysokými štíhlymi nohami drží svoje telo v úctivej 12 [pageend12]vzdialenosti od tohto mizerného sveta. Okrem toho jej chrbát je akousi naklonenou rovinou, neschopnou niesť hocijaký náklad. Nie, nie, takáto Cirkev-žirafa nie je Cirkvou Ježiša Krista! Z takého nazerania na Cirkev vyplýva kresťanstvo zidealizované, ktoré neberie svet vážne, ba ktoré ani nepotrebuje brať svet vážne. Ďalším dôsledkom je potom kresťanstvo bez Cirkvi. Apoštol Pavol vo svojich listoch Korinťanom opisuje Cirkev ako mystické telo Kristovo. Ježiš Kristus je definovaný ako hlava Cirkvi, kým Cirkev je predstavená ako Kristovo telo so svojimi mnohými údmi. Kresťanstvo bez Cirkvi má za následok Krista bez tela, Krista bez rúk a bez nôh. Toto všetko je v protivé s konkrétnym plánom spásy, ktorý si Boh vyvolil pre vykúpenie sveta. Svätý Augustín zastával pred svojím obrátením podobné zidealizované kresťanstvo. Pre neho, aristokratického intelektuála, kresťanstvo predstavovalo filozofiu, ktorá si zasluhuje všetok rešpekt, kým Cirkev sa mu predstavovala ako čosi hrubé, neslušné, všedné, čo si všímal len s určitou nechuťou. Treba si dobre uvedomiť, že kresťanstvo neznamená extázu, vytrženie, ale inkarnáciu, vtelenie, neznamená vyjsť zo sveta, ale naopak vojsť doň. V Druhom liste apoštola Jána čítame: « Vyšlo do sveta mnoho zvodcov, ktorí nevyznávajú, že Ježiš Kristus prišiel v tele. To je zvodca a antikrist» (2Jn 1,7). Spoločnosť bez Boha Vo svete a v spoločnosti, v ktorých nie je viac možná nadzmyslová rovina, pretože sa odhodilo nebo a v ktorých niet viac askézy a odriekania sa, je možná len cesta nadol: napríklad do sveta drogy. Tam kde začne chýbať nebo, svet sa jednoducho zužuje. Lenže človek nechce prijať možnosť žiť len v akejsi ohrade. Človek potrebuje výšky, ba potrebuje predovšetkým Najvyššieho. Človek potrebuje široký horizont, potrebuje nebo. A preto zem zbavená neba, začne byť nevyhnutne ľuďmi drancovaná a jej prírodné bohatstvá sa ocitnú čoskoro v nebezpečenstve. Človek začne sýtiť svoj hlad po večnom dobrotami tohto sveta, totiž nepozdvihuje sa viac smerom nahor, lebo nebo zmizlo pred jeho očami a tak sa rozťahuje do šírky, do horizontálnosti. Pojedá zásoby a bohatstvá našej planéty bez toho, že by sa nimi nasýtil. Z toho vidno, že aj ekologický problém je v poslednej inštancii otázka teologická. Na zachránenie stvorenstva je potrebná existencia neba. « Ako v nebi tak i na zemi», táto biblická formula, ktorá syntetizuje realizovanie sa človeka a sveta, poslúžila ako heslo pre 90. katolícky národný kongres v Berlíne. « Tak » stojí oproti « ako ». Nie: « ako na zemi, tak aj na nebi», ale: « ako na nebi, tak aj na zemi». Treba preto prinavrátiť zemi nebo a človeku Boha, lebo bez Boha človek nechápe viac seba samého a musí sa teda odcudziť sebe samému. Ateistická téza Feuerbacha o človeku alebo Nietscheho mýtus o nadčlověkovi sú v konečnom bode potvrdením evanjeliovho posolstva. Keď sa človeku podarí odhaliť svoju božskosť, stáva sa to preto, lebo Boh mu zjavil svoju ľudskosť. Ako v zrkadle nemožno vidieť neexistujúci predmet, tak ľudská osoba vo svojom smäde po absolútnom a nekonečnom sa stáva nevysvetliteľnou bez absolútneho a nekonečného archetypu, absolútnej a nekonečnej pôvodiny. Históriu ľudskej spoločnosti v posledných dvesto rokoch možno čítať iba tak, že sa vychádza z tohto scenára. Nie je to náhoda, že veľká európska revolúcia roku 1989 sa udiala presne dve storočia po revolúcii roku 1789. Revolúcia roku 1789 zmenila skutočne tvár Európy a to nielen v pozitívnom zmysle. Posolstvo tejto revolúcie bolo: « Sloboda, rovnosť, bratstvo». Toto trojmenie, tieto tri hodnoty nemohli priniesť však nijaký výsledok, pretože štvrtý základný rozmer bol nielenže zabudnutý, ale priamo úmyselne vylúčený. A tým základným rozmerom bola viera v Ježiša Krista. Aby sa reformy z roku 1989 mohli zakoreniť a rozvinúť, jedna z nevyhnutných podmienok je dať v nasledujúcich rokoch väčšie miesto Bohu v súkromnom a verejnom živote v Európe. Toto je dôvod, prečo Svätý Otec zvolal na rok 1991 mimoriadnu synodu európskych biskupov. Čo sa stane zo slobody, keď nie sme zviazaní s Bohom? Pripomenul som, že trojmenie francúzskej revolúcie neobstojí na nohách, pretože štvrtý rozmer, viera, dôvera v Ježiša Krista, sa čoskoro vytratí zo života, lebo človek sa príliš naviaže na svoj egoizmus. Aj keď sa človek vyslobodí z rúk nesvedomitého vydierača, ešte je ďaleko pd toho, aby sa vyslobodil od seba samého. Čím sa v teda stane sloboda bez vzťahu k Bohu? Človek ju ihneď stratí, len čo sa naviaže na sociálne ašpirácie a záväzky. Veď, kto nepripúšťa posvätnosť Boha, čo inšie mu bude potom sväté? Myslíte si, že sloboda a dôstojnosť jeho blížnych? 13 [pageend13]Ak za každým človekom nevidíme viac Boha, ľudská osoba sa ihneď ocitne v nebezpečenstve, že druhá osoba ju bude považovať len za akýsi prostriedok na dosiahnutie svojho osobného cieľa. Jedným slovom osoba bude štrumentalizovaná a využívaná. A tak človek stratí slobodu. Veď si len uvedomme, že jednotlivá osoba bola v kolektívnom socialistickom systéme iba kúskom uhlia, ktoré bez ohľadu strávila lokomotíva pokroku na privádzaní ľudstva do konečného raja komunizmu. A tým istým spôsobom sa v konzumnej spoločnosti západnej Európy produkuje kapitál, vďaka pažravosti ľudí po pôžitku, rozkoši a bohatstve, prinucujúc takmer každú osobu tancovať ako bábika podľa žiadostivostí tela. « Pravda vás oslobodí », hovorí evanjelium (Jn 8,32). Myslím, že dnes môžeme preštylizovať známy Leninov výrok takto: « Nevera je ópiom ľudstva a vystavuje ho sociálnemu zavádzaniu hocijakým magickým pískačom, či už tento pochádza z Východu alebo zo Západu.» Pretože človek bez vzťahu k Bohu sa stáva cudzím sebe samému a teda je náchylný k autoalienácii. Je veľmi pozoruhodné konštatovanie, že ľudia začali používať ópium a drogy práve v čase, keď nerozvážne prijali ideu, že viera je ópiom ľudstva. Čo znamená hlásať « rovnosť » bez Boha? V prvom rade sa pýtame: rovnosť s kým, pred kým? Žiaľ, situácia je takáto: «pred ľuďmi niečo znamenáš, ak niečo máš », alebo « niečo znamenáš, ak vieš niečo robiť ». Toto hlásajú pravidlá, ktoré riadia a určujú medziľudské spolunažívanie v našich spoločenstvách. Aby mohol človek ostať na vrcholci tohto pochybného rebríka hodnôt, čoskoro sa stane pre svojich blížnych vlkom. Tu zapúšťajú korene toľké komplexy menejcennosti a neuróz u jednotlivcov, v skupinách ba dokonca aj v národoch. Kritériom « rovnosti» pre človeka nie je ani jeho sociálna užitočnosť, ani jeho úspechy, ale jedine skutočnosť, že je stvorenie Božie. Iba pred Bohom sme všetci rovní. Iba pred Bohom nie sme zrážaní smerom nadol, ale naopak vyvyšovaní smerom nahor, do plnej hodnosti a ceny človeka. Tým, že Boh stvoril človeka na svoj obraz, «vtlačil» seba samého do rozmerov stvo- renstva. Preto viera zaručuje človekovi opravdivý rešpekt k sebe samému, opravdivú kultúru o sebe samom. Viera zaručuje opravdivú rovnosť medzi ľuďmi. « Boj sa Boha a nemaj strach pred nikým », hovorí kresťanská múdrosť. « Nemaj strach pred Bohom a boj sa všetkých ostatných», to je výsledok skúseností z ateistickej praxe. Čím sa stáva « bratstvo » bez Boha? Všetci tí, čo si dnes prajú bratstvo bez toho, žeby prijali Boha ako spoločného Otca, nielen že sa dopúšťajú veľkého rozumového omylu, ale sa priamo strácajú v hromade hlúpostí. Štátny ateizmus na Východe a praktický ateizmus na Západe pozbavili človeka Boha a tým zakopali všetko bohatstvo nevyhnutné pre ľudí. Takzvané « praktické prežívanie bratstva » v Európe po francúzskej revolúcii sa nanajvýš zredukovalo na túto rozkazovaciu formulu: «Ak nechceš byť mojím priateľom, rozbijem ti hlavu! ». Uvedomme si, že tam kde človek zmaril Boží obraz, zmaril aj obraz seba samého. Tam, kde viac neexistuje Boh, tam neexistuje ani človek. Človek nie je iba človekom; je Božím synom a Božou dcérou. Socialistický a humanistický ateizmus otupujú a znevažujú hodnosť človeka, ktorá sa zakladá práve na skutočnosti, že človek je synom Božím. Bez Boha sa ľudstvo stáva prázdnou formulou, bez odsahu. Ak chceme zodpovedne stiahnuť základné uzávery z toho, čo sme povedali, musíme uznať, že pre človeka existuje len táto jediná alternatíva: byť bratom Ježiša Krista, alebo byť spoločníkom Luhára od počiatku, Antikrista. A toto platí tak pre ľudí na Východe ako aj pre ľuďí na Západe. Joachim Meisner Preložil A. Pauliny MODLITBA Skúsili ste už použiť tento kľúč na rozlúštenie vašich problémov? Skúste a neobanujete! 14 [pageend14]Na kultúrnom poli MATICA SLOVENSKÁ A MINISTERSTVO KULTURY SLOVENSKA SPOLOČNE NA MEDZINÁRODNEJ VÝSTAVE KNIHY A TLAČE V ŽENEVE Predošlé roky to bol Slovenský ústav v zahraničí — odlišný od Slovenského ústavu sv. Cyrila a Metoda v Ríme — ktorý sa zúčastňoval na Medzinárodnej výstave knihy a tlače v Ženeve. Bola to veľmi vhodná myšlienka ukázať sa v tomto stredisku Spojených národov a viacerých svetových organizácií. Bol to aj výkon zohnať v cudzine toľko slovenských kníh a inojazyčných so slovenskou tématikou, koľko bolo potrebné na zaplnenie 12 m2 stánku. Knihy prichádzali z Talianska, z Nemecka, z Kanady, zo Spojených štátov, z Argentíny a z Austrálie a zo všetkých vydavateľstiev mimo Slovenska. Mnohí slovenskí historici, básnici, romanopisci, novinári podporili spoločné dielo svojimi príspevkami. To, čo charakterizovalo túto výstavu slovenskej knihy, bola práve spoločná práca, spoločný cieľ slovenských katolíckych misií a slovenských spolkov, ktoré prostredníctvom svojich členov zabezpečili úspech tejto iniciatívy. Tento rok sa kládla otázka: Kto bude pokračovať? Emigranti svoju daň národu už splatili. Hranice sa otvorili, slovenské štátne orgány dostali istú slobodu. Kto si to vezme na starosť? Po dlhom váhaní Matica slovenská a Ministerstvo kultúry prevzali štafetu slovenského ducha od tunajších Slovákov. Výsledok bol veľmi úspešný aj zásluhou pána Pavla Kalia zo susedného Francúzska, ktorý zaistil všetkým slovenským účastníkom primerané ubytovanie a celú organizáciu. Slovenky a Slováci z Matice slovenskej a z Ministerstva kultúry boli príjemne prekvapení ochotou a spoluprácou tunajších Slovákov, ako aj záujmom návštevníkov o Slovensko. Hneď pri otváraní «salóna» bol slovenský stánok obklopený najväčším počtom návštevníkov, ktorí po prvý raz videli úradne zastúpené Slovensko knihami zo Slovenska. Knihy poslali vydavateľstvá: Mladé letá, Opus, Veda, Tatran, Príroda, Šport, Slovenská kartografia, Slovenský spisovateľ, Alfa, Archa, Neografia. Slovenská maliarka pani Janka Trnková z Lausanne spestrila výstavu krásnymi obrazmi nového štýlu a novej techniky. Výhľad do budúcnosti? Budeme pokračovať a zveľaďovať slovenskú účasť, vzbudzovať záujem ďalších vydavateľstiev, priniesť knihy so slovenskou tematikou v iných rečiach a rozdávať hojnú obrázkovú literatúru všetkým návštevníkom, najmä farebné mapy s turistickými možnosťami, ako je na príklad « Week-end en Slovaquie ». M. Mazák STO ROKOV ČASOPISU JEDNOTA JEDNOTA, dvojrečový (anglický a slovenský) katolický frater- nalistický týždenník, úradný orgán Prvej Katolíckej Slovenskej Jednoty (PKSJ), oslávil v máji tohto roku svoju storočnicu. Časopis bol založený v Clevelande 12. mája 1891 zakladateľom spolku a prvým redaktorom Otcom Štefanom Furdekom. Časopis Jednota má medzinárodný rozhľad, jej 37.000 týždenných výtlačkov sa zasiela jednotlivcom do všetkých 56 amerických štátov a do 30 zahraničných krajín. Od roku 1911 sa Jednota tlačí v Jednotárskej tlačiarni v meste Middletown, Pa. Za uplynulých sto rokov nevynechala ani jednu týždennú edíciu, hoci prežila dve povodne a iné nehody. Tisíce prvých slovenských vysťahovalcov a neskoršie utečencov pred komunistickým režimom v našej vlasti, prijímajú časopis Jednota, aby udržovala pri živote ich vieru a národné povedomie. Jednota slúžila Cirkvi, slovenskému ľudu a Spojeným štátom veľmi intenzívne počas celého storočia. Napomáhala pri umiestňovaní utečencov a pri hľadaní práce pre nich, pri zbieraní finančných prostriedkov na stavbu slovenských kostolov, škôl, kláštorov a ústavov, pri zbieraní peňazí na výchovu kňazov, rehoľných sestričiek a katolíckych laikov. Traja najvýznamnejší redaktori tohto týždenníka boli: novinár Jozef Hušek (35 rokov), plodný spisovateľ Filip Hrobák (26 rokov) a Jozef Krajsa, ktorý rediguje časopis od roku 1964 (teda doteraz 27 rokov). Srdečne blahoželáme redaktorovi a vydavateľom k storočnici. XV. SYMPÓZIUM ÚSKI V DULLIKENE V sobotu 18. mája a v nasledujúcu nedeľu sa konalo v Dullikene pätnáste sympózium Ústredia slovenských kresťanských intelektuálov. Tohoročné stretnutie v malebnom švajčiarskom prostredí sa vyznačovalo masívnou prítomnosťou prednášateľov zo Slovenska, ktorí mohli účastníkov obohatiť novými pohľadmi na situáciu vo vlasti. Po privítaní, ktoré vykonal predseda Dr. Kamil Braxátor, Dr. Ján Gunčaga uviedol pracovnú časť referátom o jednote domácich a zahraničných Slovákov. To tvorilo akoby « podtón » celého sympózia. Predseda Matice slovenskej Ing. Markuš hovoril o úlohách Matice dnes, Ing. Tkáč o ekonomickej situácii na Slovensku, Dr. Špetko o paralelách a rozdieloch v slovenskej situácii minulého storočia a našich dní. To bolo v sobotu. V nedeľu Ing. Ferko rozoberal cestu Slovenska k demokracii a Dr. Perichta hovoril o formách spolupráce s domovom. V sobotu viedol koncelebrovanú svätú omšu Otec biskup Kaľata, v nedeľu Otec biskup Hrušovský. Hlbokým homíliami zdôraznili pôsobenie Ducha Svätého pri obrodných úsiliach v dnešných ľuďoch. Na sympóziu sa stretli mnohí starí i noví priatelia, ako to vždy bývalo v minulosti. Otvorenosť a živosť diskusie poukazovali na záujem o nadhodené témy a na trvalú užitočnosť podobných podujatí. Účastník 15 [pageend15]UHOLNÝ KAMEŇ SLOVENSKÝCH DEJÍN Jedným z cieľov nášho časopisu je šíriť cyrilome- todskú myšlienku. Radi preto uverejňujeme články o tejto téme. Prinášame časť rozhovoru Dušana Mikolaja so spisovateľom Milanom Ferkom, ktorý napísal viaceré diela o veľkomoravskej dobe. Niektoré časti článku preberáme z časopisu SLOVENSKO 5/1991. Čo znamenala pre vás Veľká Morava, čo znamená v našom národnom povedomí? Veľká Morava je už dvesto rokov odrazovým mostíkom slovenského národného uvedomenia. Veľká Morava — alebo inak: ríša Slovienov na strednom Dunaji — je uholným kameňom našich dejín. Vždy, keď bol národ na vzostupe, veľmi rád sa vracal k veľkomoravskému odkazu ako svojmu hlavnému dejinnému zdroju. Nie je dôležité, že ríša našich predkov siahala od Bukoviny po Viedenský les, od Visly k Dráve. Hoci ani túto skutočnosť nemožno podceňovať: bez storočnej existencie Nitrianska a Moravy by bol náš národ ťažko pretrval. Najdôležitejšie je však kultúrne dedičstvo Veľkej Moravy, dielo Konštantína-Cyrila a Metoda. To oni, solúnski rodáci, na podnet nášho kráľa Rastislava vypracovali slovanské písmo i literárny jazyk a napriek všetkým protivenstvám presadili princíp, na svoju dobu veľmi revolučný: nech sa každý národ prihovára Bohu svojím vlastným jazykom. O tisíc rokov predbehli európsky (katolícky) vývoj. Keď výkvet veľkomoravských vzdelancov prešiel do Bulharska, vznikla nová škola, základ bulharského písomníctva, aby sa o sto rokov opakovalo čosi podobné v Rusku. Prvotné výhonky veľkomoravskej kultúry prešli aj k Čechom a Poliakom, no najmä k Chorvátom, kde sa glagolika zachovala dodnes. Pokúsme sa preniesť do 9. storočia a pochopíme, aký prevratný význam mala skutočnosť, že už nielen kňaz, ale každý človek sa smel prihovárať Bohu svojím rodným jazykom a prosiť: Otče náš iže jesi na nebesích... chleb náš nasuštni daždi nám dinis’... Význam histórie sa buď podceňuje, čo je myslím náš prípad, alebo sa preceňuje, a vtedy sa história zvyčajne zapája do služieb nízkeho politikárčenia i vysokej politiky. Aký význam a aké poslanie ste našli vy v odkaze Veľkej Moravy? Veľkomoravský odkaz vidím predovšetkým v cyrilometodskom diele, ponímanom však vo všetkých dobových súvislostiach. Už som zdôraznil jeho demokratickosť: ak smie každý prehovoriť svojím jazykom, znamená to, že má prejaviť svoje myslenie. Ďalej treba zdôrazniť revolučnosť myslenia. Pripomeňme si, že Druhý vatikánsky koncil až v 70. rokoch nášho storočia rozhodol, že v slovenských kostoloch sa bude ozývať slovenská bohoslužobná reč. A napokon je to svetovosť, najvyššia náročnosť ku všetkým počinom. Slovom — treba sa merať svetom! Konštantín-Cyril a Metod svojím dielom — napríklad — spôsobili, že mních Otfried Wis- sembourský začal písať po nemecky. Sám to priznáva: Nu es Fílu manno Inthíhit, in su na zun- gun scríbit, joh ílit er gigáhe, thaz sínaz io gihóhe: wánana sculun Fránkon eínon tház biwánkon nie sie in frínkisgon bigínnen sie go- tes lób singen? (Keďže sa teraz mnoho ľudí pokúša svojou rečou písať a tak sa usiluje povzniesť národ svoj, prečo by sa práve Frankovia zriekali možnosti ospevovať božiu slávu franským jazykom?). Nezabudnime však, že na počiatku diela solúnskych bratov bola žiadosť veľkomoravského kráľa Rastislava byzantskému cisárovi: pošli nám učiteľa takého... ktorý by ľud môj v jeho jazyku vyučil... Ako na to Rastislav prišiel? Pokúsil som sa na to odpovedať v románoch Svätopluk a Svätopluk a Metod — aj keď je, pravda, možný prípadne iný alebo aspoň sčasti odlišný výklad. Jedno je však isté nad každú pochybnosť: veľkomoravská tradícia zostane uholným kameňom našich dejín. 16 [pageend16]Každý spisovateľ má právo voliť si svoje vlastné literárne témy. Predsa však nie je zanedbateľná otázka istej povinnosti, podlžnosti aj slovenských spisovateľov voči národnej histórii. O ktorých autorov, o ktoré diela ste sa mohli pri vašej práci opierať? Mohol by som spomenúť Svadbu kráľa veľkomoravského od J.M. Hurbana, Jégého Svätopluka, prípadne Hviezdoslavove poémy na veľkomoravské témy. Lenže tie mi boli orientačným bodom skôr per negationem. Nechcel som ďalej tápať v romantických hmlách, a preto som siahol za dielom Jána Hollé- ho. Je neuveriteľne dôkladný a exaktný. Pokúsil sa vteliť do Svätopluka a Cyrilo-Metodiády všetky známe skutočnosti a historické súvislosti. Je celkom prirodzené, že naňho nadväzoval aj Ivan Stodola (Kráľ Svätopluk) a svojím spôsobom aj Lubomír Smrčok (Knieža Rastie). Vo svojej «veľkomoravskej» knižnici mám takmer všetko, čo závažného u nás na túto tému vzniklo. Mám aj kópiu filmového scenára Luda Zúbka Meč a kríž (Svätopluk a Rastislav), aj reprint- samizdat Životopis solúnskych bratov. Takisto mám knihu J.G. Cincíka Anglo-saxon and slovak- avar patterns of the Cuthbert’s Gospel a mnohé ďalšie publikácie vydané Ústavom sv. Cyrila a Metoda v Ríme alebo inými našimi zahraničnými vydavateľstvami, najmä kanadskými. Vyplýva to z môjho presvedčenia, že autor historickej beletrie musí poznať všetko podstatné (a hlavne protirečivé), čo kedykoľvek vzniklo k danej téme. Preto som sa opieral aj o diela nemecké, francúzske, bulharské, ruské a ďalšie. V ktorých oblastiach histórie vidíte najnosnejšie témy, na ktorých územiach sa ešte málo čerpalo zo žírnych pramenných zdrojov? Predovšetkým chýba našim spisovateľom celistvý a — povedal by som — bytostný pocit našich dejín. Chýba mi v ich dielach naša história ako «utajená prítomnosť ». Ale to zase vyplýva zo všeobecne slabej historicity slovenského národa. Mám v dobrej pamäti množstvo listov, telefonických a osobných referecií po vyjdení románu Svätopluk roku 1975. Vtedy som bol len príjemne prekvapený, dnes chápem: bola doba temna, roky, roky «hluchoty a nemoty », ktoré náš národ zažil už v minulom storočí, a tu zrazu prišla na trh kniha, ktorá osvecovala, ktorá rozväzovala jazyky — aj keď historickými inotajmi a podobnými literárnymi úskokmi. Pre naše vtedajšie (ale i dnešné) pomery je príznačné, že nik z kritikov si román neprečítal z tohto hľadiska, že nik ho nevidel tými očami ako tisíce čitateľov. Aj čitateľov zo zahraničia. Slováci z Kanady, Nemecka, ba dokonca z Austrálie mi posielali román na podpis, alebo prichádzali — ustráchaní a neistí ako ja, či nejde o nejakých provokatérov. Na jednej strane si treba uvedomiť, aký veľký význam pre našich predkov mala kultúra Rímskej ríše a výrobno-civilizačná úroveň jej kolónií, napríklad Panónie. V tejto súvislosti treba pozerať aj na Samovo kniežactvo. Oveľa dôležitejší je však úsek po zániku Veľkej Moravy. Uhorský štát vznikol z mnohých kmeňov-národov, z mnohých jazykových substrátov sa formovali jazyky tejto ríše. Až do konca 18. storočia tu nebol nijaký organizovaný národnostný útlak. Bol len útlak sociálny. Pomery boli jednoduché: páni hovorili po latinsky a ľud (Slováci, Maďari, Nemci, Sikuli, Rumuni, Chorváti, Srbi, Slovinci) hovoril svojím jazykom. Podobne ako túto skutočnosť treba si uvedomiť aj ďalšie. Pre Slovensko vždy mala väčší význam práca jeho ľudu ako vojny — či už feudálne, stavovské alebo protiturecké. Zázrak pretrvávania slovenského národa treba hľadať a literárne mapovať na každom úseku našich dejín. A v každom regióne. Náš východoslovenský ostáva určite zanedbaný. Vieme, ako je potrebné dobehnúť to, čo sme v informovaní o dejinách nášho národa zanedbali. Pokúste sa navrhnúť konkrétne kroky potrebné na to, aby sme túto defenzívu konečne nejako prelomili. Myslím, že tu sa žiada predovšetkým politická aktivita a dôslednosť. Napríklad v súvislosti s chystanou ústavou Slovenskej republiky treba prijať Deklaráciu o zvrchovanosti slovenského národa. Predpokladám, že podobnú Deklaráciu prijme aj Česká národná rada. Len tak sa naša federácia stane autentickou a spravodlivou. Potom bude už všetko závisieť od nás, Slovákov. A pretože v duchu mojej filozofie každý ma začínať od seba, poviem vám, čo v tejto veci podnikám. Pre vydavateľstvo Smená som napísal historickú esej Slovensko a Slováci, ktorá zahŕňa naše dejiny zhruba od 2. do 12. storočia. Pripravujeme Modrú knihu o Slovensku, ktorá by vyšla vo všetkých svetových rečiach a bola by sústavne k dispozícii turistom, zahraničným novinárom atď. Gut- ta cavat lapidem non vi sed saepe cadendo..., kvapky vody nehĺbia kameň silou, ale ustavičným padaním. Niekedy však nestačí ani to a žiada sa prúd vody, sila. Takýmto činom pre slovacitu vo svete (s vedomím, že nie sme pupkom sveta a že nikdy nebudeme znamenať viac ako náš ge- ograficko-hospodársko-vzdela- nostno-tvorivý obsah) bude vyhlásenie spomínanej Deklarácie. Na jednom z jej variantov pracujem ako na svojom diele a možno uzrie svetlo sveta skôr, ako sa zverejní tento náš rozhovor... Pripravil Dušan Mikolaj 17 [pageend17]NOSTALGIA PO JEDNOTE Pred dvadsiatimi rokmi zomrela Gertrud von Le Fort (1876-1971), ktorú možno právom pokladať za jednu z najväčších nemeckých katolíckych spisovateliek. Napísala viacero románov a zbierok básní. O jej zbierke HYMNY NA CIRKEV (viaceré z nich sme uverejnili nedávno v našom časopise) Theo- dorich Kampmann napísal: « Tento hymnus prúdi tak nezištne isto, tak detsky bezstarostne, jasá tak božsky opojený víťazstvom, jagá sa takou snežnou čistotou, žiari takou purpurovou nádherou, že nemožno robiť nič iného ako dúfať. Dúfať aj navzdory všetkej podzemnej zlosti. » Dni detstva Knižočka, skromne pomenovaná Poznámky a spomienky, ukazuje na obálke peknú tvár, ktorá by mohla byť tvárou starej matere, ovenčená bielymi vlasmi. Pohľad osoby skôr premieta svetlo, než by ho prijímal. Hovoriť pri takýchto črtách o inteligencii a duchovnosti, by bolo primálo; treba povedať, že ide o náboženskú kresťanskú velikánku: ide o Ger- trúdu von Le Fort. Prebehnime aspoň letmo jej životný album a prevracajme pozorne jeho stránky. Tu sa predstavuje šarmantné desaťročné dievčatko, ktoré sa díva na svet veľkými jasnými očami, v ktorých sa už zračia veľké prísľuby. Iné dva portréty svedčia, že dievča zdedilo nie oči svojej matky, ktoré boh sivé, lež silný oheň otcovského pohľadu. Treba si všimnúť krásny dom striedmej elegancie za oponou stromov v Meklenburgu. Dievča ho pokladá za pravý rodinný dom a rado sa doň každoročne vracia so svojimi rodičmi a súrodencami. Ak sa totiž Gertrúda narodila v Mindene vo Westfalsku, stalo sa tak preto, lebo jej otec, dôstojník, bol tam služobne pridelený. Tu sa teda 11. októbra 1876 narodilo dievčatko, ktorému dali meno Gertrúda. V priestrannej jedálni starého magdeburského domu visia rodinné portréty: Ján Anton Lifforti za čias reformácie opustil svoj rodný kraj, ktorým bol Piemont, za nadvlády savoj- ských vojvodcov, aby zostal vernývprotestant- skej viere. Útočiště našiel v Ženeve pri Kalvínovi.1 1 Historický a biografický slovník Švajčiarska (zv. 1-4, 1928) uvádza, že rodina von Le Fort pochádza z Cunea (Coni) v Piemonte. Dejinný osud rodiny Le Fort zoznámil devu s európskymi dejinami. Vie, že Le Fortovci boli barónmi svätého cisárstva, že traja predkovia sa bili pri Tuilleries za svojho kráľa Ľudovíta XVI., že najslávnejší z rodiny bol František Le Fort: ako štrnásťročný vstúpil do jedného pluku francúzsko-švajčiarskych gárd, prešiel do služieb Nizozemska za vojvodu de Courlandea, odtiaľ sa dostal do Ruska, bojoval proti Turkom a prispel k výchove cára Petra Veľkého. Neskôr sa stal jeho poradcom. Rozpráva sa o ňom, čo stojí za všetku slávu: On, ktorý nakladal s financiami Ruska, nezanechal po sebe ani toľko, aby ho mali za čo pochovať. Malá Gertrúda s radosťou zistí, že jej otec sa ponáša na tohto admirála Františka; ako on, aj jej otec má hnedú pleť a latinský výzor. Rodinná kronika a tie dobrodružné osudy čoskoro rozšírili obzor múdreho dievčaťa, ktoré bude po celý svoj život zaľúbené do dejín. 18 [pageend18]Dedičstvo rodiny von Le Fort Od predkov sa teda naučila Gertrúda zmyslu pre povinnosť. Toto pred jej očami stelesňoval sám otec, ktorý si zvolil za životné pravidlo Kantov kategorický imperatív. Sám otec sa staral o výchovu svojich dvoch dcér. Naučil ich oddanosti k nemeckej krajine a kládol dôraz na povinnosť obetovať všetko za náboženské presvedčenie, hoci by to boli aj tie najdrahšie veci, aj rodná krajina, ako to urobil ich hrdinský predchodca. Táto silná, no nie prehnane strohá výchova, bola obvese- ľovaná záujmom o rastliny a zvieratá, vďaka najmä materinskej jemnosti. Matka malej Gertrúdy milovala prosté duše, a čo je ešte zriedkavejšie — vynikala v umení dávať. Vedela sa poihrať a zasmiať do sýtosti so svojimi troma deťmi, skrášliť a obveseľovať dom svojím umeleckým temperamentom. Hoci si barón von Le Fort pravidelne plnil náboženské povinnosti protestantského kultu, predsa matka bola náboženskou dušou domu. Navštevovala chrám, čítala a vykladala doma Bibliu. Nachádzala svoj duchovný pokrm v knihe o Nasledovaní Krista a v starých kostolných spevoch. V každodennej spoločnej rannej modlitbe a v melodickom speve nejakej starej kostolnej piesne, nachádzala uspokojenie jej nábožnosť a záľuba v poézii. Jej dcéra si aj neskôr rada spomínala na dvojveršie Pavla Gerhardta, jedného z najvrúcnejších básnikov a autorov protestantských piesní: Každej veci čas je vymeraný, iba Božia láska pretrváva veky. « Táto myšlienka predstavuje najhlbšie náboženské dedičstvo, ktoré mi odkázala moja mať: Kristus bol pre ňu zjavením Božej lásky, ktorá trvá večne. Vo viere v Krista, ktorého meno ma učila vyslovovať medzi prvými, väzí jednota môjho náboženského života, ktorý — ako sa to dá tušiť z mojich kníh — našiel neskoršie svoje miesto v Katolíckej cirkvi. V tom je nerozviazateľné puto s kresťanským duchom môjho rodičovského domu a veľkej tradície, poznačenej precíteným náboženským zmyslom, ktorý je tradíciou našej rodiny.» Tieto slová sú jedným zo zriedkavých textov, v ktorých sa Gertrúda priamo vyjadrila o svojej konverzii. Milovala symbol závoja a rada ho používala. Svoj prvý veľký román, ktorý vydala po svojom obrátení ku katolicizmu, pomenovala Veronikin závoj. Jej kniha Večná žena preberá tiež tento obraz: závojom je tu symbol vyššej reality a súčasne symbol ženy. Vo svojich vrcholných formách vidí vždy ženu zahalenú: či už vydatú, či vdovu a či rehoľníčku. Gertrúda si nepriala vystavovať verejnosti svoj osobný život, tým menej konverziu a svoje hlboké náboženské presvedčenie. Jej možno pripísať slová, ktoré vkladá do Vero- nikiných úst: «Nechcem odhaliť tajomstvá Boha a svojej duše, ba priam tak, ako sa milosť halí v Eucharistii, zahalím, čo sa mi prihodilo, do toho ticha, ktoré je najsilnejšou vravou lásky a najhlbším šťastím a najhlbšou vďačnosťou. » Ako na druhej strane zosúladiť túto diskrétnosť s výrokom evanjelia, ktoré chce, aby sa svetlo neskrývalo pod mericu, lež postavilo vysoko na svietnik, aby osvetľovalo všetkých, čo sú v dome? « Niet nič ťažšie na zamlčovanie, ako láska k Bohu », hovorí istá osobnosť z Veronikinho rečníka. Symbol, ktorý si spisovateľka zvolila, jej umožňuje odpovedať na tieto dve zdanlivo protichodné požiadavky. Preto keď ona mlčí o sebe, budeme sa pýtať jej diela. Mladosť Po spomienke na detstvo nasleduje v živote Gertrúdy dosť veľká medzera. V knižočke spomienok istý portrét ju vyobrazuje v jasnom rúchu, ovešanom ozdobami, s vysokým golierom, s dlhou sukňou a širokým klobúkom. Je oblečená už z módy vychádzajúcich šiat pekného obdobia « koncom storočia » 1899. Mala vtedy 22 rokov. Deva z portrétu má povolanie písať. Uverejňuje veľmi často v časopisoch svoje novely a básne. Tieto príspevky majú v sebe veľa kúzla, ale ešte neumožňujú vytušiť silnú originalitu budúcich diel. Napokon veľa z tých prvých jej výplodov ostalo nevydaných. V roku 1912 vychádzajú Piesne a legendy, plné melanchólie a rojčivosti. Autorka sa už zaujíma o katolicizmus. Dej jednej z noviel sa odohráva v nemocnici, v ktorej nemocných ošetrujú rehoľníčky. Niektoré básne majú názov: Spevy rehoľníčok. Niežeby plne uznávala normy a hodnoty, ku ktorým tam pristupuje, ale predsa sa nimi začína v mysli zapodievať. Tie prvé výplody nenájsť teraz na knižnom trhu, ba ani v zozname kníh spisovateľky. Aj Gertrúda von Le Fort ich radšej zakryla závojom. Môžeme to len napoly ľutovať, keďže jej talent sa naplno rozvinul až po konverzii. Za svoje štúdium si vybrala dve vetvy, ktoré tým, že ju spájali s tradíciami jej rodiny, najlepšie zodpovedali jej výchove a záľube. Študovala totiž filozofiu a dejepis pod 19 [pageend19]vedením Hansa von Schuberta na univerzite v Heidelbergu, ďalej tiež v tom istom meste pod I vedením Ernsta Troeltscha a potom v Berlíne. V rokoch 1911 a 1912 usilovne sledovala prednášky Troeltscha. O meste, v ktorom triumfuje ružový pieskovec, o jari, ktorá korunuje mesto kvetmi, napísala stránky naplnené jasnou sviežou mladosťou a spomienkami. K týmto štúdiám treba zaiste pridať jej rozsiahle čítania. V jej neskorších dielach cítime tú širokú filozofickú a literárnu kultúru, ktorá jej dáva pevné základy a osobitne ju obohacuje. Prvá skúsenosť s katolicizmom V liste, ktorý napísala roku 1936 Karolovi Muthovi k jeho sedemdesiatke, vyjadruje vďačnosť, ktorú pociťuje voči zakladateľovi časopisu Hochland, hoci tým porušuje svoje rozhodnutie mlčať. Bolo to, spomína, istého dňa po vojne 1914-1918, ktorý už nemôžem presne určiť. Hovorilo sa o « konci Západu »; začínalo sa tušiť zrútenie Nemecka, ktoré privedie za sebou zrútenie duchovných a náboženských hodnôt ľudu, ba dokonca celého sveta. Ako sa stáva, keď ide o chvíle, ktoré navždy poznačia ľudský život, Gertrúda si pripomína presne rámec okolnosti a udalosti. Rýchlik, do ktorého nastúpila, bol taký preplnený, že si musela sadnúť na svoj kufrík na chodbe vozňa. Na stanici si kúpila číslo časopisu, ktorý ju mal zamestnávať počas cestovania. Nevedela nič o duchu časopisu a zlákal ju iba nadpis, ktorý označoval čosi nad časovým chaosom: Hochland (Vysočina). A hľa, cesta s neznámou revue jej priniesla podivuhodnú radosť. Našla sa tu vo sfére, v rtorej neveria ani «koniec Západu», ani v coniec nemeckého ľudu, ale v obnovu jedného i druhého. Časopis ju prenáša do kresťanského sveta, na katolícke pole, kde sa zrazu cíti ako doma. Nielen preto, že obzor objíma duchovné dobrá, ktoré nepatria iba do vlastníctva katolicizmu, ale skôr preto, že tu nachádza akoby zahrnuté to, čo ona sama vlastní ako najdrahocennejšie: dedičstvo protestantskej nábožnosti, prijaté v rodičovskom dome. Tento dojem zostáva v nej nezabudnuteľný. Prvý raz si naplno uvedomuje, že napriek bolestným roztržkám v lone kresťanských spoločenstiev jestvuje kresťanská kultúra, ktorá je spoločným majetkom. V postoji všeobecnej lásky, s ktorou ju časopis oboznamuje, vidí materinské gesto katolicizmu. Je to akoby anticipácia toho, čo zakúsi neskoršie pri svojom stretnutí s Katolíckou cirkvou. Lebo «konvertita nie je, ako sa to občas mýlne myslí, niekto, čo výslovne potvrdzuje bolestné náboženské oddelenie, lež naopak ktosi, čo oddelenie zvládol: jeho opravdivá skúsenosť nie je skúsenosťou s inou vierou, ku ktorej prechádza, lež skúsenosť jednoty viery, ktorá ho zaplavuje. Je to skúsenosť dieťaťa, ktoré si uvedomuje, že jeho najosobnejšie náboženské dedičstvo — náboženské hodnoty protestantizmu — priamo tak, ako pochádzajú z materského lona Cirkvi, zostávajú v ňom navždy uchované v bezpečí. » Chápe, že podstatné rozdelenie kresťanov je oveľa menšou roztržkou vo viere, než je roztržka v láske, a že je potrebné najprv zvíťaziť nad týmto rozkolom lásky, aby sa potom mohli prekonať teologické ťažkosti. « Konvertita predstavuje živú jednotu rozdelenej lásky; a je akoby mostom, čo sa dotýka a spája dva brehy. » Jediná láska, ktorej dokonalé zjavenie budeme mať až v nebi, zostáva tu na zemi nezmeniteľným cieľom a súčasne jedinou neomylnou nádejou na uzmierenie rozdeleného sveta. Smútok, ktorý zakusuje kresťan, hodný toho mena, keď vidí takto potrhanú nezoší- vanú tuniku, nemôže sa vyjadriť vznešenejšími výrazmi. Nájdeme ich tiež v Magdeburskej svadbe (1938), v diele, ktoré obsahuje dojímavú výzvu k láske medzi kresťanmi. Nemôžeme vstúpiť do lona Katolíckej cirkvi s väčšou láskou k bratom, (ktorých netreba volať « odlúčenými», ako to chce zvyk, treba ich skôr volať « zjednotenými» bratmi) ako je tá, ktorá odmieta opustiť ich v láske ku Kristovi, a tým ich unáša duchovne so sebou. Tieto riadky veľmi dobre predstavujú základný definitívny postoj Gertrúdy von le Fortovej. O šestnásť rokov neskoršie sa vyjadruje obdobnými výrazmi: «Mala som na zreteli nie skutočnosť, fakt oddelenia, lež jednoty v zmysle U na sancta, ktorá má byť naším najvyšším cieľom. » Hymny na Cirkev Prvé katolícke dielo autorky sú veľkolepé Hymny na Cirkev, ktoré podľa obrazu Paul Claudela «pribiehajú z diaľky obrazu ako vlny, ktoré vietor zo severu ženie k nám s prudkosťou a velebou jednu po druhej.» «Duša hovorí Cirkvi-. Chcela by som odpočinúť v tvojom náručí počas nádejného okamihu. 20 [pageend20]Ty však nie si hostinec na pokraji cesty a tvoje dvere sa neotvárajú von. Ani jeden z tých, čo ťa opúšťajú, ťa nikdy nepoznali. Tým, čo pochybujú, si povedala ‘Mlčte’ a tým, čo sa pýtajú: ‘Na kolená!’... Preto moje dni utekajú pred tebou ako náraz vetra pred tichom. Viem, že ti nikdy neuniknem, pretože, pravdu povediac, iba Boh môže prenasledovať, ako ty prenasleduješ. Pochybnosti útočia na dušu: Či si istá, Matka moja, že ťa neoklamal Posol Priepasti? » Treba sa jej odriecť svetiel, ktoré doteraz osvecovali jej cestu, aby tak prejavila dôveru vo veľké tajomstvo. Ale čoskoro sa podriaďuje poslušnosti, ktorá je zrieknutím sa a láskou: «Kam moje nohy odmietajú prísť so mnou, tam si chcem pokľaknúť. A ked’ sa moje ruky zdráhajú, chcem ich zopäť. Chcem sa stať prachom pred skalou tvojej náuky a popolom pred plameňom tvojho príkazu. » Nedomnievaš sa, že počúvaš niektorý z tých veľkých mystických hlasov, ktorými sa kedysi ozývalo kresťanstvo, celkom osobitne kresťanstvo nemecké? Ci nám tie hlasy neprinášajú ozvenu žalmov, koľko ráz odriekaných v tôni stredovekých katedrál? Už prvými svojimi katolíckymi veršami Gertrúda von le Tortová sa začlenila do najväčšej tradície. Cirkev jasá v oslave Pána, ktorý ju zaplavuje svetlom a rozpráva jej ústami. Sťa mystické telo Krista je Cirkev nad nami láskou toho, ktorý nás prišiel vyhľadať v našej biede a odvtedy prebýva v našej samote. Cirkev hovorí sama sťa vodkyňa a je svetlom duší v toku svojho liturgického roku až do dňa, ktorý ukončí všetky tajomstvá. Jan Ancelet-Hustache (Pokračovanie v nasledujúcom čísle} SEN: SPOLOČENSTVO EURÓPSKYCH NÁRODOV Snom človeka je šťastný život v raji. Snom ľudstva je vzájomné spolunažívanie v mieri. Vidíme a cítime, že pri návrate do raja kráčame tŕnistou cestou a k mieru sa dochádza len po bojovnom zápolení. Človek sa nachádza v bludnom štvorci, ktorého tvorcom a následným produktom je on sám. Človek, národ, spoločnosť sú vo vzájomnej jednote a v protiklade zároveň. Pričom vzťah človeka k národu a k spoločnosti je v prevažnej jednote, zatiaľ čo vzťah národa k spoločnosti je v pozitívnom protiklade. Prijatím takejto filozofie existencie ľudského bytia sa vymaníme z bludného štvorca, v strede ktorého sa nachádza človek. Pokiaľ by bol národ v zrovnávajúcej jednote so spoločnosťou, tak sa človek ocitá v nekonečnom bludisku uniformovaných štvorcov a trojuholníkov. Tak ako má človek pravú a ľavú stranu svojho fyzického bytia, tak aj národ a spoločnosť sú odrazom fyzickej existencie ľudstva. Tak ako človek s človekom si podávajú ruky v zmieri, tak aj národ sa stretáva s národom v spoločenskom súžití. Naším cieľom je vytvoriť spoločnosť národov, v ktorej sa nezabudne na toho, kto ich vytvoril — čiže na človeka. Ak chcú národy vytvoriť rovnoprávnu spoločnosť, musia sa do nej začleniť ako suve- renné národné štáty. Možno sa domnievať, že kultúra európskeho porozumenia je dnes už vyspelá. Všetci vieme, že za túto kultúrnu vyspelosť za zaplatilo mnohými ľudskými životmi. Každý človek by sa mal snažiť, aby bol súčasťou národa a spoločnosti zároveň. Len tak sa môže vyplniť ľudský sen, ktorý pre nás Európanov je snom o SPOLOČENSTVE EURÓPSKYCH NÁRODOV (SEN). Preto Božia « vôľa » a ľudská vôľa by nemali byť v protirečení. Potom, čo sa Boh sklamal v človeku, zamiloval si národy. O tom svedčí aj to, že človek zomrie, ale národy prežívajú. Ak národy miluje Boh, mal by ich milovať aj človek. Mudr. Ferdinand Mojš 21 [pageend21]Z PLNOSTI SRDCA KLADIE SLOVÁ DO KNÍH V hovorni diecézneho seminára v Nizze v marci tohto roku som sa stretol s Otcom Michalom Quoistom. Je už sedemdesiatnik, ale ešte svieži a vie očariť každého, kto sa s ním stretne. Michal Quoist sa narodil v Le-Havre roku 1921. Štrnásťročný sa stal učňom vo fabrike a tu objavil hnutie « Robotnícka kresťanská mládež (JOC). Po čase vstúpil do seminára pre neskoré povolania. Po vysviacke za kňaza študoval sociológiu. Potom sa venoval sociálnemu výskumu vo veľkých mestách a jeho výskumná metóda sa stala klasickou. Predstavení ho určili do pastoračnej činnosti a štyri roky bol kaplánom v ľudovej štvrti mesta Le-Havre. Po mnohých praktických skúsenostiach predstavení mu zverili duchovné vedenie mládežníckych skupín v diecéze. Neskôr bol vymenovaný za generálneho sekretára Francúzskeho biskupského komitétu pre Latinskú Ameriku a stal sa tiež aktívnym spolupracovníkom známeho dobročinného kňaza abbé Pierra. Od roku 1976 sa venoval kňazským a rehoľným povolaniam v diecéze Le-Havre. Roku 1960 sa stal známym svojou knihou « Piéres » (v slovenčine ju vydal Slovenský ústav svätého Cyrila a Metoda v Ríme pod názvom TVOJIMI OČAMI, pozn. prekl.). Úspech knihy bol priamo senzačný. Nasledovali ďalšie knihy: Milovať-Denník Anny Márie, Darovať, Úspešný život, Živý Kristus, Otvoreným srdcom. Smelo možno povedať, že Michal Quoist je jedným z katolíckych autorov, ktorého poznajú a čítajú mladí i dospelí nielen vo Francúzsku, ale po celom svete. KRISTUS večne živý Hovoríme s Vami ako so spisovateľom. Quoisť. N prvom rade ja sa nepovažujem za spisovateľa. Som kňaz, ktorý popri kňazskej práci, píše aj knihy. K písaniu kníh som bol povzbudený mnohými osobami, ktoré som stretal vo svojom apoštoláte. Neurobil som nič iné, iba som hodil na papier to, o čom som s druhými hovoril, o čom som s druhými diskutoval. Ktorá bola Vaša prvá kniha? Quoisť. Bola to kniha zo sociológie a mala titul: « Mesto a človek ». Bola to vlastne moja doktorská práca, lebo som študoval práve tento odbor. S Otcom Lebre- tom, zakladateľom a, redaktorom časospisu « Economie et humanisme » som publikoval v spolupráci s inými výskumníkmi sociológie ďalšie diela: « L’equipe d’enquête et d’action » a « L’enquête urbaine ». Čoskoro však pod nátlakom kňazského apoštolátu obrátil som sa k iným témam. Vždy si však hovorím, že ja som vlastne nedokončený sociológ. Moje prvé dielo z odboru Spirituality bolo dielo « Piéres » (preložené do slovenčiny pod titulom TVOJIMI OČAMI, pozn. prekl.). Nikdy som si nenaplánoval napísať zbierku modlitieb. Publikované modlitby som najprv prežil a až potom boli napísané. V prvých rokoch kňazského života a apoštolátu prichádzali ku mne mnohé osoby, zvlášť mladíci a devy a predkladali mi 22 [pageend22]svoje problémy. Snažil som sa ich skôr počúvať ako ich poučovať. V určitej chvíli počas týchto rozhovorov sme cítili, že treba padnúť na kolená a prosiť od Ježiša Krista svetlo na rozriešenie problémov. Keď mnohí z týchto mladých ľudí prišli domov, snažili sa hodiť na papier, postískajúc trochu svoju pamäť, modlitby, čo sme odriekali. Potom si tieto modlitby medzi sebou vymieňali, začali ich porovnávať, kombinovať a rozmnožovať cyklostilom. Po nejakom čase ma prosili, aby som nazbieraný materiál usporiadal a zjednotil. Veľmi rád som to urobil, usporiadal som texty, kde-tu som pridal dajaký nový text, ovocie mojich osobných meditácií. Rukopis som potom predstavil vydavateľstvu éditions ouvrières économie et humanisme. Úspech knihy bol neočakávaný. Kniha dosiahla dodnes dva a pol milióna výtlačkov a bola preložená do 28 jazykov. Mnohí Vás považujú za spisovateľa o chlapčenskom a mládežníckom veku. Prijímate takéto označenie? Quoisť. Myslím, že je to definícia trochu zužujúca. Vychádza z úspechu, ktoré dosiahli moje knihy, ktoré sa týkajú mladých: « Aimer, ou le journal de Danny », « Donner ou le journal d’Anne Marie ». Tieto dve knihy vznikli z dvoch denníkov, ktoré písali dvaja mladí. Osobnosti sú skutočné a aj udalosti zodpovedajú skutočnosti. Ja som ich len systematicky a vedecky usporiadal na základe metód, čo som použil aj v mojich sociologických výskumoch. Denníky boli napísané pre francúzsku mládež, ale na moje veľké prekvapenie, boli preložené do jedenástich jazykov. Na celom svete mnohí cnlapci a dievčatá sa spoznávajú v Dannym a v Anne-Marie. Jedno indiánske dievča v severovýchodnej Argentíne, nachádzajúc sa v mojej prítomnosti, prítomnosti autora knihy, zvolalo: « Anne- Marie, to som ja! » Ja sa však snažím byť spisovateľom pre všetkých ľudí, čo žijú vo všetkých možných životných podmienkach a pod všetkými poludníkmi. , Belgický kráľ Baldovin povedal, že knihu « Úspešný život » má na svojom nočnom stolíku a občas si z nej dačo prečíta. Videl som v jednom kníhkupectve Vašu najnovšiu knihu « Slová abbé Pierra. Quoisť. Nie je to knižka o abbé Pierrovi. O ňom bolo už napísané viacero kníh, ktoré dostatočne predstavujú jeho osobu a jeho dielo. Nikto však nezozbieral jeho konferencie. Podujal som sa preto ja zozbierať tieto konferencie, keďže som chcel poznať slová tohto veľkého apoštola a svedka, lebo on žije to, čo hlása. Bol som s abbé Pierrom viac ráz v Južnej Amerike. Viacerí ľudia naregistrovali jeho konferencie, z väčšej časti improvizované, v ktorých sa však jasne zračí jeho učenie. Po zozbieram týchto konferencií dal som ich prepísať na papier, usporiadal som ich a teraz vyšli knižne v sérii kníh, čo nesie titul « Hlas tých, čo nemajú hlasu ». Čoskoro, ak Boh dá, vyjde kniha s myšlienkami druhej vzácnej osoby, sestričky Emanuely, « handrárky z Káhiry ». Giuseppe Fasoli - Preložil AJ NÁVŠTEVA DELEGÁCIE SNR VEDENÁ PREDSEDOM DR. F. MIKLOŠKOM V ÚSTAVE SV. CYRILA A METODA V RÍME Utorok 28. mája 1991 prišiel do Ríma predseda Slovenskej národnej rady Dr. František Mikloško na čele delegácie na úradnú návštevu Talianskej republiky. V ten istý deň prijal predsedu SNR a ním vedenú delegáciu Ján Pavol II. na zvláštnej audiencii. Svätý Otec potrval s predsedom slovenského parlamentu v súkromnom rozhovore asi 15 minút a potom venoval ďalšiu štvrť hodinku ostatným členom delegácie a sprievodu. Pán predseda Mikloško povedal, že rozhovor bol veľmi srdečný a Ján Pavol II. sa živo zaujímal o situáciu na Slovensku. Večer po ôsmej hodine večer prišiel Dr. Mikloško aj s celou delegáciou do Ústavu svätého Cyrila a Metoda na návštevu. Po krátkej návšteve kaplnky sa hostia odobrali do jedálne na večeru. Počas večere Otec biskup Dominii Hrušovský pozdravil vzácneho hosťa (« Vaša návšteva je nám veľmi vzácna, lebo vo Vás vítame najvyššieho predstaviteľa slovenského národa») a vysvetlil mu v krátkosti dejiny a prácu Ústavu. Potom prehovoril pán predseda SNR. Úprimnými a precítenými slovami ocenil prácu Slovenského ústavu svätého Cyrila a Metoda pre dobro Cirkvi na Slovensku počas dlhých rokov krutého prenasledovania, ako aj prácu pre Slovákov v zahraničí. Povedal, že táto práca je dejinného významu pre náš národ. Na znak vďačnosti venoval Ústavu peknú vázu z keramiky, ozdobenú slovenskými ornamentmi, načo Otec biskup Hrušovský podaroval pánu predsedovi a členom delegácie Pamätnicu SÚSCM a iné knihy. František Mikloško a ostatní vzácni hostia sa potom podpísali do pamätnej knihy Ústavu. Okrem obyvateľov ústavu boli na večeri prítomní Otec biskup Tóth z Trnavy, ktorý tu bol práve na návšteve, veľvyslanec Č-SFR pri Vatikáne, viacerí monsignoři a kňazi. Bolo po jedenástej hodine v noci keď delegácia odchádzala z Ústavu s pocitmi, ktorú krátkymi ale výstižnými slovami vyjadril jeden pán podpredseda SHR: « Cítili sme sa tu ozaj ako doma ». AjPy 23 [pageend23]NOVÉ ÚLOHY EURÓPSKYCH NÁRODOV 27. Mnohé nespravodlivosti individuálne i sociálne, krajové i národné sa udiali u národov Európy v rokoch, keď vládol u nich komunizmus, ako aj veľa nenávisti a bezprávia sa u nich nahromadilo. Existuje reálne nebezpečenstvo, že všetky tieto zlá po páde diktatúry znova vybuchnú a spôsobia veľké rozbroje a trápenia, ak sa umenší morálne napätie a povedomá sila všetkých ľudí dosvedčovať tie pravdy, ktoré živili ich dobré snaženia v predošlom čase. Treba si len úprimne priať, aby nenávisť a násilie viac nevíťazili v ľudských srdciach, zvlášť nie u tých, čo bojujú za spravodlivosť, ale aby sa vo všetkých srdciach vzmáhal duch pokoja a odpustenia. Je však potrebné urobiť aj konkrétne kroky, aby sa utvorili a posilnili také medzinárodné štruktúry, ktoré by boli schopné intervenovať prostredníctvom vhodnej arbitráže v sporoch, ktoré vznikajú medzi národmi, aby každý mohol uplatniť svoje vlastné práva a dosiahnuť spravodlivé dohody a pokojné vyrovnanie s právami druhých. Toto je zvlášť potrebné pre európske národy, ktoré sú medzi sebou spojené zväzkom spoločnej kultúry a tisícročnej histórie. Treba vyvinúť veľké úsilie o morálnu a ekonomickú znovuvýstavbu tých krajín, ktoré sa oslobodili od komunizmu. Za dlhý čas v tých krajinách boli aj najelementár- nejšie ekonomické vzťahy porušované a tiež aj základné čnosti, čo naväzujú na odbor ekonómie, ako napríklad pravdivosť, pracovitosť, spoľahlivosť boli neúprosne umrtvované. Je potrebná trpezlivá materiálna i morálna rekonštrukcia, medzitým čo národy unavené dlhým utrpením žiadajú od svojich politikov hmatateľné a bezprostredné výsledky blahobytu a primerané uspokojenie ich legitim- ných nárokov a ašpirácií. Pád marxizmu mal prirodzene ďalekosiahle následky aj vo veci rozdelenia celého sveta v uzavreté bloky, ktoré medzi sebou žiarlivo závodili o prvenstvo. Pád marxizmu stavia do jasného svetla skutočnosť, že národy sú medzi sebou závislé, a osvetľuje aj druhú skutočnosť, že totiž ľudská práca je svojou prirodzenosťou určená zjednocovať národy a nie ich rozdeľovať. Pokoj a blahobyt sú vskutku dobrá, ktoré patria celému ľudskému pokoleniu a nie je možné spokojne a nadlho sa im tešiť, ak sú dosiahnuté a vlastnené na úkor druhých národov a krajín, porušujúc ich práva a vytískajúc ich od zdrojov blahobytu. 28. Pre niektoré krajiny v Európe začína, v určitom zmysle, povojnové obdobie. Základná prestavba ekonómie, až do včerajška kolektívna, prináša so sebou problémy a obety, ktoré možno prirovnať tým, čo si uložili západné krajiny nášho kontinentu pri svojej výstavbe po svetovej vojne. Je spravodlivé, aby v dnešných ťažkostiach ex-komunistické krajiny boli podporované spoločnou pomocou od iných národov: samozrejme, tieto musia byť prvými tvorcami svojho vývoja; ale musí im byť daná vhodná príležitosť, aby tento vývoj mohli uskutočniť, a to sa nemôže stať bez pomoci iných krajín. Aktuálne ťažkosti sú následok historického procesu, v ktorom ex-komunistické krajiny boli skorej objektom ako subjektom: tieto krajiny sa nachádzajú v tejto situácii nie pre svoju slobodnú voľbu alebo pre chyby, ktorých by sa boli dopustili, ale následkom tragických historických okolností, ktoré im boli násilím nanútené. (Z encykliky Jána Pavla II. CENTESIMUS ANNUS č. 27 a 28) SLOVENSKÉ HLASY Z RÍMA ROČNÍK XL - 1991 SLOVENSKÉ HLASY Z RÍMA — VOČI SLOVACCHE Dl ROMA — periodico menšite. Autorizzazione del Tribunále di Roma n. 17112 del 3. febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70 %). Vydáva Slovenský ústav svätého Cyrila a Metoda v Ríme. Rediguje Andrej Paulíny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Kanade na adresu: Rev. Ján Ondič, 18. S. Chestnut St. TRESCKOW, Pa. 18254. Naša adresa: Istituto Slovacco dei Šanti Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Šanti Cirillo e Metodio, Via Cassia 1415, 00123 Roma (La Storta), Italia. Tlačí Typografia Ugo Detti, Via Girolamo Savonarola, 1 - 00195 Roma, Italia - Tel. (06) 380009. [pageend24]