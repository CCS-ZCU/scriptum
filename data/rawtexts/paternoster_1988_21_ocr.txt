21/88 Malá revue pro umění a kritiku Breiský Buber Burian Charms Kouba Lukeš Nápravník Rezek Snobi Svoboda Tomášek Vydra [pageend1][pageend2]Milan Nápravník HERMETICKÉ TEXTY 2 Luboš Vydra KOSTI V TROUBĚ 8 POEZIE Jiří Tomášek BANALITA 12 PRÓZA Jiří Svoboda TÉMATICKEJ ZÁJEZD P O SEDMI DIVECH STAROVĚKÝHO SVĚTA 16 Petr Kouba O MUŽI, KTERÝ SI NEVIDĚL NA ŠPIČKU NOSU 34 Daniil Charms ANEKDOTY ZE ŽIVOTA PUŠKINA 50 LITERATURA -jkh- ARTUR BREISKÝ - DANDY ZE SEVERU 52 VÝTVARNÉ UMĚNÍ Josef Snobi PROJEKT H O V N U N G 64 TEORIE Petr Rezek DVĚ STUDIE 67 POLEMIKA Jan Lukeš SLOVO D O PRANICE 76 £ Jan Burian PROČ NECHCI BÝT POLKAŘEM 78 MEDITACE Martin Bubcr HITLAHAVUT: O ZANÍCENI 82 OBSAH „VOKNA" 13/88 88 PŘÍLOHA REJSTŘÍK TEXTU - PATLRNOSTKR 1 - 20 90 [pageend3]Milan Nápravník HERMETICKÉ TEXTY Odhodil ruce. Z posledních vzpomínek upletl přízračně svinutý řemínek. Nyní se proplétá osadou sutin. Přístěnky smíchů. Posměchem dutin. Y oboře zraku, jenž nevěří zázrakům, spatří i křídová křídla svých hříchů. Posedlý přívěsy poklesne hlady. V kulisách polopravd. Uprostřed řady. Uřkne ho hledání. Hlodání v hledištích. Zavoní navlhlým večerním dechem. Zazvoní klekáním. Sklání se. Předklání. Dává se uspávat podzimním echem. Na vlhké záhony pokládá kletby. 2 [pageend4]Pohledné hlubiny ovane úsměvem. Zná jejich rady. Zahrady. Sady. Kukly a zámotky podivné setby. Mlha, jež polehá na kládách záhad, postaví před rozum představu řešení. Zít život bez želez! Bez drátů stvoření. Bez hrobek rozborů. V rozporech řezů. Bez knih tak posvátných jak bledé bible. Bez konce konců. Pokřiku honců. Bez pravých úhlů, v nichž sněmují vidle. Bez ozdob prokletých dob na dně nádoby. Za strhlou pivnicí. Daleko v poušti. Y ostnatých krovinách. V osmahlém stavení. V magii lásky, jež nezná podvody. Zlo plazí kouzlo dne po prašné silnici. Pokývne hlavou. Y písečné vánici. V drtivé spoušti. Popojde troskami. Vydá skřek skřeta, jenž propadá štvanici. Najde své ruce a chopí se ocele. Trosky a zuby dne zdobí rub nudy. Krutostí rozhrne závěsy radostí. Smísí se s prachem. Prachem a popelem. S hlínou a kamením. Vztekem. A strachem. 3 [pageend5]Na břitu koitu. V hlenité lázni. Otáčí oči jež utápí v pláči. Pluje a usíná. Mrtvý i živý. Spící i zasněný. Něžný i divý. Zatím snad odešla. Čistí si křídla. Myje se v rozkroku. Na prsou. Na krku. Odloží paruku. Vystoupí z jídla. Namísto hluku je ticho. Jak v tuku. V protějších skalách se bijí dva žínění. Vždy, když se bijí se zřítí. A vznítí. Poté je ticho. Důvodem oddechu je konec života. Zná je jen z doslechu. Zapřádá přízi a mění se v samici. Mění se v samce. Zlomí si pravici. V mandlových očích mu doutnají ořechy. Chvíli se prohlíží, chvíli se ztrácí. V hrudi mu hoří dvě sopečná pohoří, v ústech mu létají sněhoví ptáci. Ví, proč tu žije. Zná svoje zázraky. Zná něžné náznaky, jimiž je podrobí. [pageend6]Pozmění znenáhla barvu svých očí. Sytí je úžasem. Hřeje je močí. V zákoutích podobných nepravé pokoře. V záludných odstínech. Na půdách. Na dvoře. Opřádá oběti jež drží v objetí. Ztrácejí vědomí. Svědomí. Ponětí. Pije jim z duše a plní je slinami. Krade jim sytost a vodí je vinami. Až když mu propadnou, tiše je opouští. Tiše je zanechá v samotě na poušti. Až když se podrobí. Až když jsou chudé. Až když jsou šťastné a zničené. Svlečené. Na poli zlomů. Strne tu v přískoku. Uvízne v museu pradávných krojů. Odklopí poklopy sklopených okolků. Odkryje hřbitovy prohraných bojů. V hlasitém hovoru. V zničeném slohu. Obloha posetá strupy až k obzoru. Přízraky příznaků v astrální mlze. Skrývá se v drtinách. 5 [pageend7]V dutinách. V duze. Nad tichou zátokou vládne noc nože. Postupně porůstá dychtivým mechem. Břicho se rozvírá smrtelnou trhlinou. Zvolna se rozpadá jak vdoví lože. Šedý jak pomník. Památník naděje. Tichý jak pohřební vůz v půli závěje. Odmyká paklíčem třináctou komnatu. Vrhá se po hlavě. Vrací se k návratu. V drtivé jistotě rozdrtí víru. Ve vroucích polibcích. V tekoucím šmíru. Marně: vidí svět přesně a věrně. Odkud se točí a odkud se řítí. Řítí se k zbytnění na slabé niti. Proto tak svítí! Zlatem a semenem. Svítí jak jeviště věčného hnití. Nevěří. Je to jak. představa bez peří. Vydlabe píšťalku z žeberní kosti. Zhotoví flétnu a zapíská radostí. Zapíská krutostí. Anebo zlostí. Zatím mu naroste listnatý zobák. Sezobne přízraky. Vidiny. Příznaky. [pageend8]Rozhrábne proutěný plnovous slastí. Nazve své okolí překrásnou vlastí. V ruce má olovo. V srdci má protěže. Mramor má v břečťanem porostlé tváři. Namísto očí má skleněné vidiny. Vidiny panen z nichž padají piliny. Nakonec zavane půlnoční vítr. Rozvane piliny do dálné ciziny. Namísto vidin mu zbyde kus času. Hrábne si do vlasů. Má pojem hodin. Je napůl kámen, napůl je chyba. Omyl jenž omílá omyly vývoje. Odklidí námitky. Závoje. Polomy. Odklidí iluse. Zapadne do hnoje. (Básně ze stejnojmenné sbírky, 1967) NÁPRAVNÍK Milan 2K. 5. 19.11 H a v l í č k ů v Brrnl Básník a p r o / a i k surrealist. orientace S t u d o v a l na g y m n á z i u v Havlíčkovi! B r o d í a v Praze (malurila r. 1950), poté d r a m a t u r g i i na filmové fakultě A M U . P o a b s o l u t o r i u r. 1957 se stal r e d a k t o r e m Čs. televize v Praze, o d r. 1960 r e d a k t o r d ě t s k é h o vysíláni. O d r. 1968 žije v z a h r a n i č í . S p o l u p r a - cuje se z á p a d o n é m e c k ý n l r o z h l a s e m . O d r. 1968 žije v N S R . S p o l u p r a c u j e se z á p a d o n ě m . r o z h l a s e m . V letech 1956-1965 člen Surrealist. s k u p i n y . 7 [pageend9]ř> k Luboš Vydra, KOSTI V TROUBĚ (Pokus o pražský horror) „Tak a to by tak ještě chybělo ke všemu," řekl si mrzutě Jim Casley poté, co se dlouho k ránu probudil do těžké kocoviny a zjistil, že k jeho chronickým halucinacím kaktusů právě přibyla halucinace nová v podobě malého zmrzlého Eskymácká. Za oknem mansardy padal kalný déšť z roztrženého okapu a Jimovým tělem cloumala střídavě třesavka a svíravka. Čas se nestvurně prodloužil. Vteřiny se proměnily v minuty. Spát už nešlo, dělat se nic nedalo, vyrazil proto s úpěním do tmy ulice, do počasí, kam by člověk ani psa nevyhnal. Ale i v pekle přichází konečně chvíle, kdy se rozednívá. Rozervaná oblaka v náhle čisté obloze letěla nyní rychlostí expresů. Přes řeku ležela brontosauří kostra železničního mostu a v pozadí na vrchu dva černé hroty kostela se pokoušely sdělit, že důvody, jež daly podnět k jejich vzniku, byly všechno jiné jen ne humorné. Jim Casley sestoupil do rébusovitých ulic špina- vého města. Všude mrtvoly nehybných aut a z kanálů stoupal nepřekonatelný puch. Na staré polozbořené věži orloje byly rafije již řadu let sepnuté na poledni či půlnoci a nad pustým náměstím, které kdysi bylo popravištěm, se občas ozval skřek poplašeného ptáka. Jim Casley si dal „V tunelu" jedno ledové pivo dotažené lihem, a protože působilo projímavě, vydal se, proklínaje protivnou závislost ducha na těle, k Bivojovi a Máře, aby si chvíli porozjímal o samotě na jejich toaletě. 8 [pageend10]Divná náměsíčnost jeho přátel mu připadala podezřelá, neboť nasvědčovala tomu, že se opět oddávali svým oblíbeným opojným neřestem. Byt byl tak dokonale načichnut dívčinou jmenovkyní, že by policisté nepotřebovali ani cvičeného psa, aby to zjistili. Soška budhy Vacfžrátíkšana na sekretáři, svírající napřažený meč, výstražně se šklebila na návštěvníka. Teprve když se Jim Casley vrátil v poněkud lepší náladě po přečtení ranních novin do místnosti, rozhovořili se oba feťáci sami a popsali mu celý kokteil drog, které den předtím požili. Bylo pro našeho dobrodruha opravdu sladko je poslouchat, stejně jako hledět na ně. Vychrtlá trudovitá Mářa bez ňader tvořila vhodný protějšek barokně tvarovanému tělu svého chotě, který zas pro změnu ňadra měl. „Panečku, je toho tolik, že pro netrénovaného člověka by to zcela určitě stačilo na slušný pobyt v blázinci," ocenil uznale jejich znamenitý výkon. „Cože, Světlanka stále ještě spí?" ozval se náhle v Máře hlas matky. „Opravdu, jindy přece budí nás," podivil se Bivoj. Vstoupila do pokojíčku, ale dítě nikde. Zděšeně vyběhla nazpět. Bivoj se zarazil při krájení zbytku upečeného masa, které si chystal k snídani. „Zatraceně! Šestiměsíční dítě přece z postýl- ky neuteče!" Jim Casley hleděl na něho a s odporem si uvědomoval, že mu připomíná starou máčenou hovězinu. Jeho pocit se stal o to silnějším, když spatřil, že Bivoj ke všemu zrudnul a začal se potit. Manželé vběhli do kuchyně. Náhlé, i když nejasné rozpomenutí jim rozdrkotalo zuby. Dveře trouby byly od večera otevřené. Černý pekáč, ta rakvička bez víka, poskytoval pohled na ohlodané kosti drobného hrudního koše. Mářa klesla na podlahu a vypukla v srdceryvný pláč. Jim Casley překousl zapálenou cigaretu. A zatím na druhé straně města Robert Nováček, oddělen hustou clonou ekologické katastrofy od místa předešlého děje, baret naražený do čela a ruce vražené do kapes montgomeráku, stoupal po zámeckých schodech k chmurnému komplexu bu- dov Hradu. Kolem kráčejících nohou, po rozpadávajících se schodech stékala špinavá stružka, na první pohled obsahující spousty olova, kyseliny sírové, a především duhová oka z ben- zínu. V týlu ho záblo od ostrého říjnového větru. Vlajka na 9 [pageend11]Hradě pleskotem šeptala, že stařičký president je přítomen a patrně nyní pije svůj ranní očistný presidentský čaj. V srdci ho trápily zoufalé otázky: „Dostanu najíst u Bivoje a Máři? Nesnědí všechno sami? Nebudou čekat, jak to někdy činívají, s obědem tak dlouho, dokud nevypadnu, zatímco ve váznoucí konverzaci uslyším kručení jejich žaludků?" Pohlédl na okolí zoufalým pohledem sibiřského vyhnance. Neměl totiž dnes již v kapse ani haléře a věděl příliš dobře, že Mářa s Bivojem nebudou mít také nic, protože se bere až zítra. Civěl na chodník před sebe, jestli nenajde náhodou nějaké ztracené peníze, ale věděl, že je to stejně marnost. V tomhle městě kdo má peníze, neztrácí je na chodnících, protože po těch mu chodit není zapotřebí. Skoro až zoufalstvím zaplakal, že ve svých pětatřiceti letech není ani vekslákem, fízlem, či obyčejným práskačem, že vlastně žije marně a že to nikam nedotáhl. Zarazil divoce hlouběji ruce do kapes a přitom mu prsty pravé ruky proběhly zpuchřelou podšívkou a pod ní nahmatal papírek. V první chvíli jím projel mrtvičný záblesk radosti, že snad to jsou peníze, ale pak když civěl na zmačkaný koresponďák s přítelovou adresou, vzpomněl si, že je to pozůstatek obsahu dopisu, který mu kdysi poslal, dopisu vyčítavého, že nedává o sobě vědět, dopisu, k němuž byl přiložený uvedený kores- pondenční lístek, kterým mu chtěl přítel co nejvíce umenšit námahu a ušetřit mu co nejvíce jeho „drahocenného času". Stálo na něm: Nehodící se škrtněte! Mám se fajn. - Nemám se fajn. Je u nás hodně sněhu. - Není. Chlastám. - Nechlastám. - Trochu. Zabil jsem někoho. - Nezabil. Dostal jsem dopis. - Nedostal. Jsem jakž takž vyrovnaný. - Nejsem. Umřel jsem. - Neumřel. Robert Nováček těžce vzdychl: „Ani takovou maličkost nejsem schopen vyřídit. Oblomov je proti mně učiněný silák." Ale tu už se houpavě blížila tramvaj. Vysíleně se do ní vrhl, vzápětí byl však povalen vystupující cestující veřejností. Právě v té chvíli, kdy Robert Nováček spadl do bláta, nakopnut několika polobotkami, vstoupil do dveří Bivojovy a Mářiny domácnosti Jack Read, a ten, když viděl šílené počínání manželů, 10 [pageend12]dožralo ho to, neboť měl za to, že jsou stále ještě zfetovaní. Zvolal proto roztrpčeně: „Co blbnete, volové!" Zakopl o práh a řekl ještě něco sprostého, než konečně soudně pokračoval, když předtím pozorně prověřil obsah černého kastrolu. „Z toho králíka, co jsem vám včera donesl, jste mi mohli nechat alespoň kousek. Ne ho sežrat sami. Já mám takovej hlad." Tváře, které k němu vzhlédly, ozářila naděje. „A kde je tedy Světlanka?" zvolali oba, jeden přes druhého. „Když jsem vás viděl včera oba tak zřízený, vzal jsem ji, Mářo, k tvý mámě., A toho králíka jsem myslel, že uděláš dneska k obědu. Jenže vy jste asi dostali hlad, a tak jste ho upekli a snědli sami. Heleďte se, tady v koši je ještě odříznutá hlava." Jim Casley usoudil, že bude lepší nenápadně se vytratit, aby si od něho nechtěli vypůjčit poslední padesátikorunu, za kterou si ve večerce chtěl koupit půl litru rumu. (Vokno 13/88) Při návštěvě Frankfurtu navštivte české knihkupectví Dialog Gutleutstr. 15, 6000 Frankfurt/M. (tel. 235280) Pouze pět minut chůze od hlavního nádraží Otevřeno denně od 13 do 18.30 a v sobotu od 10 do 12 hod. nebo po telefonické domluvě (také tel. 234806). Bohatý výběr exilové literatury a časopisů. Časopisy a některé knihy zdarma pro návštěvníky z Československa. 11 [pageend13]poezie <£233 T1 v/ >-jr» • v 7 Jiň lomasek BANALITA Z jedné strany smrdí rum, z druhé pivní sýr. Creo, quia absurdum, ale co s tím? K poslednímu tajemství tiše s námi jdou rum a pivní sýr, Scylla s Charybdou. V únorové noci hrajem spolu karty, Filemon a Baucis pod nákladem Jalty. Nebe má znak dvojí: úplněk, rudý hrot. Na čele nám stojí básníkův smrtipot. 12 [pageend14]Básníkům rostou vousy na zmoklých ulicích. Praha o lásku prosí v Lidových milicích. Básníkům skřípou péra ve ztichlých kavárnách. A Praha láskou sténá v omšelých kasárnách. Ach, romantiko bufetů, touho po přesnosti. Sníh padá třešním do květů, znaků konečnosti. A z Tatrovky jde černý kouř jak z krematoria. S ním tiše visí nad Prahou stín Kuratoria. Krásně estébákům kvetou stromy, předvečerní déšť jim v květech šumí. Před tmavou budovou růžová v soumraku, znovu se smějeme známému zázraku. My jsme zešedli jako ty domy, déšť nás zahání zas do hospody. Cestu nám ozářil zázračný amalgam. Až umřem, květy i fízlové budou dál. [pageend15]Jihočeská pravda Hvozdíky a chrpy na mezích. Kladiva a srpy vedle nich. Blízko u vesnice stojí kříž. A pod ním slepice žere myš. Z vepřového masa trčí chlupy v hospodě v Liberci. Nad pustou zemí krouží jak supi národní umělci. V hovězí polévce plavou vlasy v hospodě v Bráníku. Jak červi v hovnech hemží se zase sta mladých básníků. Bůhví co nám ještě doba chystá na dně poháru. Nejlíp se tady na všechno vysrat, odjet do Hararu. Na sloupku stojí nedopité pivo, prozářené měsícem. Křik z výčepu a z hvězd nejtišší ticho splývají v český sen. 14 [pageend16]Večer je zázračný svou banalitou, skrytou v srpnové vůni. Slovo básně odráží realitu, věčné lípy šumí. Hory jsou tajemné v mlze pozdního léta. V hloubce se údolí zjevuje a zase ztrácí. Nikdo tu není, jen semtam endéráci. Mraky zvedají horu a ona vzlétá. Občas se v oku mlhy mihne vzdálený obzor. U cesty se lesknou mokré kmeny buků a v jejich dutinách hromady rezavých konzerv, náhrobek, památník zmizelého věku. Poznámka „Banalita" vznikla jako výbor ze čtyř strojopisných sbírek, které autor sestavil během první poloviny osmdesátých let: Dětský koutek (z období léto 1978-jaro 1980), Drobná práce (léto 1980- zima 1981), V hlubokém míru (1981), Banalita (1982 - 1983). Tyto sbírky existovaly jen v několika exemplářích a nebyly určeny pro veřejnost. Několik básní bylo vybráno z textů do sbírek nezařazených. V Praze vyšlo v Edici Kde domov mUj (KDM) r. 1987. Z tohoto výboru uveřejňujeme redakční výběr. 15 [pageend17]próza jiří svoboda tématickej zájezd po sedmi divech starověkýho světa jirko napadlo mě jednou a jemnej torontskej snížek se mi snášel do zčervenalýho vobličeje ty s tim svým životem musíš něco udělat, musíš se už konečně přestat flákat a dát tomu tvýmu stopování ňákej cíl. ňákou formu, uděláš si tématickej zájezd po sedmi divech starověkýho světa. zašel sem do knihovny a vyhledal si v naučným slovníku príslušnej odstaveček a začal sem plánovat cestu, zjistil jsem že těch takzvanejch sedům divů starověkýho světa sou částečně v evropě částečně v áziji a částečně v africe. vstoupila do mě cestovní horečka a začala se mnou lomcovat, vodjel sem na letiště skočil do éra a přistál sem ve frankfurtu nad mohanem. pánové ve frankfurtu nad mohanem mě potkalo šílený překvápko. na pěší zóně zvaný cajl sem našel vopuštěnou pánskou tašku napěchovanou balíkama západoněmeckejch ma- rek. balíkama tisícovek. dostal jsem samozřejmě šok. chtěl sem tu kabelu vodnést a 16 [pageend18]představoval sem si jak se nořim do nejbližšího pětihvězdičko- výho restauránu a ponořuju se do blaha bezvadně udělaný restaurační tabule a jak změnim svůj dosavadní život plnej živoření a žebrání, ale zatímco sem takhle uvažoval ten chlap co mu ta brašna patřila se vrátil držel si ruku na srdci jako kdyby se vo něj pokoušel infarkt a tu tašku si z tý lavičky normálně vzal a ani mi nepoděkoval, byl to ňákej zahraniční dělňas z tuniska, pak sem to švihnul do mnichova a tam sem se voctnul ve vězení, vrhnul mě tam na noc jeden připitomělej esenbák kerej mi na ulici do vočí tvrdil že sem zavíracím špendlíkem kerej sem měl připíchnutej na prsou poškrábal vedle stojící auto. potom sem to prásknul do vidně zašel na maďarský vyslanectví nechal si švihnout do pasu maďarský vízum a ráno sem vyrazil stopem na šoproň. večer sem dorazil k rakousko-maďarský hranici vyťukal v telefonní budce nula nula štyry dva dva oznámil mámě a ségře v praže že dělám tématickej kulturní zájezd po sedmi divech starověkýho světa nadejchnul se bez- vadnýho podzimního vzduchu a nenápadně votevřel nezamčený dvířka vopuštěný cestářský chajdy vsunul sem se dovnitř a strávil sem v ní dobrou osvěžující noc. * * pánové ráno sem to přešveholil do maďárije. řeknu vám že sem byl v dalším šoku. hranici dělilo vod šoproně mrtvý pásmo země nikoho dlouhý asi štyri kiláky. bylo to pásmo zadrátovaný drátěným plotem a vobsypaný kulometnejma věžema. po tom pásmu se nesmělo jít pěšky nesmělo se na něm stopovat nesmělo se přes něj jet na kole. pánove ten celník co mi dal ao pasu razidlo zastavil ňákej bourák a poručil šoférovi aby mě nalodil vedle sebe a vodvez do šoproně. byl sem rád že to maj maďaři takle zařízený, v šoproni sem si myslel že mě raní mrtvice, všechny baráky voprejskaný ve vobchodech to pitomý aušusový socialistický zboží lidi nevrlí a votrávený a v katolickým kostele na náměstí pár babek na ranní mši právě přistupovalo ke svatýmu při- jímání. rošel sem starobylým městským jádrem vyměnil si český oruny za maďarský forinty nasnídal se na lavičce mlíka s chlebem a marmeládou a pokračoval směrem na ráb. do rábu mě vzal bezvadnej kluk kerej neuměl ani slovo anglicky a ani 17 [pageend19]slovo nemecky a kerej dělal inžinýra v ňáký pošahaný maďarský továrne, cestou sme míjeli brigádnice kerý vokopávaly na polích plodiny a v dálce sme spatřili koňský potahy kerý táhly vozy naplněný silážovanejma krmivama. socialistický výdobytky řek ten kluk maďarsky a posměšně hodil hlavou za těma pracovnicema. na traktory se eště nezmohli, dojeli sme do rábu oklepali ze sebe pomačkanost jízdy a von mě pozval na voběd do restauránu. šli sme a potkávali sme na trhu množství vošuměle voblečenejch slovenek a slováků kerý sem z nedalekýho komárna ěalova nebo novejch zámků jezdili za nákupama. v jednom bufetu si jedna nabobtnalá slovénka cpala mastnejma prstama do držky křídlo prsíčka a stehýnka grilo- vanýho kuřete, cákal sem blahem zelený skvrny, vrátili sme se do stylovýho restauránu a sedli si za stůl číšník nás zdvořile pozdravil a zeptal se co si přejeme, na zdi byly pověšený kola ze žebřiňáku a ňáký kovový předměty a ten kluk vobjednal bezvadnej maďarskej guláš a rybí polívku z darů dunaje. než byste řekli švec stálo to na stole i s tokajským nasládlým vínem, byl to totiž soukromej restaurant. najedli sme se utřeli si prsty do ubrousku a venku sme se rozloučili, von mi dal na cestu ňáký bonbóny a pár papírovejch forintů a já sem mu za to potřás rukou dal mu svou neexistující adresu nahodil sem baťoh na záda a šel se podívat na rábský nádraží na kterým sem už jednou byl když sem jako děsně mladej mladík uskutečnil svou první zahraniční cestu z toho zamřížovanýho neprodyšnýho československa. z rábu sem pokračoval dál na východ. vzali mě mladý novomanželé kerý jeli na svatební cestu někam za naďmároš a hodili mě do osřihomi. tam mě pozvali do kavárny kde ke kávě hrála cajdáková kapela a pak mi u jednoho němce zařídili nocleh. ráno sem si prohlíd bezvadnou ostřihomskou baziliku a z vejšky se kochal pohledem na zakouřený Štúrovo na druhý straně dunaje. nad štúrovem se snášel smog a slováci v tom dýmu pobíhali jakoby se nechumelilo, ten dým absolutně ignoroval hranice a pronikal mi do nozder a plic i tady v osřihomi. neváhal sem projel sem Vyšehradem vácovem a dorazil do budapešti. 18 [pageend20]pánové v budapešti sem dostal další mírnej šok už v pořadí třetí. na ulici kerá se menuje váci a kerá je něco jako pražská pěší zóna v zeleným sem v jednom průchodě narazil na mekdonalda na tu americkou firmu co po celým světě prodává ty pitomý ham- 1 kokakoly, někdy k tomu přidává i bezvadný pak sem šel dál a na náměstí hráli dva nezaměstnaný na klarinet a na harmoniku a lidi jim do čepice házeli drobný, vedle nich jeden kouzelník prováděl svý triky a jedna holka hrála na housle nějaký výňatky z mozarta. vrcholem všeho ale bylo když mě členové mezinárodní hinduistický organizace haré krišna nená- padně vložili do dlaně pozvánku s tím abych se v neděli dostavil na jejich spirituální seanci. koupil sem si v jednom obchodě bezvadnej maďarskej štrůdl a setřás sem z ramen jednu bábu kerá mi za dvě stovky nabízela pokoj ve svým kamrlíku, přespal sem u jednoho kempu nahoře za budou a pak jsem promrskal maďarsko křížem krážem. přejel sem jugosláviji řecko a dojel do olympije. v olympiji mě ale čekalo nesmírný překvapení. dorazil sem tam a začal se pídit po prvním ze sedmi divů světa po diově kolosální soše v olympijským chrámu, ale ani po chrámu ani po diově soše nebylo ani památky, zelenalo se to tam bezvadně udržovaným stadiónem na kterým se kdysi pořádaly olympijský hry. neváhal sem a nasadil to na atény a z pirea sem přeplul výletní lodí na ostrov rhodos abych uviděl druhej div starověkýho světa obří sochu boha slunce kerej měl stát rozkročenej v rhodoským přístavu a mezi jehož nohama měly proplouvat lodi. ale když sem tam dorazil jeden chlap co se tam potloukal mi voznámil že tu sochu už dávno roztloukli a rozebrali arabský kupci a rozprodali ji po různejch městech středního východu, byl sem samozřejmě zklamanej. vrátil sem se zase na pevninu a spěchal do turecka, před soluní mi zastavil kluk kerej mluvil perfektně česky a kerej mě pozval na večeři do hospody v cetru soluně. byl to kluk jehož rodiče utekli z řecka do česka v době kdy se v řecku pořádal hon na komouše a kerý se zase do řecka vrátili a von se narodil a výrost 19 [pageend21]v praže, měl bezvadnej žižkovskej prízvuk a svěřil se mi s tim že by se hned vrátil do svý vlasti do česka už jen proto aby si moh v noci dát na václaváku vopejkaný buřty s chlebem a s kremž- skou hořčicí. za soluní se na mě pousmálo štěstí. zastavil mi bourák kerej to práskal z holandska až do jordánska, protočily se mi panenky a chtěl sem zacifrovat nohama, ten chlap mě nalodil přea cařihradem mě pozval na přepychovou večeři pak mi zaplatil pokoj v hotelu a ráno mě hodil do ankary. odle vobtičeje to byl ňákej jordánec nebo syřan nebo palestinec erej už žil v holandsku drahnou řadu let. v ankaře mě potkalo další nenadálý štěstí, na bulváru ménem atatůrk sem ve vodpadním koši našel portmonku a v ní pětatřicet tisíc řeckejch drachem, vyměnil sem je v bance za dolary a přidal je k těm co už sem měl ve svým plátěným pytlíku na krku. bylo to jenom něco kolem dvou stovek americkejch peněz. pak sem to švihnul na západ směrem k egejskýmu moři protože ankara se mi zdála zakouřená a hlučná a skončil sem v přístav- ním městě bodrum. to bodrum se dřív menovalo halicarnacus a vládnul v něm panovník ménem mausolus a tomu po jeho smrti dala královna artemisia postavit šíleně velkou hrobku, ta hrobka toho mausola to mausoleum měl bejt další v pořadí už třetí div starověkýho světa. ale v bodrumu po tom celým krámu zbyla v zemi jen malá provlhčená díra. nedal sem se vodradit a posunul se stopem k nedalekýmu efezu. v efezu měl bejt čtvrtej div světa chrám bohyně artemis. z toho chrámu zůstal na pěkný zelený louce jen bezvadně vyleštěnej kamennej mramorovej do nebe osaměle trčící sloup, šel sem se aspoň podívat na nedaleký návrší na hrobku svatýho jana toho jana co byl miláček páně. co napsal evangelium podle svatýho jana co je vždycky na všech večeřích páně zobrazenej po ježíšové pravici s hlavou ma mistrově rameni co po smrti syna člověka odešel z jeruzaléma právě do toho efezu aby se věnoval meditaci a rozšiřování křesťanství. vzal s sebou taky pannu marii kerou mu ježíš svěřil do vopatrování. ta marie tam bydlela v jednom baráčku deset kiláků za efezem vysoko v horách a podle pověsti tam i umřela, křesťani na tom místě postavili baziliku a slouží v ní mše. když 20 [pageend22]sem se to dověděl napadlo mě že bych se tam moh podívat a požádat faráře vo nocleh. šel jsem těch deset kiláků asi tři hodiny, byl už večer a noc a máchovské) měsíc mí vosvětloval bezvadně se kroutící stoupání lesem, před vchodem do baziliky se na mě vrhli psi vrátnýho ale vrátnej je v cuku letu uklidnil, pak mě doved k farářovi, kolem vanul vichr z egejskýho moře a tváře nám bičovaly studený dešťový kapky, byla to scéna pro bohy. farář otevřel dveře a posvítil si na nás baterkou, musel sem mu připadat s baťohem na zádech a po udělání těch deseti kiláků pěkně strhanej protože mě hned pozval dál a řek abych si vodložil a sed si za stůl. venku se kapky proměnily ve vlhkej sníh a větrná bouře lomcovala dřevěnejma vokenicema. vodložil sem si baťoh a klobouk do kouta a díval se na toho křesťanskýho kněze jak pro mě připravuje večeři páně jak vrhá na pánev vajíčka mouky mlíka a těstoviny a jak mi to za veselýho vyprávění různejch francouz- skejch anekdot servíruje až k promrzlýmu nosu. pustil sem se do jídla a smál se s tím veselým knězem kerej tu hlídal to poslední útočiště panny marie a voči mi slzely a pot mi stékal po tváři a po krku a žvance jídla mi klouzaly hltanem do žaludku kde se rozplývaly v krystalky a chemikálie absorbovaný krvin- kama krví a unavenejma svalama. pak sem to nasměroval na irák. irák jak jistě víte vede v současný době válku se sousedním íránen. z toho důvodu nemaj zájem vo turisty a turismus jako takovej nepodporujou a neudělujou turistický víza. za celejch deset let co se zabejvám cestováním se mi nikdy na žádným iráckým vyslanectví nepodařilo uzemnit irácký vízum, najednou v ankaře mi ho z ničeho nic dali. za pár dní a na tři neděle, projel sem turecko-irácký hranice bez problémů a přes kurdis- tán dojel do města mosulu. pak do hlavního města bagdádu a jordánskej šofér kerej mě tam dovážel mě pozval na bezvadnou večeři. kolem byla tma a my sme se rozloučili a já sem šel ztemnělejma bagdádskejma ulicema směrem do centra a vočima sem vyhle- dával nějakou budovu se znamením kříže, našel sem ji v podobě evangelickýho kostela ménem svatej jiří a řek správci a farářovi v jednom aby mě v něm ubytoval, ten farář a správce souhlasil. 21 [pageend23]hodil mi všecko moje šatstvo do pračky a zapnul ji mě poslal do koupelny do ruky mi vrazil bylinkovej šampon a po večeři mi chytil na svým rádiu vysílání hlasu ameriky a svobodný evropy pro Československo, brzy sem u toho usnul, ráno mi dal snídani do ruky ňáký prachy a varoval mě abych nechodil s otevřeným plánkem bagdádu po ulici a abych jako ňákej pitoměj turista nekoukal dlouho na různý budovy aby mě nepokládali za špióna. sme ve válečným stavu řek a ty seš první turista s baťohem na zádech kerýho tu vidim. lidi sou podezřívavý, vyrazil sem do ulic a na všech bagdádskejch nárožích byl v nadživotní velikosti portrét iráckýho presidenta saddama husejna a na všech těch vobrazech z něj vyzařoval teplej úsměv a klid jakoby se nechumelilo, před měsícem sem na bagdád padlo několik bomb. druhej den sem vyrazil na v pořadí už pátej div starověkýho světa. dojel sem stopem do babylonu a prošel se podle vysokejch nabuchodonozorovejch zdí po dlážděný cestě na konec a hledal sem proslulý visutý nebo terasovitý semiramidiny zahrady, ale stavbaři co to tam dávali do pořádku mi řekli že možná byly někde v místech kde se votáčí řeka do pravýho úhlu ale že to nevědí jistě, ukázali mi aspoň zbytky základů babylónský věže. Pak aby se neřeklo sem si zajel do karbaly a do nadžáfu podívat se aspoň zvenku na originální mešity a nakonec sem se s milým správcem a farářem evangelickýho kostela v bagdádu rozloučil, měl sem toho válčícího iráku až po krk. vyšel sem za bagdád a chytil sem jinýho jordánce kerej jel do hlavního jordánskýho města amánu. vez tam z iráku naftu a já sem myslel že mu skočím kolem krku. měl bezvadně vodpéro- vanou klimatizovanou švédskou scaniu a v ní plnej košík velkejch libanonskejch jablek, a jak sme to tak klouzali irácko- jorádnskou pouští rádio nám tlumeně hrálo klasický džezový tóny do našich čekajících ušních bubínků. Irácký celníci nás trochu protřepali ale nic podezřelýho nenašli a my sme s tím šoférem dorazili do amánu za necelý dva dny. amán je podle máho názoru jedno z nejkrásnějších měst světa. 22 [pageend24]z atnánu sem dojel do akáby. na druhý straně za akábským zálivem bylo izrelský město eilát ale tam se nesmělo protože jordánsko nemá izrael rád. v akábě čekala loď na sinaj tak sem neváhal a nalodil se na horní palubu a nechal se přesunout do egypta. do nuvejby. tam sem to nasadil na stopa a druhej den sem skončil v suezu. vzal mě tam na jeden zátah jeden beduín, řeknu vám že jízda přes ten sinaj byla jízda pro bohy. v suezu sem se ubytoval v klášteře neposkvrněné panny marie. opat byl ital a bydlel v celým klášterním komplexu sám a byl rád že má na několik dní společníka z evropy. pak sem suez opustil a přes izmáliji sem dojel do alexandrije. ubytoval sem se v dalším klášteře tentokrát s větším počtem osazenstva a začal se pídit po předposledním divu starověkýho světa velkým alexandrijským majáku který měl stát někde u pobřeží a měl vohněma zapalovanejma v jeho věžní hlavici upozorňovat lodě na to že přístav není daleko, ty vohně prej měly bejt vidět do dálky padesáti kiláků. vohně snad mohly bejt vidět do dálky padesáti kiláků ale po vobřím majáku jakoby se zem slehla, už tu dávno nestojí řek mi jeden informátor v turistickým kanclíku. nechal sem tedy šestej div starověkýho světa šestým divem starověkýho světa a šel sem zpátky do kláštera, pánové já sem v tom alexandrijským františkánským klášteře dostal přidělenej pokoj s koupelnou a na zazvonění zvonce sem se měl zúčast- ňovat snídaně voběda a večeře, všechno zadarmo, v tom klášteře bylo asi dvacet noviců na zaškolení pro střední východ a byli to kluci z různejch částí světa, nosili hnědý františkánský kutny s bílou šňůrkou kolem pasu a na nohách kožený opánky. Jejich vobědy a večeře nebyly jen vobyčejný vobědy a večeře ale byly to hostiny s vodou a vínem po kterejcn následovaly politickonáboženský diskuse, jeden novic mi věno- val evangelium svatýho jana. myslel jsem že si hodím mašli. z alexandrie sem pokračoval dál k jihu pouštní cestou do gízy u káhiry. všude bylo vedro a oráči v nilský deltě pomalu a 23 [pageend25]trpělivě se svejma velbloudama vorali svoje pole zahrady a záhumenky aby je připravili k setí. modlil sem se aby se mi cestou nic zlýho nepřihodilo a sledoval sem alexandrijský mezky jak pomáhají lidem táhnout těžký náklady a jak mořský vlny bijou vo alexandrijský neudržovaný pláže, dorazil sem osobním autem do gízy a ten šofér co mě vez chválil bejvalýho prezidenta sadata za to že uzavřel s izraelcema mír a že egyptu byl vrácenej sinaj na kterým se teď našla nafta, vyklopil mě v gize a já sem mu řek že hledám jeden v pořadí už sedmej div starověkýho světa egyptský pyramidy a tajemnou sfingu a von mi řek že jakmile obejdu blok a zahnu doleva že ten celej slávnej zázrak spatřím. dámy a pánové udělal sem to co mi řek a najednou se před mejma zrakama konečně vynořil tolik hledanej cíl poslední zachovanej div starověkýho světa ty pyramidy v gize jedinej a neporušenej div v celý svý kráse tak jak byl postavenej ničím nenarušenej kamenně stojící civící už tisíciletí staletí desetiletí ignorující etapy a války a alexandry a perestrojky a dějiny a lidský chody a bědy a radosti a vojny a míry a nic nedělající sám a majestátně si do modrýho nebe a horka a prachu pouště na věky snad trčící. popošel sem před ty monumentální kolosy a bílá sfinga ta žena se lvíma nohama a drápama a tělem se na mě záhadně dívala a pyramidy v pozadí se hrozivě vznášely s celou svou kamenitou a křehkou těžkostí lehce k nebi a turistky kolem toho chodily nebo jezdily na koních nebo na velbloudech a podivovaly se tomu jak se to mohlo postavit jakou technikou se to mohlo postavit kolik námahy a lidský práce to dalo jakej to všechno mělo smysl a důvod a jaká to musela bejt kultura aby se vyšvihla tak vysoko jak vysoký byly ty gízský pyramidy, díval sem se na to a voči mě bolely a moje oči užasly a nemoh sem se vodtrhnout a bylo mně po tý dlouhý cestě dobře nekonečně dobře a říkal sem si jirko tak si přece uviděl aspoň jeden div starověkýho světa aspoň jeden divek z těch který tu zbyly aspoň ty pyramidy co sou postavený z tak těžkýho kamení že je nerozhází ani větry ani staletí ani války tak ted' si u cíle svý cesty svýho snažení a svý dlouhý předlouhý a přetěžký námahy. 24 [pageend26]strávil sem u těch pyramid tři dni. večer sem se šel podívat na zvukový a světelný šou který spočívalo v tom že se nasvětlovaly různobarevnejma reflekto- rama pyramidový masivy a do toho hlas z amplionu vyprávěl dějiny vzniku těch staveb, co se kolem nich během staletí odehrálo jak si u nich lebedil alexandr velikej vznešená kleopatra a mar kus aurelius a jak pyramidy odolávají všemu i děsnýmu náporu turistek a turistů. koupil sem si k večeři vod místního pekaře bezvadný teplý egyptský placky z černý mouky zadělávaný saharským pískem kterej sem chroupal mezi zubama a zakusoval sladkejma červenejma pečenejma bramborama a pak se nachystal na spánek těsně vedle cheopsovy pyramidy. bylo ticho protože jak turistky tak i nabízeči velbloudů a koní a rúznýho zboží zmizeli z nočního prostranství a nechali pyra- midy si konečně trochu vodpočinout. rozdělal sem si spacák zaposlouchal se do ticha písku pouště kamení a oblohy pomodlil sem se a usnul, ráno mě probudily kroky, zved sem rozespalou hlavu a uviděl tři kluky a jednu holku jak dou s baťohama k pyramidě, začalo svítat a ta parta se zastavila položila si baťohy na zem a začala stoupat po kamenitejch pyramidovejch schodech nahoru, rychle sem vyskočil ze spacá- ku sbalil ho vopřel si baťoh vo první pyramidovaj schodek a přidal se klidně k nim. pánové my sme tu pramidu slejzali asi hodinu, svítalo čím dál tím víc a my sme se museli vo každej ten kámen vopřít nejdřív rukama a pak na něj vytáhnout tělo a nohy protože kameny byly vysoký a nešlo po nich stoupat normálně jako po schodech, dělali sme kámen po kameni a když sme dospěli na špici byli sme pěkně dodělaný. zeshora se nám naskytnul bezvadnej pohled do kraje, před náma se rozprostírala káhira s celým svým půvabem kouře a sazí s mrakodrapama a s nilem dole se k nám vobracela zády ta pitomá sfinga vzadu byla cheprenova a mykerinosova pyra- mida a v dálce se tyčily menší sakárský pyramidy, bylo jasný ráno a seděli sme i s tou holkou na posledním kameni a dívali se na obzor a sledovali jak se votáčí země a jak na svůj povrchpouští první žlutý a jasný sluneční paprsky a jak se objevuje sluneční koule a jak se po okolí rozlívá svit a teplo a jak je to všechno úchvatný a blahodárný a božský a výsostný a nadpřirozený a monumentální. 25 [pageend27]z bohulibýho rozkošnýho snění nás probudily výkřiky hlídačů dole na zemi který žádaly abysme slezli ihned slezli a ty hlasy řvaly tak pronikavě že to pronikalo do samotnýho nitra t ý pyramidy k samotnejm pohřbenejm duchům a faraónům a rušilo to posvátnou náladu okamžiku a okolí a my sme se naposledy tedy podívali kolem a na sebe a na nebe a na slunce a začali sme sestupovat zase tam kde sme začali a šlo to vo něco lepší než výstup ale museli sme si zase na každej ten kámen sednout spustit nohy a skočit na sousední a tak to šlo až sme se voctli zase na zemi u těch hlídačů který na nás čekali s nasta- venejma dlaněma a my sme byli unavený a zaprášený ale šťastný tak sme těm egyptskejm strážcům pořádku dali na usmířenou nějakej ten bakšiš a rozešli sme se a já sem pokračoval směrem ke káhiře a voni někam jinam a já sem vod těch pyramid vodstupoval a nechával sem je za zádama a ty pyramidy se zmenšovaly a zanikaly a ztrácely se a ustupovaly a nakonec zmizely docela a to už sem byl v městě ve hlučným několika- miliónovým městě v městě ménem káhira městě kudy protýká řeka nil městě který bouří kouří troubí špínou a hlukem a nečistotou a snědejma egypťankama a samoobsluhama a koka- kolou a hamburgárnama a různejma chrámama. když sem se v káhiře vydováděl prohlíd si nejznámější turistický atrakce a prošel se po nábřeží podle nilu zašel sem na hlavní poštu abych si tam vyzved dopis a vánoční balíček s čokoládama vod mámy z prahy. samozřejmě že balíček na poště nebyl, sežrali ho egyptský poštovní zaměstnanci. prodíral sem se zklamaně špinavejma a otlučenejma ulicema skrz vošumělý egypťany a egypťanky a skrz elegantně vypadající egypťany a egypťanky a hledal sem znamení kříže křesťanský chrámy a klepal sem na jejich brány milosrdenství a dobročin- nosti a chtěl sem aby mi poskytli nocleh a stravu ale káhirský kostely ať už to byly arménsko-etiopský nebo řecko-pravo- slavný nebo římsko-luteránský denominace se k tom aby poskytly nocleh ubohýmu pocestnýmu absolutně v tom ruš- ným velkoměstě neměly a já jsem byl mírně zoufalej a přemejšlel sem vo tom kam sebou v tomu ruchu a smradu a hemžení na noc švihnu a zaklepal sem na bránu posledního kostela a kolem se 26 [pageend28]rozložila tma a požádal sem koptickýho šéfa a kněze toho chrámu aby mě na několik dní uložil a on souhlasil a zaved mě do koupelny a ze mě spadlo napětí a obavy a shodil sem ze sebe špinavý hadry a vrhnul se do vany a vyšamponoval si vlasy a namydlil se bublinkama a vykoupal se vosušil se huňatým ručníkem a zase se voblík a vešel sem do jídelny a pan farář s dalšíma františkánama už čekal u tabule a nabídl mi židli a sluha přines polívku a my sme se pustili do jídla. jel sem dál k jihu přes asyutu do luxoru. v luxoru sem si prohlíd luxorskej chrám hrobky králů a memnonovy sedící kolosy obřích lidí a karnak a pak sem pokračoval do asuánu do toho města na přehradě a na břehu násirova jezera a v asuánu na nilu kotvily přepychový lodě zahraničních i egyptskejch společností který sem dovážely z káhiry bohatý turisty a turistky a lodě bohatě zářily svejma světlama do horký lednový asuánský průzračný noci a cestující v róbách a ve smokingách se na palubě oddávali veselí a radovánkám a tanci a hudbě a drželi se kolem pasů a kolem ramen a trsali do rytmu valčíků nebo swingu a swingovali nohama a tělama a vůněma garderób a potících se těl a ženskej vodkrytejch zad a já sem se na tu scénu z nábřeží díval a záviděl sem jim že se můžou tak bezstarostně veselit a bavit v přepychu a marnotratnosti v extázi a rozkoši jídel tabulí cukroví čokolád mas a lahůdek vín piv a limonád cigaret a doutníků pohlaví a ženskosti a přemejšlel sem vo tom proč mi osud nadělil do vínku to cestování chudýho tuláka autostopem kterej se s baťohem na zádech prodírá pouštěma a pláněma a džunglema a městama a horama a lesama a loukama a vesnicema a záviděl sem těm boháčům na palubě tý přepychový několikaposchoďový lodi jejich do nebe a do smrti se v radovánkách vytrácející život a chtěl sem přeseknout ten řetěz kterej mě dělil od vchodu do tý lodi a přerušit tanec zpěv a veselí těch lidí a chtělo se mi postavit se mezi ně a křiknout jim do ksichtů aby mě vzali mezi sebe mezi svou třídu horních deseti tisíc že sem toho hoden že sem se dost napracoval dost naběhal dost nasnažil a dost nalízal klik u počestnejch občanů této planety. ale stál sem u toho klandru a z očí mi kapaly na egyptskou zem slzy a ty slzy byly těžký svou nevyrovnaností a nerozhodností a 27 [pageend29]já sem nevěděl jestli ty slzy sou slzy nenávisti závisti nebo slzy lásky a soucitu s těma který na palubě tý výletní lodi protanco- vávali a propíjeli a prokuřovali svůj krátkej pozemskej život až k matce smrti až k otci bohu po jehož pravici sedí kristus pán a mohamed a buddha a krišna a nevěděl sem jestli ty mý slzy sou slzy ukojení anebo poznání anebo slzy rozumu nebo slzy moudrosti ale věděl sem že ty lidi a ta loď a ty světla a ten roztančenej a roztouženej asuán zase zejtra zmizí zase jednou odejde a zbyde po něm jen lehký nebo tmavomodrý ráno ráno plný slunce nebo šedě oblohy nebo mraků jásotu nebo chmury šepotu nebo lásky. přespal sem v katolickým kostele a ráno sem si koupil plavbenku na loď plující z asuánu po násirově jezeře do vádí halfy první súdánský obce na druhým konci jezera, vízum do súdánu sem měl z káhiry. nalodil sem se na horní palubu a vedle mě si natáhli deky tři francouzi jedna franzouzska jeden kanaďan a jeden brit. vostatní Í >asažéři byli súdánky nebo súdánci. oď byla narvaná. pluli sme a dívali sme se z paluby na abu simbel na tu hrobku ramsese druhýho a druhej den sme přistáli v tý vádí halfě. tam sme využili pozvání jednoho hospodskýho a bezvadně sme se u něj nabaštili vysprchovali a vyspali, ráno sme se rozešli, já sem jel stopem směr chartúm voni to vzali autobusem podle nilu do dongoly. řeknu vám že stop šel v týhle voblasti blbě. dojel sem nejdřív do atbary a pak do chartúmu. všude bylo vidět příjemný a sympatický súdánky a súdánce v bílejch hábitech a řízách a kolem vočí se mi motala núbijská vedrem prohřátá poušť. dorazil sem do chartúmu a našel si nocleh v evangelickým černošským kostele, v chartúmu bylo vedro a na chodníkách se všude válel z pouště navátej písek, neměl sem tam nic jinýho na práci než chodit podle nilu pít pepsikoly jíst sladký a vyzrálý grejpy a vobčas si zalistovat v britskejch nebo americkejch novinách v britským nebo americkým kulturním středisku, v jedněch se najednou vobjevil titulek že rezignoval ňákej gusta husák. 28 [pageend30]zved sem na poště telefon a zavolal to mámě do prahy, byla už vo tom informovaná. přečkal sem tam zimu měsíce leden a únor a v novinách sem sledoval předpovědi počasí v evropskejch městech, když se v evropě sloupek rtuti začal vyhupovat zase nad deset a víc plus celsia nasadil sem to zpátky k domovu, projel sem egyptem přímořským střediskem hurgadou a na sinaji mě zastihla šílená sněhová bouře. měl sem na nohou opánky a vichr do mě dul a já jsem se pomalu blížil ke klášteru svatý kateřiny a přes úplněk pluly divoký mraky a já sem se prodíral tou sněhovou vichřicí a tou větrnou s m r š t í která do mě švihala dešťový kapky smíchaný s kroupama a se sněhem a dštila do mejch tváří sinajskej písek a vobracela mi můj malej evropskej deštník a já sem ten klášter v dálce uviděl a těšil sem se na něj protože mnou lomcovala zima a vítr a byl to zvláštní úkaz začátkem března spatřit na sinaji sníh a cesta se bělala a nechávala si v sobě nadělávat šlápoty mejch promoče- nejch sandálů a z ponožek mi vykukovaly nahý prsty a zábly mě nehty a já sem došel k bráně ta byla zavřená a už bylo pozdě večer a vichr tou bránou taky lomcoval a rachotil řetězem kterou byla ta brána zamčená a já sem volal a bušil zoufale v tom hluku a větru na dřevo a křičel sem aby mi votevřeli a aby mě pustili dovnitř ale nikde nebylo ani živáčka a pak se vobjevilo světlo a hlídač šel nádvořím a já sem na něj škvírou v bráně zařval co mi hlasivky stačily a von se votočil a postavil lampu a pustil mě dovnitř a zeptal se mě co si přeju a já sem řekl že přespání a von zavrtěl hlavou ale já sem tam stál proti němu s mokrým baťohem a promočenejma opánkama a von řek tak pod' dovnitř a ukázal mi na lavice v jedný jídelně a já sem si je přirazil k sobě a roztah sem si svůj spacák a shodil mokrý ponožky a podíval se naposledy na tu bílou sněhovou spoušť za oknem a poručil svý tělo spánku. ze sinaje sem přeplul přes akábskej záliv zase zpátky do jordánský akáby a pokračoval přes sýrii do turecka, pánové v sýrii mě ty pasoví kontroloři donutili k tomu abych si vyměnil sto americkejch dolarů, když tu sýrii dokážu ale projet do čtyřiadvaceti hodin řekli ty arabský mohamedánský nesty- dové do posledního centu ti ty prachy na hraničním přechodu na kterým budeš ze sýrie vyjíždět zase vrátíme, pokud samozřejmě nic neutratíš. 29 [pageend31]vrhnul sem se okamžitě na stopa a přeřítil sem se přes damašek do alepa za pouhých čtrnáct hocfin. v alepu sem ale nebyl schopnej nic uzemnit k turecký hranici, minuty a hodiny utíkaly a na vobzoru se vobjevil taxík, skočil sem do něj zaplatil a na hraničním přechodu sem byl cobydup. byl ste v naší zemi pouhejch dvaadvacet hodin řek mi sýrskej celník a bohatě mi štemploval stránečku za stránečkou mýho pasu syrskejma razidlama. máte tedy nárok na to abyste si vyměnil všechny neutracený syrský prachy zase zpátky do měny kterou požadujete. hodil sem mu na pult balík bezcennejch syrskejch bankovek a von mi do dlaně vodpočítal devadesát pět zelenejch poctivejch tvrdejch americkejch dolarů, vsunul sem je za ňadra, taxík s mejma pěti dolarama vodjel do nitra země a já sem pokračoval podle turecký riviéry do evropy. přistál sem nejdřív v cařihradě a tam sem vobešel několik katolickejch kostelů než mě jeden ubytoval. pobyl sem v cařihradě několik dní. když mě unavil švihnul sem to na řeckou kavalu. tam se ubytoval na noc v jediným římskokatolickým kostele kterej se tam konal, kavala je bezvadný město rozprostírající se nad mořskejma zálivama. švihnul sem to na soluň. ze soluně sem chtěl jet na posvátnou horu athos plnou klášterů ale na soluňským vnitru sem nedostal povolení, je to totiž církevní stát sám pro sebe. švihnul sem to na jugošku. skončil sem ve skopje a šel sem za farářem do kostela ale pan farář se bál a ukázal rukou na protější vilku za cestou, z toho domu sledujou informátoři každej můj pohyb, kdybych tě vzal na noc zejtra bych byl na koberečku, církev to tu nemá snadný, dal mi pět tisíc dinárů na hotel a řek mi že v severní jugošce je církev svobodnější a já sem jel dál směrem dubrovník. v dub- rovníku sem zašel k jezuitům který měli soukromou školu a pan šéf mě beze všeho vzal na noc dovnitř, na stůl mi předhodil malou večeři. ve splitu sem přespal v kostelíku nejsvětější panny marie v zadaru taky a ve rjece v bohosloveckém semináři s vlastním pokojem a s koupelnou a stravu mi do pokoje nosila bledá ale milostí naplněná mladá jeptiška a přilívala mi do skleničky víno a přidávala pudinky, ze rjeky sem to prásknul do lublaně. tam sem našel krišňáky který neváhali a pozdě večer mi připravili 30 [pageend32]v e g e t a r i á n s k o u lahodnou večeři, zazpíval sem si s nima haré krišna haré krišna a nasadil to na italskej terst. dámy a pánové terst měl pro mě připravenou kromě pěknýho architektonicky sladěnýho starýho města s výhledem na moře bezvadnej klášter z a jehož starejma silnejma zdma a bránou s vrzajícím zvoncem ¡ně čekal přepychově moderní pokoj s televizí a rádiem a bělostnou vykachlíčkovanou koupelnou se záchodem a s bi- detem. Jeptišky mě třikrát denně posazovaly za stůl a přinášely kávy cukroví ovoce datle a pomeranče a mezi soustama se ustavičně řehtaly a vyprávěly anekdoty. pánové řeknu vám že řeholní život je to nejkrásnější co vás na tomto světě muže očekávat. byl sem tam s nima asi tejden jen za dobrý slovo ráno sem chodil na svatý mše dolů do kostelíka a seznámil sem se tam s jednou holkou která takhle cestovala od jednoho kláštera ke druhýmu po celý západní evropě a nic nedělala a radovala se z toho že může bejt mezi dobrejma duchovníma uměníma chrámů vý- hodnou čekající střechou nad hlavou a vynikající stravou, ta holka mi dala průvodce po všech klášteřích a kostelích světa který ubytovávají zdarma unavený poutnice a poutníky který prahnou po spásonosným duchovním životě po duchovní stravě a po duchovním jídle a vnukla mi pevnou a nezničitelnou myšlenku která se vedrala do mýho mozkovýho niterná do mejch závitů a do mýho předsevzetí. příště a až do konce svýho života už nebudu blázen a nebudu se pachtit za ňákejma pomíjivejma a zničitelnejma sedmi nebo deseti nebo sto nebo kolika divama starověkýho nebo novově- kýho světa. příště si vyberu nepomíjivý a hodnotný stěny klášterů duchov- ních míst a kostelů který stojí připravený dát útěchu bloudícím poutníkům a který za svou službu nechtějí nic než trochu lásky a sesterství bratrství a něhy a který vám poskytnou tolik duchovní síly a bohatství který vám nemůžou poskytnout žádný i ty sebenejbohatší hmotný divy ať už starověkýho nebo novově- kýho světa. 31 [pageend33]Jiň Svoboda procestoval autostopem všech pět světadílu a vydal o svých cestách čtyřdílnou knihu Autostopem kolem světa, ve které jsou - kromě dobrodružných zážitku - uvedeny rovněž různé rady a informace pro všechny stopaře i nestopaře, kteří by chtěli cestovat s téměř prázdnou peněženkou. Třetí a čtvrý díl, který je dosud na skladě, si můžete objednat na adrese: Jiří Svoboda, 3595 Kingston Rd., Scarborough, Ontario CANADA, MIM 1R8. Bankovní spojení: ZENTRALSPARKASSE UND KOMMERZIALBANK i WIEN, Schottenring 1, Konto Nr. 601 441 405 - PATERNOSTER ÖSTERREICHISCHE POSTSPARKASSE WIEN, P. S. K. Konto Nr. 7993.024 - PATERNOSTER. 32 [pageend34]PRAMÍNEK w 90 PÍSN/' Žll/Ě h NA SKLADÁ F li ístoíi to ä fi^ísá»\íř r «HîMi'E^Fknn/î'P "a ÇÇy? l i f t ? f Sg: ; ; ; sS • V. sE'äsSo • 3 A R Q S L A V H U T K A W . B l / y T E W E C H S T R . 5 2 ß 5 0 2 4 BN R O T T E R D A M H O L L A N D [pageend35]Petr Kouba O muži, který si skutečně neviděl ani na špičku nosu Pokračování z minulého čísla Vystoupili do prvního patra. Pokoj byl i na hotelové poměry velice neútulný a malý; vlastně jenom krabice, obsahující postel a skříň; vedle dveří na záchod bylo umyvadlo a nad ním zrcadlo. Okno, nesloužící k vyhlídce ani k osvětlení, vedlo do nějaké zdi, vzdálené od něho sotva metr. Byl to prostě kotec na souložení. - Kdeže jsou, ó přecpaná Európo, tvé háje, luhy, a jinoši a dívky, jak Fauni s Nymfami, na nich skotačící? - Do takového hole existenciálního pokoje nevbíhají dvojice zadýchány škádlivou honitbou, jakobv ná- hodně a ještě nerozhodnuty; do takového pokoje vcházejí dvojice tiše a rázně, s jasným plánem a časem vyměřeným k jeho provedení. Tísnívá prostora z Poeovy povídky... zatmění za náletu... venku soumrak a temné síly... milování snese každé koření... ó Euró- po... ó Jane Veselý... tak rád bych podobně pokračoval, jak se sluší na moderního zapisovatele, leč duch tohoto příběhu je vlastně burleskní... Jan vyplatil šéfovi za tuto kobku dvě stě korun a slíbil, že ráno vypadnou. Nyní ještě zbývalo sdělit vše prsaté blondýnce. Na to přeci jenom potřeboval Jan vypít několik skleniček, aby jej v nejdu- ležitější chvíli neopustila výmluvnost. Když si naléval u stolku s nápoji panáka whisky, napadlo jej, že takové množství lahví - ubyla jich sotva polovina - svatebčáné nikdy nemohou vypít, zvláště když v tomto směru nejzdatnější Moravané pili výhradně svou vlastní slivovici. Vzpomněl si na kumpány z hostince, kterak by se zaradovali nad jednou každou z těchto flašek, kterak by ji vychutnali, poskytli lásku, kterak by svěřili nalévání tomu s nejméně rozklepanýma rukama a shro- máždili se i s hostinským kolem... kolem dejme tomu tohodle koňáčku... - Jan se rozhlédl - Sup! - láhev koňaku zmizela 34 [pageend36]v náprsní kapse. A za ní druhá do protější kapsy, aby se mu nedělaly faldy. Jan byl vyhublý a sako na něm seděl o velice volně; láhve se ztratily v prostorách střižených pro mohutnější hrudník. Nevšiml si, že jej jedny oči stále pozorují - oči opuštěné dámy. Viděla krádež obou lahví a hned o ní pověděla manželu prsaté blondýny. Ten se potěšené ušklíbl. „Rozmáznu ho jako štěnici," opakoval v refrénu. Vstal a razil si cestu k ženichovi. Hlasitě vyzval studenta, aby mu vysvětlil, co si to přivedl za podivného svědka, který, ač údajně úspěšný (ušklíbl se starší pán) redaktor, krade na hostině alkohol a má (zdvihl prst) na sobě košili špinavou jak... jak... šupák! „Ano," špitla v pozadí kroužku, který se kolem shromáždil, jedna z tetiček nevěsty, která doposud strávila večer slídivým pozorováním dění kolem, jak už je smutkem a zbraní starých panen, „ano," řekla, „a já si ještě všimla, že ten pán má sice každou ponožku jinou, ale," zachichotala se do dlaně, „obě stejně děravé!" „To víte," bránil student Jana, „umělec! A svobodný mládenec k tomu!" „To ještě nevysvětluje, proč by tu měl smět krást!" volal starší pán. „Ale to bude nejspíš nedorozumění! Jistě nesl láhve k někte- rému stolu," rozhlížel se student; ale měl už tušení. „Hra... tak proč pod sakem?" zeptala se tetička sladkým hláskem. „Co s tím potřebuje dělat tajnosti, když jsou tu beztak všichni opilí jak... fuj!" „A kde vůbec je? Kampak zmizel, pan redaktor?!" křičel starší pán. „A kde je Marie?" dodala starší dáma. „Ano, byli pořád spolu!..." „Všimli jste si?" „Kdo by si nevšiml. To nešlo přehlédnout! Vždyť oni se tu všem na očích líbali!" „Ještě ani není rozvedená, že?" „Chovali se, podle mého názoru, jako puberťáci!" „Musím říci, že se ten pán vyjadřoval velice vulgárně. To mne tedy zarazilo. Jestli tohle mají být manýry intelektuála?!..." „Představte si, mně řekl pučku!" „A pivo neustále nazýval bláto." 35 [pageend37]„Bahno!" „Ale no tak... Nedivte se; tihle lidé od kumštu hodně pijí. To již je taková druhá strana mince při duševní práci, nemyslíte? Mají své kavárny... potřebují tu atmosféru../' „Jo - když sme teda u toho - mluvil o Štice, že? Já náhodou ten podnik znám, poněvadž je v ulici, kde má náš podnik sklady. To teda není kavárna, to vám garantuju! Je to ten nejhorší pajzl, jaký si dovedete představit! Čtyřka! A policie tam z tý „atmosféry" vynáší každej večer rvoucí se opilce!" „Vidíte, a mně o té Štice pan redaktor tak hezky mluvil... Zval mne tam... že prý je to vinárna... umělecká... A pak mi ukazoval takovou hloupou, neslušnou hříčku se sirkami." „A co řekl mně... to ani nemohu opakovat!" „Co chcete? - Vždyť byl jen trochu namazaný. Svatba je svatba. Snažil se bavit sebe i ostatní, co je na tom špatnýho?" „Tomu říkáte zábava? Vždyť jsou tu nezletilí!" Zdálo se, že jakmile Jan odešel ze společnosti, pominulo u mnoha z přítomných ono zvláštní oslnění, které jej obklopo- valo kam se hnul, jako jakýsi ochranný neviditelný obal, jaký mívají kosmické lodě ve fantastických románech, a na kterém nejspíše měly rozhodující podíl kouřové brýle a vypůjčené šaty. Kdekdo se najednou začínal rozpomínat na zvláštnosti v jeho chování i vzezření; lidé se navzájem utvrzovali ve svých pozo- rováních: jaké měl černé nehty, vulgární slovní výrazy, dokonce že z něho vycházel zápach, který bystrá tetička označila jako „zatuchlost". „Před mýma očima si bral z popelníku nedopalky, představte si!" „Ale no tak!... Byl to přeci takový veselý pán. Znal tolik zábavných historek o umělcích." „To mi připomínká: mně sliboval, že mne seznámí s Antonínem Dvořákem. Jak to myslel?" „A prosím vás, co to znamená ,hodit voko'?" „To je něco z karet, ne?" „Kdepak - vyjádřil se tak v souvislosti s výstavami obrazů..." „Mně zase - hahaha - myslela jsem, že žertuje - mně vykládal o své návštěvě na protialkoholní záchytné stanici... Že prý tam dělal reportáž." „Nejspíš to bylo jeho oblíbené reportážní téma. Podle jeho řečí tam byl už mnohokrát!..." Všichni zamyšleně ztichli. 36 [pageend38]Slyšíš?!" obořil se na studenta starší pán. „Co je to za hrozného chlapa?!" Student si unaveně vjel rukou do vlasů. „Kámoš," řekl a ohlédl se po své nevěstě. Bylo mu jasné, že vše praská - a konec konců byl tomu docela rád, neboť s Janovým pádem nutně padne i ta pitomá záležitost s golfem. A odkud kámoš?" ' Z golfového klubu, tvrdil aspoň ten pán..." připomněla dáma a zavrtěla hlavou. ,Aha! — To jistě!" ušklíbl se starší pán. „Nejspíš tam občas chodí 'hodit voko'... jestli zrovna nehraje Bethóven!" ,Tak jak je to?!" uhodila na studenta nevěsta. „No... hrával sem s nim... kulečník," odpověděl zkroušeně. „V hospodě... u tý Štiky." „Aha! No ty jsi báječný! To jsem zvědavá, co se na tebe ještě budu muset dozvědět!" Ale usmívala se. Zřejmě měl student štěstí, vybral si dobře a byla to prima holka. „A co - je to opravdu redaktor?" ptala se rychle dál, snad aby jej ochránila před triumfující zlobou, s jakou by mu stejnou otázku položil v nejbližším okamžiku starší pán. „Zádnej, že jo?" „Žádnej... Ale dobrej chlap." „Có?!" zakřičel starší pán. „Zloděj a kur...é... obelhávač žen je to!" „Nebudeme přeci kvůli takové maličkosti kazit náladu na svatební hostině," vložil se do toho otec studenta. „Je pryč... zřejmě mu samotnému došlo, že ten vtip trochu přehnali." „Ale co Marie, co?! Je s ním! Měl by ji někdo upozornit!" „Tak hele, to už přeháníš! Konečně, je to teď už zase svobodná ženská, ne? A navíc myslím, že zrovna o ni nemusíme mít žádný strach. Ta ho prokoukne - a pak s nim bude zle! Dyť bys to sám měl nejlíp znát..." ušklíbl se otec studenta, který zřejmě neměl staršího pána v lásce. „Necháte takovýho hajzlíka jen tak zmizet. Krade vám tady!..." Starší pán zhnuseně mávl rukou. Někteří hosté byli s ním souhlasně pobouřeni - mezi nimi samozřejmě elegantní dáma, a pak také šéf podniku, neboť jeho hotýlek byl vyhlášeně noblesní. Neodvažoval se však prozradit, že ten maskovaný šupák je právě v této chvíli nahoře v pokoji, který mu sám pronajal, a že tam nejspíš má i onu Marii. „Tak dost!" řekl ostře student. „Pozval jsem si ho já na MOJI svatbu! Ten člověk přeci nikomu neublížil! Znám ho perfektně, 37 [pageend39]je to v podstatě takovej hloupej dobrák..." student zmlkl; bylo mu najednou samotnému nepříjemně z vlastních slov. Jen aby uklidnil nějakého hlupáka, dělá z Bogana - z kámoše, který má samozřejmě spousty vad, asi jako strom, který vyrostl trochu osamoceně, na málo úrodné půdě, je polámaný a nic nenese - dělá z něho jakousi neduživou kytinku... no fuj! - „A co je do dvou lahví koňaku?" dodal ještě vztekle. „Jistě!" volali Moravané, „co je do koňaku? Pote s nami piť slivovicu!" „Jestli ho načapám, rozmáčknu ho jako..." „Ale no tak!" Někdo otevřel dveře sálu a vyhlížel ven. Dovnitř proklouzl onen přecpaný pes, namířil si to doprostřed parketu a zde se vyzvracel. Jeden z nejstarších hostů, pradědeček nevěstin, dívaje se na psa, pronesl tato slova: „No tož... nač sa hádať, né?... Sak vidíte, že pravda zas vyšla najevo." Psa vykopali ven; svinčík zametli. A malé děvčátko dostalo pár pohlavků. Student, sedící po boku nevěsty, se zadumal. - „Všechno je si navzájem podobenstvím," pomysel si, neboť byl ve věku, kdy nás okouzlují plané moudrosti. O ničem z toho Jan s blondýnkou nevěděli. Ještě nežli starší pán zahájil vzpouru ošálených, vyklouzli po schodech nahoru do prvního patra a vstoupili do pokoje, jehož okna nevedla nikam. Někoho by však mohlo zajímat, jak Jan blondýnku přemluvil. Takto: Vrtěl se, hleděl na ni vroucně. Načež ona řekla: „Pojďme na chvilku někam jinam. Už mne bolí hlava z toho hrozného hluku." „Ano..." odvětil Jan, který právě před malým okamžikem sklapl ústa, dozpívav s Moravany píseň, jejíž slova neznal a melodii ani po páté sloce nepochytil, pročež se domníval, že tyto nedostatky musí svým spoluzpěvákům vynahradit řevem, po němž se třásly tabulky v oknech. „Ano," řekl, „myslím, že je nahoře nějaký salónek..." Vzal ji pod paží a nenápadně se vytratili. Vstoupili do pokoje. „Sedněme si třebas semhle," ukázal Jan na okraj postele. „Ale to je přeci postel, pane redaktore!" zahrozila mu prstem. „A 38 [pageend40]vůbec, co je tohle za divný salónek?!" „No jo..., tak leda že bysme si sedli na noční stolek. Nikde jinde neni flek." „Neměla jsem sem s vámi chodit. Někdo si mohl všimnout... a vůbec..." „Zaručuju se vám..." „Já znám tyhle záruky! Proč jste mne sem vlastně vodil?" zeptala se blondýnka s hraným údivem. Posadila se na postel, opřela rukama daleko vzadu a naklonila hlavu na stranu. Vše bylo jasné. „Proč? - Můžem si tady nerušeně pokecat. Dole na to nebyl klid. Pořád na nás někdo čuměl." „Myslela jsem, že jste zvyklý na pobyt ve větších společ- nostech." „Jasně. Ale mnohem větší přednost dávám... když jen dva... rozumíte?" „Ano. - O čem si budeme povídat?" Janovi se zdálo, že rozeznává v jejím hlase výsměch. Snad kvůli náhlé rozpačitosti, kterou od vstupu do pokoje pociťoval, a která na něm nejspíš je k poznání? - V zájmu konečného zdaru dobrodružství se Jan mírnil v pití - na své poměry toho za večer vypil skutečně málo -, to však se mu nyní začalo mstít tím, že když se ocitl s blondýnkou o samotě, popadla jej tréma. A jakmile si to uvědomil, jakmile této trémě jaksi zajistil vnitřní publicitu, narostla do ohromných rozměrů. Jak již řečeno, nebyl zvyklý na hezké ženy; patřily do světa, který byl, podle jeho dosavadních zkušeností, nedosažitelný, tabu, „nad ním"; do světa v jistém smyslu bohů. Každý z nás - pokud se neuzavře do filosofie (ale i ta má své lidské bohy) nebo do paranoii - toužebně a s nezbytným komplexem méněcen- nosti vzhlíží ke kráse, chytrosti a moci. Vždyť i křesťanští svatí byli uhněteni z těchto vlastností, a ačkoliv se zříkají moci- bohatství, směřují k ráji, ve kterém jistě nepanuje ona chvalo- řečená bída. Božstva a jejich tovaryšstvo si nikdo nepředstavuje jako hloupá a škaredá; Krista jako omezeného nešiku, bez kapky fyzické přitažlivosti. - Takže... dejme tomu pro takového kripla je svět bohů - vlastníků krásy, chytrosti a moci - obrovský... on j e „dole" velice osamocen; a kdyby nebylo oficiálního božství, byl by kripl tím nejzbožnějším tvorem. Jan nevěděl, co na poslední blondýnčinu otázku odpovědět. A rovnou skočit se neodvažoval. 39 [pageend41]Ale vtom, jako nečekaná spása, mu opět začala lézt na jazyk ona zvláštní slova, jako před chvílí, když ještě seděli dole v sále. Vznešená slova. Nyní hned poznal, odkud přicházejí. Z jeho dopoledních historických románů! „O čem si budeme povídat?" řekl. (Hrabě si přejel špičkou ukazováčku po kníru.) „O vaší pleti." Blondýnka zamrkala nalepenými černými řasami. Nešťastnou náhodou jí tento týden vyrazily na lících jakési pupínky, které musela pro dnešní večer zamaskovat silnou vrstvou make-upu. „Jak to?" zeptala se trochu nervózně. „Vaše ruce," pokračoval Jan a vzal ji za ruku, „jsou jakoby průsvitné... utkány z éteru..." „A-no..." „Zbožňuji vás, a vy to již jistě víte!" „Pane redaktore, nedělejte si ze mne blázny... mluvíte tak divně." „Ano, sám se divím co mluvím. Jsem plný žáru, víte? Celý večer mám oči jen pro vás!" pokračoval Jan zatvrzele; nemohl přestat. „Poroučejte! - udělám pro vás cokoliv," zvolal a div neklesl na koleno, jak to viděl v ilustracích. „No dobře," zasmála se blondýnka, „nepřinesl byste nám tedy kapku něčeho k napití?" „Kapku? - Hop a skok a tradá!" zvolal Jan, kterému zmínka o alkoholu vrátila na chvíli normální řeč a odvahu. „Už je to tady, milostivá! Tumás Dumáš. Ovšem musíme si cvaknout rovnou z flašky." A vytáhl z jedné kapsy láhev koňaku. „Jste kouzelník, pane redaktore. Ideální muž!" „Jistě. Nyní se napijme... ať jsou holky povolnější!" „Nene - na to nepiji," zlobila se naoko blondýnka. „To se pletete; copak já jsem ještě nějaká holka?" „Ale ste... vy ste... Určitě se líbíte... hodně..." A Jan zase uvázl. „Vaše čelo..." spustil po chvíli. „Dost už toho žertování!" přerušila jej. „Ale na něco se napít musíme." „Co takhle na tykání? To se dělává..." Pohlédli si navzájem do očí s takovou vlahostí a citem, že všechna filmová plátna ve městě se zachvěla. „Ty, Marie." „Ty, Jene." „Tytyty. A teď šup tam s tim!" podal jí Jan láhev. A když se napila, vzal ji kolem ramen a převrátil dozadu na postel. 40 [pageend42]Objímali se a líbali; zaklesli se stehny do sebe a vzrušení stoupalo. Když jí rukou sjel k pohlaví, souhlasně zavzdychala. Potom si sama rozepjala blůzičku a obnažila prsa. Jan se do nich, prostě řečeno, neprodleně zabořil nosem napřed. - Bylo mu bezvadně. Počkej," vyrušila je blondýnka, „sundej si přeci ty brejle; tlačej mě." Jan tedy odložil své štěstí přinášející brýle a pokračoval v milostném mazlení. S vroucností osamělé duše a v podstatě panického sexu (za posledních pětadvacet let, od dob mládí, neměl v rukou ženské tělo, jež by se dalo objektivně označit jako vábivé) zapomínal na vše, na celý svět; blažený jak v dokonalém snu, který reaguje na každé přání - stejně jako tělo blondýnky. Toto tělo se však po chvíli opět nespokojeně zavrtělo. „Copak, miláčku? Zase tě něco tlačí?" „Jóó," zakňourala blondýnka, „tady dóle." „Ale miláčku..." zarazil se Jan „... to je přeci u muže normální... správné..." „Jak tó? Máš tam něco tvrdýho... velkýho." A Jan, ne bez jisté pýchy, jí zašeptal do ucha tuto oslovinu: „No jistě přeci. Neboj se. Copak ty si... si eště panna?" Blondýnka se rozesmála. „Zbláznil ses? Dyť sem byla vdaná a je mi sedmatřicet!" Odstrčila jej. „Tadyhle přeci něco máš!" a zajela mu rukou pod sako a vytáhla druhou láhev koňaku. „Myslel jsem, aby nám to vydrželo," zašeptal omluvně Jan. „Nelži. Co si vymejšlíš? Dyť já vim... tyhle hloupý mužský taktiky... dyť si mě už opil... ale jinak, než myslíš." Usmála se. „Líbíš se mi; copak nevidíš, že se mi líbíš? - Panebože, tomu říkám políčit si na ženskou - hned dvě flašky! Tim bys mě přeci spíš dostal do nemocnice, než do postele." „Sichr je sichr," zabrebtal Jan a zase ji k sobě přivinul. „Miláčku, Jene," řekla, „hele, jdi se svlíct támhle ke skříni a já se svleču tady v posteli. Bude to tak hezčí. Tak běž... a bud' brzo zpátky." Jan odešel ke skříni a tam se za jedním křídlem dveří svlékl do naha. Přesněji řečeno - téměř do naha, neboť si na sobě z poněkud nepochopitelných důvodů, snad prostě z roztrži- tosti nedočkavce, ponechal spodní tričko. Když už se chtěl vrátit do postele, chviličku zaváhal, zda nemá zhasit světlo vypínačem, do kterého při svlékání několikrát vrazil 41 [pageend43]ramenem. Ale pak mu přišlo líto, že by při následujících milostných hrách neviděl hezké tělo své milenky. - Toto smyslové obžerství se mu mělo stát osudným. Nevracel se k posteli. V zrcadle nad umyvadlem zahlédl svůj obličej a po krátký okamžik si jej zálibně prohlížel. Bez brýlí už neměl ten šmrnc, kdepak..., ale přesto se pochválil, jako se chválí již odšminkovaný herec za svůj výkon. - Jenže u herce je to na místě, neboť má všechny předepsané scény za sebou. Z postele se ozvalo zděšené zasténání. Pak výkřik. Blondýnka seděla až v rohu postele u zdi, ruku na ústech, a zděšeně hleděla na Jana Veselého. Ne, vážení, nevylekalo ji cosi na utváření a rozměrech Janova mužského orgánu, jenž by takto, jako jakási třetí flaška přes míru, odsoudil tento příběh do monotónnosti pitomých kluz- kých vtipů. Náš hrdina - a nyní se mi jen těžko užívá tohoto označení pro něho - byl pouze velice špinavý! - Všechna místa na jeho těle, skrytá jinak pod oblekem, byla snad měsíce nemytá; pruhy a mapy špíny výrazně vystupovaly na bílém podkladu jeho nezdravé kůže. - A ono nešťastné tričko, které si na sobě ponechal, též zřejmě kdysi bílé, vypadalo, že ještě pár let, a změní se na dokonale černý, anarchistický prapor jeho žití. Ale ani toto vše - a zde varujeme dámy se slabšími nervy, nechť přeskočí další odstavce - nebylo to nejhorší! Na tričku bylo cosi nakresleno. Silnými, rudými tahy; nejspíše rtěnkou. - Bylo to tam nakresleno od minulé neděle, kdy si kámoši udělali výlet k řece. Občas, když slunce od rána pralo do oken hostince a zaviňovalo uvnitř divokou atmosféru - nebylo to jen vedro, dusno, ale jistá mrtvost, nikdo se nemohl dostat do ráže - opuštěli hostinec a jeli tramvají na kraj města, kde pod oblouky dálničního mostu začínaly travnaté louky a táhly se podél řeky až kamsi - ó to lechtání hrůzy! - kamsi na venkov. Tyto pobřežní louky byly oblíbeným místem pro koupání a opalování. Chodili sem všichni, kdo z různých důvodů nechtěli platit za plovárny; nebyl zde takový nával, jako na plovárnách. V odstupech asi dvou set metrů stály na břehu kiosky a hospody. Sem tedy minulou neděli zamířila Janova parta, aby užívala sluníčka; ovšem užívala ve smyslu velice konzervativním, totiž že se od něho nechali pouze ohřívat, nikoliv opalovat; nanejvýš si někteří svlékli saka a zuli boty. - Leželi tam u řeky jako 42 [pageend44]zaprášení havrani, popíjeli a kouřili, zamračeně okukováni od kolemjdoucích koupáčů. Pozornost, kterou budili, přehlíželi s lhostejností lidí výjimečných a zdaleka přicestovalých. Ostat- ně tu nebyli jedinou skupinkou ochmelků. - Je charakteristické, s jakou oblibou městská chátra vyhledává řeky. Snad jí dělá dobře blízkost velkého množství tekutiny, byť nealkoholické, nebo ji sem táhne ta skutečnost, že řeka ve městě je odjakživa místem, oficiálně přiklepnutým odpadu a lelkování - tedy ne tak přísně střežena policií. Klábosili a pospávali. - Jediný Jan si svlekl i košili a zůstal jen v nátělníku, čímž Vystavil slunci část hrudníku a paže. Všichni se mu velice divili. „Je eště mladej!" zabručel nejstarší z nich. „Má cukání. - Bogane, dej si loka!" A pak, když Jan usnul, bavili se jeho kámoši tím, že mu pomalovali tričko rtěnkou, kterou jeden z nich našel na zemi. První mu napsal na břicho „Bogan je čurák", druhý pod to přidal „Pozdrav z Havaje", a třetí, se zlomyslným kreslířským talen- tem, mu nakreslil od prsou až po pás dva obludné, svislé cecky. „To má za to, že se nám tu svlíká. Zejtra už by třeba taky lez do vody! - Hele - hele - bajadéra jedna!" chechtali se. Takto počmáraný spící Jan však pohoršil skupinku kolemjdou- cích dam. Šly do telefonní budky a zavolaly policii. Když se tato v autě blížila, dala se parta na ústup. Vzbudili Jana - mizíme, vole, poldové! - ale neřekli mu nic o kresbách na jeho tričku. On sám, Když se v křoví oblékal, si ničeho nevšiml. (Ostatně je pochybné, že i kdyby si všiml, tričko by vypral. Ale snad by je alespoň v intimní chvíli odložil.) Tak zůstaly na jeho hrudi namalovány dva rudé, nahoře úzké, dole jak měch se rozšiřující, skoro metr dlouhé cecky; a dva nápisy mezi nimi. Kdo by se divil, že špína a toto hrozné pomalování blondýnku vyděsily. - Nechápala přesně, co to znamená, ale bylo jí rázem jasné, že Jan je někdo jiný... Zakuklenec, do poslední scény filmu se přetvařující šílenec. A kráska přitáhla deku až k bradě a roztřásla se, jakoby se k ní blížila tarantule. „Copak zase máš?" broukala tarantule. „Okamžitě di pryč!" „Ale... kam mám jít? A proč? Dyť sme sotva začali." „Nic jsme nezačali! Potřebuji se obléknout! Opusťte tento pokoj!" 43 [pageend45]Jan si pomyslel, že je to jenom nějaký druh ostychu, který je nutno i v zájmu jeho partnerky zlomit. Posadil se na postel, naklonil a zajel rukou pod deku. Dva rudé cecky zatančily blondýnce před očima - i čurák na Havaji - lesknoucí se, vyboulené, červenými žilkami protkané oko, žádostivý úsměv na rtech, od nichž táhl alkohol... Jedním slovem zrada! S tím se má milovat? Vždyť to funí a je chtivé jako zvíře! A ty vulgární čmáranice! Šílenec a zvíře! Ruka pod dekou jí hrábla do klína. Začala ječet. Muži, přiznejme si, že naše sexuální choutky bývají velice obnažené, nenáročné - hrubě řečeno, když to na nás přijde, vlezli bychom na cokoliv ženského, co ještě má duši v těle. Naproti tomu se zdá, že ženy jsou více vázány přírodním výběrem; pojímají jej poctivě a doslovně jako výběr, vybírají si jako v obchodě s oděvy, to znamená, že dají na adjustaci, vzhled; chrání alchymii svého břicha před zmetky, pokud lze, a neseženou-li zrovna elegána, měl by pán být alespoň drobátko solidní... milý pane Veselý. Jenže co my víme?... Třebas jen neznáme ty temnější chvíle žen, kdy i ony ztrácejí jaksi vkus..., a třebas se jenom pečlivěji skrývají. Jan učinil několik dalších pokusů o přiblížení, ale ty měly za následek jenom to, že jekot zesílil. A stalo se, co se stát muselo. Z přízemí se ozvaly hlasy a dupot nohou na schodech. Lidé dole v sále zaslechli křik blondýnky a přibíhali sem. V jejich čele, samozřejmě, starší pán, následován šéfem podniku. - Dodejme ještě, že jakmile se dolů do sálu doneslo vřeštění, student zbledl, vstal a odešel před hotel, kde se zamkl v autě. Zachránci rychle rozpoznali, ze kterého pokoje se ozývá křik. „Já to věděl!" zvolal starší pán s uchem na dveřích, „on ji vraždí!" Lomcoval klikou. „Rychle, votevřete to," křičel na šéfa podniku, „než bude pozdě!" „Musim dolů pro rezervní klíč." Uvnitř Jan, když uviděl zmítající se kliku u dveří, zpanikařil a vrazil blondýnce pár facek. - Neartikulovaný křik vystřídalo volání o pomoc. „Slyšíte?!" nadskočil starší pán. „Nemůžeme čekat ani vteřinu!" Poodstoupil, rozběhl se a vrazil ramenem do dveří. Poněvadž 44 [pageend46]nepovolily> přidal se k němu šéf a ještě jeden muž. při třetím rozběhu dveře vyrazili. A užasli. ^ Jíůžete hádat, co jim kráčelo vstříc za ošklivě groteskní postavu. Aj, ani sám Ciceró, kdyby zrovna vypadal jako Jan, by se z této situace nedokázal vymluvit a uklidnit přispěchavší zachránce. Musíme Janovi přičíst k dobru (ovšem zapisovatel pozname- nává, že mu doposud nic zlého nepřičetl), že ve snaze ochránit nahatou blondýnku před zraky více lidí, a pokoušeje se pro ni získat čas potřebný k oblečení, srdnatě kráčel přes pokoj vstříc mužům, rozohněným vyrážením dveří. - Blondýnka se však zatím zachovala s onou nelogickou impulsivností, která je vlastní ženám a údajně i pštrosům: dostala hysterický záchvat. Zavřela oči, třásla se a vřeštěla skutečně nesnesitelně. Na chodbě se rozštěkal pes. Jan otevřel ústa a rozpřáhl ruce proti zástupu, tlačícímu se dovnitř... a jeho pomalování se takto plně uplatnilo. Dostal ránu pěstí od staršího pána. „Cos jí udělal, ty zvíře?!" „Ujišťuju vás... skutečně... že nevím." „Kristepane, co to je?" tahal jej kdosi za tričko. Několik ochotných pánů se shromáždilo kolem blondýnky a všelijak jí pomáhali, například tím, že ji tahali z postele a zpod deky. Ona se však schoulila do klubka, deku pevně držela, oči pořád měla zavřené, a jakoby se dusila a nemohla popadnout dech. „Škrtil ji, či co?" Hlava blondýnky se třásla všemi směry. „Von ji škrtil!" A začali Jana strkat a bít. Utíkal před nimi; ale kam mohl utéci, když dveře byly ucpány dalším tuctem zvědavců. Po jedné zvlášť dobře umístěné ráně na bradu ztratil rovnováhu, otočil se kolem své osy a padl obličejem do zrcadla. Zrcadlo 'do a rozsypalo se. Z Janova pořezaného obličeje začala téci ,Škrtil tě?" „Tak dost, chlapi! Zavoláme rači policii. „Co se tu vlastně stalo?" „No škrtil ji. A pak bůhví co..." „Jaký co?... Dyť je nahá." « t( « IC 45 [pageend47]„Hele, ať všichni vypadnou ven!" Blondýnka konečně otevřela oči. První, co spatřila, byla Janova krví zbrocená tvář, mihnuvší se za hradbou hlav kolem. I na cecky padly stříkance krve. Zamračila se, semkla rty a začala se konečně rychle oblékat. Starší pán jí podával šaty a šeptal: „Drahoušku... chudinko hloupá..." Šéf podniku s jednou dámu nad ní drželi deku. „Musím zavolat policii," řekl šéf. „Řekněte mi... naznačte... co vám ten zmetek udělal." „Dejte mi pokoj! Nic mi neudělal," odsekla blondýnka. „Nic?" podivil se šéf. „Ne." „Tak... proč jste... pardon... ale proč jste tak křičela o pomoc?" „Ježišmarjá," zasmála se hystericky, „dyť se na něj podívejte!" Ohlédli se na nyní již děsivou postavu Jana. Čmáranice, špína, krev. Polonahý se tiskl do kouta, jednu ruku na pohlaví, druhou na nose, a mžoural krátkozrakýma očima. Velmi expresivní zjev. Bezvadně by zapadl mezi zavržené hříšníky na Michelangelově fresce Posledního soudu. - Byl jedním slovem hotov. Dáma, přidržující deku, ukázala na láhev koňaku, rozlévající se do prostěradel. „Neměla jste tolik pít!" řekla. „To je zločin, zneužívat bezbrannosti opilé osoby!" „Ano, jsem opilá," řekla blondýnka a upravila si sukni. „Jsem opilá. Jsem opilá. Jsem opilá. Chci odsud. Pojedu domů." „Odvezu tě," řekl starší pán. Ale tento hajzl, ten ještě napřed něco zažije! Kde tu máte telefon?" Šéf podniku na něj odmítavě a chlácholivě zamával rukou. Začal strkat všechny z pokoje ven. „Tak prosím vás, mějte ohled, vždyť se vlastně nic nestalo. Tady s tím... to vyřídím! Tak prosím vás, pokračujte přeci klidně v zábavě. Maličké nedo- rozumění... naštěstí vše včas rozpoznáno. Zasmějme se tomu a zapomeňme!" Všichni, až na šéfa a Jana, odešli. Jan se rychle oblékal; celý rozechvělý při tom poskakoval, vrávoral po pokoji. Šéf ho ode dveří pozoroval s výrazem ošklivosti a zloby. - Jeho nóbl podnik! - Jako by mu kontrola našla ve francouzské omáčce švába! Když byl Jan oblečený, řekl šéf: „Tak hele, smrade, vidíš ten svinčík tady, cos nadělal?! Vidíš ty politý prostěradla?! Rozbitý zrcadlo?! Vyražený dvéře?!" Jo." 46 [pageend48]„JO?!" strčil šéf Janovi pod nos pěst. Ale poněvadž mu na ni skáplo pár kapek krve, rychle ji zase stáhl a utíral do kapesníku. „Tak víš co, smrade? Tohle všechno tě bude něco koštovat! Dvéře tisícovku, zrcadlo tři stovky, prostěradla... no ty ti prominu." „Tolik prachů nemám," řekl Jan. Zachvěl se, neboť si nerozvážně s sebou vzal celý zbytek poslední výplaty. „Naval co máš!" Jan vytáhl z kapsy rozdrbanou peněženku. Šéf mu ji vytrhl z ruky. „Tak hele, tady si beru tři stovky. Zbejvá ti doplatit eště tisíc za dveře." Vytáhl z peněženky Janovy rozpadající se doklady.. „A tohle si tu taky nechám. Dostaneš to, až se objevíš s prachama. Kdyby ses tu vůbecvnechtěl vobjevit, zajdu na policii, jasný?!" Jan kývl hlavou. „Šéfe... dyť... jak se teďka v noci dostanu domu? Nemám ani floka." „Do toho je mi hovno, šupáku. Zmiz mi vodsuď! Di si pěšky. Plav si v řece. Aspoň se trochu umeješ. Ale do tří dnů nejpozdějc tu budeš zpátky s prachama!" „Šéfe, nedal byste mi něco na ten ksicht?" Šéf podniku si prohlížel jeho poranění. Pak stáhl s postele prostěradlo a podal mu je. Trochu mírnějším tónem dodal: „Nemáš to hluboký. Akorát na nose... Nějak se tim vovaž... Co si se sem sral, šupáku?! No proč?! - Chtěl ses zadarmo nažrat a nachlastat, co?! A eště si zamrdat!... No to ses teda přepočítal!... Panebože, to je drzost!" zavrtěl hlavou. „Vópravdickej šupák... obluda špinavá... A eště si k tomu na sebe vobleče to hrozně pomalovaný triko! Co si tim myslel, prase?" „Nevěděl sem vo tom." „Nekecej. To seš v nějakým spolku bláznů, co?... Zvrhlíků..." Jan, bolestí sykaje, si umyl pod vodovodem obličej. Pak si k němu přitiskl zmuchlané prostěradlo. Vůně koňaku, z pro- stěradla vycházející, jej uklidnila i rozlítostnila zároveň. - Že sem lez... že sem on, vůl, lez!... Krev tekla méně. „A teď marš ven!" zavelel šéf. „Tudy, na konci chodby dolů a pak zadem přes kuchyň! Ať už tě rači nikdo nevidí." Jan vystřelil ze dveří. Když za ním ještě šéf zavolal: „Hele, nejsou to tvý brejle, tady na zemi rozšlápnutý?" odvětil mu velice zděšený nlas již zezdola hotelu: „Nejsou." 47 [pageend49]Začínalo svítat, když Jan došel na malé nádraží. Pojede načerno vlakem. Do města to bylo pár stanic, něco kolem čtvrt hodiny jízdy. Zamkne se na záchodě; průvodčí ranních lokálek vagóny tak pečlivě nekontrolují. Na peróně se ním čekalo na vlak asi tucet ospalých dělníků. Pokuřovali a se vzrůstajícím podezřením si měřili jeho pořezaný obličej, který měl až po oči zabořený do zakrváceného prostě- radla, takže to mohlo vypadat, že chce ukrýt svoji podobu. Raději nádraží opustil a čekal na silnici. Když přijel vlak, naskočil do něho těsně před odjezdem. Zamkl se na záchodě. Po chvíli jízdy někdo začal lomcovat klikou. „Tůdle," pomyslel si Jan, „vyraž taky dvéře... nebo se poser!" A tiše seděl na prkýnku klozetu, s bradou podepřenou pěstí v hadru; setrval takto v delším zamyšlení, tváře se trpce, jako filosof, stíhaný nepřízní osudu. Za oknem se míhala modrá ranní krajina. Po chvíli vstal a ne bez obav se podíval do zrcadla, připevněného na stěně vagónu vedle dveří. Poprvé mohl v klidu posoudit rozsah svých poranění. - A moc se polekal! - Několik řezných ran se mu táhlo po levé tváři od oka k bradě. Ale co bylo nejhorší: velká rána na nose. Měl jej celý napuchlý a rudý, jako klaun. Velice jej bolel. Když se podíval blíže, zjistil, že cosi je v nepořádku se špičkou; že má na špičce — nebo vlastně tam, kde špička nosu bývala - hladce seříznutou plošku, asi centimetr v průměru. Natočil hlavu a prohlížel se jak mohl nejvíc z profilu, až jej rozbolely vyvrácené oči. - Takto zjistil, že jeho nos je nyní o značný kus kratší, tupě zakončen jako pařez. Ten nešťastník si nyní skutečně neviděl na špičku vlastního nosu! Kdo by se pak divil, že když na Hlavním nádraží otevřel dveře záchoda, vrazil onou nyní jaksi zduchovnělou špičkou nosu rovnou do průvodčího a dvou dělníků. Stáli se založenýma rukama čelem ke dveřím a čekali na něj. v „To je von," řekli dělníci. „Přistoupil v Cernošicích." „Ukažte mi váš lístek!" poručil průvodčí. Jan mlčel a nehýbal se. „Zádnej nemá," řekli dělníci. „Ten ani žádnej mít nemůže. Koukněte si na něj!" „Vaše doklady!" pokračoval průvodčí. 48 [pageend50]Jan mlčel a nehýbal se. „Chá-no jasně!" řekli dělníci. „Taky nemá! No jen se podívejte na ten ksicht! Co furt skováváš nos?! A Jan zahanbeně dal ruku dolů. Vše bylo navěky vyzrazeno. Vídeň 1987 Petr Kouba vydal v kolínském nakladatelství INDEX román- burlesku „LEKCE JÍZDY", 254 strany, 24 DM. Možno objed- nat na adrese INDEXU nebo redakce PATERNOSTERU. * České a slovenské knihy ve Vídni Knihkupectví s českou a slovenskou literaturou novou i starší, časopisy, odbornými knihami. V centru Vídně. (100 metrů za rohem od nákupního domu Herzmansky) Lindengasse 5 Vídeň 7 telefon 96 37 79 Časopisy a některé knihy zdarma pro návštěvníky z Československa. 49 [pageend51]Daniil Charms Anekdoty ze života Puškina i. Puškin byl básníkem a pořád něco psal. Jednou ho Zukovský zastihl při psaní a hlasitě vykřikl: - Helemese! On je spisouš! Poté si Puškin velmi zamiloval Zukovského a začal ho nazývat v přátelském duchu prostě Zukovem. 2. Jak je známo, Puškinovi nikdy nerostly fousy. Puškin se tím velice trápil a vždycky záviděl Zacharjinovi, kterému naopak fousy rostly zcela obstojně. „Jemu rostou, a mně nerostou," - častičko říkával Puškin a nehty ukazoval na Zacharjina. A vždycky měl pravdu. 3. Jednou se Petruševskému polámaly hodinky a poslal pro Puš- kina. Puškin přišel, prohlédl hodinky Petruševského a položil je zpátky na židli. „Có říkáš, bratře Puškine?" - ptal se Petruševský. „Stop mašina," - řekl Puškin. 4. Když si Puškin polámal nohy, začal se pohybovat na kolečkách. Přátelé rádi dráždili Puškina a chytali ho za kolečka. Puškin se zlobil a psal na přátele utrhačné verše. Tyto verše nazýval „epigramy". 50 [pageend52]Léto 1829 Puškin trávil na vsi. Vstával ráno časně, vypil džbán nadojeného mléka a běžel se k řece koupat. Když se vykoupal v řece, Puškin si lehl do trávy a spal do oběda. Po obědě Puškin spal v houpací síti. Když potkal smrduté mužiky, kývl jim na pozdrav a zacpával si nos. Ale smrdutí mužici žmoulali své čepice a říkali: „Ale to ni-ic." 6. Puškin miloval mydlit se kameny. Jak vidí kameny, už se jimi mydlí. Někdy, se tak rozjíví, že stojí úplně rudý, kameny se mydlí, prostě hrozné. 7- Puškin měl čtyři syny a všecky idioty. Jeden neuměl dokonce sedět na židli a ustavičně padal. Teda on Puškin sám dost špatně seděl na židli. Mnohdy to bylo naprosto zničující: sedí za stolem; na jednom konci Puškin ustavičně padá ze židle, na druhém konci jeho syn, až to pěkné není! (Ze samizdatového Kalendáře, Praha 1987. Překlad M. J.) * [pageend53]rerarura ARTUR BREISKÝ DANDY ZE SEVERU -jkh- Smrt je vlastně spiritujírí génius a Vůdce filosofie A. Schopenhauer „Existují jen dva druhy mužů! Dandyové a ostatní. Vítězové nad životem a jeho otroci." Tak začíná svou odpověď na otázku Charlese Baudelaira - qu'est ce gue le dandy - prozaik a esejista z přelomu devatenáctého a dvacátého věku Artur Breiský, charakterolog české dekadence, jak ho nazývá Vojtěch Jirát, a jeden z nejzajímavějších a nejzáhadnějších zjevů české literatury první poloviny dvacátého století. Narodil se 14. května 1885 v Roudnici nad Labem. Po ukončení měšťanky vstoupil na reálné gymnázium v Lounech. Již v té době byl znám jako - na svůj věk - velice vzdělaný, nesmírně sčetlý a neustále se proti něčemu bouřící mládenec, propadající společně se svým přítelem Grošupem anarchismu. Výstředně se oblékající Breiský s Grošupem děsili svým vzhledem poklidné lounské měšťany. V té době, roku 1902, se Artur Breiský seznámil se svou krátce trvající, ale přesto největší láskou, Boženou Dapeciovou. Jedině jí se důvěrně svěřoval: „K tomu lyrickému intermezzu přiznávám se pouze Tobě, pro jiné jsem zamračeným pesimistou." Možná Božena Dapeciová, možná široký literární rozhled a vliv Oscara Wilda, který byl Breiského 52 [pageend54][pageend55]literárním vzorem, ho postupně odváděly od příkře vyhrocené- ho anarchismu a známosti s Grošupem, který později spáchal sebevraždu. Buričským a bouřícím se však být nepřestal. Proto se mu také nepodařilo odmaturovat a ukončit gymnázium. Odmítl nazvat Františka Josefa Jeho veličenstvem a císařpánern, odmítl vzdát poctu císařskému dvoru a rakousko-uherské monarchii a byl vyhozen od zkoušky. Znalost světové literatury a světových jazyků, v té době již i zřetelný literární talent, přivedly ho na myšlenku stát se svobodným spisovatelem, ale po varování Jakuba Arbese, s kterým korespondoval, od ní od- stoupil a stal se celním úředníkem v Teplicích a později v Děčíně. Roku 1904 se navždy rozešel s Boženou Dapeciovou. Důvodem byla kratší roztržka, do níž se vložili rodiče Dapeciové a zakázali jí se nadále s Breiským stýkat. Po odjezdu do Teplic navázal Artur písemný kontakt s bratrem Rudolfem, který studoval práva v Praze a informoval ho o pražském literárním životě. V Teplicích začal také pilně studovat a psát, o každé knize, kterou přečetl, si psal poznámky a úvahy. Značně na něj zapůsobili mistři světového novoromantismu a dekadence, Charles Baudelaire, Edgar Alan Poe, Oscar Wilde, Friedrich Nietzsche, James Huneker, Joris Karl Huysmans, Hugues Rebeli, ale i realisté jako Stendhal, Dickens, Stevenson, Balzac ap. Roku 1905 publikoval Breiský v Přehledu článek o němec- kém vydání Wildova De profunais. Ve všední dny se zdržoval v Teplicích a o víkendech jezdil utrácet našetřené peníze do Drážďan a do Prahy, kde vystupoval jako mystifikátor a dandy. V té době začaly vznikat esejistické studie, které sloučil a posmrtně vydal Arthur Novák za spolupráce s přítelem Brei- ského, Jarmilem Krecarem, jako výbor, nazvaný Střepy zrcadel. Některé ze zařazených esejů vyšly jako předmluvy k publika- cím Moderní bibliotéky. Roku 1906 přeložil Breiský pro Moderní bibliotéku tři povídky Alberta Samaina - Xanthis, Hialis, Rovér a Angiséla a hned poté Vizionáře od Jamese Hunekera. O rok později otiskl Arnošt Procházka, vydavatel Moderní revue, povídku Artura Breiského, Baudelaire demas- kovaný, kterou autor jako svou první výraznější práci zařadil do jediné knihy vydané za jeho života, knihy esejů a evokací, Triumfu zla. Prostřednictvím Moderní revue navázal Breiský styk s Jiřím Karáskem ze Lvovic a dalšími představiteli české dekadence. Po konfliktu s Arne Novákem, který v Přehledu kritizoval „blazeované fráze literárního dandysmu", vznikla 54 [pageend56]Arturova analytická studie Kvintesence dandysmu, jako odpo- věď na otázku Charlese Baudelaira v Mon coeur mis á nu „co je dandy") v e které se Breiský pokusil rozluštit osobité postoje nohrdlivých individualit v literatuře 19. století. Roku 1908 v z n i k l a Breiského divadelní hra Zločin Viktora Klase, která se po odeslání do soutěže Vinohradského divadla ztratila a v polovině třicátých let zavdala příčinu k soudnímu procesu, protože se příliš podobala jedné divadelní hře ředitele Národního divadla a přítele Breiského, Karla Hugo Hilara. Hilar byl obviněn z krádeže hry a ta byla vzata z programu. Roku 1909 přeložil Breiský pro Moderní bibliotéku Stevensonův Klub sebevrahů a připojil další dvě povídky, které byly považovány za nejlepší od Stevensona. Brzy se však zjistilo, že tyto dvě povídky (jednalo se o báseň v próze Mor syphilitica a Zpověď grafomanovu) sepsal sám Breiský v Stevensonově stylu. V únoru roku 1910 vychází významné dílo Artura Breiského - Triumf zla. Obsahuje eseje a evokace záhadných postav světo- vých dějin. Kniha byla přijata kladně jen okruhem spisovatelů z Moderní revue. V odpovědi na blahopřejný list Jarmila Krecara se zmínil Breiský o vydání Triumfu zla takto: „Dopis Váš, pana Karáska ze Lvovic, Martenův, pana Karla Fialy, Hilarův, Procházkův, bratrův a Bóži Dapeciové budou mi dostatečnou útěchou za zničující kritiky, které budou bezpo- chyby pršeti." Nedlouho po úspěchu, kterého se knize dostalo, se Artur snaží ještě jednou sejít s Boženou Dapeciovou, po výměně několika dopisů však ke schůzce nedošlo. Artur Breiský nečekaně odjel v květnu 1910 do Ameriky. V posledním dopise, který Dapeciová od Breiského dostala napsal: „Opustil jsem Čecny definitivně, abych se tam vracel jen ve velkých časových intervalech návštěvou. Vy víte, že již od mládí potřeboval jsem více vzduchu a více volnosti. Mé poměry byly příliš stísněné, abych v nich mohl déle žiti." V New Yorku se chtěl Breiský sejít s Jamesem Hunekerem, který mu nabídl místo zahranič- ního korespondenta, Huneker byl však na dlouhodobé dovolené a Breiský, kterému docházely finance, nastoupil nouzové místo obsluhovače zdviže výtahu německé nemocnice v New Yorku. 10. července 1910, ve věku 25 let, tragicky zahynul ve zdviži newyorské nemocnice. K důležitému zvratu, nutnému pro vývoj začínajícího spisova- tele, došlo u Artura Breiského na sklonku roku 1904, rozcho- dem s Boženou Dapeciovou a odjezdem do Teplic v Cechách. 55 [pageend57]První těžká rána osudu měla za následek zintenzívnění práce a větší soustředěnost na tvorbu. Došlo k tomu takto: Někdy v říjnu roku 1904 seznámil Breiského jeho přítel lékárník Vasserman s dívkou asi šestnáctiletou, kterou po nešťastné známosti vyhodili rodiče z domu a byla si nucená vydělávat na živobytí v nevěstinci. Tímto neštěstím dojatí Breiský s Vasser- manem šli dívku do nevěstince navštívit a chovali se k ní jako k normální slušné ženě. Breiský pozoroval na dívce neobyčejný smutek, se kterým jim vyprávěla o svém tragickém osudu, a rozhodl se, společně se Vassermanem, poskytnout jí pomoc. Při další návštěvě jí recitoval svou báseň v próze, kterou otiskly Rudé květy, a Vasserman přinesl cukroví. Marta-tak jí říkali -se při čtení básně velmi rozrušila a učinila na Artura dojem citlivého a vnímavého člověka. Navrhli jí, aby vstoupila v Praze někam do obchodu. Přislíbila. Sehnala zaměstnání U Fleků, jako číšnice, ale krátce nato onemocněla a skončila v nemocnici. Breiský s Vassermanem a Jarmilem Krecarem, kterého do případu zasvětili, chodili tajně v noci pod okna její ložnice a nosili jí papír na psaní a zákusky. Artur, rozhořčený touto tragedií, nebyl schopen jakékoli činnosti, probděl několik nocí a nakonec se rozhodl podrobně o všem informovat svou milenku Boženu Dapeciovou dopisem. Vypsal jí dojmy, které na něj Marta učinila, a jak s ní hluboce soucítí. Nešťastnou náhodou si však tento dopis přečetla Boženčina matka. Jestli byla schopna přejít Arturovy návštěvy nevěstince Boženka a jen trochu žárlit, pak její matka nikoliv. Přísné mravy tehdejší společnosti něco takového naprosto vylučovaly. Paní Dapeciová zakázala Bo- žence odpovědět na dopis a sama Arturovi zaslala rozhořčený protest a dožadovala se přerušení jeho styků se svou dcerou. Artur odpověděl matce, jako by odpovídal celé společnosti, proti níž vystupoval: „Že Vy, paní, vězící docela ve spárech oficiální morálky, která náležíte k té většině, kvůli níž dáváme nejabso- lutnějším poetům atribut prokletých, byla jste mým dopisem ohromena, je zcela samozřejmé a nikdy bych se nesnažil Vás přesvědčovati, neboť příliš opovrhuji a příliš nenávidím ty, kdož náleží ke kastám chráněným a hlídaným, vším, co páchne buržoasií a morálkou, tou krátkozrakou obludou, která tlape a dusí každý zářivější a spontánnější rozmach, každý hlubší, nekonvenční, vášnivý čin..., že však i Bóža, kterou již déle než rok snažím se oprostiti od nehodného, nízkého vychování maloměstské slečinky, od farisejského modlářství, v nějž se 56 [pageend58]zvrhlo dnes náboženství, kterouž jsem se snažil přesaditi ze skleníku Vaší ubohé, života neschopné ctnosti, doprostřed reálného života, kteréž jsem se snažil pod špinavým a podlým jeho povrchem odkrýti jeho živné a hluboké jádro, které již déle než rok napomáhám ve vyhledávání nových a širších horizontů, v níž snažil jsem se vypěstiti krásný, neodvislý, nezakrněný charakter, duši, která by po odhození konvenčních pout vzepjala se ve své člověčské hloubce a šířce, že tato Bóža, která-jak vidím teprve dnes - brala nadarmo jména jako Baudelaire, Verlaine, o jejichž bědách jsem jí tak často vypravoval a psal, že cítila se uražena mou upřímností a mým ztřeštěným, protože donquijo- tovským, ale srdečným lidským činem - to dovedlo mne na několik dnů sraziti, vzíti všechnu odvahu a to také zdůvodňuje raison d'etre tohoto listu." V závěru dopisu ještě požádal, aby matka dovolila Boženě napsat pár řádek, že s ním definitivně přerušuje styk. Kdyby měla Boženka více vůle zpřetrhat vlivy rodičovské výchovy, dopadlo by vše jinak. Ale to bylo pro tehdy osmnáctiletou slečinku z měšťanské rodiny naprosto vyloučené, proto tiše souhlasila s názorem své matky a nakonec v Arturovu „zvrhlost" uvěřila. A tak, tímto obhajujícím se listem, končila pro Artura Breiského jeho jediná vážná známost, kterou žil, která ovlivnila jeho citový vývoj, ale která ho také brzdila v realizaci tvůrčích cílů, jež si vytkl. Začátkem roku 1903 se odstěhoval ze Slaného, kde žil s rodiči, do Teplic v Cechách a nastoupil tam místo celního úředníka. Vzpomínka na Božen,u Dapeciovou v něm postupně umlkala, ale neztichla zcela. Během známosti s ní došlo k několika rozchodům, způsobe- ným Arturovou problematickou povahou - čím více miloval, tím víc se cítil závislý, a strach z této závislosti ho nutil poměr ukončit - „loučí se s Vámi ten, kdo bude vždy nešťasten, protože příliš chce." Jakmile si však uvědomil důsledky své hrdosti, okamžitě napsal: „Mám jeden takový ideál, ideál lásky," a touží po lásce, která se neřídí žádnými ohledy. Tato rozpolcenost nebyla u Breiského pouze v milostném vztahu. Nálada a všední život maloměsta provokovaly ho k nesčetným mystifikacím a osamělosti, které se těšil za svého pobytu v Teplicích a později v Děčíně, kde zůstal neznám širší kulturní veřejnosti až do vydání Triumfu zla. „Breiského jsem znal jako samotáře, žijícího někde na severu smutných Cech, obklopeného krásnými věcmi a knihami. Do Prahy přicházel Breiský jako cizinec, nemající nic společného s ostatním současným světem," napsal ve své stručné 57 [pageend59]studii Jiří Karásek ze Lvovic. Bylo to šestileté období naplněné takovým množstvím studia, tvůrčí invence a snahy o dosažení vysněného ideálu, bez kterého by nebyl Breiský Breiským, bez kterého by nebyl tak ojedinělým typem v české literatuře. Některé posmrtné osudy Artura Breiského zpopularizovaly jeho osobnost více než dílo samé. Svou nečekanou a záhadnou smrtí vyvolal rozruch. Jen málo bylo zprvu těch, kteří zcela uvěřili pravdivosti zpráv o jeho smrti. Přítel Breiského, pozdější spolupracovník Karla Hugo Hilara Ervín Taussig v té době píše: „Ježto nečtu novin, bylo mi teprve včera sděleno, že v sobotu potvrzena denními listy domněnka o smrti pana Breisky-ho. Zpráva přes to, že byla očekávána, jest ohromující a způsob smrti žel nikoli paradoxní, jak Artur Breiský by byl si přál, ale smutný. Lze s malou obměnou s Baudelairem varovati před paradoxem v životě." Další přítel Breiského - básník a publicista Jarmil Krecar zastával domněnku, že šlo o sebevraždu, ale většina lidí, kteří Artura znali, se přikláněla k další z jeho nesčetných mystifikací. Třeba k takové, jako „navlékl" Breiského Oscar Wilde ve stejnojmenné povídce z Triumfu zla, ve které Wilde mystifikuje smrt tím, že jeho přátelé veskamotují na lůžko cizí mrtvolu, zatímco Wilde je na cestě do Itálie. Této domněnce nasvědčovala okolnost, že Breiský byl v New Yorku zaměstnán v nemocnici, kde ho nikdo neznal a kde mohl poměrně snadno sehnat mrtvolu, kterou by ve výtahu převlékl do svých šatů s doklady a položit ji do zdviže tak, aby si roztříštila hlavu o patro. O smrti Artura nebyla stoprocentně přesvědčena ani jeho vlastní matka. Kdyby tušil „proslulý dandy", jaký rozruch svou smrtí rozvíří a za co vše bude považován, obracel by se v hrobě štěstím bez sebe. Vyskytly se i rozsáhlé spekulace, zda není totožný se „záhad- ným" spisovatelem B. Travenem. Aly i ty byly spolehlivě vyvráceny. Nadčasový aristokrat Artur Breiský se tedy nepře- dělal na anarchistického bojovníka za lidská práva, nebo později spisovatele solidárního s mexickým domorodým lidem. Je třeba plně uvěřit jeho nešťastné smrti ve zdviži výtahu tak, jak zprávu o ní přinesl prvně u nás Hlas národa z 21. července roku 1910: „V noci na jedenáctého července byla nalezena v osobní zdviži německé nemocnice krátce po půlnoci mrtvola mladého muže, v němž zjištěn 25letý izraelita Artur Breiský z Vinohrad." Slo-li o mystifikaci, tedy o přání Breiského, budiž respekto- váno. Pravdou je, že se již nikdo nikdy nedoví, zda se, pokud žil 58 [pageend60]dál, snažil o literární činnost a neprorazil, anebo zda neexistoval skryt za některé z proslulých jmen světové literatury. Znalost řečí, velký talent a rozhled v oblastech filosofie a literatury, to vše by mu umožnilo dojít k takovému cíli. Velká škoda, že místo senzací (byl například viděn na lovu divoké zvěře v rovníkové Africe s družinou lorda XY), jinými slovy výmyslů a spekulací, se zájem o Artura Breiského neobrátil k vydávání jeho děl. Triumf zla, toto ústřední dílo Breiského, vyšel pouze třikrát. A to jednou za autorova života, podruhé roku 1927 a potřetí zásluhou nakladatelství Kruh Hradec Králové, v roce 1970. Zájem o Breiského probudil svou monografií Fragment zastře- ného osudu (Praha, Sfinx 1945) Jaroslav Podroužek. Zdařilá prvotina J. Podroužka, vybavená literárněvědným doslovem Vojtěcha Jiráta, má zásluhu na tom, že jméno Artur Breiský není ještě zcela zapomenuto. I když jde o dílo beletristické a v detailech zkreslující povahu Breiského, je v celkovém pohle- du přesným obrazem osobnosti a dobové orientace. Kromě nich byla samostatně vydána po jeho smrti díla: Renaissanční hostina (Nový Jičín, A. Lhota 1925), Dvě novely (Kladno, S. Klír 1927) a Střepy zrcadel (Praha, J. Krecar 1928). Z tohoto výčtu je zřejmé, jak se zajímá poúnorový literární průmysl o český „fin de siécle". Možná, že měl Breiský smůlu, jako někteří další autoři dekadeutního období, že nestačil udělat za svého krátkého života pár rudých piruet, jako např. S. K. Neumann, pak by si ho třeba některý z ignorantů ve „Spisovateli" povšiml. Rok narození Artura Breiského - 1885 - by mohl být považován za rok nástupu silné generace básníků symbolismu a dekadence. Jaroslav Vrchlický napsal, že v roce úmrtí Victora Huga vešli ve známost básníci úpadku. Označení „décadent", pro blazeované, zhnusené a ironické básníky, žijící ve svých snech a mimo realitu, začal užívat začátkem osmdesátých let ve Francii tuberkulózou postižený básník Jules Laforgue (1860 - 1887), který roku 1885 debutoval sbírkou Žalozpěvy. S termínem „décadence" se La- forgue pravděpodobně setkal ve Verlainově sonetu o úpadku římské civilizace, přesněji verš: „Je suis ľempire á la fin de la décadence" (jsem říše na konci zániku). Z poezie básníků Laforgueovy generace čiší beznaděj, zoufalství z nemožnosti změnit společenský řád (vliv událostí roku 1848 a 1871, čili definitivního vítězství buržoazie a byrokracie nad komunou a společenská reakce na toto vítězství), jak je to např. vidět v Rimbaudově básni Pařížské orgie. Mladé generaci již nevyho- r 59 [pageend61]voval lartpourlartistický parnasismus, stojící v tak složité době zcela stranou. Objevila filosofii německého pesimistického filosofa Arthura Schopenhauera, drama belgického básníka a esejisty Maurice Maeterlincka a hudbu Richarda Wagnera, který zapůsobil hlavně na symbolisty (jeden ze symbolistních časopisů z roku 1885 se jmenoval Revue wagnérienne - Wagnerovská revue). Tvorbu dekadentních spisovatelů popularizoval časopis Le Décadent, jehož první číslo vydal Anatol Baju roku 1886. Orientace dekadentních básníků směřovala k nové koncepci poezie mimo parnasistní tradice, jak ji nastínil Arthur Rimbaud a soustředila se na díla Charlese Baudelaira, Stephana Mallarméa, Gerarda de Nervala, Aloysia Bertranda, objeveni byli Villiers de ľisle- Adam, Barbey d'Aurevilly a kolem roku 1885 došlo teprve k výraznému ocenění poezie Paula Verlaina. V Cechách se s těmito básníky seznamuje kulturní veřejnost roku 1887, kdy vyšly Básnické profily francouzské Jaroslava Vrchlického, obsahující překlady Baudelaira, Verlaina, Mallar- méa a Rimbauda. Silně zapůsobily na nejmladší básnickou generaci - Jaroslava Kvapila, Otakara Auředníčka a Jaromíra Boreckého, kteří se zapsali do dějin české literatury jako E redekadenti. Roku 1889 vydává Jaroslav Kvapil sbírku Padající vězdy a Otakar Auředníček Verše. Obě sbírky byly kritikou odmítnuty právě pro svůj dekadentní ráz. Roku 1894 vychází prvotina Jiřího Karáska ze Lvovic Zazděná okna a téhož roku Karásek se svým přítelem Arnoštem Procházkou zakládají literární a kritický časopis české symbolisticko-dekadentní moderny, Moderní revue. Oba dva se tak osamostatnili a poskytli volnost radikálně dekadentnímu proudu, což bylo nemožné učinit v Listech dr. Dlouhého, kam zasílali své příspěvky před založením Moderní revue společně se svým pozdějším filosofickým a literárním oponentem F. X. Šaldou. Na stránkách Moderní revue se postupně začala objevovat jména: S. K. Neumann, Viktor Dyk, Otokar Theer, Karel Toman, Jindřich Opolský, Otokar Březina, Antonín Sova, Karel Hlaváček, Jiří Mahen ap. Mnozí z nich zde začínali svou literární dráhu. Když literárnímu kritikovi a vydavateli Moderní revue Arnoštu Procházkovi přivezl dvaadvacetiletý Artur Brei- ský svou esej o Baudelairovi, rád mu ji roku 1907 Procházka otiskl se známým výrokem: „Ten chlap to někde ukrad, ale je to dobré!" Moderní revue vycházela až do smrti svého vydavatele, do roku 1925. 60 [pageend62]S nástupem dekadence a symbolismu se v evropském kulturním a společenském životě opět objevilo slovo, nebo přesněji řečeno označení - „dandy", tak trochu známé již z dob romantismu. Ale kdo to byl dandy a co vlastně byl dandysmus? Na tuto otázku není jednoduché přímočaře odpovědět i se stoletým nadhledem. Je to otázka jednak pro sociologa, jednak pro historika a často i pro psychiatra. Dala by se rozdělit a zkoumat takto: Dandysmus jako společenský jev a dandysmus individu- ální, subjektivní. Avšak i Charles Baudelaire, který byl pova- žován za velkého dandyho, se ptá - kdo je dandy. Dandysmus se projevil svou módní vlnou ve Francii nástupem romantismu a po vládním převratu roku 1830. Tehdy byly vidět po pařížských kavárnách a salónech ve večerních a nočních hodinách hloučky provokativně vyšňořených mladíků, živě debatujících o filosofii, literatuře, divadle a politice, popíjejících širokou škálu lihovin a poněkud živě se bavících na účet svého okolí, tedy nic neobvyklého vzhledem k tomu, že do té doby se datuje vznik termínu bohéma. Však od klasického bohémství se tento módní dandysmus Uší svou aristokratičností, cynismem, umělecké ambice v něm nejsou poznávacím znakem a navíc způsob zábavy tehdejších dandyů vyžadoval dost značné fi- nanční konto, styk s aristokraty, pokud jím dandy nebyl, prvotřídní oblek - nejlépe každý večer jiný, bohaté a pestré večírky, sbírky starožitností ap. Co však pro takového dandyho bylo stoprocentně určujícím znakem, byl intelekt. Dá se říci, že to byl výstřední intelektuál v ničem nevěřící své době a opovrhující společností, ve které žil, libující si v mystifikacích a pohrdající milostným citem k ženě. Jako módní společenská vlna by nebyl dandysmus tak zajímavý, kdyby nezplodil pár velkých osobností. Klasický typ dandyho, který by se dal zařadit do dandysmu módního, společenského, byl v Anglii 19. století Georges Brummel, jak ho popsal Barbey ďAurevilly ve své knize O dandysmu a předchůdcích dandyů. Brummel nebyl básník, nebyl umělec slova, zvuku nebo barvy, byl pouze dokonalým umělcem života, k úspěchu mu pomohl jeho zevnějšek, vkus a vystupování tak, že byl označován za krále dandyů. Jako každý populární dandy diktoval módu oblékání, byl napodobován ostatními, často i aristokraty. Vysokého postavení a vlivu u knížecího dvora se mohl s lehkým srdcem vzdát, když zjistil, že je populárnější a vyhledávanější než sám vládce. Ale i Brum- 61 [pageend63]mel se neubránil intrikářství salónní smetánky, přišel o jmění, zchudl a skončil v blázinci. Další klasický typ „filosofa obleku" popsal d'Aurevilly v lordu Spencerovi: „Byl dandy s kabátem, jenž měl toliko jeden šos. Jest pravda, že jej uřízl a že z toho kabátu udělal věc, která nese jeho jméno (špenzr)." Daleko hlubší než dandysmus módní a společenský je tragický dandysmus Baudelaira, Wildea, Balzaca ap. U těchto individua- lit, které svou inteligencí stály vysoko nad společností a dobou, se dandysmus neprojevil pouze ve vystupování a strojení se, nebyl pouhou maskou, ale přirozeným důsledkem sociálního postavení těchto lidí, reakcí na poznanou skutečnost. Tím vzniká také dandysmus literární, umělci svůj dandysmus vložili do románových postav, které většinou končily tragicky, jako např. Balzacův monsieur de Rubempré, Wildeův Dorian Gray nebo Huysmansův des Esseintes z ironického románu Naruby, který je přesným typem dandyho a dandyovské estetiky. Tento „vyšší", patologický dandysmus se však neobjevuje pouze v literatuře a filosofii, ale také - dost nešťastně - v politice, jako vlastnost absolutistických panovníků nebo římských císařů. Přesně tento jev ukazuje právě Artur Breiský, jenž byl snad jediný klasický dandy v české literatuře, ve své knize Triumf zla, poprvé vydaný v roce 1910, necelý půlrok před autorovou tragickou smrtí. Úvod ke knize napsal formou dopisu Jiří Karásek ze Lvovic a nazval jej „Listem autoru této knihy", v němž poukazuje především na harmonii knihy, složenou z množství disparátních prvků, harmonií Triumfu zla je však právě dandysmus, jenž Breiský objevuje u svých postav, jinak velice rozličných. Je zde Tiberius, Neroň, dopis Luigiho del Riccia z renesanční Itálie, dále Watteau, Bauďelaire, Byron a Wilde. Tiberius, vraždící, aby sám nebyl zavražděn, a trýznící se metafyzickými bolestmi, nepochopený génius Neroň, jenž se na požár Říma „dívá z věže mecenské, oblečen v roucha estétská a zpívaje píseň o dobytí Tróje, ze své epické básně Troica". Smyšlený dopis malíře Luigiho del Riccia, podobně jako Sezóna v Bájích Huguese Rebella, vystihuje hedonistický a epikurejský život, povídka Watteau rozčarovaný přináší tragický úděl zmrzačeného a chudého umělce ve světě aristokratických rado- vánek, znuděný Byron se vrací několik týdnů před smrtí ke svému deníku a načrtává svou blazeovanost, Baudelaire, obna- 62 [pageend64]žen paralytickými deníky a korespondencí, ztrácí masku, a konečně Wilde, nalezený několik let po smrti v koridorech vatikánské galerie svým přítelem Harry Goodem, nechávající si s chutí citovat nekrology a pronášející - „věděl jsem, kdy mám zemříti, abych se stal nesmrtelným." Panoptikum dandysmu, tak by se dal nazvat Breiského triumf zla. A to vše napsáno stylem, jenž nazývá Karásek sloučením eseje s novelou. Postavy mají sugestivní výraz, jsou evokovány na základě podrobného studia. Neroň a Tiberius zde nejsou chápáni pouze jako záporné postavy, ale jsou předvedeni až s pozoruhodně citlivým pochopením dandyho. Při vyslovení pojmu česká dekadence vytanou automaticky na mysl jména Karásek, Hlaváček, Březina nebo Klíma a možná ještě pár dalších. Že zrovna Karásek ze Lvovic se Breiskému velice obdivoval, že i další, pozdější nebo současní kritici a historici jeho jméno vyslovovali či vyslovují s úctou, zůstává širší čtenářské obci neznámo. A stačilo by málo. Kdyby se na knižním trhu objevil jednou místo Wolkera, Biebla, Majerové nebo současných „géniů" ze Spisovatele Breiského Triumf zla. Ale to, i v případě řady dalších, rádoby zapomenutých autorů, by zřejmě mohlo narušit poklidně pracující a své vůdce milující lid, o kterém by Breiský řekl - a ti ostatní. „Existují jen dva druhy mužů. Dandyové a... ti ostatní. Vítězové nad životem a jeho otroci." Breiský možná nebyl vítězem nad životem, ale, což je důležitější, ani jeho otrok. 63 [pageend65]výtvarné uměn Josef Snobi PROJEKT HOVNUNG Exposé Velké náměstí zaplněné lidtni do čtverce. Z amplionů deklamuje hlas předem vybraný text. Je tma. Rozsvítí se prudké světlo a do prostoru pomalu vjíždí třináct obrovských, lidem podobných monster. Jedná se o velké kusy oděvů, kabáty bez rukou, nohou a hlav, zformované av zmražené tak, že stojí samy od sebe. Začne hrát muzika. Živě. Divoké, vzteklé tóny, hrané pocitem trumpetisty. Prochází volně lesem figur a hraje svoji muziku. Předehrou dělá atmosféru. Dosáhne vrcholu, zlomí se a ztichne. Z rohu se pomalu a bojácně vplíží mim. Má strach, bojí se těch apokalyptických figur. Pod vlivem muziky, která opět sílí, se začne pohybovat. Mim začne hrát. Teplem léta a reflektorů začínají figury pomalu tát. Odshora, vrstva po vrstvě. Tělo se neunese a padá. Do sebe. Nohy, stále ještě zmraženy, celou hmotu drží. Monstra se klaní. Před kým? Špinavá voda stéká, vznikají kaluže. Atmosféra smutku a bídy se přenáší na oba aktéry. Vyjadřují pocit ponížení a nesvobody, pocit strachu z teroru apokalyptických postav plných zimy. Cím více monstra tají, tím více nechávají prostor lidem hrajícím své role. Role bez východiska. Hra končí absolutním roztátím figur. Jejich „smrtí". Smrt figur dává svobodu lidem. Světla zhasnou a muzika přestane hrát. Studené a mokré osvobození do tmy. Z amplionů se ozývá deklamující hlas. Předčítá stejný text jako na začátku. A namísto pocitu svobody bez vlastního přičinění, vyrůstá na troskách mokrých hadrů jiné monstrum, větší předešlých... 64 [pageend66][pageend67]Poznámky k projektu Hovnung se v němčině vyslovuje jako hoffnung. Die Hoffnung znamená naději. Výraz Hovnung si vymyslel Milan Sládek při jednom z prvních sezení, když jsme dávali tento projekt dohromady. Milan Sládek je mim a choreograf projektu. Trumpetista - Laco Deczi - žil dva roky v Kolíně naa Rýnem, než odjel do Ameriky, kde založil svoji další Jazz Celulu. Divoké, vzteklé tóny je Lacova nátura. Výtvarně je projekt prací malíře Antonína Málka, který od té doby, co pro Sládkovo divadlo Kefka navrhl kostýmy a scénu ke Králi Ubu, působí také jako scénický výtvarník. Řeší i neřešitelné technické problémy. Málek i Sládek žijí v Kolíně nad Rýnem. Podaří-li se nám zvládnout peněžní a technické zvláštnosti celého projektu, měl by být Hovnung uveden 20. srpna 1988 večer před kolínským Dómem, na tzv. Domplatte, k dvacátému výročí, kvůli kterému jsme všichni tady... J. S. ČTÉTE REVOLVER REVUE nezávislý magazín vychází v Praze ČTÉTE 66 [pageend68]teorie Dvě studie Petra Rezka Uveřejňujeme druhou studii (první vyšla v č. 20/87). Maska a sdělení Ladislavu Hejdánkovi k šedesátinám I. U Segalovy Situace jsme dospěli k její maskovité přítomnosti1, která proměňuje i duchovní skutečnosti Mondrianova obrazu v pouhou plakátovitou plochu. Mohli bychom samozřejmě od této situace odhlédnout a zaměřit se pouze na obraz. To by snad bylo možné, ale spíše pro znalce Mondriana, který přišel, aby spatřil originál - konečně tu je a vidí poslední Mondrianův obraz, který dosud znal jenom z reprodukce. Samozřejmě ví, že je tento obraz vystaven v Segalově Situaci, avšak to pro něj teď nemá žádný význam, chce vidět jen toho Mondriana. Ale dejme tomu, že považuje obraz za velmi důležitý pro soubornou výstavu, kterou připravuje. Tu se dozví, že sběratel Sidney Janis rozhodl, že tento obraz nesmí být vystaven jinak než v této „situaci". Ted' možná přijde ten okamžik - odborník se začne ptát, co tohle rozhodnutí znamená a co se vlastně v této situaci odehrává. Lze předpokládat, že v případě redynamizovaného vidění2 tento mondrianovský znalec zakusí proměnu, již nebude moci zrušit. V tomto příspěvku bych se chtěl pokusit analyzovat ono odhlédnutí či abstrakci, které můžeme vzhledem k Mondrianově 67 [pageend69]Kompozici v Segalově Situaci provést. Zdá se mi totiž, že většina médií, jejichž prostřednictvím se setkáváme např. s Mondriano- vými obrazy, vyvolává podobnou proměnu jako Segalova situace, již však obvykle nevnímáme, neboť neustále provádíme ono odhlížení od médií. „Obvykle" je pro nás totiž důležité sdělení (tedy to, co je nám sdělováno), a proto akceptujeme různé změny (velikosti, barvy, atd.), protože přece chápeme, že se tu jedná o „reprodukci". Nyní se však neptáme po tom, co víme, ale po tom, co vlastně při pohledu na reprodukci vidíme. Abychom se vyjádřili přesněji: zajímá nás nikoliv to, co spatřujeme v identifikujícím vidění - totiž že je to reprodukce Mondriana - nýbrž to, co je nám dáno oním redynamizovaným viděním (tedy tím viděním, které simultánně spojuje jednotlivé části), jímž je nám „obvykle" - totiž při setkání s originálem - v Mondrianově obraze odkrýváno oko Argovo . II. Jako výchozí bod pro analýzu médií si můžeme zvolit filmovou reportáž z Mondrianovy výstavy. Takový film může ukázat přes celé plátno Mondrianovy obrazy (mohl by to ovšem být i nějaký detail, to nevíme, protože obraz se ve filmu často objevuje bez rámu). Co vidíme? Reprodukci Mondrianova obrazu? Stěží. Vidíme, pokud o tom příliš neuvažujeme, obraz Mondriana samotného - a to jako přítomný na oné výstavě. V takové reportáži odhlížíme od toho, že jde o světelné reprodukce na plátně. Možná nám bude ukázáno slavnostní zahájení této Mondrianovy výstavy a my uvidíme, co se tam dělo. Zajisté uvidíme několik obrazů úplně zblízka, plátno bude na plátně. Všechno tu vypadá tak, jako bychom se nacházeli blíže skuteč- nosti, protože kontext reportáže nás konfrontuje se skutečnou, v reálném čase se odehrávající situací. Zdá se proto, že tyto Mondrianovy obrazy ve filmu mají k vystavovaným obrazům jako reálným věcem blíže než obrazy reprodukované v mondria- novské monografii. Odkud však pochází tato větší blízkost? Nepochybně ji působí film svým důrazem na fakticitu, reportáž, reprodukující pří- tomnost kamery atd. (Vezměme si však nějaký film o Mondria- nově díle, tedy nikoliv reportáž. Zde budou tytéž obrazy daleko více vyčleněny z kontextu oné jedinečné události - té které výstavy - ve hře tedy bude zcela jiný čas.) Co však vidíme v této reportáži? Můžeme zde, v čase této reportáže uskutečnit ono 68 [pageend70][pageend71]redynamizované vidění? Není zde spíše všechno zaměřeno pouze na identifikací, tedy na identifikující vidění? Jedno zde ovšem můžeme i přes rychlý běh reportáže zachytit. Něco tu zůstane: plátno (se svým rámem) a specifický charakter filmového obrazu. Tento charakter se nám ozřejmí právě tehdy, když se v (nepovedené) reportáži náhle nic či skoro nic neodehrává. Reportáž nám samozřejmě nechce nabídnout obraz otevření výstavy, to by bylo možné spíše v nějakém uměleckém filmu. Ale špatná reportáž nám neúmyslně předvádí iluzivní charakter filmového obrazu. Můžeme si pak uvědomit, od čeho jsme často schopni odhlédnout, totiž že každý obraz na filmovém plátně má charakter iluze. (Pouze filmové obrazí', které byly namalovány nebo vyškrabány přímo na film, se pokusily tento charakter iluze odstranit, ovšem marně - to, co se objevuje na filmovém plátně, je stínový obraz.) Reportáž se mění v iluzí v tom okamžiku, kdy na ni začneme hledět jako na obraz, jako na to, co se odehrává na plátně. A táž proměna se tu ve filmové reportáži děje i s Mondrianovým obrazem. To, co se nám v reportáži zdálo být blíže než v knižní reprodukci (zdá se nám totiž, že reportáž nám obrazy ukazuje, ne pouze repro- dukuje) se v pohledu, kterým jsme do svého pozorování vedle onoho sdělovaného začlenili i médium, promění v iluzivní přítomnost oné faktické události či věci. III. Obrátíme-li se nyní k promítání diapozitivu, zdá se nám, že čas promítaného obrazu má k času obrazu-originálu dokonce blíže než by tomu bylo u filmových obrazů ve filmu o Mondrianově díle, a proto se nám též zdá, že je dia-obraz iluzívností méně ohrožen. Avšak médium tohoto obrazu je stejné: stínový obraz. I zde máme iluzi, která ruší duchovní přítomnost - Argovo oko na nás tedy již hledět nemůže, pokud ovšem my sami nebudeme hledět jen na to, co je nám sdělováno, nýbrž budeme brát v úvahu všechny komponenty situace, která nám sdělení předkládá/''") Můžeme si položit otázku, zda je nutné a rozumné se zabývat médiem takových situací - mohli bychom se přece pak také v rozhovoru soustředit pouze na zvuky a pozorovat je, aniž bychom chtěli vnímat jejich smysl, a přesto by to nebyl žádný důkaz proti mluvení jako takovému. To by byl závažný argument, kdyby se ovšem často nestávalo, že ten, kdo mnoho mluví, na nás nakonec působí jen jako vyluzovatel zvuků. Tedy nemusíme se soustřeďovat na zvuky, abychom je odkryli a odloučili i od smyslu; existují situace, kdy řeč smysluplnost postrádá a do popředí 70 [pageend72]Vidíme, že kinematografická iluze má stejnou moc jako Segalova Situace. Avšak ve dvou aspektech se jí vyvolaná proměna liší. Jednak se v Segalově Situaci děje proměna s Mondrianovým obrazem samotným, v kině však s obrazem tohoto obrazu. A jednak je obraz-originál stínovým obrazem zobrazen tak, že se jeví neduchovním, způsobem: místo duchovní přítomnosti tu máme iluzi této přítomnosti. Když odhlížení od iluze překro- číme a dospějeme k iluzi samotné, vidíme, že jsme se předtím nacházeli v situaci odhlížení, aniž jsme si to uvědomovali - podléhali jsme tedy iluzi. IV. Tuto proměnu, která činí duchovní komunikaci (ne tedy pouze sdělování) nemožnou, můžeme snad také ozřejmit pomocí Husserlových analýz, které přítomnost obrazu (H. mluví o vědomí obrazu) odkrývají jako podmínku estetického působení. V přednáškách z roku 1905 * používá Husserl svého příkladu z Logických zkoumání: v panoptiku potkáváme dámu, jež nám kyne, náhle se však ukáže, že to nebyla dáma, nýbrž figurína: V těchto případech se změna natrvalo neprosadí. Vosková figurína se do té míry podobá člověku svými šaty, vlasy, ba dokonce pohyby uměle napodobenými mechanickým zařízením, že se na okamžik vždy znovu prosazuje vjemové vědomí. Imaginativní pojetí pak odpadá. „Víme" sice, že je to klam, nemůžeme si však pomoci, vidíme člověka. Doprovodný pojmový soud, že jde o pouhý obraz, pozbývá vůči oklamanému vnímání účinku. Pokušení pokládat klam za skutečnost je naproti tomu tak velké, že bychom mu na okamžik dokonce chtěli uvěřiť. Ono „imaginativní pojetí" neboli uchopení podle Husserla pojímá, uchopuje jako obraz to, co je dáno ve vnímání. Teprve tímto pojetím se vytváří vztah toho, co je dáno ve vnímání, k něčemu jinému, co tu takto není: Pokud není spolu s obrazem dán vědomý vztah k něčemu zobrazenému, nemáme žádný obraz. Tento vědomý vztah je však dán oním zvláštním vědomím zpřítomnění něčeho, co se nejeví v tom, co se jeví...6 vystupuje fyzický nositel řeči. Rozdíl mezi oběma situacemi je v tom, že ten, kdo skutečně mluví, nejlépe to vidíme v hereckém projevu, se zvuky zachází tak, že vyslovené slovo je s těmito zvuky identické. Zdaří-li se to, pak zde od přítomnosti neodbližíme, naopak, jejich smysl je tu pro nás vyslovený, tělesný, tzn. nejen zpřítomněný ve zvucích, nýbrž s nimi identický. Smyslově se nám tu vyjevuje smysluplná přítomnost. Avšak v médiích, která jsou odvozená, a tedy nikoliv původní, musíme od médií jako takových právě odhlédnout. V našem příkladě, u filmového obrazu, musíme odhlížet od plochy a stínovitého charakteru obrazu, chceme-li vidět to, co je nám filmem „sdělováno". 71 [pageend73]Při setkání, s onou dámou v panoptiku jsme se zmítali mezi obrazovým a skutečným světem. Husserl je totiž přesvědčen, že „bez obrazu není výtvarného umění" a proto tuto nevyhraněnost odsuzuje: „Rozpolcenost, jíž jsme zde vystaveni, je samozřejmě hrubým a zcela neestetickým efektem"6. Tam, kde se obraz zřetelně neodlišuje od skutečnosti, není splněna základní pod- mínka výtvarného umění. To, co se děje při onom setkání v panoptiku, patří k pouti, je to jenom hra, pouťový efekt. „Estetické efekty však nejsou žádné efekty z pouti."7 Husserl upírá těmto situacím na pouti, které jsou ustrojeny tak, aby vyvolaly onu hru na pomezí obraznosti, estetickou dimenzi mj. proto, že tu zpřítomnění (totiž že něco přítomného je přítomností něčeho nepřítomného) nevidíme jako takové. Hlav- ní důvod odsouzení pouťové situace a jejího účinku je tedy nejednoznačnost obrazovosti této situace. Opakované rušení obrazovosti vede k zrušení estetické hranice, takže se tu nakonec setkáváme se skutečností ve vjemu, v němž klademe bytí této skutečnosti. Vyřazení bytí vnímané skutečnosti je však mj. podmínkou estetického vztahu k ní. Takové vyřazení platnosti bytí umožňuje, aby nastalo zpřítomňující (obrazové) uchopení. Obrazové vědomí máme sice i u obrazů, které nejsou umělec- kými díly, ale bez obrazového vědomí se nelze setkat s uměleckým dílem - a to platí nejen o díle výtvarného umění. V. Tento exkurs o Husserlovi nám pomůže shrnout problematiku našeho výchozího příkladu reprodukce. Obraz je podle Husserla založen naším pojetím, avšak toto pojetí může pojmout jako obraz jen to, co je přítomno ve vnímání. Takové (obrazové) pojetí však nemůže v našem výchozím příkladu reprodukce současně respektovat obrazovost dvou vrstev: /1 / buď totiž (na plakátě nebo v monografii) pozorujeme Mondrianův „obraz", aniž bychom kladli důraz na to, že jde o reprodukci, 121 nebo pozorujeme reprodukci (když kupř. posuzujeme kvalitu tisku plakátu či monografie), aniž bychom kladli důraz na to, že reprodukce reprodukuje Mondrianův obraz. V obou případech si uvědomujeme obraz, ale pokaždé s jiným akcentem. V prvním případě odhlížíme od toho, že jde o reprodukci Mondrianova obrazu - reprodukce je médiem, jímž přistupujeme k Mondria- novu obrazu. Ve druhém případě odhlížíme od toho, že se jedná o reprodukovaný Mondrianův obraz, který je v originále někde 72 [pageend74]jinde. Avšak v situaci reprodukce je zcela nemožné zakoušet to, co je možné zakusit před Mondrianovým obrazem v galerii. Nelze tu totiž ani v jednom z obou případů pojímat jako obraz to, z čeho a čím jsou reprodukovaný obraz nebo reprodukce obrazu vytvořeny (tedy to, co vnímáme, aniž bychom to nutně museli pojímat jako obraz). Např. barvy v Mondrianově obraze nic nereprodukují (např. ideu obrazu) - jsou prost e přítomností obrazu, kdežto v reprodukci Mondrianova obrazu barvy repro- dukce reprodukují barvy Mondrianova obrazu. Ovšem, i barvy originálu obrazu je nutno uchopit v obrazovém pojetí, ale chceme-li Mondrianův obraz uvidět na reprodukci (první případ), musíme odhlédnout od toho, že barvy reprodukce pouze reprodukují, ale neustavují Mondrianův obraz. Obraz- oríginál je totiž inkarnací, tělesnou (a proto nikoliv jednoduše sdělitelnou) přítomností. Umělecké obrazové dílo proto také nemůžeme vyčerpat pouhou analýzou jeho intencionálního smyslu, která nečiní rozdíl mezi reprodukcí a obrazem. Smysl obrazu je do té míry založen v „materiálu", že je jím podstatně spoluurčován: nepřihlížíme-li k tomuto materiálu, jenž je přítomen ve vnímání jako nic dalšího nereprodukující, ale ustavující, nemusíme sice nutně ztratit obrazové vědomí, jak to ukazují oba případy situace setkání s reprodukcí, avšak ono „uvidět" tím svého fundamentálního charakteru pozbude. Od toho, co vlastně je na reprodukci viděno, se odhlíží a pozornost se tu soustřeďuje pouze na to, co je zpřítomňováno. Umění se tak stává sdělením, tím, co je sdělováno. Původní dimenze výtvarných umění však nespočívá ve zpří- tomňování takto sdělovaných obsahů. Umělecké dílo výtvar- ného umění je věc - není to médium, jehož prostřednictvím by k nám mělo proudit sdělení jako něco dalšího, od díla odlišného. Věc nemůžeme chápat jako médium, přestože je schopna na základě našeho pojetí něco zpřítomňovat. Umělecké dílo ve vlastním smyslu jakožto věc je (stejně jako hercem vyslovené hlásky) identické s oním zpřítomněným. Umění, jež odhlíží od tohoto věcového aspektu a soustřeďuje se na sdělované, je abstraktní umění. Toto umění je pak rovno iluzi filmového obrazu. VI. Dozvíme se z těchto úvah také něco o přítomnosti masky, pomocí které jsme v předchozí stati vykládali proměnu 73 [pageend75]Mondrianova obrazu? Zdá se, že ano. Maska dnes uplatní svůj pohled hlavně tam, kde sdělování zcela zvítězí nad věcí, především tedy tam, kde zůstává pouze dějící se médium. Zde se pak ujímá slova blízkost, které se již nedá odpovědět. Takové sdělování však není totožné se sdělením, které jsme kritizovali jako málo respektující ne-mediálnost výtvarného díla. Toto sdělování je děj, proces, který se odehrává jako médium a odsouvá i sdělované - to, co se tu pak děje, je médium. Záchrana v této situaci, pokud ji dnes ještě někdo hledá, spočívá v možnosti věc ustavit - ustavit věci, jež jsou obrazy, věci, které jsou identické s tím, co zpřítomňují. A takovými věcmi jsou díla výtvarného umění. Poznámky 1. Tento článek navazuje na příspěvek Dva druhy pohledu, který vyjde ve sborníku Karlu Srpovi k padesátinám. Onen i tento článek jsem, což je z hlediska této stati jistě paradoxní, napsal na základě vyobrazení v monografii o G. Segalovi. Segalovu situaci „Sidney Janis s Mondrianovou Kompozicí, 1933" z r. 1967 lze nalézt vyobrazenu též v mé knize Tělo, věc a skutečnost v současném umění, s. 120. Vyobrazení v této knize znamená: vytištěno na základě fotografie pořízené z monografie o Segalovi (kde vytištěno na základě fotografie uvedené situace G. Segala). 2. „Redynamizované vidění" je výraz Gottfrieda Boehma, kterým hodlá odlišit vidění vidící od pouze identifikujícího. Identifikující vidění se řídí pojmy, obraz určuje podle schématu substance-akcidence-relace. Ale naproti tomu je možné vnímání, které „samo sebe utváří", napomáhá „dynamice smyslové energie k jejímu právu". Např. u pozdních kreseb Matissových takové vidění „ruší fixaci hranic ploch a forem", oko tu sleduje energii ploch, jak ji získávají ze svého uzavření, omezení, sleduje energetiku pocházející z napětí čar a prostoru mezi nimi. Viz: G. Boehm, Bildsinn und Sinnesorgane,. 3. Metaforu Argova oka používá Hegel, aby vyjádřil, že ve výtvarném umění je povrch „zjevem ducha", že vnějšek je „v souladu se svým nitrem", viz Estetika, čs. překlad sv. I, s. 149 a 150. 4. E. Husserl, Phantasie, Bildbewusstsein, Erinnerung, Hus- seŕliana Bd. XXIII, Haag 1980. 74 [pageend76]1 1 I 1 5. tamtéž, s7~40 - 41 j 6. tamtéž, s. 31 | 7. tamtéž, s. 41 i 8- tamtéž, s. 41 Portrét: sádrová postava Sidney Janise s Mondrianovóu Kompo- zicí z r. 1933 na stojanu. [pageend77]polemika Jan Lukeš Slovo do pranice „Když nejde o život, jde o hovno," čte se v jedné současné prozaické novince, jejíž hrdinka měla prý toto životní krédo svého partnera a pozdějšího muže zvláště ráda. Chápu, jak je to myšleno, leccos dalšího z té prózy naznačuje, že se tu věci chtějí vidět tak jak jsou, ale nemůžu si pomoct, strašně mi to připomíná částí národa tak láskyplně hýčkanou moudrost „To chce klid," vyznávanou ovšem nejúspěšněji pod drátěnými Švejky na stěnách restauračních zařízení. Hřbitov ve vísce, kde žijí moji příbuzní, nese nápis „Věčný klid", což mi vždycky připadalo s ohledem na naše osudy na onom světě výstižné, zdá se však, že nejeden z nás zařídil by se tak rád už na světě tomto. Kladu si otázku, kdy to z hlediska těchto životních postojů „už nechce klid", kdy už tedy „jde o život". Kladu ji sobě i jiným a bývám často nemile překvapen, jak se tváří v tvář její prostotě zhroutí i filosofie zdánlivě jim protikladná, přímo se opájející svou nezlomností a činorodostí. Mám na mysli konkrétní případ: Wabiho Daňka a jeho písničku Nevadí, která jakkoli prvoplánově staví na výzvě nerezignovat před překážkami, jeví při bližším pohledu přízračnou tendenci zavinout se ve styku s veřejnými problémy do sebe. Prostě si mužně říci: „Nevadí," anebo také: „To chce klid"... Pokusil jsem se už před dvěma lety poukázat na to, jaké nebezpečí plyne pro folk z toho, bude-li ztotožňován právě 76 [pageend78]s těmito dvojznačnými postoji, které tolik vyhovují novému typu měšťáka 80. let, jemuž pod zelenou bundou ponechanou co mimikry buší často čtyřicátnické srdce zavilého konzumenta. Nebyl jsem si ovšem tehdy zcela jist, jestli nejsem k Daňkovi nespravedlivý, jestli nekladu na jeho tvorbu přehnané nároky - reakce na článek Vadí-nevadí, který mi nakonec vyšel v něko- lika zájmových bulletinech, mě však přesvědčily, že jsem se dotkl něčeho, co začíná pociťovat mnohem víc lidí než jen já. Pravda, dočkal jsem se i nesouhlasného výkřiku: „kolik je tady nové poezie - aťsi ji pan Lukeš (...), jakkoli podezíravě, prohlíží pod mikroskopem." Jenže to je právě to: co je platná poezie bez pravdy, která byla vždy tím úhelným kamenem, k němuž se vztahoval každý skutečný folkař. Dalo by se to říct i obráceně; že poezií folku je pravda - alespoň já tomu tak rozumím a troufám sx tvrdit, že se mnou - a dávno přede mnou - i všichni ti, kteří kdy v českém folku co znamenali. Kde není této pravdy jako základního východiska, tam i ona poezie praská ve švech, klesá na úroveň banálního veršování, jakým nás zavaluje permanentně střední proud pop-music. Folk svou zdánlivě snadnou zvládnutelností pochopitelně při- tahuje i ty, jimž nejen schází potřebná autorská invence, ale zejména toto ponětí o jakémsi základním morálním kodexu žánru. Na druhé straně si folk na svých vrcholech právě neústupností z tohoto kodexu získal popularitu, která nemohla zůstat trvale nepovšimnuta ze strany sdělovacích prostředků, rozhlasu, televize, gramofonových firem. Šlo a jde o to, v jaké podobě bude folk jejich prostřednictvím prezentován: zda v oné podobě prvotní, autentické, či zda bude přistřižen a přičesán na míru přiměřenou obecným poměrům. I pro ně samotné je nezřídka příznačný stav, kdy se slovně něco vyznává, ve skutečnosti se však žije a koná opačně. Má-li za takové situace dojít k námluvám s folkem, je přirozené, že spíše než tragičtí rozervanci - poukazující na její nesnesitelnou rozpornost - budou akceptováni bardi, smiřující rozpory svým „nevadí". Dokonalý recept pro nekritické nadšence, naivy, a také pro ty, kteří si jím už navždy zdůvodní svůj bohorovný klid. A aby nezůstalo jen u jednoduchého návodu, formuluje se pak v další fázi lapidární filosofický názor: „Pravda jsou jenom slova, / ale život je víc. / Pravda jsou prázdná slova, / ale život je víc. V závěrečných verších Daňkovy písně Pranice z jeho nedávno vydané LP desky Vítr jako by byl přímo tematizován - ovšem 77 [pageend79]negativně - problém, kterým se tu zabývám: tvrdím-li, že prubířským kamenem folku je vztah k pravdě, má Daněk naopak za to, že „pravda jsou prázdná slova", že život je třeba bránit. Jistě, nelze opomenout, že tomuto závěrečnému poslání předchází vlastní příběh písně, v němž hádce na plesové zábavě vskutku zbytečně padnou za oběť dva lidské životy. Avšak neurčitost a banalita této epizody je v takovém rozporu s obec- ně formulovanou a ještě dvakrát opakovanou myšlenkou závěru, že prostě není možno ji nechápat jako dosti určité lidské i tvůrčí krédo autorovo. A pak nezbývá než se ptát, kam Daněk odsunul E ři jeho formulaci všechny ty, kteří v dějinách právě za pravdu yli ochotni položit třeba i život, v němž na pravdě nebude záležet: což osudy celých národů neukazují dost jasně, že život ve lži může být daleko hroznější než smrt? A konečně nezbývá než se ptát, komu a čemu vůbec poslouží toto krátkozraké ztotožnění lidské existence s nejpustším životním pragmatis- mem. Obávám se, že znovu jenom těm, kteří už dávno ze svého života vyloučili jakýkoli idealismus a smysl pro cokoli vyššího než vlastní prospěch a kteří si zase říkají: „Když nejde o život..." Někdo možná namítne, že holt má Daněk akorát smůlu, že v době, kdy se o pravdě znovu začíná mluvit jako o základním kritériu společenských vztahů, šlápl takhle vedle. Jenže skutečný folk, tak jako ostatně autentické umění vůbec, se neotáčí podle toho, jaký vítr zrovna vane, ale hledá pravdu po zákonu vlastní zodpovědnosti za tento svět, ať mrzne či taje. Jan Burian Proč nechci být folkařem V poslední době mi slovo folk nezní dobře. Nějak mě zradilo. Vlastně už ani nevím, co dneska znamená. Už to není ono jasné a neoddiskutovatelné slovo, které mi dávalo jakýsi, sice nepříliš 78 [pageend80]vyjádřitelný, ale přesto pocit opory a sounáležitosti s kolegy písničkáři. To slovo mi bylo ukradeno. V dávných a dávných dobách, kdy ještě chodily krávy bez ocasů a písek tek, se mi zdálo, že slovo „folk" označuje víc než jen hudbu. Představovalo pro mne především nezdeformovaný pohled na svět, vnitřní i veřejný život člověka a nekompromisní výpověď o něm (i když třeba formálně nedokonale vyjádřenou). Hranice tohoto folku pro mne neexistovaly v hudbě, nezáleželo na nástrojovém obsazení, na míře hudebního experimentování. Když Dylan nebo Janota přišli s kapelami, nenapadlo mne říkat, že už to nejsou folkaři, záleželo především na hloubce a věrohodnosti toho, co říkali. Tak jsem to cítil. Jenomže dneska už to neplatí. Slůvko folk užívá kdekdo a jakkoli, označuje se jím naprosto všechno, co se chce a hodí. A naopak - stejný přístup se projevuje i v posuzování toho, co už folk není. Malý příklad z vlastní zkušenosti: Jeden pořadatel v Ostrově nad Ohří mi sdělil, že nechce, abychom s Danielem Fikejzem vystupovali na Folkových velikonocích, protože hrajeme na syntezátory, a to už prý není folk. Že můžu přijet sám a hrát jako vždycky na klavír. Tak jsem přišel na jeviště s kytarou a řekl lidem, že na tu kytaru neumím, že budu hrát hrozně mizerně, ale že to tedy folk, jak si ho onen pořadatel představuje, určitě bude. Vzniklo klaunské číslo, odpovídající jeho pojetí folku, bylo veselo a nenáročno. Bylo by pošetilé přít se o to, jak pojmenovat druh hudby, kterou člověk dělá, kdyby nešlo o něco víc. V tomto případě však došlo ke krádeži slova. Podobně jako vždy i na této krádeži slova se odráží celý neutěšený stav věcí, tentokrát věci naší písňové scény. Jde tu o zpochybnění principů jak tvůrčích, tak i morálních, a ty právě u folku bývaly tak důležité. Jak tedy stav věcí v tomto hudebním odvětví vidím já, žádný sociolog ani hudební teoretik, ale docela obyčejný písničkář: Zmnohonásobilo se publikum. Začaly se vydávat masové kon- zervy folku na deskách, pěkně upravené, předžvýkané, vykos- těné často od páteře. (Výjimky potvrzují pravidlo.) Folk se stal komerční záležitostí se všemi negativními znaky showbusinessu. Je označován, podchycen, jsou odřezávány atypické odnože, které se nehodí do ustálených představ o folkovém herbáři. Folk má své soutěže či spíše přebory (okresní, krajské i celonárodní). Nemyslím tím festivaly či přehlídky, na nichž by písničkáři předváděli, kam až došli, co vymysleli, na nichž by se objevovaly 79 [pageend81]nové tváře a hrála nová hudba. Jde mi o utkanou síť soutěží, které jsou více než uměleckým přehlídkám podobné sportovní- mu klání. A existují-li takové soutěže, musí existovat i roz- hodčí a disciplinární komise. Umění se však nedá měřit na centimetry a nepadají góly, které by ukázaly, kdo vyhraje, a tak se rozhodování vkládá do rukou porot. Kdyby se alespoň veřejně ukazovaly známky za technickou hodnotu a umělecký dojem jako v krasobruslení, ale ani to ne. Kritéria porot jsou dána jejich personálním složením. Sportovní terminologie se vžívá, a dokonce i novinářům se zalíbila. Četl jsem v článku o Olomouckém tvarůžku, že zvítězil JUDr. Jahelka „o několik délek" před ostatními. To je přízračné. Folkové sportovní soutěže si získaly vysokou prestiž a jejich význam stále vzrůstá. Mezi sportovci však nevládne olympijský duch. Naopak - konkurenční boj. Jeden kamarád mi vyprávěl o atmosféře v zákulisí na Lochotíně. Nevraživost mezi kapelami prý dospěla tak daleko, že se úmyslně navzájem rušili při ladění nástrojů před vystoupením. Šlo přece o to urvat „Portu". A tak amatérům jde o to vejít v širokou známost, profesionálům navíc jde o kšefty. Místo zpěváků, vyjadřujících zjednodušeně svůj vztah ke světu, tu máme folkové Horňáky, Zmožky, Janečky. V důsledku toho se vytratila i dřívější vzájemná soudržnost a solidarita folkových hudebníků. Dříve věděli a počítali s tím, že sláva a desky, a tedy ani ani peníze, na ně nečekají. Naopak - budou mít problémy, budou zažívat strasti, a protože vyjadřovat svůj vztah ke světu je vždycky komplikované, budou komplikace. Proč být dnes solidární s kolegy, kteří si zvolili těžší cestu, je to jejich problém, na to není čas, konkurence je tvrdá, jede se na celostátní finále, bude to reklama, bude tam hodně lidí, Supraphon, Panton, možná i televize a třeba i Hollywood. Všichni přece víme, že známější z našich řad hravě prodá sto tisíc elpíček. A tak s prodejností desek roste i prodejnost samotných folkařů. Z komercionalizace folku nutně vyplývá i nechuť experimen- tovat, ztráta odvahy riskovat. Nejlíp je jít cestou nejmenšího odporu. A tak celá scéna stagnuje a umírá umělecky, i když jinak kvete. Klesá však bohužel i náročnost publika. V důsledku masovosti a módnosti celého žánru vzniká nebezpečí, jehož míru nejsem schopen objektivně posoudit, ale jehož existenci nelze popřít: že folkový posluchač podlehne psychóze davu. Z obecně psycho- logického hlediska není velkého rozdílu mezi davem obléhajícím 80 [pageend82]Lucerny, kde vystupuje například Dalibor Janda, a davem folkovým, tísnícím se na Lochotínech. Ivan Hofman říká, že folk neoslovuje dav, ale každého člověka zvlášť. Je to jedno z nej- krásnějších folkových předsevzetí. Stane-li se však folkové publikum davem, ztrácí poslání této hudby všechen smysl. Folkový dav netouží být oslovován, chce svého hitmakera a od něj přesně to, co jiný dav od zpěváků pop music - žádnou myšlenkovou složitost, žádný experiment, ale lacinou zábavu, tu a tam navíc okořeněnou nějakým dráždidlem, slabounkým přídechem čehosi lehce nedovoleného. Podobně nelze oslovit ani folkového snoba, který odmítá poslouchat jen tak někoho, chce hlavně vidět svou hvězdu, jinak ho koncert moc nezajímá. U takového publika se experimentátoři či noví zajímaví písnič- káři a hudebníci s chutí a odvahou oslovovat budou setkávat se stále zřejmějším nepochopením. To však je svým způsobem odvěký problém, takže nic nového a můžeme se vrátit zase na začátek. Podlehli jsme iluzi. Jako by se přes nás převalila obrovská vlna, která nás na chvíli strhla s sebou a my jsme uvěřili, že míří kamsi ke břehům vysněného rajského ostrova, kde za souhlasného mručení domorodých vydavatelů bude dán prostor k reji všech talentů. Teď už je zase všechno v pořádku. Písničkářů s chutí dělat něco neobvyklého a nosit svou kůži na trh bude zas jak šafránu, budou na tom zase jako dřív, když bylo moře klidnější. Mnozí budou bez zřizova- telů či profesionálních zkoušek, někteří třeba ztratí odvahu vystupovat, jiní si budou hrát doma pro potěšení své a svých přátel jako Oldřich Janota, další budou zneuznaní, než zase uvěří nějaké vlně, která přijde. A zase budou chtít spolu kamarádit. Byl bych rád, kdyby mě vzali do party. Jako dřív ve starověku a středověku našeho folku. Jenom jim prosím vás už neříkejte folkaři. To slovo nějak nesedí, není to ono. To slovo zkrátka nezní dobře. květen 1987 81 [pageend83]meditace Martin Buber HITLAHAVUT: O ZANÍCENÍ G\£) Hitlahavut je „vzplanutí", zanícení extáze. Je to pohár milosti a věčný klíč. Cestu ke stromu života střeží ohnivý meč. Ten se však pod dotekem hitlahavut rozpadá. Její jemný prst je mocnější než on. Pro hitlahavut jsou všechny cesty otevřeny a všechny hradby padají před jejím nespoutatelným krokem. Svět není jejím místem: ona je místem světa. Hitlahavut otevírá životu jeho smysl. Bez ní ani nebesa nemají smysl a podstatu. „Člověk, který naplnil nauku a všechna přikázání, ale slast a vzplanutí nepoznal: až zemře a přejde na druhou stranu, otevřou se před ním brány ráje; on však, protože nepocítil slast na tomto světě, neokusí ani slasi ráje." Hitlahavut se může zjevit kdykoli a kdekoli. Každá hodina je podstavcem jejích nohou a každý čin oporou jejího trůnu. Nic ji nezažene, nic ji neudusí, nic se neubrání její moci, která vše tělesné pozvedá k duchu. Kdo je v ní, je ve svatosti. „A jeho ústa mohou mluvit ješitná slova, ale Hospodinova nauka v něm přebývá v tu hodinu; může se modlit šeptem, ale srdce mu jásá v hrudi; může sedět ve společnosti lidí, ale obcuje s Bohem: spojen se všemi tvory a přitom od světa oddělen." Každá věc, každý skutek je takto posvěcován. „Spojí-li se člověk s Bohem, může svá ústa nechat mluvit cokoliv, může své uši nechat poslouchat cokoliv - a připoutá věci k jejich vyššímu kořeni." Síla jednotvárnosti, která tak mnohé v lidském životě oslabuje a činí vybledlým, je bezmocná před extází, neboť ta se stále 82 [pageend84]znovu a znovu rozněcuje právě na těch nejobyčejnějších, nej- jednotvárnějších zážitcích. Jednoho cadika například přepadala hitlahavut vždy, když se v přednesu Písma dostal ke slovům: „A Hospodin promluvil." Jeden chasidský murdc, který o tom vyprávěl svým žákům, podotýkal: „Ale i já tvrdím: když jeden v pravdě hovoří a druhý v pravdě přijímá, pak jediným slovem lze svět pozvednout a jediným slovem zbavit viny." Pro za- níceného je i to nejvšednější věčně nové. Tak jeden cadik vstával vždy brzy za svítání, hleděl z okna a s údivem volal: „Ještě před chvilkou byla noc a teď je den - Bůh nám dává den!" A byl rozechvělý a plný bázně. Také říkával: Každý tvor se musí před svým stvořitelem stydět. Kdyby byl tak dokonalý, jak mu bylo určeno, musel by stanout v údivu a procitnout a vzplanout nad obnovováním stvoření v každém čase a v každém okamžiku." Hitlahavut však není náhlým vnořením se do věčnosti, nýbrž vzestupem k nekonečnu stupeň po stupni. Najít Boha znamená najít cestu, která je bez hranic. V podobě této cesty spatřovali chasidim „nadcházející svět", který nikdy nenazývali „oním" světem. Jeden zbožný se ve snu setkal se zesnulým mistrem. A ten mu vypravoval, že od okamžiku své smrti putuje den co den od světa k světu. A svět, který se včera rozprostíral nad jeho zraky jako nebe, je dnes zemí pod jeho chodidly, a dnešní nebe je zemí zítřka. A každý svět je čistší a krásnější a hlubší, nežli byl ten předchozí. Andělé v Bohu spočívají, svatí duchové však kráčejí v Bohu vpřed. „Anděl je stojící, světec putující. Proto je světec víc než anděl." Taková je cesta extáze. Zdá-li se, že nabízí něco konečného, nějaké dosažení, získání, uchopení - je to jen konečné ne, nikoli konečné ano: je to konec svázanosti, setřesení posledního pouta, povznesení se nade vše pozemské. „Putuje-li člověk od jedné síly k druhé a výš a výš, až se dostane ke kořeni vší nauky a všech přikázání, k Božímu Já, k prosté jednotě a bezhraničnosti - a když tam spočine, pak poklesnou křídla přikázání a zákonů a ztrácejí význam. Neboť je zničen pud, který je ovládal." „Nad přirozeností, nad časem a nad myšlením," tak je nazýván zanícený. Zbavil se všeho utrpení a veškeré tíhy. „Sladké utrpení, s láskou tě přijímám," říká jeden cadik na smrtelném loži. A když ruka rabiho Zusji ucukne bolestí z ohně, do něhož ji sám vložil, vykřikne rabi udiveně: „Jak zhrublo Zusjovo tělo, že se strachuje ohně!" Zanícený vládne životu a žádné vnější dění 83 [pageend85]nenaruší jeho říši. O jednom cadikovi se vypraví, že když se svatá hostina nauky někdy protáhla až do rozbřesku, říkával svým žákům: „To ne my jsme překročili hranici dne, nýbrž to den sám vstoupil do našich nranic, a nemusíme před ním uhýbat." V extázi se vše minulé a vše budoucí setkává v přítomnosti. Čas se smršťuje, předěl mezi věčnostmi mizí a existuje jen okamžik, který je věčností. V jeho neroztříštěném světle se vše, co bylo a vše, co bude zjevuje prostě a soustředěně. Je to tu, jako je tu tlukot srdce, a zjevuje se to stejně jako on. V chasidských legendách najdeme mnoho příběhů o podivu- hodných lidech, kteří se rozpomínali na dřívější formy své existence, pro které budoucnost byla totéž co vlastní dech, kteří hleděli od jednoho konce země na druhý a všechny proměny světů pociť ováli jako něco, co se děje v jejich vlastních tělech. Ani to však. ještě není ten stav, v němž hitlahavut překonává hranice prostoru a času. Snad nám o tom něco napoví dvě naivní, sobě podobné a vzájemně se doplňující anekdoty. O jednom mistrovi se říká, že v okamžicích vytržení musel čas od času pohlédnout na hodinky, aby se udržel na tomto světě, a o jiném zase, že chtěl-li pozorovat jednotlivosti, musel si nasadit brýle, aby se zbavil svého duchovního vhledu, díky němuž spatřoval všechny věci na světě jako jeden celek. Avšak nejvyšším stupněm, o kterém se vypravuje, je ten, na kterém se extatik dokáže vymknout z vlastní zanícenosti. Když jednou jeden žák zpozoroval a káral takové cadikovo „ochlad- nutí", byl od jiného poučen: „Existuje velmi vysoký stupeň svatosti, a kdo ho dosáhne, vyprázdní svou podstatu a není již schopen vzplanout." Tak se zanícení naplňuje ve svém vlastním popření. Někdy se hitlahavut projevuje v činu, který posvěcuje a naplňuje svatým významem. Jeho nejčistší formou je tanec, v němž celé tělo slouží vzrušené duši, každému z jejích sklonů a každé z jejích tužeb vytváří viditelné sourozence, tisíc proudů pohybu sjednocuje v jediný obraz vzrušené mysli. O tanci jednoho cadika se vypráví: „Jeho nohy byly lehké jako nohy čtyřletého dítěte. A nenašel by se jediný člověk mezi těmi, kdo pozorovali ten tanec, který by nepodlehl svatému obrácení, neboť v srdcích všech přihlížejících probouzel lítost i slast zároveň." Nebo se duše zmocní hlasu člověka a rozezpívá ho tím, co slyšela ve vyšších sférách, a hlas neví, co činí. Tak se jeden cadik 84 [pageend86]o „Strašných dnech" (Nový rok a Den smíření) modlil a zpíval „nové melodie, zázrak všech zázraků, které nikdy předtím neslyšel a které vůbec žádné lidské ucho nikdy předtím nesly- šelo, a on nechápal, co zpívá a na jaký nápěv zpívá, neboť byl připoután k vyšším světům." Avšak vlastní život zaníceného se neodehrává mezi lidmi. Říká se o jednom mistrovi, že si počínal jako cizinec, podle slov Davida krále: Pouhým hostem jsem zde na zemi. „Jako člověk, přicházející z dálky, ze svého rodného města, nemyslí na čest nebo na nějakou věc ke svému potěšení, ale myslí jen na to, jak by se vrátil tam, kde se narodil. Nevlastní nic, neboť ví: Toto je cizina a já musím domů." Mnozí odcházejí do samoty, „putují". Rabi Zusja se toulal po lesích a zpíval chvalozpěvy s tak velkou horoucností, že se o něm říkalo, že „přišel o rozum". S jiným' se bylo možné setkat jen na ulicích, v zahradách a v lesích. Na výčitky svého tchána odpověděl podobenstvím o kvočně, která vyseděla kachní vejce: „A když pak spatřila své děti na hladině, pobíhala ve zmatku sem a tam a hledala nějakou pomoc pro ty nešťastníky; a nechápala, že toto je celý jejich život - plavat na vodě." Jsou však i důslednější asketové, jejichž hitlahavut nic z toho ještě neuspokojuje. Ti odcházejí do „vyhnanství", aby „nesli exil spolu s šechinou". Sechina, sláva neboli nádhera Boží, bloudí podle starých kabalistických představ ve vyhnanství nekoneč- nosti, odtržena od svého pána, se kterým se spojí teprve v hodině vykoupení. Tak putují tyto extatikové zemí a pobývají v němých dálkách božího exilu jako souputníci svatého a univerzálního dění a posluchači tepu srdce světa. Takový asketa je přítelem Boha tak, jako je jeden cizinec přítelem druhého, „pro jejich cizinectví v zemi". Stává se, že spatřuje šechinu tváří v tvář, v lidské podobě, jako ji jeden cadik spatřil ve Svaté zemi v postavě ženy, plačící a naříkající nad hrobem svého chotě. Avšak Bůh se zanícenému zjevuje netoliko v nezřetelných, z temnoty vystupujících podobách a v mlčení cest, nýbrž ze všech pozemských věcí hledí jeho oko do oka hledajícího a každá bytost je plodem, v němž se nabízí toužící duši. V rukou světce je bvtí nezahaleno. „Když někdo velmi touží po nějaké ženě a hleaí na její barevné oděvy, nejde mu o krásu těch látek a o pestré barvy, nýbrž o nádheru vytoužené ženy, která se do nich halí. A tak i ten, kdo v pravdě po Bohu touží a v pravdě jej přijímá, spatřuje ve všech věcech světa jen moc a slávu stvořitele pr- 85 [pageend87]vopočátku, který v těch věcech žije. Kdo však k tomuto stupni nedospěl, vidí věci od Boha oddělené." Toto je pozemský život hitlahavut, která se přenáší přes všechny hranice. Je zároveň dcerou lidské vůle i vládkyní zástupů Hospodinových, jiskřičkou smrtelné bytosti i plamenem, po- hlcujícím prostor i čas. To ona otevírá duše všehomíru. A zužuje vesmír v Nic. To o ní hovoří jeden chasidský mudrc těmito tajemnými slovy: „Stvoření nebe a země je rozvinutí něčeho z ničeho, sestoupení vyššího v nižší. Ale svatí, kteří se oddělují od pozemské existence a připoutávají se k Bohu, vidí jej a chápou v pravdě tak, jako kdyby Nic trvalo jako před stvořením. Proměňují Něco nazpět v Nic. A to je to nejpodivuhodnější. Pozvedat to, co je nižší. Jak stojí v Gemaře: Větší je poslední zázrak nežli první." INDEX Edice Paternoster A Karol Sidon DVĚ POVÍDKY O UTOPENCÍCH 86 [pageend88]NOVÁ DESKA THE PLASTIC PEOPLE MIDNIGHT MOUSE Hudba: Milan Hlavsa Texty: M. Nápravník, I. Wernisch, K. H. Mácha, E. Bondy, Ch. Morgenstern Desku je možno objednat: BOŽÍ MLÝN & FREEDONIA Freedonia Records Boomgaard 7, HALSTREN 4661 V.C. HOLLAND [pageend89]VOKNO časopis pro druhou i jinou kulturu Vydává Cuňas - František Stárek, U Zvonařky 15, Praha 2 Magor - Ivan Jirous, Stará Říše 33 Obsah č. 13/88: FEJETON Luboš Vydra - Sám voják v poli HUDBA Jiří Picek Fryč — Historie „Bílého světla" -kk- - Festival Carrot Marchewka 88 [pageend90]P. Blumfeld - Patti Smith N. Wziggins - Exploited Rozhovor s O. Hostinským ml. - K současné vážné hudbě -ls— Posloucháme hudbu dneškaf LITERATURA , Luděk Marks - Úvodní slovo (k 9x kontra) Egon Bondy - Doslov (k 9x kontra) Jan Lopatka - Přál bych si být... Egon Bondy - Recenze Magor - Upřeli mu i jméno Josif Brodskij - Ohlédnutí bez hněvu Josif Brodskij - Červencová noc Z LITERÁRNÍ HISTORIE -jkh— Dandy ze severu Artur Breiský - Quintessence dandysmu VÝTVARNE UMĚNÍ Ivan Telecký - Něco o malování Transatlantik - Sprejeři jsou frajeři JAK TO BYLO Timothy Leary - Prohlášení evoluční svobody Abbie Hoffman - Brzy z toho bude velkofilm P. Blumfeld - Pokus o výhled z ekologické deprese SOUČASNÉ PROUDY MYŠLENÍ Václav Benda - Problematika rodiny Petr Uhl - Srpnové trauma OHLASY Iva Kotrlá - Usaď se už na WC Magor - Kdyby byly v prdeli ryby Anna Marvanová - Vážená redakce Egon Bondy - Odpověď A. Marvanové -zeman - Pohled přes dvanácté V okno Egon Bondy - Poznámka nikoli polemická LITERÁRNÍ PŘÍLOHA Josef Vondruška - Austrálie Andrej Stankovič - Básně Hany - Stále se vrací Milan Ohnisko - Básně Luboš Vydra - Kosti v troubě Jan Kahan - Sklenobýl Egon Bondy - Bratři Ramazovi [pageend91]1983 - 1987 (ročník L - V., č. 1 - 20) Pro snadnou orientaci predkladáme našim čtenářům a ostatním zájemcům rejstřík textil, otištěných v prvních dvaceti číslech naší revue. Hesla jsou seřazena abecedně podle jmen autorů a rejstřík je rozdělen na oddíly podle základního typu textu. Číslice za heslem znamenají: pořadové číslo vydáni (l-2Q)/roklstrana. Poezie původní Beneš Jan Deset básní, 11/85/13 Benýšek Zbyněk Písňové texty, 9-10/85 Pod meruňkami a další popěvky, 20/87/2 Blatný Ivan Básně 12/85/2 Bondy Egon O počasí, 7/84/17 Hovězí porážka Plastic People, 17/87/54 Brabenec Vratislav Požár na neurotikově stole, 17/87/18 Brikcius Eugen Muserei - Múzérie, 17/87/2 Burian Jan Písňové texty, 17/87/27 Cerepková Vladimíra Osamělý přijímač večera, HVbll Diviš Ivan Žalmy, 11/85/2 Florián Tomáš Poprvé a naposled, 8/84/34 Hejda Zbyněk Básně a sny, 13/86/2 Horáček Jim Čert s harmonikou, 2/83/14 Hutka Jaroslav Písňové texty, 9-10/85/36 Hynek Karel Deník malého lorda, 13/86/11 Chromý Heřman Básně, 12/85/19 Jahelka Ivo Písňové texty, 15-16/86/62 Janota Oldřich Texty, 18/87/11 Janoušek Slávek Písňové texty, 18/87/5 Jirous Ivan Magorovy labutí písně, 9-10/85/2 Jirousová Věra Verše, 14/86/13 Karásek Sváťa Písňové texty, 9-10/85/48 Koch Milan Hóra Láv, 6/84/2 Konůpek Michal Bôhmen-norský ornitologismus, 4-5/84/43 Král Petr Dvě básně, 14/86/2 Scéna a zákulisí, 20/87/18 90 [pageend92]Kremlička Vít Autentický kulovátor, 4-5/84/39 Kryl Karel Sněhurka v hadřících, 7784/2 Písňové texty, 9-10/85/82 Krylias a Odysea, 15-16/86/2 Ladronka Jan Vonička lásky, 14/86/21 Lampl Petr Hovězí porážka Plastic People, 17/87/53 Merta Vladimír Kejklíň, 1/83/2 Písňové texty, 17/87/24 Neduha Jaroslav Písňové texty, 9-10/85/93 Nohavica Jaromír Písňové texty, 15-16/86/69 Paleček-Janík Písňový text, 15-16/86/60 Pánek Fanda Srdce a jiné básně, 1/83/21 Bohemia a jiné básně, 8/84/30 Placák Petr Hovězí porážka Plastic People, 17/87/54 Schulz Martin Písňové texty, 9-10/85/104 Soukup Karel Písňové texty, 9-10/85/113 Stankovič Andrej Elegie, 1/83/13 Simák František Kratičké básně, 4-5/84/47 Taťoun Petr Básně, 17/87/31 Tma Jindra Noty pro podzimní bytost, 15-16/86/47 Třešňák Vlastimil Písňové texty, 9-10/85/119 Vokatá Dáša Čtyři texty, 2/83/21 Písňové texty, 9-10/85/127 Dva texty, 19/87/2 Volková Bronislava Míjení, 3/83/2 Vopálka Dino Texty, 6/84/46 Wágnerová Anna Geniální vystoupení, 13/86/35 Wernisch Ivan Hovězí porážka Plastic People, 17/87/52 Zemanová Jiřina Ukázky ze sbírek P. F. 82 a Slova, 15-16/86/47 Poezie přeložená Bukowski Charles Žlutý taxi (přeložil J. Vykydal) Švédská poezie Deset švédských básníku Margozata Kubiak, Karl Martin Lowen-Aberg, Dr. Fjellstrumps, Penti Saarikoski, Elsa Grave, Eva Runfelt, C. M. von Hausswolf, Ulf Gyllenhak, Rolf Eberg, Barbara Czapran (připravil M. Konůpek), 3/83/26 Waits Tom Zpívaná poezie (přeložil Z. Pecka - RR), 19/87/18 91 [pageend93]Próza původní Benýšek Zbyněk Farářka, 4-5/84/18 Večírek u dr. Šimona, 11/85/22 Valentýnka, 17/87/8 Brabenec Vratislav Řeči pohřební, 3/83/34 Brikcius Eugen Gott Mittwoch aneb střelná modlitba za žertovné předměty, 1/83/4 Březina Aleš Kosmický cyklista, 1/83/60 Daníček Jiří O čínském zelí (Poznámka E. Brikcius), 3/83/8 Anděla rukavice, 11/85/9 Deml Jakub Cesta za povídkou, 14/86/7 Hutka Jaroslav Vernisáž u Henka (fejeton), 3/83/22 Bomba na Rotterdam (fejeton), 8/84/24 Hyblerová Iyanka Sny jsou pěny, 1/83/25 Jirous Ivan Pravdivý příběh Plastic People, 1/83-7/84, 18/87, 19/87 Klíma Ladislav Údolí největšího štěstí (Úvod David Souček), 1/83/42 Komanec Pavel Vetréne, 7/84/7 Kostúr Jiří Lesní blues, 12/85/7 Kouba Petr O mládenci, kterého kouslo klíště a pak bomba, 4-5/84/62 My, análové žižkovští, 9-10/85, 11/85 O muži, který si neviděl ani na špičku nosu, 20/87/36 Krčil Bob Bohumil Bazén, 4-5/84/52 Kuchyňka Kamil K. Džez, 18/87/18 Landovský Pavel Vzpomínka ze čtrnáctého thermidora na nejebání slepic, 12/85/23 Martínek Lubomír Linka číslo 2, 19/87/24 Orten Jiří Projev noci, 18/87/2 Pekárková Iva Péra a perutě, 20/87/23 Potok Ján Bdenie na červenej skale, 8/84/39 Sacher Petr O smyslu & smyslu, 9-10/85/76 Sidon Karol Polské uši, 20/87/7 Sýkora Přemysl Červený kláštor, 19/9,7/25 Šťastný Václav Kousek cesty, 8/84/8 Tatarka Dominik Zbojnická píseň, 7/84/21 Třešňák Vlastimil Stuttgart Mackbeth, 2/83/4 Mauglí, 9-10/85/121 92 [pageend94]Vincent V. Popis jednoho zápasu, A sakra, 15-16/86/81 Vydra Luboš Zlá električka, 7/84/30 Zajíček Pavel Roztrhanej film, 6/84/7 Zemanova Jiřina Kámen, 18/87/25 Próza preložená Beatie Ann Trpaslíkárna, 19/87/30 Bukowski Charles The Blanket (Deka), 19/87/64 Kid Stardust na jatkách, 20/87/30 Goustine de Luc Vánoční pohádka, 15-16/86/7 Indiáni Dvě povídky, 14/86/28 Romští anonymové Povídky (Úvod V. Třešňák), 12/85/34 Satsvarúp Život a učení Sríly Prabhupády (Úvod J. Korbelík), 17, 18, 20/87 Singer Isaac B. Kafkův přítel, 11/85/48 Hudba (studie, rozhovory, polemika) Beefheart Captain Jak má člověk bejt - Paul Wilson, 1/83/100 Ginsberg Allen - Rozhovor, 3/83/100 Hutka Jaroslav Zpěváci s kytarou, 19/87/81 Kryl Karel Písničkářský reparát, 17/87/98 Nico Mí Pražané mi rozumějí (Nico v Praze), 15-16/86/87 Z.Námek The End (Nico v Praze), 15-16/87/103 Petr „Mauglí" Kadlec Chladná jako čepel nože... (Nico v Brně), 15-16/87/106 Plastic People Pašijové hry českého hudebního podzemí - Václav Hokův, 3/83/52 Buď vůle hrát pro sebe (rozhovor), 15-16/86/108 Hovězí porážka - Václav Havel, 17/87/48 Sedloň Petr Orgie dechových nástrojů, 20/87/78 v Šedivý Erno Zmrtvýchvstání Jaroslava Ernouše Sedivýho (rozhovor s B. B. Krčilem), 8/84/49 Umělá hmota - Rozbor - Milan Vondruška, 6/84/52 Underground V. setkání undergroundu (rozhovory), 18/87/58 Zappa Frank Rozhovor (sestavfl Monik), 2/83/103 93 [pageend95]Divadlo / Film / Televize Bondy Egon Návštěva expertů, (divadelní hra) 14/86/34 Hybler Martin Verne a divadlo, 2/83/63 Charlie & Kid Zápisky z temného kouta (čs. podzemní film), 18/87/46 Landovský Pavel Arest (divadelní hra), 13/86/40 Různí autoři (Olga H., Magor, NS) Tři dramata, 15-16/86/118 Sidon Karol Kdo se směje naposled (část televizního seriálu), 12/85/61 Smazalová Šárka Čaj (divadelní hra - úvodní poznámka E. Bondyho), 4-5/84/94 Stankovič Andrej Útěcha z Mráze, 6/84/101 Tarkovskij Andrej Krása jako symbol pravdy (rozhovor), 19/87/76 Verne Jules Synovec z Ameriky aneb dva Frontignacové (divadelní hra), 2/83/65 Výtvarné umění Abakanowicz Magdalena Rozhovor, 11/85/77, reprodukce 79, 81 Abbe Fotokoláže, 19/87/17, 39, 73, 75, 94 Benýšek Zbyněk Oleje, 1/83/95, 96, 99 Bondy Egon Tři malíři (Šafránek, Benýšek, Šmíd), 1/83/90 Boudník Vladimír Texty a dopisy, 11/85/60, reprodukce 69 Brikcius Eugen Óda na Slavíka, 4-5/84/139 Pocta Antonínu Panenkovi aneb Konec akčního umění, 12/85/77 Haněl Olaf O kráse, poezii, svobodě a lásce, 2/83/97 Ohřívání a podávání Haškova guláše v kanadské provincii Quebec, 3/83/93 Via New York, 6/84/96 Bez názvu (Nové pařížské bienále), 11/85/74 Objekty Olafa Haněla, 17/87/57, 59, 71, 112 Jamborová Iva Pastičky, 9-10/85/47, 53, 109, 111, 112 Málek Antonín Pod vlivem N. Y. (rozhovor s B. B. Krčilem), 13/86/77, reprodukce 76, 81, 84, 88 Mikuš Juro Oleje, 20/87/22, 56, 57, 69 94 [pageend96]Němec Rudolf Malířské vzpomínky, 14/86/58 Pilcová P. Pavlína Hra s možností proměn, 6/84/91, 92, 94, 95 Reon Argondian Oleje, 15-16/86/85, 115, 117, 135 Slavík Ota Obrazy, 4-5/84/141, 144, 145, 148, 150 Šafránek Jan Oleje, 1/83/59, 91, 92 Třešňák Vlastimil Historické osobnosti v obrazech, 12/85/33, 60, 74, 76, 90 Wilson-Pospíšilová Helena Portréty indiánských umělců (fotografie), 7/84/73, 77, 85, 92, 93 Teorie / Filosofie / Politika / Meditace Benda Václav O etice polemiky a potřebné míře tolerance, 4-5/84/2 Bonnefoy Yves Místo a čin poezie (Úvodní poznámka M. Hybler), 3/83/70 Brikcius Eugen Šťastný konec městského románu, 3/83/65 Daumal René Svoboda bez naděje, 15-16/86/154 Dubský Ivan Diskurs na téma jedné Klímovy věty, 18/87/62 Gaignet Patrick De philosophica sulographia, 8/84/65 Gluckmann André Filosofie a aktuálnost, 13/86/92 Havel Václav Thriller, 8/84/2 Heidegger Martin ... a básnicky bydlí tak člověk..., 9-10/85/12 Přípitek, 13/86/108 Dopis (S komentářem J. Němce), 18/87/92 Hybler Martin Twentieth Century's Crazy Fox-Story, 15-16/86/136 Jankélevitch Vladimír Komplex střídmosti, 11/85/100 Jünger Ernst Přiblížení (Úvodní poznámka a překlad J. Němec), 7/84/68 Kouba Petr O spícím království, 14/86/110 Lampl Petr O loutkách, 6/84/101 Leid Aaron Utečenecký sen: zrcadlo exilu, 3/83/87 Levinas Emmanuel Kdo bude mít poslední slovo, 14/86/73 Minkowski Eugene Metafora, 13/86/101 Morrison Jim Kyklopové, 3/83/109 Němec Jiří, Hybler Martin Únos Európy, 1/83/70 Paradigmata kontinuity, 4-5/84/122 Němec Jiří Zpráva o dvou snech, 12/85/91 95 [pageend97]Myslit s Janem Patočkou, 17/87/82 Patočka Jan, Němec Jiří, Rezek Petr Fenomén, jev a originál, 9-10/85/136 Rezek Petr Dvě studie, 20/87/70 Ruyer Raymond Paradoxy vědomí, 11/85/82 Trinkewitz Karel Román o městě, 3/83/57 Weizsäcker Viktor von O prázdnotě, 4-5/84/158 Yentzen Eduardo, Wilson Paul Oživení demokracie v Chile (rozhovor), 8/84/98 Literatura / Recenze / Polemika Abrams Erika Petr Král, Surrealismus v Československu 1934 - 1968 (recenze), 4-5/84/152 Dubský Ivan Thomas Mann - Ke Kouzelnému vrchu (esej), 4-5/84/111 Hvížďala Karel Tendence české a německé literatury, 1778 7/72 Zapletalovi Půlnoční běžci (recenze), 19/87/90 Hybler Martin Nad Magorovými Pamětmi, 1/83/25 Vítězný comeback sirotka z pastoušky - Lenka Procházková (recenze), 2/83/89 Jin Kritická glosa ze zápecí exilu, 17/87/79 Erratum s nezajímavou motivací, 17/87/81 Jirous Ivan (Magor) Havlovy hlubiny, 14/86/89 Lžeš... (polemika s I. Svitákem), 17/87/88 Klíma Ladislav Aforismy a sentence, 6/84/74 Kratochvil Antonín Ještě jednou o českém baroku (poznámka Jiřího Němce), 17/87/106 Němec Jiří Luxusní časopis - Rozmluvy, 4-5/84/152 Předmluva k francouzskému překladu Zapomenutého světla od J. Demla, 6/84/82 Antonín Kratochvil - Oheň baroka, 14/86/96 O. Josef Třetí nálev aneb poetika fráze - Volková, Dvořák (recenze), 14/86/104 Palouš Martin Hledání příběhu - Ch. Bukowski, 19/86/48 Výtvar Václav Rozhovor s Jiřím Němcem o Karlu Hynkovi, 17/87/77 96 [pageend98]PATERNOSTER vychází ve Vídni čtyřikrát do roka Odpovědná redaktorka: Jana STÁRKOVÁ Redakční rada: Zbyněk BENÝŠEK, Vratislav BRABENEC, Eugen BRIKCIUS, Václav HAVEL, Martin HYBLER, Ivan JIROUS, Jiří NĚMEC, Vlasta TŘEŠŇÁK, Paul WILSON Redakce, administrace a distribuce: PATERNOSTER, Zinnergasse 27/1/31, A-1110 Wien Administrace pro USA a Kanadu: Milan Daler, 128 Neptune Ave, Brooklyn N.Y. 11235, U.S.A. Administrace pro Austrálii: Pavel & Hana Homolka, 125 Bungower Road, Somerville, Vic. 3912, Australia Roční předplatné: Evropa 28 DM, USA a Kanada 19 US dolaru, Austrálie 24 austr. dolarů (do zámoří jen letecky) Plaťte laskavě eurošekem, osobním šekem, převodem na bankovní konto (v těchto případech zvyšte platbu o 6 DM na bankovní poplatky!) a dále mezinárodní poštovní poukázkou nebo v hotovosti na adresu admini- strace. Bankovní spojení: Zentralsparkasse und Kommerzialbank Wien, Schot- tenring 1, Konto Nr. 601 441 405 - Paternoster, nebo Österreichische Postsparkasse Wien, P.S.K. Konto Nr. 7993.024 - Paternoster. Čtenáři v Československu dostávají Paternoster zdarma Veškeré příspěvky autorů a o autorech žijících v Československu jsou tištěny zásadně bez jejich vědomí a jakékoliv účasti. Žádáme příslušné orgány, aby toto prohlášení vzaly na vědomí. Sazba tohoto čísla: R. Janovská, Vídeň PATERNOSTER, Kleine Revue für Kunst und Kritik, erscheint vierteljährlich. Herausgeber und Eigentümer: Zbyněk Benýšek, Zinner- gasse 27/1/31, A-1110 Wien, Österreich. [pageend99]PAVEL Z. SHOWING HIKKh Si.lll.lM'lJKKS KKM1 nil- shVKN I'IKrK SUR II« IMAGINARY FURNITURE, ILLUSORY TEMPLES" (Fragmentary Chess Game) TATSUMI 0RIM0T0 EVENT COMMUNICATION ART "Pull to E a r " photographs [pageend100]