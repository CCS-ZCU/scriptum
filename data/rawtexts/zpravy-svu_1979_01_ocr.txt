ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES, INC. ISSN 0036-2050 SVU Ročník XXI. leden/únor1979 Číslo 1 Hlavním obsahem minulého čísla Zpráv byl Devátý sjezd S VU. Se zadostiučiněním v něm byly oceněny zásluhy funkcionářů Společnosti a naznačeny plány nového vedení. Zprávy č. 1 - 1979, které dostáváte do rukou, se soustřeďují převážně na opačné či spíše doplňující téma: na činnost, úspěchy a profesionální i veřejnou aktivitu členů. Myslím, že je to spravedlivé a žádoucí. Žádná organizace, žádný spolek nežije jen z práce a v práci funkcionářů. Účel a smysl organizace jako je Společnost pro vědy a umění jsou naplněny jen tehdy, jestliže organizace žije v členstvu. Tato žádoucí zkušenost a skutečnost se dá konstatovat právě v SVU. Mám před sebou množství materiálu z odpovědí členů na výzvu minulé redakce Zpráv, aby na malém dotazníku zaznamenali ve zkratce svou činnost. Je to bohatý přehled a bohatá žeň zpráv, i když ne každý člen na výzvu odpověděl. Je tu zachycena činnost několika stovek českých a slovenských intelektuálů, kteří pokračují ve své tvůrčí práci a rozvíjí svůj talent v cizině, když jim současný stav v naší vlasti nedovoluje nabídnout výsledky své práce přímo našemu lidu. V dopise ke clevelandskému sjezdu SVU vyjádřil president Carter uznání “mezinárodnímu přínosu československého umění a vědy” členů sdružených v naší Společnosti “ve službách lidstva”. Služby lidstvu znamenají nepřímou službu i naší vlasti a našemu lidu. Redaktor Zpráv se nyní pokouší zachytit a zpracovat ve zkratkách a reprodukovat informace z dotazníků. Lituje, že nemá víc místa, aby se čtenář dověděl víc podrobností. Pokud jde o knihy nebo jiné publikace, můžeme zaznamenat jen titul; případné recenze patří Proměnám. Některé informace, které obsahují plány a projekty autora, jsme odložili. Těšíme se, že dostaneme zprávu, zda se projekty uskutečnily. Rádi pak zaznamenáme. Konečně připomínáme, že i při nejsvědomitějším pročítání dotazníků, mohly nám některé informace uniknout. Prosíme, aby nás členové, jejichž informace se v dotaznících nobjevily v tomto čísle Zpráv, na to upozornili. A nakonec: dotazníky byly více méně záležitostí jednorázovou. Zprávy však vycházejí šestkrát do roka. Redakce proto potřebuje stálý přísun. Pište nám a informujte nás! Dobré a pohotové Zprávy připravujete Vy, nikoliv redaktor. J. Pecháček ÚVODEM [pageend1]PŘEDSEDA K ČLENŮM A ČTENÁŘŮM ZPRÁV Milí přátelé, právě jsem se vrátil z Washingtonu, D.C., z první schůze předsednictva S VU od Devátého sjezdu v Clevelandu. Byla to důležitá schůze, nejen proto, že jsme se radili o mnohých věcech zásadních pro budoucí prospěch a růst SVU, ale také proto, že ve zbývajícím jednom a půl roku naší administrace budeme mít jen pět dalších schůzí předsednictva. Jsme nyní roztroušeni po Americe a Kanadě. SVU je decentralizována, a tak každá schůze musí být koncentrovaná, systematická a organizovaná tak, aby vykonala v krátkém čase co nejvíce. Dokud vlastnila kancelář v New Yorku, byla aktivita předsednictva centralizována funkčně i zeměpisně v úřadě generálního tajemníka. Po zrušení kanceláře, funkce, které původně vykonával nebo kontroloval generální tajemník, byly rozděleny mezi jednotlivé členy předsednictva, redaktory publikací SVU, komise a jiné funkcionáře. To zvýšilo participaci, iniciativu a zodpovědnost volených členů SVU, třebaže to také někdy vedlo ke snížení efektivnosti, efikace a koordinace SVU jako organizace. Jako mnozí z vás, i já si myslím, že to byla cena, kterou bylo nutno zaplatit, abychom se nestali dědičným lénem a blahovolnou diktaturou. Nyní, na valné hromadě v Clevelandu, členstvo SVU přidalo k funkční decentralizaci také decentralizaci geografickou. Bill Harkins (který má na starosti program Desátého sjezdu SVU v roce 1980 ve Washingtonu), je z New Yorku; Standa Maršík (nábor členů) je z Clevelandu; Ladislav Matějka (publikační činnost) je z Ann Arboru, Michigan; Jiří Škvor (Proměny) je z Montrealu; Jaroslav Pecháček (Zprávy) je z New Yorku; Milan Trpiš (místní skupiny) tráví podstatnou část svého času v Africe a já jsem z Kalifornie. A tak reprezentace - a demokratizace - pokračuje. Vynález amerických aerolinií zvaný super-saver nám umožňuje schůze decentralizovaného předsednictva. Jestliže tento současný směr bude důsledný, a já věřím, že bude, budeme mít v budoucnu v předsednictvu SVU nejen členy z Ameriky a z Kanady, ale také z Evropy a jiných částí světa, kde členové SVU žijí. A to je dobré jak pro nás pro všechny jednotlivě, tak pro SVU jako celek. Jan F. Tříska Zprávy SVU rediguje Jaroslav Pecháček. Adresa redakce: 84-09 60th Řoad, Elmhurst, N.Y. 11373. Zprávy SVU (SVU News) - Date of issue: February 1979. Issued bimonthly. Vol. 21, No 1. Publisher: Czechoslovak Society of Arts and Sciences, Inc. Office of publication: 2067 Park Road, N.W. Washington, D.C. 20010, Tel: (202) 387-8580. Annual subscription price: members $2.00, non-members $6.00. Second class postage paid at Washington, D.C. and at Flushing, N.Y. [pageend2]Ještě k Devátému sjezdu SVU Profesor Dr. Karl Benutti ze Státní university v Clevelandu, kde probíhal Devátý sjezd SVU, napsal v dopise generální sekretářce prof. Věře Bořkovcové: “Clevelandská státní universita si pokládala za čest a potěšení, že mohla být hostitelem Vašeho Devátého kongresu. Na každého tu dělala velký dojem vysoká úroveň přednášek a bezvadná organizace sjezdu. Přeji Vám a celé Československé společnosti pro vědy a umění nejlepší a trvalé úspěchy.” Noví čestní a zakládající členové SVU Pracovní shromáždění Devátého kongresu SVU zvolilo jednomyslně, jak už uvedeno v minulém čísle Zpráv, čestným členem bývalého předsedu Dr. Miloslava Rechcígla a zakládajícími členy Dr. Josefa Zahrádku (in memoriam) a Dr. Jiřího Škvora. Dr. Rechcígla znají čtenáři Zpráv z jeho zasloužilé práce ve funkci předsedy SVU v minulých dvou letech. Dnes přinášíme stručné životopisy Dr. Zahrádky a Dr. Škvora. Dr. Josef Zahrádka byl spoluzakladatelem a prvním předsedou místní skupiny SVU v Los Angeles. Zůstal až do své smrti v lednu 1977 obětavým členem výboru a předsedou fondu pro studentská stipendia, který byl po jeho smrti přejmenován na Zahrádkův fond. Dr. Josef Zahrádka se narodil 11. prosince 1909 v Lawton v severní Dakotě z českých rodičů, vystudoval práva na universitě USC v Los Angeles. Měl vlastní advokátní kancelář v Los Angeles a byl známou, prominentní osobností v tamním veřejném životě. Nikdy nezapomněl na svůj český původ, byl členem českých spolků, a když se rodila SVU patřil k předním jejím průkopníkům. Pomáhal obětavě čs. uprchlíkům po roce 1948 a 1968. Velký český vlastenec a obětavý pracovník si právem zasloužil poctu, kterou mu Devátý kongres SVU jednomyslně udělil. V obětavé práci pro SVU pokračuje po Zahrádkově smrti jeho dcera Linda. Dr. Jiří Škvor (nar. 24.VI. 1916 v Martinicích u Votic) absolvoval reálné gymnasium v Benešově u Prahy a právnickou fakultu Karlovy university, kde dosáhl doktorátu. Již za vysokoškolských studií byl velmi činný v kulturním a politickém životě, jako gen. tajemník, později předseda ústředí “Osvěty venkova”, jako jeden ze tří jednatelů pražského “Masarykova lidovýchovného ústavu” a tajemník Kulturní rady při Národní radě české, jejíž služby musel z nařízení Gestapa opustit. Po válce se stal redaktorem deníku “Svobodné slovo”, šéfredaktorem týdeníku “Svobodný venkov” a náhradním členem Národního shromáždění. Po únorovém komunistickém puči roku 1948, Dr. Škvor byl mezi prvními obětmi čistky v Syndikátě českých novinářů a ve Svazu československých spisovatelů. Když na něj byl komunistickým ministerstvem vnitra vydán zatykač, uprchl do západního Německa, kde vstoupil do služeb 1RO (Mezinárodní organizace pro pomoc uprchlíkům) a pomohl k emigraci několika tisícům osob. 3 [pageend3]Dr. Jiří Škvor emigroval r. 1950 do Kanady a po splnení povinného zemědělského pracovního kontraktu v provincii Albertě, se odstěhoval do Montrealu, kde pracoval nejprve v letecké továrně, později vstoupil do služeb “Radio Canada International”. Na filosofické fakultě ĽUni- versité de Montréal dosáhl diplomu MA a PhD a na téže universitě působil patnáct let jako profesor slavistiky. Ihned po příjezdu do Montrealu se zapojil do osvětové a politické práce zakončené čestným předsednictvím CSNS v Kanadě, členstvím v předsednictvu a ve výkonném výboru Rady svobodného Československa atd. V SVU je takřka od samých jejích začátků členem výkonného výboru, po dvě správní období zastával funkci jednoho z místopředsedů ústředí SVU a slouží devátý rok jako vedoucí redaktor Proměn. Z jeho podnětu byla založena odbočka SVU v Montreale, jejímž byl několik let předsedou. Dr. Jiří Škvor (Pavel Javor) je autorem šestnácti úspěšných sbírek veršů a tří próz, z nichž jedna právě vyšla ve francouzském překladě. Josef Martínek devadesátiletý Josef Martínek, básník, spisovatel, redaktor Amerických listů, čestný člen SVU, oslaví dne 23. března devadesáté narozeniny. Martínek se narodil r. 1889 v Poděbradech, do Spojených států emigroval r. 1909. Pracoval jako dělník v Clevelandu, později redigoval týdeník Právo a Americké dělnické listy. V první světové válce spolupracoval s T.G.Masarykem a jako sekretář první Konference Cechů a Slováků, spolupodepsal Pittsburskou dohodu. R. 1934 se vrátil do vlasti, vstoupil do redakce Práva lidu a vydal dvě studie z oblasti sociologie a moderní historie. Po Mnichovu se vrátil do Spojených států a zapojil se do druhého odboje jako sekretář americké Československé rady. Od roku 1947 žije v Tucsonu v Arizoně. Loni vydal novou, už třetí sbírku básní pod názvem Poznámky kronikářovy. Knížka vyšla v nakladatelství Universum Sokol Publications v New Yorku. Zatímco ve svých prvních sbírkách Na přelomu a Jiskry a oharky napadal za druhé světové války nacismus, nová sbírka epigramů se vyrovnává s komunismem v naší vlasti. Knížka má čtyři kapitoly: Po puči 1948, Léta padesátá, Pražské jaro a Nová doba temna. Autor, který žije v Tucsonu, Ariz. 85716 N. Edith Blvd, sám svou sbírku rozesílá. K požehnanému věku mu redakce Zpráv srdečně blahopřeje. Akad. architekt Čestmír Slapeta žijící na odpočinku v Gautingu u Mnichova, jehož práce vyvolaly pozornost a pochvalu odborných i laických kruhů a tisku, se na sklonku roku dožil sedmdesátky. Dodatečně blahopřejeme. 18. února 1979 oslavila své 75. narozeniny paní Jarmila Martinás- ková, matka generální tajemnice a obětavá pracovnice SVU. Až do svého nedávného úrazu vypomáhala nezištně a vytrvale v ústředí, zejména jako pomocnice pokladníka. Paní Martináskové přejeme všechno dobré a hodně zdraví do dalších let. 4 [pageend4]Zvláštní redakční sdělení: Po redakční uzávěrce jsme dostali dlouhý seznam členů SVU, kteří v minulém a na začátku tohoto roku dosáhli zvlášť požehnaného věku anebo kulatých výročí. Je nám líto, že jsme seznam nemohli uveřejnit v tomto čísle. Napravíme to v čísle 2. 1979. Doufáme, že mezitím budou dosavadní technické nedostatky spojené s vydáváním Zpráv konečně překonány a že dostanete příští číslo dříve, než tomu bylo doposud. Archiv Čechů a Slováků v zahraničí Je uložen v oddělení Special Collections, University of Chicago Library, 110 East 57th Street, Chicago, Ill. 60637. Je to největší sbírka zahraničního českosl. tisku. Obsahuje knihy a časopisy vydávané Cechy a Slováky v zahraničí a knihy týkající se emigrantů z Československa. Převládají zde tisky ze Spojených států, ale jsou tu i publikace vydané v Evropě, Austrálii, Africe a Jižní Americe. V archivu najdete literaturu zábavnou, vědeckou, památníky a kalendáře, rukopisy dosud nevydaných knih, soukromou korespondenci významných osobností, zápisové knihy spolků, programy, fotografie, zvukové pásky a gramofonové desky. Podle odhadu je v archivu na 40% knih vydaných Cechy a Slováky v zahraničí. Archiv je doplňován ze soukromých darů. Správa archivu prosí, aby každý, kdo se rozhodne věnovat staré nebo nové časopisy, knihy a archivní materiál, se předem informoval u správy archivu, zda už stejný materiál nemá, aby se tak zabránilo zasílání duplikátů. Četní autoři posílají archivu výtisk svých knih a studií a bylo by ideální, kdyby se jejich počet co nejvíce rozšířil. Jsou také hledány peněžní dary a nadace, aby bylo možno nakupovat knihy v antikvariátech a v knihkupectvích. Organizátorem a duší archivu je Dr. Zdeněk Hruban, profesor pathologie na chicagské universitě, dlouholetý člen SVU. Prodaná nevěsta v Metropolitní opeře v New Yorku (z dopisu Miloše Vítka, člena SVU v Montrealu. “Bude Vás jistě zajímat připojená brožurka Lincoln Center o slavnostní premiéře Prodané nevěsty v Met., na níž jsem 25. října byl. Jak vidíte, ve Special Benefit Committee jsou jmenováni někteří z členů SVU. Předsedkyně Benefit Committee Maria Jeritza se narodila v Brně. Představení mělo vysokou úroveň orchestrálně i pěvecky. V režii a úpravě mne poněkud rušila muzikálová tendencen kterou vyžaduje spíše publikum nežli Smetanova opera. Třeba árie ‘Kdybych se co takového o tobě dozvěděla’ a “jako matka požehnáním...” jsou zpívány alternativně na žebříku, z něhož Mařenka a Jeník zdobí podkroví. Nebo v cirkusové pasáži je příliš mnoho tajtrlíkovství. Divákům se to však zřejmě líbilo. Nejnovější vydání známé biografické publikace Who’s Who in the East (1977-1978) uvádí životopisná data celé řady osob československého původu. Mimo jiné tu nacházíme: právníka Josefa Čermáka (Toronto, Kanada), sportovce a odborníka v rekreačních 5 [pageend5]záležitostech Arieho Glucka (Filadelfie, Pa.), profesora státní koleje v Trentonu Dr. Freda Hahna (Trenton, N.J.), redaktorku Wandu Mary Jablonski (New York, N.Y.), pathologa marylandské university Dr. Hanse A. Kaisera (Baltimore, Md.), právníka Leightona Q.J. KJevanu (Windsor, Vt.), profesora ekonomiky na státní new yorské universitě Gregora Lazarčika (New York, N.Y.), profesora gerontológie na bostonské universitě Dr. Louise Lowyho (Boston, Ma.), profesora klimatologie Dr. Jiřího Kuklu (Palisades, N.Y.), výzkumného chemika Dr. Kurta Kulku (New York, N.Y.), profesora anthropologic Dr. BeluC. Madaye( Rockville, Md.), ředitele delawarské lékařské akademie Dr. Eugena C. Syrovátku (Wilmington, De.), vedoucího výzkumného oddělení Agentury pro mezinárodní rozvoj při státním departmentu Dr. Miloslava Rech- cígla (Washington, D.C.), profesora geodesie na universitě New Brunswick Dr. Petra Vanička, (Fredericton, N.B. Kanada), profesora mikrobiologie Dr. Jana T. Vilčeka (New York, N.Y.), profesora epidemiologie na sherbrookské universitě Dr. Josefa Vobeckého (Sherbrooke, Kanada), profesora lékařské entomologie na John Hopkins University Dr. Milana Trpiše (Baltimore, Md.), a profesora cizích jazyků Dr. Henryho C. Werbu (New Haven, Ct.). Co jsme se dozvěděli z Dotazníků a z dopisů O ČINNOSTI ČLENŮ SVU International Council of Jews from Czechoslovakia v Londýně, jemuž stojí v čele jako jeden ze tří předsedů člen SVU Dr. Karl Baum, slavil na sklonku minulého roku desáté výročí své činnosti. Organizace sdružuje na 1.200 členů. Podporuje spojování rodin, emigraci židovských příslušníků z Československa, historické bádání o židech v českých zemích i na Slovensku a je činná i v protidiafamačních akcích. Dr. Baum rediguje čtvrtletník ICJC Newsletter a Report on Czechoslovak Jewry. Prof. Ing. Dr. Ladislav Dolanský z Northeastern University, Boston, pracoval v rámci programu výměny starších vědeckých pracovníků mezi USA a SSSR, podporovaného Fulbrightovým stipendiem, šest měsíců na Moskevské universitě na fakultě linguistiky a pět měsíců na Královské vysoké škole technické (laboratoř pro přenos řečových signálů) ve Stockholmu. Navíc navštívil podobné laboratoře ve Lvově, Novosibirsku a Uppsalle. Profesor historie umění na Selkirk College, B.C. Kanada Dr. Velen Fanderlík byl pověřen městskou radou města Trail, B.C. Kanada, aby pro zasedací síň místní radnice namaloval čtyři velké obrazy k 75. výročí založení města, které je jedním z největších středisek výroby zinku na světě. 6 [pageend6]Malířská manželská dvojice Irena a Mojmír Frintovi se vrátili do USA po čtrnáctiměsíčním pobytu v Evropě. Z toho deset měsíců strávili ve Florencii. Mojmír tam pracoval na monografii o specifickém zjevu puncované dekorace v deskovém malířství, Irena pokračovala ve svých pastelech evokujících krásu přírody a uspořádala výstavu svých prací v Palazzo Strozzi. Na odpočinek do Sun City v Arizoně se vrátil z Belgie bývalý ředitel pražské ČKD a generální tajemník Amerického ústavu v Praze Dr. Ilja Gregor. Roku 1949 emigroval do Spojených států, r. 1964 byl přeložen jako závodní ředitel firmy Clark Equipment do Evropy a přes Strassbourg zakotvil v Brugách, kde byl jmenován presidentem a generálním ředitelem společnosti Clark Automotive Europa. Malířka a spisovatelka Gertruda Gruberová-Goepfertová, která žije v jihoněmeckém Rosenheimu, píše od r. 1975 do lokálního tisku reportáže o bavorských vesnicích a doprovází je vlastními ilustracemi. Na výstavě v zámku Amerang získala v krajinářské soutěži Chiemgau první cenu. Účastníků soutěže bylo padesát. Společnost Communication Satellite Corporation udělila první zvláštní cenu svému spolupracovníku členu SVU Ing. Dr. Otakaru Hornovi z laboratoře Comsat v Clarksburgu za úspěšné vyřešení významného výzkumného úkolu. Dr. Hornovi se podařilo sestrojit velmi jednoduchý počítač “Echo Canceller”, který je schopen v desetitisícině vteřiny vypočíst a potlačit ozvěnu, která vzniká v dálkových telefonních spojích. Na “Echo Canceller” bylo Ing. Dr. Hornovi uděleno dosud přes deset patentů a byl jmenován vedoucím vědeckým pracovníkem “Signal Processing Laboratory”. Výroba nestačí zatím zvládnout objednávky. Je zajímavé, že jeden ze základních principů, na nichž je přístroj založen, byl vyvinut již v letech 1951 až 1955 v Ústavu matematických strojů v Praze, kde Dr. Horna pod vedením Prof. Dr. Antonína Svobody až do r. 1968 pracoval jako vedoucí vědecký pracovník a tajemník vědecké rady. O práci Rev. Blahoslava Hrubého ve čtvrtletníku Religion in Communist Dominated Areas, ve Světové radě církví a na různých konferencích referovaly s uznáním v poslední době noviny Chicago Tribune a The Lutheran Standard, Minneapolis, Minn. Přemek Kocián, člen Clevelandské odbočky SVU, který nedávno oslavil své padesátiny, byl zařazen do biografického seznamu Who’s Who in Poetry. Vydal v exilu několik sbírek, v nichž dominují zážitky z dětství na Šumavě. Na mezinárodním semináři o cenzuře v Oslo (koncem září 1978), který pořádal Svaz norských spisovatelů, promluvil o cenzuře v Československu, o osudu spisovatelů po roce 1948 a o Chartě 77, fdosof a sociolog, signatář Charty 77 Dr. Michael Konůpek. Jeho přednáška vyvolala živou diskusi. 7 [pageend7]Ke čtyřicátému výročí smrti Karla Čapka uveřejnil v prosincovém čísle “Library of Congress Information Bulletin” Jiří Kovtun seznam Čapkových knih a divadelních her přeložených do angličtiny a vydaných ve Spojených státech. Je jich úctyhodný počet: celkem 24 titulů z období 1923 až 1951. Navíc je tu seznam 10 literárních studií a eseji vydaných o Čapkovi v severní Americe. V úvodu k oběma seznamům píše Kovtun o velkém, mnohostranném talentu a společenské angažovanosti nejznámějšího českého spisovatele tohoto století. Povídky z knihy Ivana Krause To na tobě doschne (vydalo nakladatelství Konfrontace) vycházejí v německém překladu J. Strnadové v několika časopisech v Západním Německu. Celá kniha má vyjít německy v nakladateství Jacobi v Bremen. Nová Krausova kniha Prosím tě, neblázni, vyjde opět v nakladatelství Konfrontace. Jedna z povídek této knížky v německé verzi byla odměněna čestným uznáním v soutěži o nej lepší povídku v německém jazyce, Georg Mackensen Literaturpreis 76. Belgický deník De Nieuwe Gids referoval na sklonku minulého roku o třetím dílu knihy Dr. Antonína Kratochvíla Žaluji, který vyšel v holandském exilovém nakladatelství CCC v Haarlemu za spolupráce Křesťanské akademie v Římě. Poslední kniha Kratochvílovy trilogie má název Cestou k Siónu. Pojednává o sovětizaci čsl. vysokých škol a o pronásledování náboženství a církví v padesátých letech. “Poprvé se nám objasňuje”, píše bruselský list, “jak systematicky se komunisté snažili vymýtit církev z duchovního života země, kterou ovládli”. Deník označuje metody pronásledování za “prostě děsivé”. Dr. Kratochvil sám poskytl o své práci dlouhé interview západoněmeckému dvouměsíčníku Hochschul Magazin, který vydává ve velkém nákladu bavoský svaz kře- sťansko-demokratických studentů. Recensi o třetím díle Žaluji přinesl také luxemburský deník Luxemburger Wort z pera Dr. Rudolfa Stroebingera. O druhém díle trilogie Básníci ve stínu šibenice, který vyšel r. 1975, píše Toni Herget v ročence Bohemia 1978, kterou vydává známý historický mnichovský ústav Collegium Carolinum. Ethologie, vědecký magazin Ukrajinské svobodné university, který řídí člen SVU Dr. Josef Kratochvíl a redakční rada tamní filosofické fakulty, vyšel už v šestnáctém svazku. Časopis je populární na mnoha německých universitách. Uveřejňuje příspěvky z oboru psychologie, sociologie, filosofie, antropologie, historie a biologie v ukrajinštině, češtině, slovenštině, němčině, angličtině, franštině, norštině a italštině. Příspěvky v kterémkoliv z uvedených jazyků posílejte na Dr. Kratochvíla, Haldenstr. 4, 7302 Ostfildern, West Germany. Dr. Kratochvíl soustředil své loňské badatelské studie na pyrenejskou republiku Andorru a do rozsáhlých močálů rhonské delty. Hlavním objektem jeho studia byli letos skalní orli a plameňáci. 8 [pageend8]Profesor slavistiky na Mnichovské universitě Dr. Heinrich Kunstmann byl jmenován šéfredaktorem slavistického časopisu Die Welt der Slaven (Svět Slovanů). Kromě toho je spoluvydavatelem slavistické publikační série Slawische Beiträge (Mnichov), už 118 svazků! Profesor historie a ředitel Mezinárodního institutu pro studium Sovětského svazu a východoevropských zemí na universitě v Glasgowě Vladimír V. Kusín vydal v nakladatelství St. Martin’s Press v New Yorku (pro severní Ameriku) a Q-Press, Edinburgh (ostatní svět) knihu From Dubček to Charter 77: A Study of “Normalization” in Czechoslovakia 1968-1978. Věra Láska, předsedkyně oddělení sociálních věd na Regis College, Weston, Ma., vydala v Oceana Publications, New York, rozsáhlou práci Czechs in America 1633-1977. V díle jsou dokumentárně zachyceny immigrace, historie a osudy Cechů ve Spojených státech od 17. století až po dnešek. Dr. Jindřich Lowig, emeritus profesor matematiky na Universitě v Albertě, Kanada, pulikoval v minulých letech v odborných časopisech články 1) o prvcích spojité geometrie, které jsou nezávislé ve smyslu definice Von Neumannově, 2) o doplnění relativně komplemen- tovaného distributivního svazu za obecnějších předpokladů než bylo dosud známo z prací Von Neumanna a M.H. Stonea, 3) o “úplných” množinách algeber téhož typu, 4) příklady k definicím daným autorem v článku uveřejněném v Mathematica Japonica, r. 1974. Akad. malíř Antonín Málek žijící ve Švédsku vystavoval v uplynulém roce samostatně v Grenoblů, Paříži a Lyonu. Navíc se podílel na několika mezinárodních výstavách skupinových. Dr. Frank Meissner zemědělský ekonom Mezinárodní vývojové banky přednášel v uplynulém akademickém roce na kurzech amerického ministerstva zemědělství a na několika universitách trhovědu (marketing). V červnu organizoval symposium o výživě a socio-ekono- mickém vývoji v Jižní Americe. Profesor slavistiky na západoně- mecké universitě ve Freiburgu Dr. Antonín Měšťan přednášel na mezinárodní konferenci o literatuře v době Karla IV. v Marburgu ve dnech 21.-24. února 1979 o české a německé literatuře z Karlovy doby. V Linden- felsu se 8.-11. března zúčastní německo-polského (exilového) symposia o české a polské disidentské literatuře. Mezitím vyšla v osmém svazku rukověti “Neues Handbuch der Literaturwissenschaft” Měšťanova stať o české středověké literatuře a v Böhlau Verlag studie “Německý zájem o českou literaturu v 19. a 20. století”. Ing. Arch. Rudolf Mikuta z Alhambry, Kalifornie byl uveden ve sborníku Who’s Who in America (vydání 1978/1979). Už před dvěma roky se jeho jméno objevilo ve sborníku Who’s Who in the West. 9 [pageend9]Ivo Moravčík profesor ekonomie University of Alberta, Edmonton, vydal v Canadian Slavonic Papers studii “Canada’s Wheat Export to Eastern Europe and the USSR”. Profesor Dr. Adolf Miiller, Fachschule für Sozialwesen, Münster. NSR, předseda čs. exilového nakladatelství Index, Köln, vydal v nakladatelství Berlin Verlag knihu Die Tschechoslowakei auf der Suche nach Sicherheit (přehled čs. zahraniční politiky 1918-1973). Rev. Dr. Ludvík Němec profesor na Rosemont College a Chesnut College v Pennsylvánii vydal knihu The Infant Jesus of Prague. Prof. Němec byl zvolen presidentem výboru pro stavbu české kaple ve Washingtonské National Shrine. Novinář Kamil Pecher žijící v Brockville, Ont., Kanada vydal právě v nakladatelství Western Producer Prairie Books, Saskatchewan, Kanada, knihu Lonely Voyage, v níž líčí zážitky z 600 mílové cesty kajakem po řekách v severním Saskatchewanu. Autorka knihy Victor Hugo, 1’écrivain engagé en Bohéme vydané r. 1977 v pařížském nakladatelství Nizet, profesorka románských jazyků na University of Tennessee v Noxville Dr. Marija Petrovska přednášela minulého roku pohostinsky na universitě v Gentu (Belgie) o poesii trubadúrů v Čechách a o ohlasu proven^alské literatury v Čechách, v Atlantě přednášela na kongresu South Atlantic Modern Language Association na téma “A Czech Filibre”. Dr. Jaroslav G. Polach z Washingtonu byl jmenován členem zvláštní komise při Mezinárodním sdružení ekonomů zabývajících se problémy energie. Komise má za úkol vydávat abstrakta studií týkajících se energie a přírodních energetických zdrojů. Profesor antropologie na Yalské universitě Dr. Leopold J. Pospíšil byl loni pozván mnichovskou universitou na letní semestr k přednáškám o antropologii práva - Rechtsanthropologie. Navíc přednášel na další německé universitě ve Frei- burgu, dále v Anglii a na několika universitách ve Spojených státech. V minulém roce vyšla druhá vydání jeho knih The Anthropology of Law a The Ethnology of Law. Navíc vydal autor knihu The Kapauka Papuans of West New Guinea a v tisku je kniha The Tirolean Peasants in Obernberg. Akad. Arch. Zdenko Rakušan absolvent Školy architektury Akademie výtvarných umění v Praze u profesora J. Fragnera, byl jmenován společníkem jedné velké washingtonské firmy, která se specializuje na projektování výškových kancelářských a obytných budov. Architekt Rakušan se v Československu až do odchodu do Spojených států zabýval průmyslovou architekturou. Kromě četných článků a publikací vydal v roce 1964 úspěšnou knihu “Byt či nebýt” jako rukojeť řešení pražských bytových problémů. Emeritus profesor Walter Redisch z lékařské fakulty New York University, který se v září loňského 10 [pageend10]roku dožil osmdesátky, byl začátkem července hostem na mezinárodním kongresu Angiologickém v Praze. Předsedal sekčním schůzkám, přednášel o diabetické angiopathii a zúčastnil se několika symposií. V sále Carolina mu byla během kongresu slavnostně předána medaile Jana Evangelisty Purkyně. V září vedl Dr. Redisch seminář na angiologickém oddělení Vídeňské university. Pavel Skalník profesor malířství a grafiky na universitě v Monctonu v Kanadě strávil akademický rok 1977-1978 na Čité Internationale des Arts v Paříži. Vystavoval v Paříži a v Bruselu, kromě účasti na deseti skupinových výstavách ve Francii, Belgii, Německu a Rakousku. Dr. Miloš Šebor profesor zeměpisu na Eastern Kentucky University dostal zvláštní dotaci státu Kentucky pro geograficko-mykologický výzkum transapalačské oblasti. Konečným cílem projektu je využití místních podmínek pro plánované pěstování hub k podpoře národohospodářského rozkvětu dosud zanedbaných oblastí. Nakladatelství Index v Kolíně nad Rýnem vydalo spolu s pařížským Svědectvím čtyřstránkovou Bibliografii knih českých a slovenských autorů vydaných v zahraničí v letech 1948-1978. Kniha téměř s třemi tisíci knižních titulů je výsledkem dlouholeté práce paní Ludmily Šeflové, vědecké pracovnice v knihovně Rijksuniversiteit, Gröningen, Holandsko. Nakladatelství Knopf v New Yorku vydalo knihu Josefa Škvoreckého The Bass Saxophone. Časopis Newsweek, The New York Times Book Review. Atlantic aj. věnovaly publikaci zasvěcené a příznivé recenze. Kniha vyšla v roce 1978 také v Anglii a byla prohlášena za knihu No.l roku 78. Koncertní pianistka Lydia Štěrbová- Smutná, vedoucí oddělení pro studium hry na piano na Morton College v Ciceru, vystupovala na sklonku minulého roku už počtvrté jako sólistka v Rachmaninově Concerto č.2 v zahajovacím koncertu West Suburban Symphony v Chicagském sólistka s četnými orchestry v Chicagu a na americkém středozápadě, v televizních koncertech. Získala četná vyznamenání a její jméno je uvedeno v seznamech Personalities of the West and Midwest a ve World’s Who’s Who of Women. Choreografka a baletní inštruktorka Milica Švehlová-Hasalová získala na George Washington University diplom Master of Arts in Education. Ke splnění podmínek pro získání diplomu nastudovala v Marvinově divadle zmíněné university baletní představení Otvírání studánek Bohuslava Martinů na slova Miroslava Bureše. Eduard Táborský profesor politické vědy na universitě v Austinu, Tx. uveřejnil v časopise Current History článek nazvaný Czechoslovakia after Helsinki. V curyšském nakladatelství Konfrontace vydal knihu Presidentův sekretář vypovídá - deník zahraničního odboje. 11 [pageend11]NA ČEM PRACUJÍ, CO PŘIPRAVUJÍ Historický román Vězeň za Terez- skou branou, který napsal spolu s Miroslavem Hanákem ještě v Československu Richard Hanzlík z Toronta, překládá právě do angličtiny Káča Poláčková-Henley z Elliot Lake, Ont., Kanada, která m.j. přeložila novelu The Bass Saxophone Josefa Skvoreckého a Morčata a Sekyru Ludvíka Vaculíka. Dr. Svatopluk Ježek novinář a spisovatel žijící v Itálii připravil k tisku svazek Fragmenty, první část rozsáhlého díla s duchovním obsahem. Přepracoval text hudební komedie na čínský námět Ztracená košile a rozhlasové pásmo Sláva a pád Dona Juana. Dr. Rudolf Krempl generální sekretář Komenského světové rady je jedním z hlavních pořadatelů druhého celoexilového Kongresu J. A. Komenského, který je svolán na 5. - 8. červenec 1979 do Königsteinu u Frankfurtu v Západním Německu. Kongres se tím přihlašuje k podnětu OSN, která prohlásila tok 1979 za Mezinárodní rok dítěte. Komenského pedagogické zásady budou nepochybně patřit k tématům celé řady mezinárodních akcí a setkání. Dr. Jaroslav Krejčí, profesor na universitě v Lancasteru (Anglie), pokračuje ve srovnávací analýze společenských systémů, kterou zahájil studií “Volkseinkommensvergleich Oesterreich-ČSSR”( Vídeň, 1969). Dosavadní výsledky publikoval v monografiích “Social Change and Stratification in Postwar Czechoslovakia” (Londýn-New York, 1972), “Social Structure in Divided Germany” (Londýn-New York 1976) a “Ethnic Problems in Europe” (ve sborníku Contemporary Europe, International Library of Sociology, Londýn, 1978). Kromě toho nadále spolupracuje s oxfordským teamem na vydání čtyřsvazkové publikace “Economic History of Eastern Europe 1919-1978” (vyjde v Oxford University Press.) Redigoval sborník “Sozialdemokratie und Systemwandel, Hundert Jahre tschechoslowakischer Erfahrung” (Dietz- verlag, Bonn). Profesorka Věra Láska, o jejíž knize Czechs in America referujeme na jiném místě, připravuje k publikaci knihu “Franklin and Women”, která navazuje na knihu “Remember the Ladies - Outstanding Women of the American Revolution” vyšlou v Bostonu r. 1976. Navíc pracuje na historické biografii o ženě druhého presidenta Spojených států Johna Adarnse. Nakladatelství Konfrontace v Curychu vydá letos knihu Jiřího Moravy z Innsbrucku o pobytu Karla Havlíčka Borovského v Brixenu. Kniha přinese řadu nových podrobností z Havlíčkova exilu, které autor objevil ve státním archivu v Bolzanu. Sbírání materiálu a přípravu knihy umožnilo Moravovi České srdce ve Vídni. Dr. Zdenka Miinzerová historička umění působící v Metropolitním museu v New Yorku připravuje knihu o islámském klenotnictví. V knize bude zmínka o nálezech při vy- 12 [pageend12]kopávkách v moravských Mikulčicích. Současně pracuje na studii o vzácném rukopise z roku 1326, který je v universitní knihovně v Yale. Rukopis pochází z Boloně a byl ilustrován pravděpodobně v Čechách. Byl majetkem olomoucké kapituly, ale začátkem tohoto století byl prodán do Německa. Od r. 1950je v knihovně university Yale jako nejvzácnější z jejích rukopisů. Profesor biblických studií a semi- stiky na Kalifornské universitě v Los Angeles Stanislav Segert dokončuje gramatiku ugaritštiny, kananejského jazyka textů ze 14.-15. století před Kristem, které byly nalezeny na Rás Šamra v Sýrii. Současně připravuje anglické revidované vydání gramatiky staré aramejštiny. Altaramäische Grammatik, vydané v roce 1975, nyní rozebrané. Roku 1976 vydal profesor Segert gramatiku féničtiny a punštiny (A Grammar of Phoenician and Punic). Profesor Ivan Sviták zahájil na kalifornské universitě v Berkeley přípravné práce na rozsáhlou studii o začátku období studené války a speciálně o tom, jak studená válka zasáhla československý vývoj a život Jana Masaryka. Kniha má, podle autora, přispět k pochopení národního charakteru a národních aspirací Čechů. O Svitákův příspěvek na clevelandském Devátém sjezdu SVU projevilo zájem dokumentační středisko Foreign Affairs. Vladimír Šmíd, režisér a dramaturg při norské státní opeře v Oslo, pracuje na dramatizaci biblické Písně písní. Kromě povinností režiséra a dramaturga se věnuje výchově mladých herců. Profesor historie na New Jersey Institute of Technology v Newarku Stanley B. Winters a Zdenka Wintersová, asistentka ředitele pro technické služby knihovny State University v Montclair přednášejí dne 27. září 1979 na oddělení architektury zmíněného Institutu of Technology na téma “Castle, Church and Habitation in Czechoslovakia”. Přednáška bude doprovázena světelnými obrazy. IN MEMORIAM 12. listopadu 1978 zemřel zakládající člen SVU v Anglii a její dlouholetý místopředseda redaktor Adolf Mokrý. Narodil se 8.června 1900 veŽďáru, pracoval jako grafik. Později byl majitelem tiskárny v Brně. Byl činný v sociálně demokratické straně a na sklonku první republiky byl zvolen náměstskem brněnského starosty. Pro svou novinářskou činnost musel po únoru 1948 do exilu. V uprchlických táborech v Německu sháněl pomoc od švýcarské sociální demokracie. V Londýně pomáhal budovat středisko Rady svobodného Československa, spolupracoval s BBC jako komentátor. Vydal historická studia První kroky a Karel Havlíček po stu létech. Redigoval sborník Osmdesát let čs. sociální demokracie, přispíval do různých časopisů, přednášel mnohokrát na schůzkách SVU v Londýně. Byl zasvěceným znalcem českých politických a kulturních dějin devatenáctého století. Ve Winnipegu v provincii Manitoba v Kanadě zemřel dne 14.října 1978 člen SVU Dr. Adolf Klimek. Narodil se dne 14.července 1913 v Jablůnce nad Bečvou, doktorát práv získal na Masarykově universitě v Brně r. 1937. Zabýval se ústavním právem a národním hospodářstvím. Pro nedostatek místa uveřejníme informace o činnosti místních a oblastních skupin SVU v příštím čísle Zpráv. 13 [pageend13]Knihy a časopisy došlé redakci Aleš Andryszák, Dvě balady, Poezie mimo domov, Mnichov, 1978 Antonín Bartoš, Clay-Eva volá Londýn, New York, vl. nákl. 1977, 368 str. Ivan Diviš, Přece jen..., Poezie mimo domov, Mnichov, 1977 Pavel Javor, Krůpěje, Edice Bílá rúže, Konfrontace, Curych, 1977, 78 str. Vladimír Kusin, From Dubček to Charter 77, St. Martin’s Press, New York, 1978, 353 str. Jarmila Malendová, Žně, vzpomínky a zápisky české novinářky, Göteborg, 1978 Ladislav Matějka, red., Sound, Sign and Meaning - quinquagenary of the Prague Linguistic Circle, Michigan Slavic Contributions No. 6, University of Michigan, Ann Arbor, Mich., 1978, 622 str. Josef Martínek, Poznámky kronikářovy, Universum Sokol Publications, New York, 1974 Michal Racek, Jsem v prstech času, Poezie mimo domov, Mnichov, 1978 Šepot v šeru, verše a drobná próza, Česká edice knih a hudebnin, New York, 1975 Daniel Strož, Svíce do rána, Poezie mimo domov, Mnichov, 1977 Ivan Sviták, The Czechoslovak Nightmare 1968-1969, Private press The Dialectic of a Concrete, Private press Devět životů, Private press Anton Štefánek 1877-1977, Beiträge aus dem Jahrbuch des Collegium Carolinum Bohemia 1977, str. 198-289 Bronislav Štefánek, Anton Štefánek 1877-1977, Ascheim, 1977, 103 str. The American Bulletin, Věstník Československé národní rady americké, dvojjazyčný měsíčník, 2137 So. Lombard Ave, Cicero, Ill. 60650 Beseda, měsíčník, P.O. Box 1488, Canberra City, A.C.T. 2601, Austrálie Carpatho-Rusyn American, A Newsletter on Carpatho-Rusyn Ethnic Heritage, Carpatho Rusyn Research Center, 355 Delano Place, Fairview, N.J. 07022 Demokracie v exilu, dvouměsíčník, Wintherstrasse 33/11, 8000 München 19, West Germany East-West, Fornightly Bulletin East European Statistics, Service 13, rue Hobbema, 1040 Bruxelles, Belgium Hlas domova, čtrnáctideník, 8 Moorhouse St., Richmond, Vic. 3121, Australia Hlas národa, týdeník, Velehrad. 2657-59 S. Lawndale Ave., Chicago, Ill. 60623 Kanadské listy, dvouměsíčník. Box 520, Postal Station D, Toronto, On., Canada M6P 3K1 Londýnské listy, měsíčník, Zpravodaj Naardenského hnutí, 22 Landbroke Sq., London W. 11 14 [pageend14]Newsletter, International Council of Jews from Czechoslovakia, 12-13 Henrietta Street, London WC2E 8 LH Nový domov, čtrnáctideník, P.O. Box 69, Postal Station V, 25 Ritchie Ave, Toronto, On. Canada M5J 1A7 RCDA, Research Center for Religion and Human Rights in Communist Dominated Areas (editor Blahoslav Hrubý), 475 Riverside Drive, New York, N.Y. 10027 Sklizeň, neperiodická článková služba, Nezávislá kulturní revue, red. Ant. Vlach, 2 Hamburg 13, Postfach 2700, W. Germany Sokol Times, Official Publications of Sokol USA, P.O. Box 468, Perth Amboy, N.J. 08862 Sokolský věstník, měsíčník, Bulletin of Sokol San Francisco, 849 North San Mateo Drive, San Mateo, Cal. 94401 SVU Bulletin, čtvrtletník, Los Angeles Chapter, c/o 5745 Noble Avenue, Van Nuys, Cal. 91401 Zpravodaj, časopis Cechů a Slováků ve Švýcarsku, měsíčník, řídi J. Strnad, Postfach, Ch-8411 Winterthur Vyšiel Orientačný biografický zoznam SVU BIOGRAPHICAL DIRECTORY 1978 Vo Washingtone vyšiel v týchto dňoch nový Orientačný biografický zoznam členov SVU, ktorý sa zjavne stane viac ako doteraz nepostrádateľnou pomôckou nielen členov Spoločnosti pre vedu a umenie, ale aj pre desiatky iných odborníkov, pracovníkov v zahraničných organizáciách a novinárov. SVU vychádzala pri jeho vydaní z vedomia, že doterajší zoznam z roku 1972 začal byť z hľadiska aktuálnosti zastaralý a postupne prestával plniť úlohu základnej informačnej príručky. Autori nového ‘Biographical Directory’ zaradili tentoraz do publikácie aj stručnú históriu Spoločnosti, zoznam exilových organizácií a spolkov a abecedný zoznam členov SVU so základnými biografickými údajmi, vrátane adries. Zoznam obsahuje aj stanovy Spoločnosti a uvádza členov aj podľa odborov ich pracovnej-vedeckej alebo kultúrno-politickej náplne. Je len prirodzené, že ‘Directory’ sa stane nevyhnutnou pomôckou nielen členov Spoločnosti, ale aj ostatných vedeckých a kulturných pracovníkov, organizácií a spolkov. Cena novej publikácie je $7.00 (US) pre členov SVU a $13.00 pre nečlenov. Seky alebo poštovné poukážky vystavte na: ‘SVU-DIRECTORY’. Objednávky pošlite na adresu: Ing. J. Kouba, 701-20 Chesterton Drive, Ottawa, On. Canada K2E 6Z7 15 [pageend15]Adresy SVU: Předseda: Jan F. Tříska, 720 Vine St., Menlo Park, CA 94025 Generální tajemnice: Dr. Věra Bořkovcová, 12013 Kemp Mill Road, Silver Springs, MD 20902 Pokladník: Herbert Naylor, 5711 Glenwood Rd., Bethesda, MD 20014 Publikační komise: Ladislav Matějka, 2003 Day Street, Ann Arbor, MI 48104 Prodej knih vydaných SVU: SVU Books, 2067 Park Road, N.W., Washington, D.C. 20010 Redakce Proměn: 3523 Oxford Ave., Montreal, P.Q. H4A 2X9, Canada Redakce Zpráv: 84-09 60th Road, Elmhurst, N.Y. 11373 C. S. A. (Če s k o s l o v e n s k é spolky V AMERICE) slavící letošního roku 125 let své činnosti jako nejstarší bratrská a sesterská podpůrná jednota v U.S.A., nabízí vám jedno z nejlepších a nejspolehlivějších životních pojištění pro jednotlivce i celé rodiny. C. S. A. P.O. Box 249 Berwyn Illinois 60402 Telephone 795-5800 Area Code 312 SVU News 2067 Park Road, N.W. Washington, D.C. 20010 Return postage garanteed Second class postage paid at Flushing, N.Y. [pageend16]