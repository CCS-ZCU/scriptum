Z OBSAHU Clil»: VELIKONOČNÍ TJVAHA • ROZEHNAL: PRONIKANÍ NA VYCHOĎ • RYŠÁNEK : TASOVSKÝ SAMOTÁŘ • VANĚK; VE ŠLÉPĚJÍCH JAKUBA DEMLA • Š. : PROČ JSME ŠLI KE HROBU • KRCHŇÁK: ČECHOVÉ NA BASILEJSKÉM KONCILU (2) • ZAHRADNÍČEK: SVATY VOJTĚCH • SOUČKOVÁ: ADESTO • NĚMEC: PROK. DVORNÍK O VŠEOBECNÝCH SNĚMECH • P. : ČEŠTI POUTNÍCI DO SVATÉ ZEMĚ VE STŘEDOVĚKU* STA UBER : ZA JANEM ZAHRADNÍČKEM • KATOLÍCI Z ČSR PROTESTUJÍ • PETRŮ: SPORÁ ODMĚNA • Z DOPISŮ • SPALO SE VE VATIKÁNE. DOMA, V EXILU A JINDE VE SVĚTĚ • NAŠE POVÍDKA: DEN, PÁN BŮI1 A CO S NÍM SOUVISÍ ROČNÍK X I I I . RIM • DÜBEN 19 [pageend1]MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VlRY • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE : NOVÝ ŽIVOT, VIA DELLA CONCILIAZIONE, 1. ROMA-ITALIA. Řídí redakční kruh. Vychází 20. a označením následujícího měsíce. • Předplatní na rok 1961: V Itálii 180DUr(p«ápHmé2di00iir). Pro ■ostatní terně 3 dol. (podpůrné 5 dol.) nebo -Stejná hodnota v jmé. měné. Zasílání letecky dčtujeme zvlášť a třeba je platit předem. Předplácí se v Itálii: pošt. .slož.: C. c. post. 1-33428 Accademia Cristiana Ceco- slovacca - Via della Conciliazione, 1. Roma (617) s pozn. TSTŽ 1961. « Z jiných evropských zemí (Belgie, Dánska, Francie, Holandska, Lucemburska, Maroka, Německa, Norska, Portugalska, Rakouska, Švédská, Švýcarska) můžete poukázat přímo na post. úřadě 1.800 lir na : Nový život - Accademia Cristiana Cecoslovacca, Roma, Via della Conciliazione 1. - Italia. a Z ostatních zemí mezinár. pošt. poukázkou, Šekem, peněžním dopisem římské administraci (na jméno Mong Francesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, London, W. 1). — Francie: Jaroslav Jáchym, 4, rue General Chappuis, Belfort. — Německo : zasláním 12 DM poštovní složenkou na Karl Fořt, Konto München (13 b), Nr. 151283. — Austrálie: CML (Dr. Stanislav Hofírek), 519, Dryburgh Str., North Melbourne, Vic. — Kanada : Zemská CML (Václav Vostřez), Box 541 Main P. O., Hamilton, Ont., nebo místní CML v Montreálu (Rev. A . Pelikán S.J.), 3200 Cóte St. Catherine Rd., Montreal 26, Que. — USA : CML (Rev. Jaroslav Tománek), Lankin, No Dakota. Vita Nuova. - Mensile. • Con approvazione ecclesiastiea. • Autoriszazione Tribunale Roma N. 3779 del 16-3-54. • Direttore respon- sabile : P. Vincenzo Insolera S. J. novy život jancep VELIKONOČNÍ ÚVAHA Rozsvítilo se opět jedno velkonoční ráno, zatím co nedaleko odtud, na nízkém holém pahorku, trčí ještě tři kříže, s kterých byla předevčírem sňata mrtvá těla popravených. Nevíme, kam hodili ty dva krajní — toho, který se rouhal, a toho, který se v poslední chvíli kál. Když viseli tři hodiny, přivázáni nebo přibiti, nevíme jak — zjistili vojáci, kteří měli službu, že jenom prostřední je už mrtev ; musili tedy zlomit vaz těm, které nazýváme lotry ; aby se zajistil smrtí prostředního, který pronášel ještě na kříži podivná slova, probodl mu římský centurion srdce, z kterého vyšla krev a voda. Kdo byl ten prostřední ? Římští žoldnéři o něm nevěděli skoro n ic ; představitelé Izraele v něm viděli rouhače, ne-li blázna. Objevil se znenadání, syn nazaretského tesaře, jehož řemeslo sám provozoval až do třiceti le t; táhl k sobě davy, před kterými říkal věci zároveň příliš jasné a příliš tajemné : Otec a já jsme jedno ; až budu vyzvednut od země, potáhnu všechno k sobě ; kdo neodpustí sedmdesátkrát sedmkrát — to je po každé — svému bližnímu — ani můj Otec mu neodpustí. Říkal, že je Mesiáš, kterého slíbil Hospodin Izraeli a kterého ohlašovali proroci, ale nechtěl se plést do věcí politických ; říkal, že je Syn Boží — on, syn tesaře z Nazareta —- a že přišel na svět proto, aby spasil všechny lidi, aby je vysvobodil z dědictví prvotního hříchu, který uvalil smrt na lidské pokolení; aby jim otevřel cestu do věčnosti, a to svou vlastní tělesnou smrtí. Není se co divit, že takové řeči pobuřovaly ty, kteří se pokládali za představitele národa vyvoleného ; že zarážely občas i ty, kteří ho milovali, byli s ním v každodenním styku, cítili, že je v něm cosi tajemného, víc než lidského. I oni věřili většinou hlavně v jeho pozemské vítězství, a když ho viděli s pouty na rukou, a on se nebránil, ba rozkázal dokonce zastrčit meč do pochvy — rozprchli se. Přední z nich opakoval dokonce třikrát před služkami a žoldnéři na dvoře veleknězově, že toho člověka nezná, a uhodil se v prsa na znamení přísahy. Do blízkosti kříže se odvážilo jenom několik žen, a z učedníků jeden jediný. Když zazněl poslední smrtelný výkřik ukřižovaného, zdálo se, že je konec všemu. Ale pak přišlo to velkonoční ráno, které se nám vrací každého roku, a jehož tajemná záře utkvěla navždycky ve světle i ve tmách našeho času. Mnozí moderní atheisté popírají vůbec historickou existenci Kristovu. Ale i ti, kteří ji připouštějí, chtějí vidět v Ježíši Nazaretském jenom blouznivce a snílka, jednoho z mnohých, a nechtějí chápat poselství evangelií jinak nežli jako jakousi morálku, byť velmi ušlechtilou. Zbývá vysvětlit skutečnost, že se víra v Krista ukřižovaného a zmrtvýchvstalého rozšířila na tolik zemí a staletí, že je živá dosud, že na78 [pageend2]bývá mnohde nové síly, že odolává ideologické propagandě, posměchu a vězením. Jak si vysvětlit fakt, že těch několik ustrašených učedníků, kteří se rozutekli a zapírali, když jejich Pán přijal okovy zločince a dal se pověsit na potupný kříž — jak si vysvětlit, že měli potom odvahu kázat vzkříšení Kristovo na veřejných místech a položit své životy za své poselství ? Jak si vysvětlit víru tisíců a tisíců mučedníků, kteří šli na smrt «* jistotou života věčného ? Dá se to všechno vyložit jenom hloupostí, pověrou, nakažlivostí mythu ? Je pravda , že když se křesťanství stalo, aspoň v Evropě, náboženstvím jaksi oficiálním — je pravda, že jeho světští představitelé měli prostředky často velmi naléhavé, aby pomohli účinnosti pouhé víry. I když však připustíme, že mnozí ze středověkých křesťanů byli křesťany jenom na povrchu, jenom proto, že je nesla duchovní a kulturní atmosféra celé doby, je jisté, že těžili přímo z myšlení a z úsilí některých, kteří promýšleli a prožívali svou víru až ke kořenům, a že těchto autentických křesťanů bylo patrně vždycky mnohem více, než nám chtějí namluvit. Svatý Augustin, Tomáš Akvinský, svaty Bernard, František z Assisi, Pascal a ostatní nebyli ani pokrytci, ani hlupáci. Atheistická propaganda v jistých zemích je zaměřena hlavně takto : křesťané prý odkládají všecku spravedlnost až do života posmrtného. Na této zemi je prý křesťanská víra spojencem kapitalistických vykořisťovatelů. Je nesnadné polemisovat s těmito učitelskými nevědomci, kteří nečetli nikdy ani evangelium, ani žádného křesťanského filosofa, ba ani Marxe. Nechtějí vědět a rozumět, že křesťanská věčnost je přítomna už v tomto čase, že v něm má své kořeny, že jsou křesťané zavázáni svou vírou, aby usilovali o spravedlnost co největší už na této zemi, v tomto čase ; že nesmějí odkládat všechno až na onen svět; že jejich osud na » onom světě « záleží na tom, jak se chovali na tomto světě. Komunističtí atheističtí ideologové by chtěli obejít kříž a obstarat věčnost lidskému pokolení svými vlastními prostředky. Kolik křížů však byli nuceni nastavět, aby narýsovali cestu k šťastné lidské budoucnosti, v kterou nikdo z nich nevěří ? Proč by zůstávali lidé ve vězeních, kdyby nemělo jejich utrpení jiný smysl, RAKOVNICKÝ OLTÁŘ. Zmrtvýchvstání. Z doby před r. 1510. nežli otevřít jinou, šťastnější budoucnost, a to proti úmyslům jejich katů ? — Jako víra, tak i nevěra má svá tajemství. Proč vzbuzuje křesťanské náboženství u mnoha lidí tolik nenávisti ? Je pravda, že víra tolika křesťanů je tak nedůsledná, že se zdá, jako by všechny jejich zlé pudy a náklonnosti byly zůstaly na svém místě. Je také pravda, že mnozí ušlechtilí lidé říkají ne z intelektuální poctivosti, s kterou se k nerózeznání mísí intelektuální pýcha : Odtud je však třeba učinit veliký a nepochopitelný krok, aby se nenáviděli ti, kteří věří — a hlavně, aby se nenáviděl Ten, který vstal z hrobu dnešního slavného nedělního rána. . * Francois Mauriac vydal knížku, která se jmenuje J( Syn člověka ” . Kdykoli mluví tento spisovatel o svénr náboženství, mají jeho slova 79 [pageend3]přízvuk velmi osobní. Dovolte mi, abych vám citoval několik vět z kapitoly » Hospoda v Emau- zích «. »Jedni pláčou s Marií Magdalénou před prázdným hrobem, a najednou je to On, který vyslovuje tiše jejich jméno. Jiní vkládají prsty s Tomášem do otevřeného boku. Já sám budu putovat celý svůj život s těmi dvěma unavenými lidmi, kteří se vracejí večer do Emauz. Ježíš je mrtev, ztratili všechno. Pronikám smysl toho, co jsem napsal o té události před dvaceti lety, v svém »Životě Ježíšově «, teprve ted, když okolo mne houstne stín : Komu z nás není důvěrně známa hospoda v Emauzích ? Kdo nešel po této cestě, jednou večer, když se zdálo ztraceno všecko ? Zdálo se nám, že Kristus je v nás mrtev. Vzali nám H O : svět, filosofové a učenci, naše vášně. N ebylo už pro nás Ježíše na zemi. Šli jsme jakousi cestou, a Někdo kráčel vedle nás. Byli jsme sami, a nebyli jsme sami. Je večer. Tady jsou najednou otevřené dveře, temná místnost s ohněm v krbu, který osvětluje jenom podlahu z udusané hlíny a rozehrává míhavý stín. Ó lámání chleba! Zůstaň s námi, neboť den se nachyluje. Den se nachyluje, život se končí. Dětství se zdá vzdálenější nežli počátek světa, a ze ztraceného mládí neslyšíme už nic, nežli poslední hukot v suchých stromech jakéhosi nerozeznatelného parku. « Stárnoucí spisovatel tu mluví především sám za sebe, s narážkami na svoje vlastní duchovní dobrodružství; ale jeho životní zkušenost není cizí nikomu z nás, jako vždycky, když je slovo vytrženo ze samého srdce ; víme, že tu mluví druhý, ale cítíme zároveň, že by mohl mluvit za nás, že mluví zčásti za nás. Nejde jenom o jednotlivé lidské osudy, o jednotlivý život, který se chýlí ke konci. Kolik z nás putuje tímto soumrakem, se smrtí v zádech ! Nemáme všichni ani výhodu samoty, v které kráčeli učedníci emauzští se stromy vedle cesty, s posledními paprsky slunce nad západem. Nenechají nás samy ani na chvilku ; vzdalovat se od nich, vyhledávat samotu — už to je jim podezřelé ; nechtějí nás nechat m lčet; snaží se nás ustavičně » přesvědčovat«, v novinách, na schůzích, ve večerních kursech. Chtějí v nás usmrtit N aději; vykládají nám ji po svém, a v jejich výkladě je to klam, pověra, mythus ; nanejvýš jakýsi cit nebo základ jakési morálky, která se však dá nahradit morálkou jinou, založenou na » vědeckém názoru « na svět. M y však víme, že naše putování tímto přítmím, v kterém se setkávají věrní jaksi kradmo a dorozumívají se na půl slova, je dočasné. Brzy se ozve jeruzalémským večeřadlem, v kterém se skrývají učednici ze strachu před pronásledovateli, tajemný hukot svatodušního větru, a začneme se dorozumívat ve všech jazycích. S V A T Ý V O J T E C H Ó nadarmo na svátek tvůj ratolest za ratolestí jilm y a habry a břízy se nerozsvěcují kol Břevnova tvého, kol Prahy a Hnězdna a v rovinách Baltu, 6 nadarmo všude 5 blankytem zmrtvýchvstání se nesplétá rašící zeleň. Také mně, také mně zahradu jitřní dny oktávu tvého na oči kladou, z ní v hrčení hrůzy zpěv ptáků všech ptáti se slyším, z ní praskotem pupenců zemi tvou v nebesa bušiti slyším. Ó modli se za ni, modli se za nás, za bratry všechny — hojnost, pokoj jich povodím žírným, rozlohám nedozírným, hojnost, pokoj jich domovům ztraceným v stromech a stéblech, hojnost, pokoj jich dějinám košatícím se v strom jeden, hojnost, pokoj pod měsícem dorůstajícím jich času, hojnost, pokoj at přijde, ať přijde, ať přijde ó Vojtěchu svátý, ó vojíne Kristův, ó útěcho vojů! Jan Zahradníček Úryvek ze stejnojmenné básně ve sbírce Korouhve. 80 [pageend4]ALOIS R O ZEH N AL PRONIKANÍ NA VÝCHOD 1. )> Přerod světa « Kdysi se Češi bránili, když jim někdo řekl, že jsou jako Prusi mezi Slovany. Časy se však změnily, a dnes to dělá doma komunistům radost, když je někdo chválí za to, že pronikají na Východ. Letadly se vzdálenosti zkrátily a » Drang nach Osten « znamená dnes Dálný východ. Pronikání na Východ se však neprovádí v národních, nýbrž v cizích službách. Jeho cílem je expanze světového komunismu v zemích, kde se sovětskému imperialismu nedůvěřuje nebo kde hrozí válečný drak komunismu čínského. Vysoká kultura a industrializace předurčily Československo k významné úloze exportéra nejen zboží, nýbrž i ideologie. Ale ideologii nevyvážejí jen českoslovenští příslušníci, nýbrž i cizinci, kteří přišli do Prahy studovat. Aby se však dobře zhostili tohoto úkolu, musí projít úplnou převýchovou. Veškerá výchova v komunistickém řádu směřuje k tomu, aby se vytvořil nový člověk v nové společnosti, kde je všechno nové : nový svět a nový ráj na zemi (1). Cílem komunistické výchovy je přerod světa, který byl v tisku popsán takto : Požadavek revolučních změn v obsahu a systému výchovy a vzdělání nevznikl jako nějaká móda nové doby, nýbrž jako objektivně zákonitý proces, provázející velký revoluční přerod světa (2). 2. Cizí jazyky Poslední československá školská reforma utvrdila podle sovětského vzoru póly technickou linii: » Těžiště obsahu odborných a středních škol je v odborném teoretickém vzdělání, doplněném odbornou praxí, které se žákům dostává jednak přímo v závodech, jednak ve školních zařízeních. Normální pracovní výchovou v závodech projdou i žáci odvětví nevýrobních «(3). Je to » nejlepší způsob, jak vést mládež ke kolektivní(1) Economie et Humanisme, Paris, 1958, No. 112, str. 220. (2) Práce, Praha, 1. září 1959. (3) Rudé právo, Praha, 11. října 1960. mu životu a jak jí umožnit zajímavou činností co nejvhodněji využít volného času « (4). S ohledem na technické úkoly třetí pětiletky (1961-1965) režim se snaží »vytvořit takové ovzduší, aby děti chápaly klíčový význam matematiky pro vzdělání, aby ji nepodceňovaly, naopak, aby v ní cítily romantiku a velikost budoucnosti lidstva «(5). Ale režim hledí sám pro sebe co nejvíce vytěžit i z úniku od polytechni- zace, vedoucího ke studiu jazyků. V první řadě je to ruština : více než 10 600 kursů, z nichž dvě třetiny probíhají v závodech, navštěvuje v současné době přes 133 000 občanů (6). Ale ani ostatní jazyky nejsou opomíjeny, neboť ve Státní jazykové škole, kde je zapsáno přes 7000 posluchačů, se vyučuje 33 jazykům. Nejvíce je zájmu o němčinu a angličtinu. Z orientálních jazyků se nejvíce posluchačů hlásí na čínštinu, arabštinu a hindštinu (7). Zvláštní kursy cizích jazyků se zřizují i při závodech těžkého průmyslu, zejména u automobilových závodů : » Jsou trojího druhu : dlouhodobé, trvající přes rok a určené těm, kteří jedou za hranice poprvé, krátkodobé — pro pracovníky z montážních linek, a speciální pro zkušené montéry, kteří již v zahraničí byli, osvědčili se, ale potřebují znalosti doplnit z úzce odborného hlediska. To je správné, neboť reprezentovat v cizině stát i dobrou pověst československého průmyslu zároveň, to není ien tak « (8). 3. Orientální jazyky Československo má starou tradici v orientálních jazycích, o jejíž rozšíření se přičinila řada vědců světového jména. Tak na Blízkém východě Alois Musil (1868-1944) prožil 25 let života v Arábii mezi beduíny a dodnes je tam známý jako šejk Musa. Jeho dokumentární díla zasáhla nejen do lingvistiky, ale i do archeologie a historie arabských národů, a jejich objevi- (4) Práce 17. prosince 1960. (5) Rudé právo 6. února 1960. (6) Svobodné slovo, Praha, 23. prosince 1960. (7) Lidová demokracie, Praha, 20. srpna 1959. (8) Svobodné slovo 10. července 1960. 81 [pageend5]telský význam je oceňován v celém kulturním světe. Jen komunistický režim v Československu špiní slavnou památku tohoto katolického kněze. V této souvislosti se musíme aspoň zmínit také o Bedřichu Hrozném (1879-1952), orien- talístovi Karlovy university, profesoru klínopisného bádání a dějin starého Orientu, prvním odborném českém asyriologovi. » Jeho základní díla o druzích obilí v staré Babylónii, o velkém objevu nej staršího jazyka indoevropského, che- titštiny, o klínových nápisech, o národopisné směsici v Malé Asii ... rozšířila slávu vědeckého jména českého v Evropě. Redakcí Archivu orientálního zasáhl organisačně do domácího života naukového (9). Na Dalekém východě řada vědců založila tradici studia sanskrtu, jehož řeč byla dlouho považována za pramáť všech indoevropských jazyků jakož i dnešních jazyků Indie : hindštiny, hindustánštiny, marathi, bengálštiny (bengálí) atd. Indický lingvista S. P. Biswas ocenil zásluhy českých indologů tímto způsobem : » První učenci v oboru indštiny byli v Československu August Schleicher (1822-1869) a Alois Vaniček (1825-1887) na pražské universitě. Josef Zubatý (1855-1931), Alfréd Ludwig (18371912), Mořic Winternitz (1863-1937) jsou velmi dobře známí orientalisté z Československa. Stejně dobře známý je akademik Vincenc Lesný (1882-1953), profesor indických věd na Karlově universitě. Použil metody a výsledků klasické filologie na pozdější své práce ve srovnávací jazykovědě. Jeho dílo vykazuje pozoruhodný rozsah — od sanskrtu, avestanu, staré perštiny a mitanni přes prakrt a pali k marathi a bengálí. Jeho nejlepší studijní prací je dílo z roku 1917 : Vývojový stupeň nářečí prákrtských v dramatech Bhásových a určení Bhásovy doby. V roku 1937 uveřejnil významnou studii (v češtině, přeloženou a otištěnou i v angličtině v Londýně) o básníku Thákuru Rabíndranáthovi, jeho díle a osobnosti « (10). Indové přičítají Lesnému jako zvláštní zásluhu to, že na základě srovnávací jazykovědy rozřešil spornou otázku vzniku básní velkého (9) Arne Novák : Přehledné dějiny literatury české, Olomouc, 1939, str. 1598-1599. (10) The March of India, Vaisakha Saka, India, 1960, No. 5, str. 18. básníka Bháse a stanovil dobu jeho života někdy kolem roku 300 po Kristu. Písemného styku s Lesným se dovolává i ministerský předseda Džaváharlál Néhrú (11). Dnešní Československo navazuje na tuto sta- tou tradici a pořádá občas schůzky lingvistů, z nichž poslední byla uspořádána v Domě vědeckých pracovníků v Diblicích 28. listopadu 1960 jako IV. konference československých o- rientalistů : »Účastní se jí téměř sto pracovníků tohoto vědního oboru, který má u nás dlouhou tradici a v němž jsme dosáhli světové proslulosti « (12). 4. Hindština Indie má přes 400 mil. obyvatel a je po Číně (600 mil.) nejvíce zalidněným krajem na světě. Rozmanitost kulturního a sociálního vývoje vedla k bohaté členitosti jazykové : podle sčítání z roku 1951 mluví se tam 782 jazyky a , nářečími, z toho však jen 19 jazyků přesahuje milión osob, které jím mluví. Ústavní listina z 26. listopadu 1949 zavedla státní jazyk — hindštinu, kterou mluví přes 150 miliónů a která má od roku 1964 nahradit angličtinu. Uznává se však celkem 14 jazyků, z nichž nejvýznamnější jsou telugu (33 mil.), marathi (27 mil.), tamil (27 mil.,), gužarati, bengálí, panžabi, urdu, kašmír, sanskrt atd. Některé z těchto jazyků (bengálí, tamil, urdu) mají vynikající literární díla. Angličané měli staleté zkušenosti v ovládání cizích území, a proto také z doby jejich panství v Indii zůstalo mnoho dobrých učebnic hindštiny a hindustánštiny, k nimž po osvobození Indie (Proklamace z 26. ledna 1950 : Indie je federativní demokratická republika) přistoupila řada dalších výborných učebnic, zejména pro úřady a Školy v jednotlivých státech. Československý režim však odhodil všechny tyto staré a dobré vzory, když Studijní a informační ústav odborného školství (Praha 1 — Malá Strana, Mezibranská 21) vydal učebnici : Hindština od Odolena Smékala. Její předností sice je, že je psána hindskou abecedou (deva- nagari), ale nemá vůbec slovník a vypracovanou gramatiku. Z toho, že hektografovaný výtisk (11) J. Nehru : A Bunch of Old Letters, New York Asia Publishing House, 1960, str. 162. (12) Práce 29. listopadu 1960. 82 [pageend6](1956, stran 438), který mám k dispozici, nese číslo přes 200, lze soudit, že někde v československém kursu za odborného vedení a politické kontroly se každoročně učilo tomuto jazyku kolem sta žáků, kteří pak šli do Indie jako »vyslanci dobré vůle«. 5. Baham Indonésia Indonéština patří do skupiny» austronéských jazyků, kterými se mluví na ostrovech jihovýchodní Asie, v Indonésii, Mikronésii, Melané- sii a Polynésii. Ohraničuje ji na západě ostrov Madagaskar, na východě Velikonoční ostrovy, na severu Formosa (Tchaj-wan) a na jihu Nový Zéland. Do této skupiny patří asi 150 jazyků. Bahasa Indonésia byla v Djakartě 28. října 1928 prohlášena za jednotný jazyk. Indonéština je dnes hlavním jazykem a oficiální řečí Indo- néské republiky (přes 80 mil. obyvatel). Jejím základem je malajština, ale jako nejmladší jazyk dále se již vyvíjí samostatně. Československá orientální tradice se uplatnila i na poli tohoto nového jazyka : » Velvyslanec Indonéské republiky B. M . Diah přijal 5. října 1960 akademika J. Průška, ředitele Orientálního ústavu Československé akademie věd, který mu odevzdal první výtisky Učebnice indonéštiny. Je to první ze série učebnic orientálních jazyků u nás a je současně první učebnicí indonéštiny ve slovanském jazyku. Pro velký zájem zahraničí vyšla současně v češtině a angličtině «(13). Autorem učebnice je Miroslav Opit, jehož jméno v novinářské zprávě nebylo uyedeno, ačkoliv to je dílo záslužné. Jak po stránce pedagogické, tak po stránce gramatické je udělána tak dobře, že je přístupná i samoukovi. Nejpodstatnější rozdíl v mluvnici mezi hindštinou a indonéštinou je ve slovese. V hindštině i přechodné (transitivní) sloveso se vyvinulo tak, že v některých časech (minulých a budoucích) mění koncovky (má rod) podle rodu předmětu, na nějž se vztahuje, přičemž se mění i koncovky podmětu. V indonéštině zakrnělo sloveso tak, že se jeho tvar nemění podle času, v kterém se děj nebo činnost odehrává, a k vyjádření času se používá pomocných slov. (13) Svobodné slovo 6. října 1960. Pro českého a slovenského studenta (stejně jako pro ostatní slovanské, germánské a románské jazyky) je postup myšlení při užívání orientálního jazyka nezvyklý, protože předložky a předpony se většinou kladou za podstatné jméno (sufix, postposition) a podle uspořádání mění gramatikální skladbu i smysl. Příležitost k uplatnění indonéštiny roste s rozšiřováním hospodářských styků, pro něž Československo poskytlo úvěr 30 mil. dolarů : » Československo dodá Indonésii zejména zboží, jako dieselové motory, zařízení pro elektrárnu, která bude zřízena ve středu ostrova Jávy, a 1800 traktorů. Mimoto se mají zúčastnit českoslovenští technikové stavby 40 elektráren « (14). » Československá zahraniční s p o l e č n o s t K O V Á dodá první zásilku strojů na výrobu obuvi v Colombo, Cejlon. Továrna bude mít roční výrobu 300 000 párů obuvi. Sedm československých techniků bude instalovat stroje a pomůže na začátku při výrobě «(15). (Příště dokončení) (14) Neue Ziircher Zeitung 15. května 1960. (15) Č TK Information Bulletin, Prague, 8. prosince 1960. ★ ★ ★ Byls velký, a byl zbožný ; sels k Bohu zpět. Svět dal Ti proutek hložný, Tys dal mu květ. Ted on Ti stele kvítí — je pozdě již. A co jsi mně byl v žití, á, ted to víš! Jak zvony rozeznělé v kraj hlas Tvůj zněl; já Tvoje srdce celé, Tys moje měl. Já, stokrát Tebe chudší, víc nemoh! dát. Ó, ať Tvé květy pučí tak tisíckrát! A síla Tvá ať plane vždy v český lid — Já dim : » Tvé srdce zdrané měj boží klid! « J. V. Sládek Úvodní báseň ze sbírky » Písně smuteční «, vydané r. 1901 a věnované památce Julia Zeyera. Od jeho narození uplyne 26. dubna 120 let a od smrti uplynulo 29. ledna 50 let. 83 [pageend7]JIŘ Í RYŠÁN EK TASOVSKÝ SAMOTÁŘ Jakuba Demla jsem poznal před třiceti lety, když jsem ho slyšel přednášet na sněmování českých katolických studentů v Praze. (Vzpomínám si mimochodem, že tam byl přítomen jako čestný host i upřímný přítel Čechů, mladý pre- šovský řeckokatolický biskup Pavel Petr Gojdič svaté paměti, který loni v komunistickém vězení dotrpěl.) Blíže jsem se s ním však seznámil až po druhé světové válce, kdy už — po zemřelé Pavle Kytlicové — pečlivě mu vedla domácnost sl. Marie Rosa Junová, dnes provdaná za Tim o- teje Vodičku. Chvíle prožité s Jakubem Demlem měly vždycky do sebe cosi svátečního. Byl to člověk se srdcem dítěte, tím přitahoval a okouzloval kdekoho, jeho upřímný hlasitý smích byl znám široko daleko. Nepřivedlo ho z míry ani to, když ho r. 1945 komunisté postavili před lidový soud ve Velkém Meziříčí. Tehdy mu např. vytýkali, že prý za války kdesi něco napsal nebo řekl proti presidentu Benešovi. Před svými přáteli Deml na to reagoval svým originálním způsobem : » Proti Benešovi jsem nikdy nic neřekl — a když, tak si to zasloužil. « Když někdy začátkem května 1948 byl znovu povolán před lidový soud do Meziříčí, kladli mu tam za vinu zase jiné věci, o Benešovi se už nezmínili. Veřejný žalobce své útoky postavil na tvrzení, že Deml měl za války nějakou účast v jakémsi kulturním podniku Moravcova ministerstva školství. (Podrobnosti si už nepamatuji, ačkoliv Deml sám mi to den po soudu vykládal.) Jenomže při stání se náhle objevil Vítězslav Nezval a veřejně se Demla zastal: komunistickému žalobci vzal úplně vítr z plachet, když ve své řeči jen tak jakoby mimochodem podotkl, že v témže kulturním Moravcově podniku měl přímou účast i » sociální básník a národní umělec Josef Hora «. Rok potom suspendovaný kněz Plojhar a spol. zřídili s velkým halasem rozkolnickou tzv. Katolickou akci (biskupy a Římem ihned odsouzenou). Demlovi bylo nabídnuto, aby při oné Katolické akci ustavil oddělení katolických spisovatelů. Jménem ministerstva školství přišel k němu s tím návrhem opět Vítězslav Nezval. Deml důstojně odmítl. Později komusi prozradil, že když si Nezval při té příležitosti důkladněji přihnul, rozvázal se mu jazyk a řekl Dem lovi o tom chystaném podniku celou pravdu. Komunisté asi dobře věděli, že v tasovské vile je stále nouze o groš, a proto chtěli Demla nachytat na peníze : po návštěvě Nezvalově mu ministerstvo školství poslalo podporu 30 000 Kčs. On však bez váhání peníze vrátil. Jistému svému známému tehdy napsal na lístku latinskou větu, která se s veselostí opakovala od úst k ústům. Je to na situaci skvěle přizpůsobené místo z evangelia sv. Matouše (27,3-5) o zrádci Jidášovi : Triginta argenteos reddidi et laqueo me non suspendi (třicet stříbrných jsem vrátil a neoběsil jsem se). A ještě jednu veselou, ale příznačnou příhodu z jeho procesu r. 1948. Y soudní místnosti seděli i dva zvědaví chalupníčci. Říká jeden druhému : » On prý bydlí v Tasově v pěkné vilce! « » Ano, ale nepatří jemu « podotkl druhý. » A tak proč teda ten soud ? « divil se venkovan, poučený už z jiných podobných procesů. Před několika lety se v exilu kdosi nepoučený zmínil o Demlovi jako o » bývalém knězi a pravicovém anarchistovi«. Ti však, kdo Jakuba Demla znali, vědí dobře, jak byl na své kněžství hrdý a že se s oblibou podpisoval » kněz Církve katolické « nebo » kněz církevní«. Na úmrtním oznámení (je možné, že si jeho znění před svou smrtí sám navrhl) jsou verše Josefa Václava Sládka : V náruči Boží, odkud jsme vyšli, všichni se večer sejdeme zas : kdo by se děsil, kdo by se třás’ ? Z oteckých rukou, z Otcova domu byli jsme na mžik posláni v svět, kdo by se obával vrátit se zpět? V ŠLÉPĚJÍCH JAKUBA DEMLA Nad zahrádkou tasovskou poletuje bělásek zelný, okolo chodí zasmušile zvěř z celého revíru — na louce zahořuje do kožichu trávy svou tlamu kráva ze sousedství a hledí pak strnule k bílé faře, za plotem utírá pokradmu slzu dítě, s jehož ztrátou se rodiče téměř smířili... 84 [pageend8]Jsou to přátelé Jakuba Demla. K dyž jsem poprvé dostal za první světové války do rukou jeho knížku *> M oji přátelé « , zjihlo to v celém tele. Uprostřed světového krveprolití ti sáhl někdo přímo do srdce s tak milující něhou ke všemu tvorstvu, že se ti vrátila zase ztracená naděje v lidstvo a víra vůbec. Hned jsem si přes Švýcary objednal všechny jeho knížky a zůstal s ním pak nadále ve styku. Breviář, Myriam a Šlépěje — staly se mým breviářem a vdechovaly život i umírajícím v Leysenu. Začal jsem válku v Rusku s Ta- gorem v tlumoku a skončil ji s Demlem v italských A lpách a Švýcařích. Cekal jsem proto s dychtivostí, až se s ním budu moci osobně seznámit. Stalo se to hned v prvních letech po válce. V Tasově, v jeho bílém domu uprostřed zahrady, objali jsme se jako staří přátelé. Uprostřed velké bílé světnice stál velký dubový stůl přeplněný knihami a za nimi jasná, otevřená tvář Demlova s brýlemi — postava trochu zavalitá, ale plná života. Mluvil tiše a pomalu, jak mluví samotáři. Skrze ty jeho brejličky jsem téměř viděl chorou postavu paní Pavly Kytlicové, která ležela v skládací židli mezi růžemi na zahradě... Divil jsem se všem možným instalacím za plotem zahrady, po zemi i na stromech — les byl hned za zahradou. Deml vykládal mi $ dychtivostí, jak krmí veškerou zvěř v revíru — každý, kdo přijde, dostane zrní nebo seno. Přivážejí mu na velkých vozech v zimě každý měsíc krmivo pro zvěř. A ť jsme mluvili o Čemkoliv, zas a zas se k tomu krmení vracel. Někdy nestačí na to celý výnos z knih. Porozuměl jsem teď ještě hloub jeho knize M oji přátelé. Jeho světské ambice se nikdy nijak neprojevovaly — jeho láska ke knize, přírodě, jeho přátelství k Pavle Kytlicové, bylo světem, kde ambice neměla místa. A přece — přece jednou projevil touhu ukázat se ve vysokých sférách. Napsal mi, že by rád poslední Šlépěje, věnované presidentu Masarykovi, osobně odevzdal panu presidentovi v Praze na Hradě. Poprosil jsem proto vrchního ceremoniáře dr. Gutha, aby zařídil u presidenta audienci pro ,,pana faráře Dem la” . Pan Guth byl velmi obřadný a napsal Jakubu Demlovi, že si musí obléknout k audienci kněžský háv i klobouk. To velmi dojalo ubohého Demla. Odepsal mi rozhořčeně, že kněžský klobouk nikdy nenosí, že » tohoto klobouku Tva- růžkova používá jedtrnk na chytání bělásků zelných a jednak že již zhusta bylo na něj usednuto ... « . Tím skončil Demlův jediný pokus o » vysoké sféry « . K dyž jsem to pak vyprávěl panu presidentovi, srdečně se zasmál a řekl, že se sám u Demla zastaví, až pojede na Moravu. Ten Tvarůžek by monsignor v Olomouci a neměl pro Demla mnoho pochopení. Jak v Šlépějích Deml sám píše, měl s ním velké potíže — ve svém františkánském srdci nechápal, jak se mu mohou vyčítat tolikerá obviněni proti zastávání kněžského úřadu. Byl svého druhu světec, a ti nemají často na rážích ustláno od nadřízených úřadů. Byl by snad rád z Tasova odešel, ale Tasov stál za ním jako jeden muž a na Demla si nedali sáhnout. Demlovo dílo nebylo monumentální, ale dovedlo-li po zběsilém zuření národů vlévat nám do duše zas křesťanskou lásku, mír a pokoj duše — je jeho dílo velkým lidským projevem a může se stavět mezi nejsvětlejší zjevy ve světové literatuře. Říkám světové — ač tam nezapadlo, zapadlo bohužel i u nás, ale ten, kdo si je přečetl a prožil, může si je postavit vedle největších jmen světových. Příliš se také zapomíná, že Deml nestojí sám jako světlý zjev naší Vysočiny. Jeho nejbližší duševní rodina je Březina a sochař Bílek a dřevorytec V áchal, s kterými byl Deml vázán hlubokým přátelstvím a kteří pospolu prožívali mystéria iniciace — poutní peripatetikové Českomoravské vysočiny, krajiny, kde se nejkrásnější naše písmáctví zakořenilo a ještě dnes nevymřelo. Psát a vydávat krásné bibliofilské knížky, zdobit je krásnými dřevoryty — a to vše vyrobeno doma ručně — někdy v malé stodůlce — to je slavná tradice Vysočiny : N ový Svět, Nové Město na Moravě, Stará Říše a jiné. Takové nádherné vazby, jaké dělal jeden malý knihař v Novém Městě, za ty se nestyděl ani náš vyslanec v Egyptě, když odevzdal vázanou » Tisíc a jednu noc « egyptskému králi. Je tam ještě v museu jako největší skvost umění knihařského. Ale jako největší skvost ducha je hluboké porozumění pro dary kultury, které ještě dosud existuje na Vysočině — a v tom rámci je nutno chápat i zjev Jakuba Demla. A jak dosud žije duch Vysočiny, to si poslechněte z » Otvírání studánek « od Bohuslava Martinů, vidíte před sebou téměř zahrádku tasovskou. Vladimír Vaněk 85 [pageend9]Niše povídka PETR D E N PAN BŮH A CO S NÍM SOUVISÍ Ve Veselí na nejvyšším místě nad mořem, nad Cidlinou a nad denními radostmi a strastmi stojí kostel zasvěcený svátému Mikuláši T o- lentýnskému. Dlouhé hodiny při pobožnostech se díváme na jeho obraz nad hlavním oltářem, na němž tento misionář je mučen jakýmisi divochy, kterým přinášel slovo Boží. Kostýlek má červenou věž, hodiny, které nejdou, a zvony, které volají do celého okolí, ohlašujíce » ranní« a » velké«. O velikonocích zvláště je středem všeho Veselského dění, když se v něm opakuje drama ukřižování a vítězného zmrtvýchvstání. V tomto kostýlku teta Hebdová tráví celé dny od šesti hodin ráno, sem nás babička vodí na obřady Zeleného čtvrtku, Velkého pátku, k svěcení vajíček a mazanců, k Božímu hrobu na Bílou sobotu, zde nás učí líbat ukřižované tělo, rozložené na Velký pátek před hlavním oltářem. A vždycky jsem si představoval, že ono » Řekněte mi, babičko má « z Balady horské mohlo být vzneseno dítětem na mou babičku spíše než na kteroukoliv jinou. O velikonocích samozřejmě » zvony odletěly do Říma «. Aby život Veselí se bez nich docela nezastavil, chodíme s ostatními kluky po městě s řehtačkami a klapačkami, klepáme podle taktu a na každé křižovatce, od Zeleného čtvrtku až do vzkříšení, tropíme takový rámus, že by vzbudil mrtvého. V kostele mají Bůvovi vyhrazenou první lavici na levo od oltáře hned pod kazatelnou, což má své výhody i nevýhody. Nevýhodou je, že jsme zde příliš na očích a že nelze zmizet, když » velká« — babička říkala vždy » hrubá« — trvala příliš dlouho. Výhodou je, že dobře vidíme, co se děje u oltáře, výhodou je také, že sedíme zrovna před bábou, která denně rozsvěcuje lampičku před Pannou Marií na náměstí. Napjatě s Pavlem vždy čekáme, až pan farář začne předříkávat litanie, aby její do nekonečna protahované a úpěnlivé pískání slova » smííííí- luj « nás přivedlo do nadšení — přes zdrcující pohledy jinak do sebe zabrané tety Hebdové, jejíž perka bylo zvlášť dobře vidět, když klečíc vroucně se modlila. Pánem kostela je pan farář Nechvátal. Skutečně nikdy nechvátá, poněvadž je vážný a důstojný — už proto, že je malinký a tlustý jako kulička. Věky mu trvá, než vyleze na kazatelnu, a obyčejně se po této námaze strašně rozkašle, takže před zahájením kázání dlouho plivá do obrovského kapesníku. Smát jsme se mu proto ale nesměli nikdy. » Všimněte si, hoši, říkávala babička, že žádný évangelík se nesměje svému pastorovi a žádný žid svému rabínovi. Jen katolíci v tomto směru nestojí za nic. To mi už říkala má maminka, když jsem byla malá. A to jsme tenkrát měli v Kolíně divného sluhu Božího. Pátera Tylínka. Byl to hodný člověk, ale někdy si z kazatelny na místě Božím dovoloval až příliš. Na lidi byl přísný. Jednou z kazatelny pokáral mého mladšího bratra, poněvadž ho viděl v poli, jak šel kolem sochy svátého Floriána a zapomněl smeknout. )} Kdybych já byl tím svátým Floriánem, řekl tenkrát důstojný pán Ty- línek doslova, tak bych odložil tu putnu, kterou drží na ten oheň v ruce, slezl bych se svého podstavce a uťal bych ti, kluku, takovou, až by ti ta tvoje přilepená čepice spadla s hlavy! ” Jindy zas vykládal z kazatelny o tom zázraku s pěti chleby a dvěma rybičkami. A při tom se vám obořil na místního pekaře, který seděl pod kazatelnou, a povídá: „ Ale to nebyly takové veliké chleby jako peče v Červeném dvoře stará paní Formánková, to byly takový mrňousy jako pečeš ty, Kulhánku z Kutnohorský ulice. Jen se do tý lavice neschovávej ! ” Jo, jo, takový byl důstojný pán Tylínek, končila babička, hodný člověk, ale trochu to přeháněl. « A tak jsme se panu faráři nikdy nesměli před babičkou smát, ani když u nás obědval, ani když jsme si vzpomněli na strýce Vénu, který se s námi sázel o korunu, že pana faráře při boží- hodovém obědě raní mrtvice, poněvadž během oběda stále více a více červenal v obličeji. M imochodem řečeno, pan farář Nechvátal na mrtvici neskonal, nýbrž na zápal plic, který si utržil, když jel v noci do daleké vesnice v zimě s Pánem Bohem. Babička byla zbožnost sama, ale neměla ráda, když někdo zbožnost příliš vystavoval na odiv. Někdy to vyčítala i tetě Hebdové a neměla 86 [pageend10]nijak ráda bábu Smíííluj, třebaže se vždycky hnala babičce políbit ruku přes celé Veselské náměstí. Dodatečně babičku podezírám, že byla trochu » pantheistkou«. Za Pánem Bohem nechodila jen do kostela, nýbrž i do přírody, a slávu Boží viděla v každém kvítku, v každém broučku a v každé lesknoucí se vodní kapce. Příroda jí byla plna zázraků, viděla zázrak v duze objevivší se po dešti na nebi, i ve způsobu, jakým drozdi na zahradě krmili svoje mladé, i v kuřeti dobývajícím se ze svého vajíčka. » Ti hloupí neznabozi, řekla mi jednou, nevěří zázrakům v Písmu svátém! To jen proto, že se neumějí podívat kolem sebe, že jsou slepí. Vždyť je tolik zázraků kolem n ás! A kdo je nevidí, nepozná radost, a je smutný.« Babička smutná nebyla — žila celý život v radostném vzrušení a v údivu nad krásou světa. Babička věru mohla opakovat po Goethovi: » Zum Er~ staunen bin ich da. « Babička také nikdy nenakrojila bochník chleba nebo mazanec, aniž ho pokřižovala. Chlebem jako Božím darem se nesmělo plýtvat a drobečky se vždy musely spálit nebo dát ptáčkům. Nesnesla také, když někdo neuměl před ní krájet chleba, když se k tomu, jak říkala, nefortelně stavěl. Hned mu chléb vytrhla z rukou a řekla : » Kdo se nesrovnává s chlebem, nesrovnává se s lidmi. « Veselský Sokol se jednou na schůzi usnesl vyhodit babičku ze spolku, poněvadž prý je » klerikální «. Ačkoliv byla » matkou praporu « Veselského Sokola. Po vyhození všichni, kteří pro ně hlasovali, jeden po druhém, a nevědouce jeden o druhém, k ní přišli a říkali, že je to omyl, že oni to nebyli, že to tak nemyslí a kdesi cosi. Vyhození ovšem jim nebránilo v tom, aby si k babičce nechodili pro příspěvky všeho druhu, pro koláče na své zábavy a vypůjčit si fůry s koňmi, když se jelo na sokolský výlet do Jičína. Babička dávala a půjčovala, a když jsme my děti jí to vyčítaly, jen říkala : »Ale prosím vás, vždyť oni nevědí, co dělají! « Poněvadž babička byla tajnou » pantheistkou «, znala a zachovávala všecky možné zvyky a pranostiky pocházející snad ještě z dob pohanských. S jejím souhlasem jsme s ostatními Veselskými kluky topili Moranu v Cidlině a okouněli jsme kolem stavění » máje «. Na Zelený Čtvrtek nás časně ráno vzbudila a našupala nám v posteli nově uříznutým vrbovým proutkem, abychom byli celý rok » čerství«. A museli jsme se mýt v » pramenité vodě« přinesené z Cidliny ... brrr— ještě teď cítím, jak byla ledová! Také jsme museli jíst jidášky, »aby nás včeličky nepoštípaly«. Padly-li velikonoce na prvního apríla, vždycky nás babička vyvedla. Vyvedla aprílem i svá děvčata. Každý rok vběhla z jídelny do kuchyně a volala : » Holky, vojáci jedou !! « A pak se smála až se za boky popadala, když holky marně běžely úprkem do jídelny a vykláněly se z oken. Na Velký pátek jsme s ní barvili vajíčka — celé kopy, poněvadž se musila rozdat nejen nám, nýbrž i holkám a » pacholkům«, a také paní lékárníkové a panu faráři a paní důchodní, a nevím ještě komu. Také všem možným dědkům a babkám, kteří se v tu dobu jako náhodou v nezvyklém počtu trousili do babiččiny kuchyně. Babička nám dovolila koupit barvičky a pro každou barvičku jeden hliněný hrneček, zcela nový, aby nebyl mastný. Novými lžicemi jsme omytá a uvařená vajíčka strkali do různých barviček, červená a modrá, zelená a žlutá ponořená do odvaru z cibule. Taková hnědá, kávová, bývala nejkrásnější. A babička je kladla na připravenou vatu, aby se jedno od druhého neumazalo, a když oschla, třela je kouskem slaninové kůže, aby se pěkně leskla. » Každý rok děkuji Pánu Bohu, říká babička, že mi zas dovolil tahle vajíčka s vámi barvit. V mým stáří je to už vždycky milost B oží! « Babička si utírá 87 [pageend11]oči a nepozoruje, že vydloubáváme černé hrozinky koukající z mazanců právě od Popka přinesených. Zatím teta Hebdová si vybere to nejkrásnější a bezvadně obarvené vajíčko, každý rok jiné barvy, a odebere se s ním do ústraní. Po dlouhé době je přinese a věnuje babičce, celé krásně perořízkem umělecky vyškrabané. Je na něm nápis IN R I uprostřed trnové koruny, jsou na něm nástroje, kterými byl Ježíš mučen, je na něm kříž obklopený svatozáří. A vždycky je na něm letopočet roku, v kterém bylo vyrobeno. Babička děkuje a zapřísahá se, že se toto vajíčko tetě Hebdové letos povedlo krásněji než kdy jindy, a pak je slavnostně nese do salónku, kde ve veliké porculánové míse je jich už několik desítek — za všecka léta a za všecky velikonoce, které teta Hebdová prožila ve Veselí. Posvátně je bereme do rukou, abychom zjistili, že jejich vnitřek se již smrskl a rachtá o skořápku, pak je ale hned klademe na jejich místo, poněvadž by bylo hrozné, kdyby se některé rozbilo a jedny slavné velikonoce chyběly v rocích v kruhu. Na Veliký pátek je přísný půst a jí se jen hrachová polévka. Teta Hebdová nejí vůbec a je pronásledována za to babičkou, která prohlašuje, že sebevražda není nic bohulibého. Bohužel musí čekat i všecka připravená čokoládová vejce a zajíčkové z perníku, které přinese až na pomlázku » paní Pomlázková « na Velikonoční pondělí, a které jen tušíme v několika zavřených skříních. Těšíme se již, jak s pomlázkami budeme v pondělí běhat po domě a po celém Veselí, a šupat do všech nahých ženských nohou, které potkáme. Ale pondělí ještě není. Je sobota a večer se blíží. Z ničeho nic po dvou dnech klapání řehtačkami a klapačkami rozezvučí se zvony nebývalou silou, otevřou se hlavní dveře kostela, a z nich po školních dětech a různých řemeslech a cechovních praporech vystoupí pan farář v dlouhém bílém květovaném pluviálu. Pod baldachýnem, neseným panem Konejlem a panem Popkem a ještě dvěma notábly, jejichž jm éna jsem již zapomněl, nese těžkou, zářivou monstranci. Průvod jde podle školy a Havlíčka dolů, na náměstí, na kterém stojí naparáděná hasičská stříkačka a hasiči v pozoru. Hned za křížkem, který nese vpředu průvodu pan kostelník, jde asi osm muzikantů, kteří jindy vyhrávají Na špici k tanci, a hrají něco neobyčejně vážného. Lidé zpívají s muzikanty a zpěv se táhne do dálky, poněvadž je těžké udržet tempo. A h le ! Ve všech oknech kolem celého náměstí začínají zářit světélka, sta světélek, sta svíček, přidělaných na dřevěné trojúhelníky. Babička, jsoucí s námi v průvodu, hrdě konstatuje, že všech dvanáct oken našeho domu svítí slavnostněji než ostatní. Jaká to divná ferie! Zvony, hudba, zpěv, třepotající se světla, všichni lidé v černém, nažehlení a slavnostní. U našeho domu babička vystoupí s námi z průvodu a přidruží se k dědečkovi čekajícímu před vraty. Se slzami v očích se dívá za odcházejícím průvodem mizícím druhou cestou ke kostelu. » Skoda, věčná škoda, že už je konec. Škoda, že vzkříšený Kristus tu takhle s námi nemůže zůstat stále — a že musí trpět a umírat ! « a pokřižuje se ještě jednou, celá mladá, šťastná a vděčná, že zas jeden rok byla přítomna zázraku ze všech největšímu. Ale pak sebou trhne a vykřikne: »Já starý blázen tady civím, a doma mám hosty! « A už utíká po schodech nahoru — až se její kokrhý- lek třese, kokrhýlek dnes zvláště slavnostní. Bylať babička Marií i Martou v jedné osobě. Z knihy Radost ve Veselí, kterou vydala Křesťanská akademie ve své edici Vigilie. A D E S T O Milá paní máti se služkou se z trhu vrací půst máme, proto nesou rybu, zeleniny. Ach, je čas myslit na sváteční Šaty jarní celé protkávané zlatém, květy! Naši paní máti nikdo neošálí Chceš zm rznout?! půjdeš v plášti! Tam v rohu obrazu před pěti sty léty v rámu hrob je prázdný po vzkříšení zakryti postavami v prázdné galerii jen naše paní máti nás pozoruje shůry. To poznám, když je postem unavený a kolem úst a očí naskočí mu vrásky když v jasu na obraze neklečí ach, někdy bojím se, že se tam nevrátí, že naše paní máti zruší zasnoubení. V keřích vrabci křičí, zem černá po dešti. Poslechnu, milá paní máti, a půjdu do kostela v tmavém plášti. Milada Součková 88 [pageend12]rozhledy ZA NOVOU j KOM UNISTICKOU ŠKOLU 15. prosince 1960 schválilo Národní shromáždění nový zákon o soustavě výchovy a vzdělávání (školský zákon), již třetí v lidovědemokratickém, dnes socialistickém Československu. Před dvěma lety jsem se pokusil informovat čtenáře o tendenci, kterou tehdy strana a vláda projevily zavedením nového typu škol —■ devítiletek a dvanáctiletek, která se nyní stala zákonem. V těchto dvou letech ale školská otázka postoupila značně kupředu, a nebude na škodu, připomeneme-li si některé z význačnějších událostí v tomto oboru. 1. Na XI. sjezdu KSČ se debatovalo o podmínkách dovršení výstavby socialismu a přechodu ke komunismu v ČSR. Jednou ze základních podmínek byla míněna právě škola a její přestavba jak administrativní, tak ideologická. 2. Koncem roku 1958 vypracovala školská komise ústředního výboru KSČ řadu tezí o přestavbě školy a předložila je k diskusi učitelům a pracujícím. 3. Výsledky diskuse se obíral UV KSČ na svých zasedáních ve dnech 22.-23. dubna 1959, jejichž závěrem bylo usnesení » O těsném spojení školy se životem a o dalším rozvoji výchovy a vzdělávání v ČSR «. Ve čtyřech částech tohoto usnesení jsou projednávány základní otázky komunistické výchovy a školství, které mají být vodítkem v další práci. 4. Dne 17. prosince 1959 ministerstvo školství a kultury předložilo k diskusi návrh na pojetí obsahu školy I. cyklu, totiž základní devítileté školy. 5. V druhé polovině dubna 1960 shrnul Výzkumný ústav pedagogický v Praze výsledky této diskuse a rozeslal na různé školy a výchovné instituce návrh osnov základní devítileté školy k dalšímu přezkoumání. Jako poslední termín k odpovědi určil 31. květen 1960. 6. Náplní škol II. cyklu se zabýval aktiv školských pracovníků na svém zasedání 3. května 1960. I tento návrh byl předložen k diskusi, která byla uzavřena rovněž 31. května. 7. Návrh učebních osnov pro školy II. cyklu byl předložen veřejnosti v prvních dnech ledna tohoto roku. Diskuse je dosud v proudu. Nemůžeme se tentokrát zabývat různými náhledy a problémy, které vyplynuly z těchto diskusí, ani prohloubit samu otázku obsahu nové školy. Dnes nastíním jen velmi stručně průběh přípravy školského zákona, kdežto jeho obsah shrnu v příštím článku. Samozřejmě, že se naše informace opírají pouze o zprávy čs. tisku, a to ještě jen v míře omezené. Mám ale zato, že i tato částečná relace může čtenářům přijít vhod. Vyskytnou-li se nějaké dotazy, mohu na ně odpovědět příště. Po X I. sjezdu KSČ a po usnesení ÚV strany nebylo pochyby, že ve školském zákonodárství dojde zakrátko k novým změnám. Tím spíše, že již samo usnesení UV KSČ bylo jakousi předlohou zákona, reorganizuj ícího celý školský systém. Přesto ale příprava zákona samého — či snad jiné postranní těžkosti ? — si vyžádala dosti času, neboť návrh byl předložen Národnímu shromáždění až 7. října 1960. O jeho obsahu informoval novináře ministr školství a kultury dr. Fr. Kahuda na tiskové konferenci 14. října 1960. Pozoruhodně rychlá byla parlamentární cesta zákona. Jeho studiem se zabývalo pět komisí, a to výbor ústavněprávní, kulturní, zdravotní, zemědělský a průmyslový. Kulturní výbor jej projednával až v prvním týdnu prosince. Je jasné, že zásadních námitek proti návrhu nebylo, takže již 15. prosince se mohlo přistoupit k jeho projednávání v plénu Národního shromáždění. Schválení zákona bylo — jako obvykle — mani- festační. ÚV KSČ, vláda, předsedové stran Národní fronty, poslanci, všichni na svých místech. Galerie a balkón zaplnily delegace pionýrů, svazáků, pedagogů, dělníků, armády atd. Po zahajovacím projevu předsedy Zdeňka Fierlin- gra předložila poslankyně Sv. Kernerová společnou zprávu jednotlivých výborů, které návrh studovaly a samozřejmě doporučily k schválení. V další diskusi vystoupilo po ministru školství F. Kahudovi dalších osm řečníků, kteří se omezili pouze na kladné zhodnocení jednotlivých článků zákona. » Poněvadž ve všech diskusních vystoupeních vyslovili poslanci naprostý souhlas s projednávaným návrhem zákona, vzdala se zpravodajka závěrečného slova a přesedající dal o návrhu hlasovat. Nový školský zákon byl jednomyslně přijat (proložení v textu). Všichni přítomní uvítali toto rozhodnuti bouřlivým potleskem. Poslanci odpovídali úsměvy a máváním na pozdrav dětem a hostům na balkóně a galeriích. Filmaři a fotografové zachytili tento srdečný okamžik. « (Uč. noviny č. 51-52, 1960.) Tímto aktem vyrcholila příprava přestavby čs. školy ve školu komunistickou. Uvedení do praxe tohoto zákona není okamžité, ale počítá se se lhůtou dvou let, v níž se bude vedle přestavby administrativní jednat především o novou náplň ideologickou. 5. Bernat ČECHOVÉ NA BASILEJSKÉM KONCILU (2) Po tak dlouhé cestě se noc zdála krátkou. Čechové však nelenili a s vycházejícím sluncem už byli na nohou. Sešli se v jedné z hospod, aby si popovídali o dojmech z včerejšího večerního přijetí. Brzy po ránu přišlo je pozdravit dost prelátů a jiných hodnostářů. Jen z kardinálů nepřišel nikdo. Mezi členy sněmu vynikal uctivostí a blahosklonností vůči nim arcibiskup lyonský. Děkoval poselstvu, že přišlo na koncil, a veřejně prohlásil, že Čechové patří k tělu Církve. Jiní hodnostáři omlouvali sebe i kardinála legáta, že pro nenadálý příchod nemohlo být uspořádáno slavnostní uvítání. 89 [pageend13]Před obědem přišli městští konšelé a přinesli Čechům dary : ryby a víno. Po dobu pobytu českého poselstva v Basileji přicházelo k nim opětovně na návštěvu mnoho prelátů. Kardinál legát se o Čechy otcovsky staral. Každý den k nim posílal na návštěvu někoho ze svých důvěrníků a vždycky jim přispěl něčím do kuchyně. Jednou to bylo víno, jindy vepřové maso nebo ryby, podle toho, co právě měl nebo co bylo vhodné. Dne 6. ledna se slavil svátek Tří králů. Čechové se shromáždili ve svých hospodách k bohoslužbám, rozděleni podle stran, Pražané ze Starého Města sloužili mši sv. v posvátných rouších sc stejnými obřady jako katolíci. Jenom sv. přijímání podávali svým věřícím pod obojí způsobou. Prokop Holý se svými přáteli sloužil mši jen v obvyklých šatech bez jakýchkoliv posvátných rouch. Za oltář použil obyčejného stolu pokrytého ubrusem. Jeho mše byla velmi krátká. Vynechal mešní modlitbu, epištolu, evangelium i obětování, a začal hned s modlitbou před proměňováním. Pak pronesl proměňovací slova, pomodlil se Otčenáš a potom přijímal sám a rozdával všem přítomným přijímání pod obojí způsobou. Když se městem roznesla zpráva, že Čechové budou slavit svoje bohoslužby, mnoho zvědavců se vetřelo do hospod. U táboritů se kázalo dokonce německy. Doneslo se to hned k sluchu Otců sněmu a nastal rozruch. Mnoho členů koncilu žádalo kardinála legáta Juliána, aby zjednal nápravu. Cesarinimu se k tomu naskytla brzy vhodná příležitost. Dne 8. ledna k němu přišli čtyři duchovní a čtyři světští páni z českého poselstva, aby ho pozdravili. Julián je přijal velmi srdečně. Čechové ho uctivě pozdravili a děkovali mu za laskavé a přátelské přijetí v Basileji. Pak se ho ptali, kdy se budou moci sněmu představit. Nabídl jim hned příští den. Byli s tím srozuměni. Potom jim kardinál opatrně a laskavě začal domlouvat, aby při svých bohoslužbách nekázali německy. Mají prý se spokojit s tím, že podle smluv mohou v domech, v kterých bydlí, slavit bohoslužby po svém způsobu a kázat při nich česky. Čechové se omlouvali, že mají s sebou mnoho německých pacholků a sluhů, a ti že česky nerozumějí. Ostatně podle smluv prý mohou v domech svobodně slavit svoje bohoslužby, a proto naprosto nemíní od německého kázání upustit. Ať prý si to kardinál vezme na starost sám, aby nikdo z jeho věřících k nim na bohoslužby nechodil. Oni že nikoho nezvou ani nelákají. Když však někdo přijde, nechtějí ho odehnat, protože k tomu se nezavázali. Cesarini vynaložil všechnu svou obratnost, aby Čechy přemluvil, ale nepodařilo se mu to. Když viděl, že v tom s nimi nic nesvede, změnil předmět rozhovoru a přátelsky se rozešli. Hned jak Čechové odešli, kardinál nařídil městským konšelům bedlivě dbát toho, aby se nikdo, ani ženy, ani mládež s Čechy nebavili, zvláště pak, aby nikdo nechodil na jejich bohoslužby. Konšelé však na kardinálovu prosbu nedali a nic nepodnikli. Mnoho zvědavců navštěvovalo Čechy dále a chodilo i na jejich bohoslužby. — Lidé se však českých obyčejů a i bohoslužeb brzy nabažili. Připadaly jim divné a nezvyklé. Někteří byli českými bohoslužbami dokonce znechuceni a počali se jim vysmívat. Tak koncil pro nedbalost konšelů dosáhl toho, oč by býval marně usiloval zákazy, protože zakázané ovoce nejlépe chutná. Čechové se silně domáhali toho, aby jim bylo dovoleno chodit na latinská kázání, která byla pronášena k členům sněmu. Bylo jim to však dovoleno teprve tehdy, až začali veřejně hájit své články. Směli vstoupit do kostela až po mešním evangeliu a po kázání měli zase odejít. V jejich přítomnosti Otcové slavit bohoslužby nechtěli. * * * Ve sředu 7. ledna opustili Čechové pohostinné hospody a najali si čtyři soukromé domy. Do jednoho se nastěhoval rytíř Vilém Kostka a kněz Prokop a přáteli a čeledí. V druhém bydleli Pražané Jan Velvar, Rokycana, Martin Lupáč a Beneš z Mokro- vous. Ve třetím se usadili táboří Matěj Chlumčan, Laurin a bakaláři filozofie Markold a Mikuláš Bis- kupec. Ve čtvrtém domě se zařídili sirotci Jíra z Ře- čice, Řehoř z Dvoru, mistr Petr Anglický, bakalář filozofie Oldřich ze Znojma a kněz Petr Němec ze Žatce, notář českého poselstva. Na vyřizování běžných záležitostí se sněmem si Čechové vyžádali oblíbeného cisterciáka Jana z Gelhusen. Žádali ho, aby u nich denně obědval, střídaje v pořadí jejich domy. Po Třech králích pozval Prokop Holý k sobě na oběd přední muže českého poselstva i Španěla Jana Palomara z Barcelony a Dalmatince dominikána Jana z Dubrovníka (Stojkoví če). Po obědě se rozpředla dlouhá učená hádka hlavně mezi Petrem Englišem a oběma zástupci kardinála legáta. Petr hájil, že se ve světě všechno děje z nutnosti. Učení členové koncilu vyvraceli tento blud, který byl už Církví odsouzen, všemi možnými důkazy. Sám Jan z Dubrovníka o té disputě napsal : » Vyvraceli jsme tvrzení všemi možnými způsoby. Angličan však byl jako slizký úhoř. Když se nám již zdálo, že ho pevně držíme a jeho názory že jsme vyvrátili, mrštně se vysmekl a hbitě se uchyloval k novým důkazům, které nepatřily k věci, « Ve čtvrtek 8. ledna byla ráno sloužena mše sv. k Duchu svátému a po ní se konalo veřejné procesí s modlitbami za šťastný návrat Čechů do Církve. Zúčastnilo se ho na 50 prelátů v mitrách a asi 800 osob duchovních a světských. Po procesí bylo Čechům ukázáno místo, kde se měla konat veřejná hádání o čtyřech sjednaných článcích. Byl to veliký sál v dominikánském klášteře (který mohl pojmout asi 200-300 osob). Čechové však s vytápěnou jídelnou dominikánů nebyli spokojeni. Klášter totiž stál na samčm okraji města, ba skoro za městem. Sál jim též připadal příliš malý. Myslili, že by tak jejich obhajobám mohlo být přítomno jen málo lidí. Naléhali proto na kardinála legáta, aby se veřejná hádání konala v katedrále. Se svou prosbou však neprorazili. Bylo jim řečeno, že v katedrále bývají jen slavnostní sezení církevního 90 [pageend14]sněmu, kdežto valná shromáždění že se konají u do- minikánů. Ostatně prý sněm přijímá v tomto sále i vyslance samého papeže, císaře, králů i knížat. V patek 9. ledna mělo být koncilu české poselstvo představeno. Časně ráno však přiběhl cisterciák Jan se vzkazem kardinála legáta, který se omlouval, že se shromáždění nemůže konat: ten den prý je mnohým Otcům málo vhodný a sál prý není pro slavnostní uvítání ještě dostatečně přichystán. Domluvili se tedy, že se vše odloží na sobotu. Zvečera přišel k Čechům na posezení jim už známý arcibiskup lyonský. Při přátelském rozhovoru arcibiskup chválil českého krále Jana Slepého (Lucemburského) a oceňoval jeho služby prokázané Francii. S hrdostí prohlašoval, že on sám pochází z české krve. Jeho matka prý byla z českého královského rodu. Cítí prý se proto s českým národem spřízněn a chce poselstvu u koncilu podle svých sil a možností pomáhat. Čechové však jeho nabídku přijali nedůvěřivě a přešli ji mlčením. ★ ★ ★ Konečně nadešel očekávaný den, kdy se české poselstvo mělo představit církevnímu sněmu. V sobotu dne 10. ledna 1433 se Otcové koncilu shromáždili u dominikánů již záhy zrána. Sněm vyhlásil po dobu jednání s Čechy půst ve středu a v pátek, vyzýval křesťanský lid k modlitbám a kněze povzbuzoval, aby často sloužili mši svátou za šťastné sjednocení ve víře. Těm, kteří by řečené dobré skutky konali, udělil 40 dní odpustků. Potom bylo do přeplněného sálu uvedeno 30 pánů českého poselstva. Byly pro ně připraveny dvě dlouhé lavice na čestném místě uprostřed sálu. Naproti nim seděli kardinálové. Když se poselstvo posadilo, povstal předseda koncilu papežský legát kardinál Julián Ce- sarini a pronesl dlouhou a překrásnou řeč. Za námět zvolil slova listu sv, Pavla Filippanům : »...dopřejte mi té velké radosti, že budete stejně smýšlet, že vás všechny bude pojit jedna láska, že budete svorní a jednomyslní« (2, 1-2). V uvítací promluvě kardinál projevil svou velikou vzdělanost, své řečnické umění a i své zlaté srdce. Dodnes učenci právem považují tuto řeč za skvost středověkého řečnictví. Mluvil k shromážděným jménem sv. Matky Církve : Kdo se chce spasit, musí být začleněn do Církve pravou vírou. Víra je obsažena v Písmo sv. a v učení církevních Otců. Aby se předešlo rozdílným výkladům Písma, Církev je neomylně vykládá. Vznik- nou-li rozpory v učení, Církev se shromáždí na všeobecném sněmu, aby je rozhodla. Nyní je Církev shromážděna na sněmu v Basileji a řízena Duchem svátým stanoví pravou nauku, kterou proto všichni křesťané musí přijmout. Na konec řeči se kardinál obrátil k Čechům a připomněl jim, jaké dobrodiní by vzešlo ze sjednocení ve víře a jaká zla byla dosud napáchána z věroučných sporů. Ani otec prý s takovou toužeb- ností neočekává syna, s jakou Církev shromážděná na basilejském sněmu touží po návratu Čechů. Řeč byla tak dojímavá, že mnohým posluchačům, jak členům sněmu, tak i Čechům, stékaly pohnutím a vnitřní radostí slzy po tváři. Ne všichni Čechové však byli s promluvou spokojeni, poněvadž je kardinál nabádal k sjednocení a k poslušnosti vůči Církvi. Když kardinál Julián skončil, povstal mistr Jan Rokycana, sundal pokrývku z hlavy a pronesl svou řeč. Za námět zvolil slova evangelia sv. Matouše, která se ěctla v ty dny při mši sv. : » Kde je ten narozený židovský král ? Viděli jsme totiž jeho hvězdu na východě a přišli jsme se mu poklonit « (2, 2). V promluvě ospravedlňoval Čechy, že bez jejich viny a bez příčiny se o nich po světě rozhlašuje, že jsou bludaři a že pro to vytrpěli už mnoho bezpráví. Zapřísahal Otce, aby o nich smýšleli dobře a s láskou : » V Pánu vás žádáme a pro lásku Ježíše Krista zapřísaháme, abyste o nás smýšleli zbožně, dobře a s láskou, jako o těch, kteří hledají Ježíše Krista ukřižovaného. « Nauka evangelia a apošto'ů má rozhodnout o pravdě. Vyplísnil soudobou Církev pro její nedostatky a vyzval všechny k nápravě. Potom děkoval sněmu jménem Českého království a jménem poselstva za pozvání a za průvodní listy, světským pánům a městům za bezpečnost a pocty, kterých se jim Velké čištění v novém kostele před velikonocemi v Sev. Dakotě. Kostel vyhořel a před třemi roky jej znovu postavil dp. Jaroslav Tománek. Ze starého kostela zbyl jen zvon, který půlstoletí volal krajany k bohoslužbám. Drahý příteli, neozývají se také někde v hlubinách duše zvony tvého dětství ? Lidská duše je živým chrámem Božím. Nebylo by dobře udělat letos pořádnou » čistku« dobrou velikonoční zpovědí ? Nový kostel v Dakotě po vyhoření nově postavený dp. Jaroslavem Tománkem. Budou slavit velikonoce v novém kostele. [pageend15]po cestě do Basileje všude dostávalo. Žádal, aby sněm podle chebských smluv poskytl poselstvu buď u dominikánů, nebo — uzná-li to za vhodné — i jinde veřejná slyšení. Když Rokycana domluví', povstal zase kardinál legát Cesarini. První část Rokycanovy řeči mlčky přešel, k druhé částí pak řekl, že sněm volal Čechy k jednání s dobrou vůlí. Učinil tak s upřímnou náklonností, a kdyby býval moh', byl by pro ně udělal ještě více. V budoucnu prý se vynasnaží, aby nic neopominul, co by podle vůle Boží mohlo přispět ke svaté jednotě mezi oběma stranami. Veřejné slyšení jim sněm chce poskytnout kdykoliv : » Záleží na vás stanovit den a hodinu. « Čechové se potom mezi sebou začali radit a shodli se, že budou připraveni na příští pátek. První veřejné slyšení bylo pak tedy s Otci dohodnuto na příští pátek ráno. Potom kardinál Julián vyprávěl Čechům, že koncil vyhlásil posty, modlitby, almužny a jiné dobré skutky za brzký zdar jednání, a povzbudil je, aby je též konali. Poselstvo však odpovědělo, že totéž bylo vyhlášeno v Čechách již před jejich odjezdem. Matěj Chluměan z Písku se pak jaksi nesměle otázal, zda může o něco žádat. »Jen beze všeho řekni, co si přeješ, « pobízeli ho Otcové. Chtěl si vypůjčit kardinálovu řeč, aby si ji mohl opsat. Cesarini se na chvíli zamyslil, a pak jeho žádosti vyhověl. Po vzájemném srdečném rozloučení odcházeli Čechové spokojeni do svých domů. Tak bylo všechno připraveno, aby se začala veřejná hádání. Avšak už první setkání obou stran ukázalo, na jak různých základech chtěla každá strana uskutečnit jednotu. Sněm kladl za základ Písmo svaté vykládané neomylně Církví, Čechové však učitelský úřad Církve neuznávali. (Pokračování) Alois Krchňák PROČ JSME ŠLI KE HROBU? » A hle, lovec od východu lapil sultánovu vížku do světelného osidla. « Omar Chajjám prý měl přitom na mysli » věž Davidovu« v Jeruzalémě: celá se totiž obleje světlem v záři vycházejícího slunce. Orientálně Stihlá, jakoby prosáklá zlatými paprsky, vztyčená nad těžkými římskými zdmi hradu Herodova, podobá se čarovné lucerně zářící na všechny strany světa. » Vstaň a rozsvit se, Jeruzaléme, « volá prorok Izaiáš, » všechny národy budou kráčet ve tvém světle! « Čisté ráno má všude na světě svůj jakoby posvátný ráz, a ve Svatém městě je nadto vzduch prosycen vzpomínkami a obrazy z Písma a liturgie. Křesťanští poutníci proto rádi vstávají časně. Už před pátou hodinou cupitají beze slova úzkým pokrytým bazarem směrem k Božímu hrobu. Baťův nápis nad obuvnickým obchodem poslouží Čechovi jako orientační bod. Několik kroků za nim se zahne do leva, projde se mezi krámky se svíčkami, obrázky, šátečky jakýmisi postranními dvířky na prostranství před chrámem. Ranní slunko se ostýchavě plíží po střechách podivné směsice všech možných a nemožných staveb a přístavků, jako by se stydělo za to velké zklamání, které tu čití evropský člověk, když vidi nejposvátnější místo na zemi skoro v ssutinách a neúhledné, podepřené ošklivým lešením, aby nespadlo na hlavu křesťanů, kteří se nemohou dohodnout na jeho úpravě. Francouzský architekt, který bydlí v Casanuova, tvrdil, že zatím nemá nejmenŠi naděje, že by mu řecký pravoslavný patriarchát dal svolení k plánu na úpravu, vypracovanému před léty. V Palestině platí totiž » status quo «. Běda tomu, kdo pohne jednou svíčkou nebo lampou, nebo kdo vstoupí na dlaždice podlahy, která patří jiným. Právě proto se cizinec, přicházející z daleka, snadno pohorší. On ovšem neví, jaké oběti v minulosti stála každá ta lampa a každá ta dlaždička, kousek práva smět se zbožně pomodlit tam, kde stál kříž Spasitelův a kam položili Ježíšovo tělo. Ranní ceremonie při otvírání baziliky se mu proto zdá příliš složitá. Muslimové mají totiž klíč, ale smí otevřít jenom v přítomnosti tři sakristánů, tj. řeckého a koptického pravoslavného mnicha a františkánského bratra. Ctitel Alláhův se pak klidně položí na lehátko uvnitř kostela za dveřmi a ještě dospává. Ale křesťané už pospíchají každý do svého koutku a ke své bohoslužbě. Dole proti dveřím líbají poutníci » kámen pomazání «, na němž podle podání bylo balzamováno tělo Krista Pána, sňaté z kříže. Úzkými, nepohodlnými, skoro kolmými schody se odtamtud vystupuje do » kaple Franků«. Je potřeba se držet zábradlí, aby se potmě neklo- pýtlo. Maně si vzpomínám na lidovou píseň ke křížové cestě: » Ó horo kalvárská, jak jsi ty daleká, strmá a vysoká pro Syna člověka! « Zde v Jeruzalémě se zpívá v pátek při křížové cestě u těchto schodů starý válečný zpěv » Vexila Regis prodeunt : Již Králův prapor vychází u září kříže tajemství. « Několik okamžiků, a stojíme na místě, které sluje Lebečné, hebrejsky Golgota. Lampy blikají nad řeckým oltářem, za nímž je vztyčen v životní velikosti obraz Ukřižovaného. Řecký mnich rozžíhá svíce a ukazuje dole pod oltářem otvor, do kterého je možno vsunout ruku a dotknout se dlaní holé skály. Je tu nějaký řecký nápis, ale v přítmí se těžko čte. Zatím však už kousek vedle, u maličkého oltáříku Sedmibolestné Panny Marie, který patří latinským katolíkům, se začíný první mše svátá s votivním formulářem : » Stála u Ježíšova kříže jeho matka a sestra jeho matky Marie Kleofášova a Marie Magdaléna.« Visívalo prý tu dříve u tohoto oltáříku antipendium s českým nápisem, dar našich poutníků. Socha Sedmibolestné ostatně silně připomíná naše mnohá poutní místa mariánská v podobném stylu. Otcové těšitelé, kteří doposud chrání náš poutní útulek na Olivetské hoře, jim zde předčítali v naší řeči kousek evangelia, jak jsem je tu slyšel latinsky, francouzský, italsky ... » Bylo pak okolo poledne, a tu nastala tma po vší zemi až do tří hodin odpoledne, slunce se zatmělo a opona chrámová se roztrhla ve dvě půle. A Ježíš zvolav hlasem velikým, řekl: Otče, v tvé ruce poroučím ducha svého! A když to řekl, vydechl — ZDE — naposled. « Na Kalvárii se totiž přidává do textu evangelia to malé slůvko » zd e«. Jsou tu poutníci, kteří když se zamyslí nad tím maličkým příslovcem » zd e« a když líbají zlatou desku s otvorem ve skále, pak už jen po paměti hledají cestu nazpátek po týchž příkrých schodech nazpět ke » kamenu pomazání«, mezi 92 [pageend16]ošklivými dřevěnými podpěrami natržených zdí, okolo obezděného řeckého chóru (aby křesíané neviděli na křesťany), až k samému hrobu. Zvenčí je celý obložen mramorem. Z druhé strany zpívají koptové ranní hodinky v malé kapličce. Latinští katolíci mají právo v ranních hodinách sloužit mši svátou v hrobě samém. Vstupuje se do předsíně, říká se jí Andělova kaplička, protože zde anděl odvalil kámen a posadil se na něj. Zlomek toho kidatého hrobního kamene tu ještě je uprostřed na sloupku. Dveře do samého hrobu jsou nízké, je potřeba se hodně sehnout, aby se dalo vejít dovnitř, kde si mohou vedle sebe kleknout nanejvýš tři osoby. Mramorová deska přikrývající hrob je puklá. Ráno se na ni položí dřevěný stupínek a přikryje se plátnem ke mši svaté. Připomíná mi to doby prvních křesťanů, kteří tak sloužili liturgii v katakombách na hrobech křesťanů. Zatím co se oblékám do mešních paramentů, arabský chlapec se tlačí do koutka, aby nepřekážel v těsném prostranství, a pak odříkává odpovědi stupňových modliteb. Kopti z druhé strany zpívají, nevím co, podle melodie by se to dalo nazvat Nářky nad mrtvým Spasitelem. Ale vstupní antifona latinské mše, kterou recitujeme uvnitř, začíná slovy : » Resur- rexi et adhuc tecum sum, Alleluja — Vstal jsem z mrtvých a jsem s tebou. Aleluja! « Modlíme se na hrobě, který se liší ode všech ostatních. Kdysi na mne zapůsobily zvláštním dojmem prosté hroby Jana Nerudy a Boženy Němcové na Vyšehradě, později náhrobek Danteho v Ravenně. Sloužil jsem mši svátou před skleněnou rakví sv. faráře z Arsu, který tam leží nad oltářem, jako by přímo sledoval všechny obřady na dosah ruky. Ale tento hrob zde působí docela odlišným dojmem. Sem, na tento hrob, se chodíme modlit právě proto, že v něm už nikdo neleží, protože je prázdný, a ten, kdo v něm ležel, je s námi na dosah srdce: » Vstal jsem z mrtvých a jsem s tebou. Aleluja! « Vím, že jsou mnozí nedůtkliví poutníci, kteří se rádi pohorší, když se tu ráno u toho prázdného hrobu potýká zoufale dvojí zpěv. V sedm hodin totiž latinští poutníci začnou zpívat své Aleluja s doprovodem varhan, ale koptové z druhé strany nejen že nepřestanou, ale naopak přidají síly. D vě melodie zápasí těžce pod klenbou, ale život a smrt, podle velikonoční sekvence, také spolu zápasí, a život vždycky zvítězí. Nechci tím říci, že by zvítězil latinský zpěv nad koptským, ale i jejich >> Nářky « končí krásnou modlitbou na zmrtvýchvstání. Přidávají se k nim i Habešané, kteří jako praví synové Afriky se ubytovali kdesi na střeše baziliky v malých domečcích, aby měli k slunci blíž. Byli jsme je tam navštívit, a otec archimandrita mě krásně objal a políbil na tvář. Snad to bylo proto, abychom pak nepomlou- vali jako někteří nerozumní ze Západu, kteří tvrdí, že se tu křesťané mezi sekou u Božího hrobu hádají. Vždyť všichni toužíme po tom, abychom vyšli z hrobu ven. Všichni máme život jen na dosah ruky. Aleluja! Alleluja! Tomáš Špidlík BAZILIKA BOŽÍHO HROBU Modleme se za kněžská a řeholní povolání Dlouhá je řada zemřelých kněží, jak ji uveřejňujeme na str. 95. Nutí k zamyšlení. K těmto jménům, která pronikla do denního tisku, musíme připočíst další, kteří jsou z duchovní správy vyloučeni. Odešli sami do penze, nebo je stát dal poslat na trvalý odpočinek. Mnoho kněží dieeézních a skoro všichni řeholníci jsou » v pracovním nasazení «, je jim zakázáno vykonávat kněžskou práci. V úředních zprávách únorového Duchovního pastýře vidíme, jak ti zbývající kněží s nadlidským úsilím hledí přisluhovat věřícím : každý má dvě tři farností, někteří dokonce čtyři až pět. Proslýchá se, že stát chce úplně » likvidovat poslední řeholní sestry z charitních domů a poslat je do civilu. KDO NASTOUPÍ NA JEJICH MÍSTO, až zasvitne jitřenka svobody? Budeme mít tolik knězi, kolik si jich vyprosíme, noh trpící vytrvávající bratři a sestry doma i my v exilu-. Umrtvování nespočívá v nenávisti k ničemu, ale v zálibě v něčem. Je tedy mylné tvrdit, že se něčeho v postě zříkáme. Nás Pán nás nikdy nevyzval, abychom se něčeho vzdávali; žádal nás jen, abychom měnili, n Jakou výměnu dá člověk za svou dusil « Poněvadž Boha miluje, vidí, že se muže bez určitých věcí obejít, na příklad, bez své vůle, a že se bez něčeho nemůže obejít, totiž bez vnitřního pokoje v dusí, který pramení z plnění vůle Boží. Vymění tedy jeho za druhé. Fulton J. Sheen, Moderní duše hledá Boha (1948) Radostné a požehnané svátky velikonoční všem čtenářům, předplatitelům, spolupracovníkům a dobrodincům přeje redakce a administrace. 93 [pageend17]stalo se doma, v exilu a jinde ve svété VE VATIKANĚ Na svátek Očisťování P. Marie podle prastaré tradice zástupci římských bazilik, národních kostelů, kolejí, řádů, kongregací a jiných spolků odevzdali sv. Otci svíci hromničku. Svatý Otec rozhodl, že tři svíce budou poslány do každého hlavního města ve všech zemích : jednu jná biskup dát do nejstaršího a nejpřísnějšího kláštera mužského, druhou do podobného kláštera ženského a třetí ústavu nebo kostelu, který je mu zvlášť drahý. Svatý Otec tak chce poukázat na přednostní místo, které má bohoslužba a úplné zasvěcení životu modlitby a oběti před jakýmkoliv jiným způsobem života a apoštolátu ; vybízí odpovědné činitele k vytrvalosti v práci za nastolení pokoje, za vítězství pravdy a spravedlnosti; a konečně nabádá k modlitbě za zdar obecného sněmu. Podobně jako loni i letos na Popeleční středu Jan XXIII. byl piítomen kajícímu stacionárnímu průvodu u baziliky sv. Sabiny v kruhu římských věřících. V první čtyři postní neděle zavítal do čtyř farností, především na předměstí, např. do farnosti sv. Marie Goretti a do farnosti zasvěcené Kristu, božskému dělníkovi. Ve zvláštních audiencích svátý Otec přijal mj. skupinu slepců z Neapole, římské faráře a postní kazatele a všechny, kdo pracují při vatikánské rozhlasové stanici, při 30. výročí jejího založení papežem Piem XI. Při generální audienci 15. února neopominul říci, že on také v ranních hodinách sledoval zatmění slunce, a dodal poučení o tom, jak my svými skutky můžeme ztlumit, ano překazit působení tepla a světla milosti ve své duši. Poutníci z Mnichova, vedení kapitulním vikářem raons. Neuháuslerem, odevzdali sv. Otci kalichy a posvátná roucha, kterých bylo užito za dnů Světového eucharistického sjezdu a které už tehdy byly určeny pro misie, a pak obsáhlou sbírku sjezdových dokumentů : fotografie a zvukové záznamy kázání a liturgických shromáždění. Sbírku sestavil zemřelý kard. Wendel. Vatikánský diplomatický sbor má 35 velvyslanectví, 11 vyslanectví a dvě prozatímní správcovství diplomatického zastoupení (Polska a Litvy). Mezi Vatikánem a CSR oficiálně diplomatické styky nebyly přerušeny; r. 1950 CSR o své újmě posledního vyslance odvolala a nového nejmenovala. Z pořadí papežů uvedených v Papežské ročence na rok 1961 vyplývá, že Jan XXIII. je 261. nástupcem sv. Petra. Už dříve na základě studií byl spojen Anaklét s Klétem v třetího nástupce sv. Petra Kleta (76-88) ; nyní byl vynechán Štěpán I., dosud uváděný jako 94, papež. Po Rekovi sv. Zaehariášovi (752-757), čteme v poznámce, byl sice zvolen papežem kněz Štěpán, ale zemřel čtyři dny po zvolení, ještě před konsekrací — a teprve konsekrací podle tehdy platného církevního práva začínal pontifikát nového papeže. Vatikánské pošty vydaly sérii známek k 1100. výročí sv. Meinarda, který žil jako poustevník blízko dnešního poutního místa Einsiedelnu ve Švýcarsku a 21. ledna 861 byl zákeřně zavražděn dvěma loupežníky. Na 13. února připadalo 40. výročí konsekrace slovenských biskupů mons, Karla Kmeika z Nitry, Mariána Blahy z Banské Bystrice a Jana Vojtaššáka ze Spiše. Biskup světitel kard. Klement Micara, tehdy apoštolský nuncius v Praze, poslal pozdravný list Ústředí slovenských katolíků, v exilu a jím všem slovenským katolíkům i ve vlasti, kteří svou věrnost Církvi dokazují utrpením a snášením protivenství. Vatikánský deník L’Osservatore Romano věnoval v posledních týdnech pozornost náboženské situaci v Madarsku, kde podle zahraničních tiskových kanceláří bylo zatčeno na 70 kněží, většinou ve věku od 30 do 40 let — režim jich přiznal devět, a vytýká jim protistátní činnost a přečiny proti mra- vopočestnosti (podobně jak to komunisté činí v jiných svých zemích a jak to dělali už nacisté ...) ; na Litvě : tam komunistická policie deportovala posledního více méně svobodného biskupa mons. Juliána Steponavicia, apoštolského administrátora diecézí panevezyské a vilenské ; zdá se, že posledním důvodem k deportaci bylo odmítnutí vysvětit na kněze několik bohoslovců ze státního zemináře, o jejichž schopnostech měl mons. Steponavicius vážné pochybnosti. Vzpomínkový článek byl věnován kard. Stepincovi k prvnímu výročí jeho smrti. Z knihy » Činnost Svaté stolice za rok 1960 «, která podává poloúřední obraz o tom, co se v uplynulém roce dálo ve Va- tikáně a v ústředních církevních úřadech, se dovídáme, že byly odhaleny základy velkého obelisku, který stál uprostřed Neronova cirku ve Vatikánských zahradách. Objev potvrzuje názor starokřeslánských odborníků, že na těchto místech křeslané za Nerona trpěli pro Krista. Ve Vatikánských zahradách byla v r. 1960 obnovena tzv. Zeď papeže Lva IV., postavená v 8. stol. k obraně proti Saracénům, a Věž sv. Jana. V této věži bude upraveno několik obytných místností. Prý se tam přestěhuje na léto sv. Otec, a do Castelgandolfa odjede jen na velmi krátkou dobu. Generální audience se budou konat u Svatého Petra. Poutníků a turistů je rok co rok víc a ani nově postavený sál už je nestačí pojmout. V ČESKOSLOVENSKU NÁBOŽENSKÉ ZPRÁVY Ceremonář a hlavní účetní biskupského úřadu v Nitře Imrich Staník byl odsouzen na 14 měsíců vězení » pro zločin zpronevěry a maření hospodářského zabezpečení církví a náboženských společností státem ", tj. disponoval výnosy sbírek nezávisle na státním úřadě pro církevní záležitosti ; asi též podporoval kněze propuštěné z vězení. Koncem ledna vyšla péčí Státního nakladatelství politické literatury brožurka Arnošta Kolmana » O víře v boha«. Má vysvětlit » logickou neudržitelnost theologických argumentů zdůvodňujících existenci boha«. Brožurka má 26 kapitol, jako : » Byl svět stvořen pro myši, nebo pro kočky? « — » Jak může vědec věřit v boha« a »Byli první křeslané komunisté?« Mladá fronta 4. února v článku » Nad životy, které se nenarodily « roní slzy nad lehkomyslností, s jakou v CSR žádají o přerušení těhotenství. Manželé si dokonce před komisí vymyslí nebezpečí rozvodu, cizoložství atd., jen aby komisi přemluvili. Podle Mladé fronty loni bylo vykonáno 100 000 takových vražd na klíčícím životě; narodilo se na 220 000 dětí. Komise vyhověly žádosti z 90%. Kulturní historik prof. V. V. Stech si stěžuje v Literárních novinách, že v některých městech odstranili z veřejných míst sochy světců, které pocházejí z dávných staletí a jsou uměleckou ozdobou náměstí a mostů a vytvářejí obraz naší krajiny. » Socialistická společnost přejímá kulturní dědictví celé ... Čím by byla Praha, nejkrásnější město v Evropě, bez jezo- vitského svátého Mikuláše ? ... « Y Rudém právu » Fr « vyslovuje své podivení nad tím, že k sose svátého Judy Tadeáše v košickém dámě se přicházejí pomodlit nejen starší lidé, nýbrž i » energicky vypadající muž v úpravném zimníku «, který pak doma pokračuje v rozečteném Článku o elektronkových počítacích strojích. • Z odpovědí v rozhlasové besedě » Co chcete vědět o nové Africe « se posluchači dověděli, že Kasavubu je jedním z přímých exponentů Vatikánu v Africe. • Košický rozhlasový dopisovatel se ptá dvanáctiletého školáka, jak zdraví. Ředitele » Práci 94 [pageend18]čest! «, stejně tak i třídního učitele — ti jsou přece pokrokoví. Učitelku slovenštiny ve škole zdraví: »Práci čest!«, ale na ulici » Ruku líbám «. Doma » Dobrý den « nebo » Sbohem «. V otcově úřadě, když jsou tam i kolegové : » Práci čest! «, když je tam jen otec, pak jako doma. Dopisovatele bolí, že lidé stále mnoho užívají pozdravu Sbohem. • V Hovorech pro ženy přiznali, že se lidé dívají na celou činnost Sborů pro občanské záležitosti, organizujících » vítání do života«, laické pohřby a laická manželství, jako na napodobování náboženských obřadů, a na » hovory se snoubenci « jako na kopírování katechismu z kostela. ZEMŘEL PAN BISKUP ELTSCHKNER 22. tínora zemřel v Praze njdp. Antonín Eltschkner, světící biskup pražský, ve věku téměř 81 let, v 56. roku kněžství a 28. biskupství. Od internace pana arcibiskupa Berana byl jediným svobodným a státem uznávaným biskupem v českých zemích, on uděloval kněžská svěcení bohoslovcům státního semináře v Litoměřicích. Z propagačních důvodů ho režim vodíval do prvních řad na schůzích kněžských mírových výborů a neváhal mu udělit i všelijaká vyznamenání, jako např. Řád práce. Budoucnost poví, do jaké míry pan biskup Eltschkner jednal z donucení, nebo svobodně. Třeba však říci, že nikdy nekompromitoval svou biskupskou důstojnost. Kdyby byl chtěl, komunisté by ho jistě dali zvolit kapitulním vikářem v Praze místo Stehlíka. Poslední léta churavěl — říkalo se, že ztrácí zrak. Smrt ho vysvobodila jak z bolestí těla, tak i z nejistoty ve svědomí, utrpení bezpochyby daleko těžšího. Všichni ti, kterým udělil svátost biřmování na svých častých cestách po středních, jižních a východních Cechách, si jisté vděčně vzpomenou na něho v modlitbě za pokoj jeho duše. KNĚŽSKÉ HROBY : Ve 44 letech zemřel na rakovinu 12. prosince 1960 na Moravci dominikán P. Václav Michael Chaloupka, před zrušením klášterů představený konventu u hrobu bl. Zdislavy v Jablonném v Podještědí. — 23. listopadu v královéhradecké nemocnici se odebral na věčnost jesuita P. Josef Bartoník ve věku 82 let (Katolické noviny mu věnovaly vzpomínku, ale neuvedly, že to je řeholník). — Dne 15. ledna skonal v Choryni mons. František Hradil, bývalý představený kněžského semináře v Olomouci; pohřben byl ve své rodné farnosti v Prosenicích. * ) —-Dále zemřeli: dpp, Antonín Bican, os. děkan v. v. v Lomnici na Lužnicí, František Humpál, os. děkan v. v. v Merklíně, František Veselý, vikář a os. děkan v Soběslavi, Jaroslav šebesta, děkan v. v. v Táboře, Jan Thonabauer, os. děkan v Semněvicích, Antonín Hladký, farář v. v. Ochoz, okr. Brno-venkov ; redemptorista Vojtěch Klintek, duchovní správce v. v. Charitního ústavu Znojmo-Hradiště, Ladislav Tomášek, prof. náb. v. v. Jedovnice ; Alfons Fibich, farář v. v. Křižanov, okr. Ždár n. Sáz, ; Jaroslav škarda, býv. admin. ve Zdebuzevsi, ve věku 45 let; František Kopecký, farář v Chotýšanech; Adolf Horut, farář ve Staré Vsi u Přerova ; Rudolf Jambor, farář v. v. ve Starém Jičíně ; Josef Straka, katecheta v. v. .v Ostravě ; Jan Dočkal, býv. farář v Zahnašovicíeh ; Antonín Minařik, prof. náboženství v. v. v Olomouci; Stepán Koželuha, administrátor v Pivíně, Cyril Navrátil, farář v. v. v Olo- mouci-Chválkovicích; ve Vidci u Rožnova pod Radhoštěm farář dp. Jan Myška, bylo mu 62 let. 25. ledna zemřel mons. ThDr. Karel Kadlec, kanovník kolegiátní kapituly u Všech svátých na Hradě pražském a dlouholetý řádný profesor mravouky na pražské bohoslovecké fakultě. Bylo mu 74 let. Za kapitulu vykonal pohřební obřady prof. dr. Josef Cibulka. — R. i. p. *) Posvátné obřady v Choryni vykonal olomoucký generální vikář J. Glogar a v Prosenicích apoštolský protonotář dr. František Činek s proboštem kroměřížské kapituly dr. F. Kutalem. RŮZNÉ ZPRÁVY Světovou novinkou přerovských optiků je automatický ruční refraktometr cukerní, který slouží k rychlému a přesnému zjištování procenta cukru ve vodných roztocích cukru a ke stanovení obsahu refraktometrické sušiny v různých plodinách a potravinářských výrobcích. Přístroj se skládá z měrné soustavy a dalekohledu. Zkoumaná kapalina se nanáší na skleněnou krycí ploténku a přiklápí osvětlovacím hranolem. • Za minulý rok došlo na silnicích v CSR k 38 550 nehodám, při nichž bylo usmrceno 1682 osob. Děti zavinily loni 6058 požárů. • Po čtyřdenním přelíčení skončil proces s viníky železničního neštěstí u Stéblové (NŽ 1961, str. 18), při kterém zahynulo vlc jak 100 osob. Členové osádky parního vlaku jedoucího z Hradce Králové : vlakvedoucí, strojvedoucí, starší průvodčí, pomocník strojvedoucího a průvodce osobního vlaku byli odsouzeni k odnětí svobody od pěti a půl do jednoho roku. • Na území republiky pokračuje »podle plánu« stavba nové koaxiální linky mezi Prahou a Moskvou. Tato kabelová magistrála umožní současně několik tisíc telefonních hovorů a zajistí přímý přenos moskevské televize do ČSSR a naopak. • Kubánská státní letecká společnost rozšíří na jaře své spojení s Evropou pravidelnými lety do Prahy a Moskvy. 14. února byla zahájena letecká doprava mezi Prahou a Bamakem, hlavním městem africké republiky Mali. Letadlo, které první vykonalo tuto linku, mělo název » Moskva «. • Neplněním dodávek na Uherskohradišísku jsou vinny záhumenky, řekli v rozhlase 18. února. Na Kroměřížsku sdružila záhumenky do společného obdělávání už čtvrtina družstevníků, v některých obcích už všichni družstevníci bez výjimky. • Zavedením nového cestovního řádu od 29. května dojde k zrychlení dopravy na mezinárodních tratích, k novému spojení s Moskvou — ale ve vnitřní dopravě se zrychlení neprojeví. • Také zvěř musí pomáhat čs. komunistům k valutám : do dubna bude vyvezeno do zahraničí 20 000 živých zajíců, 25 000 bažantů, 100-105 kusů muflonů, daňků, jelenů a srnčí zvčře a na 30 000 koroptví. Uchází se o ně především Francie a Itálie. • V tomto roce odjede z ČSSR do zahraničí těměř 200 000 turistů, do GSSR přijede přes 190 000. Loni přijelo do ČSR 168 000 turistů a do zahraničí odjelo 153 000. Při propagandě chystaných cest je řeč výhradně o cestách do lidově demokratických států. • XIV. mezinárodní hudební festival » Pražské jaro a se letos koná od 12. května do 4. června na heslo » Rozvoj přátelství a míru mezi národy«. Bude věnována pozornost dílům letošních ju- bilantů : Františka Lis$ta (150 let od jeho narození), Sergeje Prokofěva (narodil se 1891) a německého skladatele Viléma Bergra, od jehož narození uplynulo 100 a od smrti 50 let, a 150. výročí založení pražské konservatoře hudby. Koncem roku 1960 bylo v ČSR téměř 800 000 televizních koncesionářů. V r. 1965 prý jich bude 1 900 000, to znamená televizor v každé druhé rodině. V druhé půli ledna začal s prvým pokusným vysíláním televizní vysílač Východní Slovensko. V příštím roce bude zahájeno dopolední vysílání a kolem vánoc 1965 druhý program. Tehdy bude televize vysílat 90 hodin v týdnu. Pro rok 1961 bylo rozhodnuto vydat tyto známky : v lednu tři známky propagující třetí pětiletý plán ; v květnu vyjde série k 40. výročí KSČ, v] únoru vyšly známky s námětem snah člověka dobýt vesmíru, s kosmickými koráby a raketami, v březnu a dubnu bude vydáno několik známek s kulturním zaměřením : k 150. výročí pražské konzervatoře a pak série s podobiznami A. Mrštíka, J, Úprky, J. Mošny, J. Hory aj. Obvyklá sportovní série bude věnována sjezdu čs. tělovýchovy, mírovému závodu družby, mistrovství Evropy ve veslování, mistrovství světa v krasobruslení, v ragby a kopané, a 65. výročí Běchovického závodu. Po jedné sérii je pamatováno na Brněnské veletrhy a UNESCO. Několik sérií je připraveno pro námětové sběratele : čs. loutky, ovoce a plodiny. K propagaci Světové výstavy poštovních známek Praga 1962 95 [pageend19]jsou plánovány známky s námětem : Krásy naší vlasti a stavby socialismu. 18. prosince, kdy filatelisté slavili Den čs. poštovní známky, vyšla série k 100. výročí narození Alfonse Muchy, autora prvních čs. známek. Pamětní známku vypracoval Max Svabinský. KULTURNÍ ZPRÁVY Podle nového skotského zákona, o kterém referujeme obšírněji na str. 89, už neexistují v CSSR názvy » národní škola ci a )) jedenáctiletá střední škola«. Oficiální názvy jsou tyto: » základní devítiletá škola «, » střední všeobecněvzdělávací škola «, » odborná škola «, » střední odborná škola «, » odborné učiliště «, » učňovská škola «, :> střední škola pro pracující« a » studium absolventů středních všeobecněvzdělávacích škol na středních odborných učilištích«. Přihlášky na vysoké školy na příští školní rok hylo nutné podat do 28. února. Letos bude přijato 19 280 studentů, loni jich bylo 30 302. V rozhlasových besedách o studiu na vysokých školách vybízeli k přihláškám na technická odvětví ; děvčata se mohou uplatnit též ve stavebnictví, ano i na vysoké škole báňské (letos měli na hutnické fakultě 80 studentek ; na fakultě strojního inženýrství v Praze v prvním ročníku bylo 15% posluchaček). ¡5"" Bechyňský zámek, majetek rodiny knížete Paara, byl v srpnu odevzdán do správy ČSAV, která z něho vybuduje mezinárodní středisko vědeckých pracovníků. Třebas prý » zub času « (a komunistického hospodaření : např. v tzv. Husitské kapli je sýpka ...) na zámku leccos vyhlodal, celý objekt stále zůstává stavitelskou perlou. V zámku bude též Keramické technické muzeum. • V Olomouci se provádí oprava radniční lodžie, která byla vystavěna v italském slohn v 16. století, a gotický arkýř na radnici (České slovo). • Slepecká tiskárna v Praze vytiskla loni též text nové ústavy a nyní chystá rusko-český slovník. • V r. 1961 filmoví pracovníci v CSR vyrobí víc než 650 krátkých filmů. Přední místo mají filmy s tématikou společenskou a protináboženskou. • Nakladatelství Cs. spisovatel vydalo loni 153 knih, dvakrát víc než r. 1959. • Pracovníci Historického ústavu ČSAV dokončili práce o Dějinách exaktních věd v českých zemích do konce XIX. stol. • V Praze v ČSAV byla pracovní porada o rukopise Dějin české literatury 19, a 20. století, který bude vydán v Rusku. Toto významné dílo sovětské bohemistiky bude prvním obšírným vědeckým zpracováním dějin české literatury vzniklým za hranicemi. • V Dánsku vyšel ve třetím vydání překlad Čapkovy » Války s mloky«. • Státní nakladatelství politické literatury začalo vydávat novou edici » Dikobraz «, která bude přinášet ukázky ze satirické a humoristické tvorby české i přeložené. V prvním svazku je 25 satirických povídek přeložených ze sovětských humoristických časopisů. Druhý svazek bude obsahovat román amerického spisovatele Jamese Normana, žijícího v Mexiku : » Velebníček a pan generál «. • Město Holešov se stalo domovem občanů jedenácti zemí, mj. Mali, Guineje, Súdánu a Indonésie, kteří se tam učí česky, aby pak studovali na našich universitách a vysokých učilištích. Od r. 1954 vydává knižně Cs. akademie věd výsledky svých výzkumů » v terénu « o českých nářečích. Prozatím vyšly čtyři svazky : Jaromír Bělič, Dolská nářečí na Moravě, popis a výklad celé jižní části hanácko-moravskoslovenského pomezí ; Jaroslav Voráč, Česká nářečí jihozápadní I, výklad charakteristických jevů vymezujích oblast jihozápadních Cech ; František Kopečný, Nářečí Určic a okolí, popisuje a vykládá nářečí prostějovského úseku centrální hanáčtiny ; Slavomír Utěšený, Nářečí přechodného pásu česko-moravsk&ho, popis a výklad nářečí v širokém pruhu po obou stranách Českomoravské vysočiny od Zamberka a Zábřehu na severu až po Jindřichův Hradec a Moravský Krumlov na jihu, takže je tu zachycen celý jihovýchodní okraj Cech, západní Morava a část Hané. Celý objekt bývalého Emauzského kláštera je věnován vědě a umění : v prvním a druhém patře a v nově upraveném pod- střeší už pracuje řada ústavů ČSAV. Do r. 1962 mají být dokončeny všechny opravy. V přízemí kameníci pracují na ostě- ních gotických oken kapitulní síně, v interiérech se upravuje štukový strop bývalého refektáře, kde má být zasedací síň ČSAV. V kostelních prostorách se projektuje koncertní síň; protože by ale neměla příslušenství, chtějí k hlavnímu chrámovému prostoru přiřadit celé přízemí s křížovou chodbou s gotickými malbami světového jména. Velké spory vyvolává otázka obnovení věží; původní gotický chrám neměl věží, ty pocházejí teprve ze 17. století, z doby baroka. Nyní jedni chtějí novogotické beuronské věže (stav z roku 1945), jiní jsou pro věže gotizující podle plánu z roku 1958, jiní pro novodobé výtvarné řešení architektury s betonovou skořápkou, a konečně areál bez věží vůbec. V E X IL U A JINDE VE SVĚTĚ ANGLIE. — V Ústavu dr. E. Beneše v Londýně měl přednášku o komunistické ateistické propagandě v CSR býv. ministr dr. Jar. Stránský. • Major Edward Polson Newman napsal biografii T. G. Masaryka » Masaryk « v nakladatelství Campion Press Ltd., London. Předmluva je od sira Roberta H. Bruče Lockharta. Cena 25 šilinků. Londýnská odbočka Apoštolátu sv. Cyrila a Metoděje ohlásila pořad svých podniků v tomto roce. V neděli 19. března byly bohoslužby v kapli Jihoslovanů, s kázáním Poláka mons. Staniszewského, 7. května bude mše svátá u Poláků na Devo- nia Road, 2, London N. I, v neděli 9. července je společná oslava svátku nebeských ochránců Apoštolátu sv. Cyrila a Metoděje v kostele Neposkvrněného početí na Farm Street, a 12. listopadu členové Apoštolátu spolu se svými hosty a přáteli vzpomenou svátku sv. Josafata, mučedníka za jednotu. Sekretariát má přihlášky v pěti řečech : latinsky, česky, anglicky, polský a slovinský a letáky o dějinách Apoštolátu anglické, polské a české. USA.— Ústřední výkonný výbor Jednoty Katolický dělník jmenoval známého českoamerického kněze básníka mons. Václava C. Hradeckého, faráře u Sv. Václava v Duncan, Iowa, novým ústředním duchovním rádcem místo nedávno zemřelého mons. Františka Hrubého. Mons. Hradecký se narodil ještě v Cechách, ale kněžské svěcení přijal už v USA r. 1915. Je čestným doktorem literárních věd koleje sv. Prokopa v Lisle. Z mnichovských Českých listů se dovídáme, že Bohdan Chudoba, profesor na Iona College, vydá v nakladatelství Sheed and Ward knihu » Story of Man « (Dějiny člověka) ; bude to úvod do křes'anského studia obecných dějin. Těšíme se, že budeme moci podat o této knize, podobně jako o dvou předcházejících knihách Chudobových, obšírný referát, až se nám dostanou do ruky. 28. ledna se dožil sedmdesáti let prof. dr. Karel Boleslav Jirák, právník, hudební skladatel, pedagog, dirigent , pronikavý hudební kritik a teoretik, mnohostranný lingvista a znamenitý organizátor. Už r. 1921 byl profesorem konservatoře ; jako právník studoval soukromě kompozici u Vít. Nováka a J. B. Foerstera. V letech 1930-1945 byl ředitelem pražského rozhlasu. Od r(_ 1947 je profesorem kompozice a přednostou teoretického departmentu na Rooseveltově universitě v Chicagu. BULHARSKÝ rozhlas nazval zločinem světit náboženské svátky. Ostrými slovy odsoudil dělníky a venkovany, kteří se zdrželi 6. a 7. ledna práce, třebas tyto vánoční svátky podle pravoslavného kalendáře byly státem zrušeny. IRSKO slaví letos 1500. výročí smrti svátého Patrika, svého apoštola. Bude uspořádána zvláštní misijní výstava, jak Irsko neslo světlo víry, které kdysi přijalo, druhým národům. 96 [pageend20]POLSKO. — V Polsku neustále se zvysuje počet skol, které ui nemají ve svém rozvrhu vyučování náboženství; např. v kraji okolo Čenstochové je nemá 50 z 57 státních škol. • Komunističtí policisté vykonali prohlídku v knihovnách kněžských seminářů. Hledali hlavně knihy s protikomunistickým obsahem z doby před druhou světovou válkou a text encykliky Pia XI, proti komunismu. Takové knihy okamžitě zabavili. V seminářích, v kterých představení policistům vstup do knihovny odepřeli, byla knihovna zapečetěna a uzavřena. • Z ankéty uspořádané polskou společností pro laické školy vyplývá, že jen 26% polských učitelů nevěří v Boha. 44% dotázaných učitelů o sobě prohlásilo, že věří, i když snad z toho nebo onoho důvodu neplní pravidelně své náboženské povinnosti. • V půli listopadu polská vláda zrušila další dva církevní svátky : Zjevení Páně a Nanebevzetí P. Marie. Proti zákonu hlasovalo deset poslanců katolické skupiny Znak a další 4 poslanci se hlasování zdrželi. Opatření vyvolalo mezi katolickým obyvatelstvem velký rozruch. Návrh zákona se přísně tajil, takže ani biskupové o něm nevěděli. Vláda se bránila, že v mnoha západních zemích stát uznává ještě méně církevních svátků, než je tomu v Polsku ; ostatně prý katolíkům, kteří o to požádají, bude dovoleno jít z práce na bohoslužby. Proti zrušení těchto dvou svátků protestoval primas kard. V y - szyňski ve svém kázání na Hod Boží vánoční; pohnutky zrušení jsou rázu čistě hospodářského, materialistického a » kapitalistického «. Kard. Wyszyňski též znovu odsoudil vládní propagandu za snížení populace a za násilné přerušování mateřství. Na jásání režimu, že po prvé po letech ve Varšavě klesl počet narozených dětí, kardinál odpověděl : » Národ si kope vlastní hrob. Naše Varšava se nesmí stát znovu hřbitovem, jako se jím stala za nacismu. « Ústřední výbor Jednotné polské dělnické strany rozhodl v půli ledna vyloučit náboženství ze škol, aby se Polsko, po této stránce dosud » zaostalé «, připodobnilo ostatním pokrokovým socialistickým zemím. R. 1956 Gomulka ustoupil nátlaku lidu a náboženství do škol připustil, ale rodiče dětí, které o náboženství žádali, zakoušeli nesčetná protivenství, proti nimž biskupové opětovně protestovali. Na Západ přišly zprávy o uvěznění dalších kněží: faráře z Kwiatkovic, protože se vyslovil proti laicizaci místní školy, a paulisty P. Osiadla, který prý prohlásil, že polský stát zabavil církevní majetek protizákonně. Polští komunisté se horší nad růstem katolické Církve v zemi; prý je silnější než před válkou, a tím dokazuje své úsilí zmocnit se vedení v zemi. V zemi prý je 58 biskupů, kdežto před válkou jich bylo jen 41, 15 000 kněží diecézních — před válkou 9000, řeholníků je 8000 proti 6000 před válkou a řeholních sester 28 000, to je o 12 000 víc. Skoro o polovinu prý vzrostl počet kostelů a kaplí. KONGO. — Za nepokojů vzniklých po násilné smrti Lu- mumbově jeho stoupenci ve východních provinciích zavraždili též dva katolické misionáře : Belgičana P. Renáta De Vose z řeholní společnosti bílých otců, který byl představeným misijní stanice na předměstí hl. města východokonžského státu Kivu, a Holandana P. Tegelse. Více misionářů a řeholních sester bylo přepadeno a ztýráno. Několik misijních stanic bylo vypleněno. Zmínky zasluhuje, že o těchto násilnostech se v ONU téměř vůbec nezmínili, kdežto přehmaty přívrženců Mobutových byly všemožně zveličovány. K své zprávě o zavraždění Lumumbově vatikánský L’Osservatore Romano dodal, že zavraždění člověka, ai si je to kdo chce a ať je vykonal kdokoliv, narušuje svědomí národů, které v úctě k lidskému životu vidí základ jakékoliv svobody a východisko k pokojnému a spořádanému soužití jak v národě, tak i ve světě. Za pokoj duše Lumumby, pokřtěného katolíka, arcibiskup ze Stanleyville mons. Kinsch sloužil veřejně mši svátou. Ve stadióně hlavního města Leopoldville přijal biskupské svěcení pátý domácí biskup konžský mons. Simon Nzito. Bylo přítomno na 25 000 věřících, mj. president Kasavubu, min. předseda Ileo a ministr zahraničí Bomboko, LONDÝN. Jsou sice už velikonoce, ale naše děti ještě vzpomínají na zdařilou vánoční besedu. Děvčata z wimbledonské odbočky nám zapískala na píšťaly několik koled. HOLANDSKO. — V holandském městě Bergen op Zoom byla postavena katolická střední škola a nese občanské jméno svátého Otce Jana X X III. : » škola Anděla Roncalliho «. Do budovy byla zazděna cihla z papežova rodného domku. Nová škola byla slavnostně otevřena za přítomnosti papežova mladšího bratra Josefa a starosty vesnice Sotto il Monte. Škola má 250 studentů, z nichž 50 nejsou katolíci. • Katolické dívky města Breda hradí studijní výlohy africké studentce Basille Johnové z Tanganjiky, která studuje sociální vědy v Oxfordu. • Skupina holandských kněží navrhla, aby kněží měli na svých autech zvláštní poznávací znamení, jako je mají lékaři. Věřící tak hned poznají kněze a mohou ho zavolat k nemocnému. Křesťanská akademie má na skladě Škrabal-Petrů, NOVÝ ZÁKON ve třech svazcích 1500 lir ŘÍMSKÝ MISÁL na neděle a význačnější svátky, druhé, doplněné vydání 1200 lir Kdo objedná celý Nový zákon s Římským misálem, zaplatí jen 2500 lir White- Kobulecký, JAK STUDOVAT 100 lir KŘESŤANSTVÍ A OBNOVA SPOLEČENSKÉHO ŘÁDU 200 lir Jan Cep, O LIDSKÝ SVĚT 500 lir Pavel Claudel, SVATÉ OBRÁZKY ČESKÉ (francouzský originál, překlad Jana Čepa, ilustrace Mir. Šaška) 150 lir Jan Čep, MALÉ ŘEČI SVÁTEČNÍ 300 lir Ladislav Radimský, RUB A LÍC NAŠEHO NÁRODNÍHO PROGRAMU V ATOMOVÉM VEKU 900 lir MODLITBY A CHRÁMOVÉ PÍSNĚ 100 lir Jan Čing Hsiung Vu, UMĚNÍ MILOVAT 100 lir Bedřich Svatoš, KRŮPĚJE ZAŠLÉHO ČASU 900 lir ALBI SPLENDOR, Život Krista Pána v obrázcích, celkem 12 svazečků, celá série 600 lir Petr Den, RADOST VE VESELÍ 400 lir (jeden americký dolar je 600 lir) Dále pošleme na požádání : LITANIE KE CTI PŘEDRAHÉ KRVE PÁNĚ, MODLITBU ZA ZDAR KONCILU, český překlad knihy P. Lelotta RADOSTNÝ POHLED DO ŽIVOTA. Objednávky vyřizuje : ACCADEMIA CRISTIANA CECO- SLOVACCA, Roma, Via della Conciliazione, 1 - Italia. 97 [pageend21]p o z n á m k y Čeští poutníci do Svaté země ve středověku Svatá země, posvěcená životem a smrtí Spasitelovou, vždycky přitahovala zbožné poutníky, a její znesvěcování pohanskými Saracény vyburcovalo kdysi křesťanskou Evropu k dlouhým, ale ne vždy šťastným křížovým válkám. Ale již dávno předtím, než první křižák vkročil na její půdu, putovávali tam křesťané z celé Evropy, a mezi nimi i Cechové bez ohledu na strasti, jež je na takové cestě očekávaly. A nepodařilo- li se jim to, jako svátému Vojtěchovi, aspoň si vroucně přáli takovou pouť vykonat. Šťastnější už byl pražský kanovník Osel, který se z dlouhé a nebezpečné cesty vrátil domů se zdravou kůží deset let předtím, než Jeruzaléma dobyli křižáci. Cestou zažil dobrodružství, které dělá čest jeho jménu. Seznámil se s jakýmsi Hupertem; ten vykonával ve Sv. zemi biskupské funkce. Když pak přišel do Cech, na doporučení kanovníka Osla ho nechali světit kostely a kněze. Než se přišlo na to, že je to podvodník, Rupert zmizel, a pražský biskup na rozkaz papežův musel světit vše znovu. Když roku 1096 táhly Čechami a Moravou zástupy křižáků a poutníků z Němec a Francie, jimž pražský biskup Kosmas marně kázal, aby české židy nechali na pokoji a nekřtili je násilím, přidružovali se k nim i mnozí Češi. K druhé křížové výpravě je burcoval již sám svátý Bernard, jehož listy pohnuly roku 1147 krále Vladislava II., že se svým bratrem Jindřichem a mnoha velmoži přijal kříž. Výprava nedopadla štastně : maršálek Jiřík při ní zahynul a královský kancléř později v saracénském zajetí. Vladislav sám se Svaté zemi vyhnul a navštívil místo ní Cařihrad. Když se však chystal do Jeruzaléma později, johanitský velmistr mu poslal klíče od jednoho z hradů svého řádu ve Svaté zemi, aby se v něm za své pouti ubytoval. Češi nechyběli ani za tažení císaře Bedřicha Barbarossy (1189-1190). Vyznamenávali se tolik pod vedením knížete Děpolta, že jich vzpomíná mnich Ansbert, kronikář výpravy, jehož styky s milevským klášterem jsou dobře známy. Byli však i čeští poutníci, kteří, jako v roce 1130 biskup pražský Menhart, tam chodili » na modlení«. Již před ním se tam vydala skupina českých šlechticů r. 1123 a s nimi nej slavnější jeruzalémský poutník oné doby olomoucký biskup Jindřich Zdík, jehož svátý Bernard nazval mužem svátým a učeným. Poněvadž se však zdrželi dlouho v Ca- řihradě, došli do Jeruzaléma koncem Svatého týdne. Biskup Zdík se tam zdržoval celý rok, aby tam mohl prožít dobu postní i velikonoce. Ostatní se navraceli domů po bouřlivém moři. Moravský velmož Boleslav útrapy cesty nepřežil a byl pohřben na jakémsi pustém ostrově. Biskup Zdík poznal v Jeruzalémě tehdy nový řád premonstrátů, do něhož sám vstoupil, a po návratu jim založil klášter na Strahově a v Litomyšli. Přes nebezpečí hrozící na tak dalekém putování, vyšel si do Svaté země podruhé se sázavským opatem Silvestrem roku 1137. Přinesl odtamtud různé upomínky a ostatky svátých, jak to činívali i ostatní poutníci. Dva roky po jeho smrti, roku 1152, nesl župan Hroznatá skvostná roucha patriarchovi a biskupům palestinským, s nimiž se Zdík za svého pobytu tam seznámil a roucha jim pak odkázal. Čeští bojovníci nepřestali válčit s nevěřícími ani když křížová tažení ustala. V roce 1254 připomíná farář heřmanský a mirotický Alvík papeži, že mu tam padli čtyři bratři, a dožaduje se, aby si směl proto ponechat obě fary, jež zřejmě držel proti ustanovení církevního práva. O století později, v roce 1363, se u papeže Urbana V. přimlouvá za svého příbuzného pan Herbold Pincerna, moravský rytíř, který, jak sám o sobě praví, bojoval se Saracény pod svým vlastním praporem na vlastní pěst, a ač byl jimi zajat a mnohokrát poraněn, přece ho nepřešla chuť se s nimi bít znovu. Z Cech však chodívali do Svaté země i poutníci nedobrovolní : probošt pražského kláštera křižovníků Božího hrobu na Zderaze posílal v devadesátých letech čtrnáctého století do Jeruzaléma vzpurné řeholníky, aby se jich zbavil. Husitské války a pozdější turecké výboje bluboko v Evropě jen zvýšily nebezpečí, ba znemožnily cestování na Východ do té míry, že tradiční pouti nadobro ustaly a byly vlastně obnoveny až za našich časů. Skoda jen, že tak málo Cechů smí dnes pokračovat v slavné tradici svých křesťanštějších předků. jp Prof. Dvorník o všeobecných sněmech Francis Dvorník, The Ecumenical Councils (New York, Hawthorn Books 1961, str. 112 ; cena 3.50 dol.) je nová kniha, kterou vydala Twenlielh Century Encyclopedia of Catholicism jako 82. svazek této série. Vydavatelstvo nemohlo vybrat povolanějšího odborníka : prof. Dvorník skvěle splnil svůj úkol a podal s vědeckou přesností pronikavý pohled na koncilové dění v dějinách. Tato jeho nová kniha jaksi vyplynula z jeho by- zantologického bádání, kterým se stal proslaveným v celém světě. Dvorníkovo dílo se skládá ze čtyř kapitol, ke kterým je připojena vybraná bibliografie. Protože je však určeno pro široké vrstvy čtenářů, nepřináší na konci obvyklé ukazatele. První kapitola (» První všeobecné koncily « : str. 9-46) rozbírá po úvodní stati vznik koncilové myšlenky a jejích postupných změn, dotýká se této základní zásady ve vývoji církevní organizace spolu s vývojem názoru o apoštolské přednosti a vysvětluje vliv helénského politického pojetí, jehož císař Konstantin použil pro první sněm v Niceji r. 325 a jež pak se uplatňovalo i při koncilech následujícich. Jak byly sněmy svolávány, jejich složení a způsob práce poznáváme tady z pohledu na prvních sedm sněmů ; přitom se nám dostane poučení i o sporech stran synod z r. 869 a 819. Druhá kapitola (» Středověké koncily v západní Církvi « : str. 47-66) zjišťuje, jak byzantská politická koncepce byla na Západě přejata, ale pak opuštěna za dramatických zápasů mezi světskými panovníky a papežstvím, a jak Inocenc III. a jeho nástupce Inocenc IY. nad mocí světskou zvítězili. Je zde zachycen boj mezi papežem Bonifácem VIII. (známá bula Unam sanctam z r. 1302) a francouzským králem Filipem IV., osud templářů a » babylónské zajetí« (13141376) papežů v Avignoně i církevní reformy jednotlivých sněmů. Třetí kapitola (» Stín konciliární teorie « : str. 67-82) ukazuje, jak tato teorie byla filosoficky a právně připravována a jak velkou důležitost měla zvláště na sněmu kostnickém (1414-1418), a že papežské schisma pisánské (1409) způsobilo dočasně její ospravedlnění. Úplný konec konciliární teorie představuje už 5. sněm lateránský (1512-1517), když papež Lev X. a král František I. uzavřeli r. 1516 konkordát schválený sněmem. Čtvrtá kapitola (» Koncil v Tridenté a ve Vatikánu « : str. 83-110) vykresluje, jak se změřila protestantská reformace s reformací katolickou posílenou velkými a závažnými sněmovními dekrety z Tri- dentu (r. 1545-1563), kde konciliární teorie byla pohřbena a papežská autorita zdůrazněna ; v této věci došlo k vyvrcholení na 1. sněmu vatikánském (1870), když papežské prvenství bylo přesně vyznačeno a neomylnost biskupa římského ve věcech víry a mravů prohlášena za článek víry. Dvorník uzavírá svou knihu dnešními theologickými názory na rozsah papežské neomylnosti a upozorňuje, že všeobecný církevní sněm zůstává i nadále důležitou institucí v urychlení potřebných reforem. Papež Pius X II., který při prohlášení dogmatu o nanebevzetí Panny Ma98 [pageend22]rie (r, 1950) použil jen dotazníků na biskupy z celého světa (podobného referenda bylo poprvé použito na obecném sněmu v Chalcedone), byl důrazným představitelem koncepce 1. vatikánského koncilu, kdežto jeho nástupce Jan XXIII. svým ohlášením nového koncilu (2. vatikánského) navazuje na tradiční sněmovní linii, která — jak historik Dvorník přesvědčivě dovozuje — byla a je tradiční formou pro Východ i pro Západ, a po které tak důrazně volá všeobecné přání po církevní jednotě ; a právě jí prof. Dvorník oddaně slouží veškerým svým historickým bádáním. Tato kniha jistě poslouží každému, hlavně také tomu, kdo se zajímá o poměr Církve a státu v dějinách. Po této stránce se Dvorníkovo dílo liší od ostatních podobných knih, které pojednávají o sněmech spíše ze stanoviska theologického, jak se ty knihy vynořily hlavně v posledních letech po ohlášení nového obecného koncilu. Ludvík Němec Sporá odměna V březnovém čísle NŽ (str. 53) jste otiskli báseň Adolfa Gajdoše » Rekviem «. Zakroutil jsem tam vsak hlavou nad větou : 3 Bože, dej odměnu sporou básníku Janu Zahradníčkovi! « To mu tedy Gaj- dos přeje odměnu jen malou ? A. Z. Nebyl jste sám, koho to vyjádření zarazilo. A tak si dnes vezmeme toto zvláštní slovo sporý pod lupu. Zvláštní proto, že když je čteme, jsme někdy na rozpacích, zdali vyjadřuje malost, nebo velkost. Příruční slovník jazyka českého (V, 615-616) uvádí výraz sporý v sedmi významech a dokládá ho šestapadesáti výňatky z literatury. Vypíšeme si zde těch sedm odstínů slova sporý a ke každému z nich připojíme pro jasnost jeden dva citáty. —- PS tedy rozděluje výraz sporý takto : 1) zdatný, odolný, schopný velkého výkonu, přitom na pohled slabý, nepatrný : Nekoukejte se na ni, že je malá, zato je sporá a do práce jako hrom (Božena Němcová). — Panička sporá, jadrná, doufám, že všecky ty obtíže šťastně překoná (Ignát Herrmann). — Ten doktor Johánek! malý, ale sporý. Jako křeček (Alois Jirásek) ; 2) mnoho poskytující nebo schopný mnoho pojmout : » Naspoř Pámbů ! Aby bylo sporo, jako Pána Krista slovo! « přál hned na prahu, když spatřil Ma- rjánku s kopisti v ruce otáčet se kolem díže (Jindřich Simon Baar). — Dílo celé vyjde v pěti nebo šesti sešitech po pěti arších sporého, sloupcového tisku (Jan Neruda). — Směje se zhluboka, až bránice nadýmá nevelký, leč sporý břich (František Křelina) ; 3) (o řeči, slově) stručný, přitom obsažný, působivý: Hutná plastika Erbenova slohu, mužná a sporá řeč tíhnoucí k soustředění a zhuštění, to vše odpovídalo Nerudovi (Arne Novák) ; 4) silný, hojný: Kdyby Alláh poslal anděla se sporým deštěm, nepotřebovalo by obilí velkého zavlažování (Alois Musil) ; 5) (knižně, ne v živé řeči) nevydatný, slabý, chabý, řídký : Ale vejdělky tvoje musely býti hrozně sporé, neboř s tebou se stala změna, že bych tě nebyla poznala (Josef Kajetán Tyl). — Máma sedí při sporém světle čadivé lampičky (Alois Mrštík) ; 6) (knižně, ne v živé řeči) nemnohý, nečetný: Sporé vsi tu zdaleka, tam v blízku jak šeré skvrny v žlutém tkvěly písku (Jaroslav Vrchlický), — Věž nazývá starou, což se zpráv příliš sporých o stavění věží mostských toho času ob- jasniti neumíme (Václav Vladivoj Tomek) ; 7) (dialekticky) Šetrný, spořivý : Byla by mladá ještě koukala z každého plotu utrhnout tyčku — tak byla sporá a opatrná (Vlasta Pittnerová). Je tedy zřejmé, že Gajdoš v oné básni položil slovo sporý ve významu uvedeném v odstavci 2) nebo spíše 4). Že jazyk užívá stejného slova pTO rozličné odstíny nebo druhy nějaké věci, není v řeči nic zvláštního. Rovněž bez potíží porozumíme, když se některé slovo klade v různých situacích analogicky (obdobně) nebo přeneseně, jen když je mezi oněmi pojmy, vyjadřovanými týmž slovem, nějaký vztah, mají-li nějakého společného jmenovatele. Tak třeba říkáme : ten kluk je zdravý jako řípa; jen když já mám zdravé nohy, k tomu dobré boty (František Ladislav Čelakovský) ; jezte med, je zdravý; vyšel se nalokat zdravého vzduchu ; má zdravou barvu ; vzal jsem si zdravé ponožky ; výprask pro darebáka je zdravý atd. — a nikdo z nás není na pochybách, v jakém smyslu se slovo zdravý klade. Jak se však mohlo stát, že jazyk začal používat téhož slova sporý pro dva pojmy úplně opačné, v našem případě pro » malý, slabý « i pro » silný, hojný, obsažný «? Vysvětlení je toto : Původní význam slova sporý je » vydatný, hojný«. Mluví pro to i ta skutečnost, že v tomto významu je sporý všeslovanské. Ale už ve staré češtině začínalo označovat (vlivem německého spärlich) pojem opačný : » skrovný, řídký «. S tímto druhým významem souvisí staré spořiti; v dnešní spisovné češtině toto slovo sice známe jen ve významu » šetřit, střádat« (zase podle německého sparen), a v téže řadě vzniklo i další slovo úspora, ale ve staré češtině se opíralo slovo spořiti o sporý (» skrovný«) se smyslem » množiti«, totiž to, čeho je málo (srov. staročeské: » rozspořiti — tj. rozmnožiti — milost Boží v nás «). V tomto významu žije stále ještě slovo spořit (naspořit) v lidové mluvě a v nářečí : naspoř Pán Bůh znamená » naděl Pán Bůh «, rozmnož tu věc ; stejně v nářečí spořiti má dosud obsah » rozmno- žovati se, přibývati« : » Jak spoří obilí? « táží se. » Málo; « odpovídá jim dělník (A. C. Nor). Mají tedy i jednotlivá slova někdy své zajímavé dějiny. Ondřej M, Petrů Nová knihy v exilu Ivan Jelínek, SKUTEČNA, Mnichov, Lucernicka 1960, stran 24. Edice Lucernička, kterou založil a řídí dr. Antonín Kratochvil, svým 7. svazkem nám dává možnost nahlédnout do umělecké tvorby Ivana Jelínka a seznámit se s jeho básnickým světem. V Jelínkově poezii se protínají všechny dimenze skutečnosti v lidské existenci. Jeho tvorba tím nabývá jakési plastično- sti, získává si prostor a hoří skrytým ohněm tajemství, které hárá v srdci skutečnosti. Jelínek tuší přítomnost tajemství, i když si není jist jeho řádem a smyslem. Není to četba snadná : obraz se zakliůuje do obrazu, myšlenka se štěpí do nové myšlenky ; vše je jaksi nabito vnitřním napětím mezi nicotou a bytím, mezi hmotou a Bohem, tělem a duší. Lidské srdce je sevřeno úzkostí, kde však » jak v makovici mák strach nadějí chřestí «. S. STUDIE. Sborník Křesťanské akademie, č. 6. Vyšlo v Římě 1960. Obsah : Dr. Jaroslav Škarvada, Pius XII. a katolická věrouka ; Ladislav Dittrich ; Magister magistrorum ; P. Želivan a J. Krejčí, Alois Musil — neznámý; Angelo Morlang, Umění a zbožnost; Jacques Maritain-Věra Stárková, Podvědomý život intelektu ; Ladislav Radimský, Rozjímání nad věcmi, které podstatně patří do vnitřní pravomoci států ; České jméno ve světě. Cena 400 it. lir nebo odpovídající hodnota v jakékoliv měně. Pavel Tigrid, MARX NA HRADČANECH. Nákladem edice Svědectví, Box 1181, Grand Central Station, New York 17, N. Y., USA. Cena 2,50 am, dol. Petr Den, RADOST VE VESELÍ. — Obálka Š. Zavřel. — Vydala Křesťanská akademie v Římě ve své literární edici Vigilie jako svazek 16. Vytiskla tiskárna P.U.G. v Římě. Cena 400 it. lir nebo 0. 70 am. dol. Sř * * Příští číslo, květnové, vyjde 20. dubna. Uzávěrka pro prázdninové dvojčíslo 1. června. 99 [pageend23]dopisy * dotazu • odpovědi Za Janem Zahradníčkem Při pohledu na fotografii Jana Zahradníčka, po jeho návratu z dlouholetého vězení, máme dojem únavy a vyčerpání, ale také velké duševní síly, kterou příkoří ani tělesné útrapy nezlomily. Od jara loňského roku Jan Zahradníček žil se svou rodinou několik měsíců v Uhřínovč u Velkého Meziříčí a těšil se, že se na podzim vydá do Prahy. V patek sedmého října 1960 podlehl však neočekávaně infarktu a v neděli devátého hyl v Uhřínově pochován jeden z největších mistrů českého básnického výrazu nové doby. V Československu tisk neuveřejnil ani stručnou zprávu o jeho úmrtí, a žádný spisovatel, básník, literární kritik nebo historik se s ním nesměl veřejně rozloučit. Když se ve svobodném světě objevily v tisku prvé zprávy o Zahradníčkově smrti a vzpomínky jeho přátel, ležel nad jeho hrobem dávno první sníh. O Janu Zahradníčkovi se bude bezpochyby ještě mnoho psát a mnoho přemýšlet. I když se dosud ví jen velmi málo o posledních smutných letech jeho života, sporé zprávy, proniknuvší na Západ, zavdaly již dostatek látky k bolestnému uvažování, které lze shrnout ve stručnosti asi takto : Jan Zahradníček byl pronásledován a vesněn pro lásku k Bohu, Církvi katolické a svému národu. Stal se vězněm oněch sil zla, před nimiž varoval v básni o svátém Prokopu, kterou vydal roku 1949, ve chvíli svrchovaně nebezpečné pro Církev v Československu. Tato charakteristická báseň, psaná po vzoru národní písně, byla pojata do nové obsáhlé monografie o svatem Prokopu, jejíž vydání se chystá v Chicagu. V září 1956 Zahradníčkovu rodinu stihla nová tragédie : po požití jedovatých hub mu zemřely dvě dcerušky; manželku a hocha se podařilo před otravou zachránit. Janu Zahradníčkovi bylo dovoleno z vězení na čtrnáct dní domů zúčastnit se pohřbu. Takový byl životní podvečer básníka, jehož dílo představuje vrcholnou fázi ve vývoji moderní české katolické poesie : od počátečního tápání, na přelomu minulého a dnešního století, po upřímné ztotožnění s Církví katolickou. Na čelném místě mezi mnoha domácími i cizími duchy, ovlivňujícími zrod katolické inspirace v novodobé české literatuře, stál Otokar Březina, jenž vidinu smrti — zkušební kámen básnického poznání — přemáhal hymnickou oslavou života. Zahradníček děs smrti přemáhá —■ KRÉDEM. V uplynulých deseti letech se v Československu Zahradníčkovy básně nesměly vydávat, ba ani v antikvariátech prodávat. Chystané vydání výboru Zahradníčkových básní nákladem Křesťanské akademie v Římě bude záslužným činem. Jan Stauber, Montreal Jan Zahradníček byl v květnu m, r. propuštěn na amnestii. Žil se svou Todi- nou (žena Marie, syn asi třináctiletý a dvouleté děvčátko — dvě děti zemřely na otravu houbami a básník byl při té příležitosti na několik dnů propuštěn z vězení, aby se mohl zúčastnit pohřbu) v Uhřínově u Velkého Meziříčí. Vrátil se z vězení s podlomeným zdravím a zemřel při převozu do nemocnice na srdeční infarkt v pátek 7. října. Je pozoruhodné, že tento velký básník La Saletty zemřel na svátek Královny sv. růžence. Byl pohřben v Uhřínově, a třebaže hodina pohřbu se tajila, sešlo se mnoho lidí. D. C., USA Katolíci z ČSR protestují Za dnů loňské římské olympiády byly uspořádány zvláštní bohoslužby pro zahraniční závodníky a novináře. Také pro ty, kdo přišli ze zemí za železnou oponou. Poláci tenkrát této příležitosti využili, reprezentanti ČSR odmítli. Až do denního tisku se to dostalo. Než zdá se, že ne všichni s tím souhlasili. Dokazuje to dopis, který přišel do Říma ještě za trvání olympiády. Vedle českého textu byl též italský překlad. Uveřejňujeme dopis bez komentáře. Mluví sám za sebe : Ředitelství podniku — domu » Domus pacis », kde je čs. sport, delegace — Roma. Doufáme, že dopis stihne pravé místo : V čís. 211 pražského deníku » Svob. slovo « z 30.8.1960 k našemu překvapení bohužel čteme, že čs. delegace sportovní u Vás ubytovaná odmítla v neděli se zúčastnili bohoslužeb a šla na koupaliště. Prosíme jménem čs. katolíků uctivě za prominutí tohoto chování našich sportovců, kteří by měli zastupovati jinak náš katolický národ. Nemůžeme dnes nic jiného než upozornit, že jedině oni mohou dnes přestupovati naše hranice, a proto také je nám nemožné jinak slušně než tímto způsobem čest našeho národa před Bohem a lidmi obhájit. Žel, není nám dnes možno se ani hromadně podepsati. Oddaní xyz - jeden nečitelný podpis * * * V blízkosti Boží mizí náhoda. (Einem) Žasneme nad vlastními hříchy, spa- tříme-li je na druhých. (Goethe) Z dopisů ... třeba mě ještě zajímá, co a jak bude jednat nově zvolený president Jan F. Kennedy. Mimochodem mi napadá, že žijeme pod znamením Jana — papež Jan, a jeho nedávno zrozený »princ « také Jan. Janovi se v českých pohádkách říkalo Honza. Posmívali se mu a měli ho za hlupáčka, ale konec konců čerta ošidil, princeznu vězněnou čarodějem (Chru- Ščov‘1) vysvobodil a žili pak v pokoji a míru až do smrti... Tož dá Pán Bůh, že to nějak tak dopadne... J. C. K „ USA Zemřel Jakub Deml... Jeho dílo zcela ojedinělé a vymykající se obvyklým normám literárním v svém celku, jistě přečká tuto dobu a vydá své svědectví. Jsme Demlovi především ted vděčni za jeho příklad neúplatného kněžství. Bylo mu přes 80 let a zachoval si duševní svěžest a výbušný temperament až do posledka. Sklátila ho občasná srdeční choroba, která ho už častěji přinutila hledat pomoc v nemocnici u přítele primáře. _ Z CSR Tentokrát z dopisu domů Sleduji velmi pozorně vývoj situace u vás doma ; vypadá to smutně. Ale přesto je třeba důvěřovat — sperare contra spem — a vytrvat. Žádná bolest není nadarmo ... I kdyby zde vypukla válka nebo v X revoluce, On má vše pevně v rukou a vše slouží k uskutečnění Jeho plánů — i plánování soudruhů ; z této perspektivy třeba vše posuzovat. A hrozící nebezpečí nutí zde na Západě překonat všechny rozdíly a druhořadá rozlišení, národnost, stav a původ, a sjednotit se na společné úrovni křesťanství, Božího synovství, tajemného těla : toto sjednocení si chce, zdá se mi, Pán především » vynutit « — a takto sjednocení budou moci přesvědčit i Východ : » Po tom všichni poznají, že jste moji učedníci, budete-li mít vzájemnou lásku. « A myslím, že v tomto směru zatím můžete i vy už hodně připravit a vykonat. Zde už začali... K. V. Apoštolát modlitby V dubnu se modlíme na úmysl, aby členové Katolické akce a jiných laických apoštolských sdružení svou pomocí hierarchii nahrazovali nedostatek knězi ; úmysl misijní: aby Pán v zemích tradičně katolických vzbudil hojná povolání k misionářské práci. 4. číslo Nového života vySlo v Římě 20. března 1961. ■ Vytiskla P.U.G. Roma, Piazza Pilotta, 4. - Italia. [pageend24]