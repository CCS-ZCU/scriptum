Časopis ústředí československého sokolstva v zahraničí 1 8 8 3 Ročník XXXIII ÚNOR 1983 Číslo 2 (322) *** DŮVĚŘUJ A PROVĚŘUJ Rudolf Fiala Rovnost, svornost, bratrství, jsou jedněmi ze základních "vlastnictví" těch, kteří se opravdu hlásí k těmto vlastnostem, tomuto krédu sokolství. Jedním z projevů a zevních i vnitřních znaků opravdového bratrství je čestnost, přímost, otevřenost a z toho pramenící důsledky vzájemného odpuštěni, tak jak je to jen v rodině možné. Bratrský vztah je projevován mimo jiné v zásadě také i vzájemnou korekturou našeho myšlení, činů, skutků. Kritika toho, co v našem chování a vůbec v praxi našeho denního života není správné, je přímým důsledkem a projevem bratrství, sesterství. V tomto vztahu není místo prc pochlebování. Uvědomme si: "přímým důsledkem", tedy otevřeným, z očí do očí, za současného stisku ruky podávané k smíření, odpuštění. Není zde tedy místo pro různé náznaky nesouhlasu a jeho projevům k osobám třetím. Všude, kde se vztah nás všech projevuje pod zorným úhlem jmenovaných vlastnosti, je naše sokolská rodina nerozborná, nedobitná, jako opravdová pevnost, kde každý bojuje za všechny a všichni za jednoho. A to je právě potom skutečnost, stav, situace, která není milá našim nepřátelům, at juou proti nám z kterékoliv směru. Proto rafinovaným, přímo vědecky organizovaným způsobem se snaží vznést mezi nás rozkol. A prostředky, které užívají, jsou velmi promyšlené. Osvědčuji se všude tam, kde je možné vzbudit spodní proudy charakterových vlastností, které jsou v protikladu k bratrství a všemu co pod tím pojmem rozumíme, vzbudit sobectví, závist, mstu a podobně. S dokonalou rafinovaností, připouštějící dojem pravdivosti, je organizované specielní oddělení - lépe řečeno kompletně vybavené zařízení nejmodernějšími prostředky techniky - okupantů naší vlasti, které se soustře&uje na vydávání falešných zpráv, tisku a jiných prostředků hromadných informací. ČESKOSLOVENSKÝ SOKOL V ZAHRANIČÍ 121 LET SOKOLA 1862 16.ŮNOR [pageend1]Je celkem zcela pochopitelné, že se najdou důvěřiví jednotlivci, kteří těmto falešným informacím, zkonstruovaným často na základě různých skutečností, s vynecháním nebo zasazením do jiné souvislosti, věří a dokonce je dále šíří. To je jedna část činnosti našich nepřátel vůči nám. Pro uvažující posluchače nebo čtenáře je celkem zcela průhledná . Druhá část informací, vycházejících někdy i z našeho středu, je mnohem nebezpečnější, poněvadž je podávána mnohými, kterým my sami důvěřujeme, jejichž slova bereme vážně a jsme ochotni jim věřit. Zde právě začíná velké nebezpečí: známý, přítel, krajan, sestra nebo bratr, ke kterému a k jehož slovům máme důvěru, nám pod rouškou tajemství, důvěrnosti, sdělí něco, co je "určeno v plné důvěře jen Vám, Tobě", ale není už ochoten za tvrzením stát. Bud, že informaci prý získal od "zase důvěrného známého", jehož jméno nesmí prozradit a podobně. Uváděné důvody a omluvy tohoto jednání: nebezpečí pro známé, nebo příbuzné v prostředí, kde neomezenou moc mají diktátoři a jejich přisluhovači. Ještě se mnohokrát zdá, že informace osobně sdělená může, podle stupně našeho vztahu k informátorovi, být i pravděpodobná. Ale i zde nedostatek odvahy, stát za tím co jsem řekl, učinil, nebo zbabělost, jsou dostatečnými důvody, abychom šířeným zprávám nevěřili. Druhými, mnohem jasnějšími a průhlednějšími jsou informace, posílané anonymy, kteří svoji zbabělost nebo jinak kvalifikovatelnou charakterovou vadu dávají na papír, posílají jednotlivcům, krajanským organizacím a institucím. Jednoduché pravidlo: "anonym patří do koše" je sice jasné, ale stejně podobný čin zanechává v mysli adresáta stopu. Dovedeme si vůbec dát do pravého, ostrého světla toho, kdo často nízký, přízemní pud schovává za vlastenecká slova a vyzývá adresáta, nebo adresáty: "Je vaší povinností, abyste s tím, kterého jsem vám označil, zatočili, udělali krátký konec, aby zde mezi námi nemohl případně pokračovat v tom, co dělal doma a ještě se podílet na mnoha dobrodiních zde spolu s námi". Není jiné cesty, než ještě užším semknutím nás všech, kteří vyznávají ideu opravdového bratrství, čelit nepřátelům, jejichž pravou tvář známe, ale i těm, kteří s úlisností a zdáním vlasteneckého zanícení rozsévají nedůvěru, nenávist a zlobu. Tito lidé nemají mezi námi opravdu místo a patří i s jejich informacemi na smetiště! Dovolte mi, abych citoval něco, co jsem nedávno četl: Mravoučný recept je neúčinný. Protože je malý jazyk tak zkázonosný jako "malý oheň',' který zapálí velký les, je nasnadě otázka: jak jej zvládnout právě v oblasti, kde vládne anarchie slov, jež pustoší lidské vztahy? Pisatel hledá příčinu proč člověk, který dovede přetvářet mrtvou přírodu a krotit živou, nedovede ukáznit svůj jazyk? Nalézá 1 8 [pageend2]ji v nadřazenosti nad ostatní lidi. Povyšování, chlouba a v naší textové souvislosti osobování si práva poučovat druhé, nemá solidní zdůvodnění. Naopak: "Myslí-li si někdo, že je něco a při tom není nic, klame sám sebe". Toto poznání slouží k vymezení hranice vzhledem k bližnímu, ve které se smíme osvobozeně pohybovat a naše slova se stanou čistým osvěžujícím pramenem. Rok za námi nás poučil, jak slova, která vycházejí ze zlého, zanechávají otevřené rány. Protože nový rok přinese i nové starosti, proč jej zatěžovat zlým slovem? Bude se nám lépe žít, když použijeme slovo k upřímné sdílnosti a proneseme je v pravou chvíli k pomoci, povzbuzení a projevu přátelství a lásky. V době, kdy se tolik planě mluví, osvědčujme víru a bratrství nemnohomluvným věrohodným slovem. ŽALOV VĚRA DOBEŠOVA Ve Vídni opustila 18. listopadu 1982 navždy sokolské řady po delší těžší nemoci, v mladém ještě věku 59 let, sestra Věra Dobešová, členka Sokola Vídeň II. Zesnulá byla věrnou a upřímnou příslušnicí Sokola, která se účastnila veškeré sokolské a menšinové činnosti a působila ještě na V.-Jubilejním sletu. Byla oblíbena pro svou veselou, dobrosrdečnou povahu a bude dlouho postrádána ve spolkovém životě našeho vídeňského menšinového života. Budiž jí odpočinutí lehké. JAN ČERVEŇÁK V Torontě zemřel 27. prosince 1982 ve věku 82 let upřímný český vlastenec, věrný Sokol bratr Jan Červeňák. Pocházel z Ostrožské Nové Vsi na Moravském Slováčku, kde se 11. října 1900 narodil a kde byl později poštmistrem. Za své vlastenectví a neochvějnou věrnost Tyršově myšlence byl pronásledován a vězněn za války nacisty, po únorovém puči se před zatčením zachránil útěkem, při němž byl postřelen. Po emigraci do Kanady se zapojil plně do krajanského života v Torontě - v Sokole, v Čsl. Národním sdružení, v Klubu Milady Horákové, v Masarykově ústavu a Osadě sv. Václava. Největší jeho láskou byl však čs. lidový tanec a národní kroje - jim a Krúžku Moravských Slováků věnoval mnoho času a peněz. Má velikou zásluhu na propagaci csl. folklóru v kanadské veřejnosti - skupina jím vedená vystupovala na mnoha mezinárodních festivalech, výstavách, v televisi a získala mnohé ceny. Jeho veselá, bodrá povaha i jeho harmonika, jíž nás často obveseloval, nám budou chybět. Budiž mu kanadská země lehká. 19 [pageend3]kronika NÁRODNÍ BUDITEL - JOSEF BARÁK Josef Barák, narozen před 150 lety (25. ledna 1833 v Praze) a jehož 100. výročí úmrtí si rovněž připomeneme letos (zemřel 15. listopadu 1883 v Praze), se účastnil horlivě života politického, spolkového a společenského. Byl žurnalistou, redaktorem mnohých časopisů, naposled odpovědným redaktorem Národních listů, úspěšným pořadatelem prvních "Besed" v Konviktě (1858-59), členem mnoha spolků, Umělecké besedy, Hlaholu. Účastnil se založení Sokola a od něho pochází náš sokolský pozdrav "Na zdar!". S velkou láskou se věnoval výchově lidu, a to nejen jako vydavatel časopisů (Svoboda, Pravda, Dělnické listy), nýbrž i jako řečník a přednašeč. Jeho přednášky se daly počítat na několik set a mnohé byly vydávány ve zvláštní sbírce. Barák byl také původcem a organizátorem prvních národních poutí do Kostnice k uctění památky Husovy. Méně známá je Barákova tvorba literární. Byl členem kroužku literární omladiny, který vydal r. 1855 almanach "Lada Niola", r. 1858 byl redaktorem nového almanachu "Máj", který byl věnován památce K.H. Máchy, Barák v něm měl povídku "Kříž pod Petřínem". Mimo to přispíval do Lumíru, Obrazů života, Akademických listů a jinde. Vycházely tam jeho básnické prvotiny a vzpomínky. Barák však neměl na růžích ustláno. Byl pronásledován policií, internován v Kouřimi, mnoho dní ztrávil v nuceném vyhnanství ve Štýrském Hradci (1860), kde ho téměř od smrti hladem zachránil rychlou peněžní pomocí Jindřich Fugner. Byl také ještě internován v Ehrenhau- senu u Mariboru a v Hradci Králové. Když v době polského povstání r. 1863 přijel jako tiskový zpravodaj do Krakova, byl tam zatčen a vězněn na Wavelu. A pak jako redaktor byl pro různé články často soudně stihán a r. 1868 uvržen na jeden a půl roku do vězení novoměstské radnice i do trestnice svatováclavské. Ale Barák ve své činnosti neustal. Jako Havlíček i on pokračoval ve svých snahách o obrodu národa a o jeho konečné osvobození. Pracoval horlivě, nezištně a úspěšně. Stal se miláčkem lidu, zvláště dělnictva a studentstva, stal se rádcem a vůdcem národa. Bez bázně mluvil pravdu, poctivou a úplnou pravdu, sloužil národu bez nároků na uznání své práce a zásluh a obětoval mu vše - i své zdraví. Josef Barák nám zůstává krásným vzorem - mužů a žen jeho vlastností je nám stále zapotřebí, v dnešní době snad více než kdy jindy. "Nám humanita, láska a sbratření jsou cílem a úkolem právě tak, jako vlastenectví je naší povinností nade všecko svátou. A proto milujíce láskou horoucí vlastní svůj národ, rodnou svou zemi a jazyk materský, blaho plejeme každému jinému národu, jenž má vůli dobrou a poctivou." Josef Barák r. 1879 na valné hromadě "Slávie" 20 [pageend4]SOKOLSKÝ TĚLOCVIK CVIČEBNÍ HODINY ŽEN Jana Tůmová (10. pokračování) 8. Hodina 1. Poskoky vpřed střídavě levou - pravou. Paže v opačném pořadí. 2. Chůze se švihem paží střídavě levou do vzpažení, pravou do zapaření a opačně. Provádíme do krajních poloh. 3. Chůze se švihem paží - obě do vzpažení a zapažení. 4. Chůze vzad střídat s klusem vpřed. 4 kroky, 8 klusů. 5. Cval 3x levou vpřed - 3x pravou vpřed. 6. Klus stranou zkřižme, křížit střídavě před a za nohou. 7. Poskoky snožmo vpřed s předpažením a připažením. Též s upažením a připažením. 8. Poskoky na jedné noze. Střídat nohu i směr. 9. Plazení po boku vzad (levém - pravém). Stoj spatný, vzpažit: opakované současné kruhy levou vpřed a pravou vzad. Též opačně. Stoj spatný, paže vpravo: polkový (přísunný) krok vlevo stranou, kruhy dolů - krok levou, unožit pravou, oblouk paží skončí vlevo. Totéž opačně. (Počítáme raz a dva). Stoj rozkročný, vzpažit: jeden a tři čtvrtě čelného oblouku, levá ruka před pravou, skončit v upažení - jeden a 3/4 čelného oblouku, začínáme připažením, pravá před levou, skončíme v vzpažení (Počítáme ráz a dva). Stoj rozkročný-, spojit ruce předpažmo, dlaně se dotýkají: obloukem přetáčet prsty k tělu a od těla - horním obloukem přetáčet pravou ruku prsty k tělu, levou od těla, opačně. - Hřbety rukou se dotýkají: spodním obloukem otáčet ruce k tělu a od těla. Podřep rozkročný, levou rukou se opřít o levé koleno, pravou paží rychle kruhy vzad. Též na pravé koleno. Klek skrčmo, předklon, ruce se dotýkají země u kolen: vzpažením přeneseme tělo do záklonu, až se ruce dotýkají země za námi - velkými bočnými oblouky paží vracíme se do základního postavení. Sed ve vzporu za tělem: hrudní předklon, zaoblit páteř a výdech - hrudní záklon a vdech. Stoj rozkročný, ruce v bok: úklony vlevo - vpravo, postupné vzpřimo- vání od beder - postupně předklony - pozvolný předklon hlavy, pozvolný vzpřim. 21 Část A - rozcvička Část B - cvičení kondiční [pageend5]Stoj spatný: stoj výkročný levou stranou, podřep levou, upažit skrčmo před rameny (paže jsou v 45 stupňovémúhluk zemi) - vzpřim hrudníku (paže vodorovně se zemí) - úklon vlevo - vzpřim a přinožení levou stoj spatný. Totéž vpravo stranou. Stoj rozkročný, hluboký předklon, prsty se dotýkají pravé hohy: úklonem vpravo vzpřim - pokračujeme kruhem vlevo a skončíme dotekem na levé noze (ze vzpřimu 1 1/2 kruhu) .Dalším 1 1/2 kruhem skončíme na pravé noze. Stoj rozkročný, úklon vpravo, vzpažit: obloukem trupu dolů hluboký úklon vlevo - obloukem trupu zpět vpravo. Stoj rozkročný, připažit: úklon vpravo, postupný vzpřim od beder. Též vlevo. Klek, paže volně podle těla: sed vlevo, mírný předklon, zapažit - předpažit, klek - sed vpravo, mírný předklon, zaoažit - předpažit, klek. Úzký stoj rozkročný levou vpřed, upažit: krok pravou vpřed s pokrčením v koleně, současně půl- obrat vlevo na levé noze - krok levou vpřed s pokrčením a současně půlobrat vpravo na pravé noze (tzv. indiánský tanec). Stoj rozkročný široký, upažit: půlobratem vlevo klek na pravé koleno - půlobratem vpravo stoj rozkročný - totéž začít půlobratem vpravo. Překážkový sed, pravá noha napjatá, levá ohnuta v koleni vzad, vzpažit: vzpor sedmo, přednožit povýš pravou nad levou - výměna nohou, levá nad pravou - překážkový sed, levá napjatá, pravá pokrčena vzad. Sed skrčmo, uchopit pravou nohu pravou rukou za koleno, levou za kotník: přitisknout pravý bérec na prsa - dotknout.se palcem pravé nohy čela. Totéž levou. Sed skrčmo, chodidla u sebe, kolena od sebe: tlakem rukou na kolenou tlačit kolena od sebe. Vzpor ležmo roznožný: plynule klik a vzpor (při kliku prohnout páteř). Vzpor klečmo, dohmat před tělem, paže a trup v přímce: odrazem ruce oddálit - hmit - odrazem ruce přiblížit - hmit. Vzpor klečmo, paže a trup v přímce: ručkovat vlevo s hmity v předklonu (kolena na místě). Též vpravo. Vzpor klečmo, paže a trup v přímce: odrazem ruce do nejdále vlevo - zpět - vpravo - zpět. Stoj spatný, připažit: dřep - vztyk s vykročením levé, ruce na ramena - se vzpažením záklon - připažením a přísunem pravé základní postavení. Klek, připažit: pomalý záklon a vzpřim. Leh, upažit, dlaně na zemi: přednožit levou kolmo - přednožit šikmo vpravo a dotknout se špičkou pravé ruky - přednožením vlevo dotknout se levé ruky - přinožit obloukem nízko nad zemí. Totéž pravou nohou. Leh, upažit, dlaně na zemi, skrčit přednožmo: trčit nohy vlevo stranou, dotknout se země u levé ruky - skrčit přednožmo. Opakovat na pravou stranu. Leh, vzpažit, přednožit dolů poníž: hmitat nohama snožmo vlevo - vpravo. (Pokračování) 22 [pageend6]OHLASY A NÁZORY Co soudíš, milý čtenáři, o těchto osobních názorech? ÚNOROVÉ ZAMYŠLENÍ Letos uplyne již 35 let od osudných únorových dnů komunistického puče v r. 1948 v Praze, kdy byl učiněn konec nadějím, že po hrůzách II. světové války a nacistické okupace, bude lidu v Československu opět dopřáno žít ve svobodě v samostatném demokratickém státě, žalo- ženém na základě a ideálech 28. října 1918. Bylo již mnoho napsáno o událostech vedoucích k únoru 1948, bylo mnoho zpytováno, zda se dalo puči zabránit, zejména mnoho bylo napsáno o tom, kdo a co zavinil, že k puči došlo. Ani dnes nebyl v této věci vynesen konečný soud. Nás, sokoly, zajímá především tehdejší postoj Sokola a jeho představitelů. Je z té doby mnoho nejasností a letošní výročí je příležitostí se zamyslit nad poměry a okolnostmi, v jakých zastihly osudné únorové dny roku 1948 řady sokolské. Nutno uvést, že předcházející šestiletá nacistická okupace citelně narušila veřejný život ve vlasti a lidi v ní a oslabila také jejich mravní charakter. Krátké poválečné období necelých tří let od května 1945 do února 1948 nejenže nestačilo odčinit tyto škody, zejména mravní, ale v mnohém je i následkem komunistického vlivu, spojeného s bázlivostí a oportunismem ostatních, ještě prohloubilo. Musíme si také přiznat, že ani sokolstvo tím vším nezůstalo nedotčeno. Slabší jednotlivci podlehli svému prostředí a nelze ani popřít, že velká doba stihla některé z představitelů Sokola malými. A tak i v sokolstvu se u některých členů a činovníků nekryla krásná vznešená slova s realitou jejich života. Nedalo se vždy říci, že řeklo-li se "sokol", "sokolka", byl to vždy celý a čestný muž, celá a čestná žena. Zklamali mnozí z představitelů, kteří měli být vzory, vůdci odporu proti komunistickému bezpráví a násilí. Stačí jen připomenout známá jména Truhlář, dr. Bláha, dr. Klinger, dr. Šterc, kteří bud ze zbabělosti nebo osobní ješitnosti či oportunismu prokazovali komunistům velké služby, svou podporou komunistického režimu vznesli zmatek do sokolských řad a poškodili sokolské jméno v národě. Zůstane při tom jejich věčnou a potupnou hanbou, že ani při pokusu o obnovu Sokola v krátkém období "pražského jara" roku 1968 se nejen těchto snah neúčastnili, ale byli naopak hlavními odpůrci sokolské obnovy a nejhorlivějšími přisluhovači komunistických fyskulturníků. Při tomto zamyšlení, které vyvolává řadu nezodpověděných otázek, je nutno litovat, že až dosud nikdo z tehdejších čelných činovníků Sokola nevydal o únorových událostech obsáhlejší svěděctví z hlediska sokolského. Několik málo kratších článků, zabývajících se některými dílčími úseky jsou neúplné, nedostatečné; jestliže popisují co se stalo, nevysvětlují proč tomu tak bylo, čas to vyvolávaj i více otázek, než dávají odpovědí. A přece je několik zásadních otázek, jež vyžadují odpovědi a jež by měly být zveřejněny a objasněny příslušníkům Sokola i širší veřejnosti. 23 [pageend7]Tak na příklad je všeobecně přiznanou skutečností, že v únorových dnech vyslalo sokolstvo delegaci k presidentu Benešovi s nabídkou pomoci, delegace však k němu nebyla připuštěna. (Dr. Ant. Hřebík: Sokolstvo a únor 1948, Csl.Sokol v zahraničí, č.2-1978, str.18., a jiní, také na příklad M.J.Brouček: Československá tragedie, str. 364.) Čí vinou nebyla delegace k presidentu připuštěna? Nebylo tehdy ještě možné si přístup k němu "vynutit"? Jestliže to nešlo osobní návštěvou, nebylo jiné možnosti zveřejnění nabídky pomoci? A nebylo-li ani to tehdy již možné, nedal se odpor Sokola jinak veřejně vyjádřit? Studenti, jak známo, z protestu zahájili pochod na Hrad - nebylo možné se k tomuto pochodu připojit, nebo jinak veřejně protestovat a činně odporovat? Čtyři měsíce po únorovém puči, na XI. všesokolském sletě to členstvo Sokola spontánně dokázalo, proč to nešlo v únoru, kdy manifestace odporu by bývala mnohem významnější - snad i rozhodující? Že se něco podobného od Sokola v únoru očekávalo, dokazuje např. dopis bývalého poslance Čeňka Torna v příloze knihy Oty Hory "Svědectví o puči", str. 553 : "Sokolové měli jít do ulic, jako štít národa, který by se byl připojil - proti komunistickým dělnickým milicím. " Další otázka, jež zasluhuje odpovědi: Jak došlo k tomu, že ihned po komunistickém puči byli z výboru ČOS "vyakčněni" dva hlavní představitelé Sokola, starosta a náčelník ČOS dr. Antonín Hřebík a dr. Miroslav Kavalír? (M.Provazníková, Csl. Sokol v zahraničí, č.2-3 1972, str. 20.: "Snad se jednou objasní, jak došlo k ustavení akčního výboru i v Tyršově domě. At tak či onak, akční výbor se sešel a pracoval. Mezi prvními "vyakčnil", jak se tehdy říkalo, bratra Hřebíku. " ) Je však známo, že komunistům záleželo na tom, aby slet byl uskutečněn a proto až do sletu dělali Sokolu různé ústupky. (M.Provazníková: Sto let Sokola, str. 21.: "... Před sletem v květnu se ještě výbor Československé obce sokolské vzepřel k pokusu o návrat k demokratickému zřízení Sokola a zrušil akční výbory. Byla z toho bouře, ale kdyS nepostradatelní činovníci pohrozili resignací, komunisté ustoupili - z ohledu na slet. Po něm se uz nepotřebovali mírnit.") V rámci těchto ústupků nebylo tehdy možné udržet zmíněné dva čelné činovníky Sokola v jeho vedení? Z titulů svých funkcí zcela jasně spadali pod definici "nepostradatelnosti" - zejména náčelník, hlavní vedoucí sletu. Byl o to učiněn pokus? A konečně otázka bezesporu nejzávažnější, neboř je otázkou mravní, tedy pro sokoly zásadní. Jak bylo možné, že v únoru 1948 a v následujícím období trvajícím dodnes, se našli sokolové, kteří se propůjčili k službě komunistům, nepřátelům národa? Nestalo se tak za I. světové války navzdory popravám (Slavomír Kratochvíl a jiní) a žalářování (starosta ČOS dr.Scheiner a další), ani v děsných dobách II. světové války, kdy tisíce sokolů zaplatilo věrnost Tyršovým ideálům hroznou krvavou daní; právem bylo proto v národním odboji obou světových válek přiznáno Sokolu místo nejčestnější. Jak bylo tedy možné, že v únoru 1948 se našli sokolové, kteří komunistům sloužili a v některých případech až s odpornou ochotou pomáhali při zotročování vlastního národa? Do února 1948 se dovolávali Tyrše, aby v zápětí na to přímo otřesným způsobem zradili jeho ideály a myšlenky. (Tyrš: "Milujme rovnost, milujme svobodu! Poměr otrocký se nesnáší s vědomím mužné síly a důstojnosti! - Věc sokolská znamená tolik co tělesné i MRAVU1 VYCHOVÁNÍ A ŠLECHTĚNÍ všeho národa aeskoslovanského, 24 [pageend8]odohován-C čeho k sile, STATEČNOSTI, UŠLECHTILOSTI a brannosti... ") Jak bylo možné, že Tyršem přikazovaná mravní výchova k statečnosti a ušlechtilosti měla tak malý účinek např. u bývalého náčelníka ČOS dr. Klingra, jednoho z nejvyšších představitelů Sokola, že se stal zrádcem nej odpornějším, bez obdoby v dějinách sokolských? Jak bylo možné, že mnozí z bývalých sokolů sloužili a někteří slouží komunistickému režimu dodnes? Kde byla učiněna chyba v sokolské výchově, jež umožnila lidem podobného charakteru se dostat do vedení Sokola již v letech předcházejících II. světové válce? V organizaci, jež měla být Mvlasti pevná stráž”? Nezodpověděním těchto stěžejních otázek zůstáváme mnoho dlužni novým příslušníkům Sokola a ještě mnohem více hrdé sokolské tradici. Při tomto zamyšlení nad otázkami února 1948 je nutno vyslovit veliké politování nad tím, že ani v zahraničí žijící představitelé ČOS, bratr dr. A. Hřebík a sestra M. Provazníková, dosud nepublikovali a snad dokonce ani nenapsali své paměti a nepřispěli k jejich zodpovědění. Při tom je jasné, že naděje na objektivní obsažné vylíčení únorových událostí z hlediska sokolského, od osob zasvěcených, se stále menší, nebot přímých pamětníků kvapem ubývá. Dopouštíme tím, že jediným vylíčením zůstanou tendenční články a pojednání komunistických, nebo jim sloužících "dějepisců” - Marků, Perútků, Při- báňů, Klingrů, Šterců».. Škoda, opravdu velká škoda, že tomu dopouštíme. Jan Vrcovský NÁČELNÍK ÚSTŘEDÍ bratr musil oslavil "75" v minulém roce a ne osmdesátku, jak jsme jsme v prosincovém čísle omylem uvedli. Organizace sletu mu sice v uplynulém roce dělala mnoho starostí, ale pět let mu přece jen nepřidala... Omlouváme se našemu bratru náčelníkovi a slibujeme mu, že o to radostněji s ním v srpnu 1987 tu jeho osmdesátku v Grinzingu oslavíme! NAŠIM ČTENÁŘŮM A POKLADNÍKŮM JEDNOT Vzhledem k tomu, že pokladník Ústředí bratr Jaroslav Hanuš vážně onemocněl a nemůže proto nadále vykonávat svou funkci, zasílejte vaše veškeré platby Ústředí - předplatné časopisu, příspěvky na tiskový fond, členské příspěvky, platby za publikace, odznaky, dary atd., na adresu administrátora Ústředí bratra 0. Stehlíka: 1665 Bloor St.East, Apt. 1001, Mississauga, Ontario, Canada L4X 1S4. Veškeré platby, šeky, peněžní poukhzy atd. NEvystavujte na jméno bratra administrátora, ale VŽDY buú na "CZECH0SL0VAK SOKOL ABROAD" nebo na "Československý sokol v zahraničí". Po zvolení nového pokladníka Ústředí na volební schůzi koncem dubna v Paříži bude jeho adresa všem oznámena. 25 [pageend9]ŽIVOTNÍ JUBILEA JOSEF KALNÝ HELENA KALNÁ "70" & "75" Zakládající členové Sokola Bern sestra Helena a bratr Josef Kalných oslaviliv minulém roce 70 a 75 let. Oba oslavili tato významná životní jubilea v plném zdraví a svěžesti. Přejeme jim pevné zdraví do budoucna a věříme, že budou opět cvičit na VI. sletu v r. 1986, tak jako cvičili na IV. a V. sletu v Curychu a ve Vídni a na všesokolských sletech v roce 1932, 1938 a 1948. Doufáme, že ještě dlouho budou předávat své bohaté zkušenosti nám mladším. Tož na zdraví! SOKOL BERN MILOŠ VÍTEK ~ "70" V Montrealu oslavil 3. listopadu 1982 sedmdesátku bratr Dr. Miloš Vítek, významný kulturní pracovník krajanské Kanady. Sokolskou průpravu získal od učitele nej povolanějšího - světového mistra v tělocviku br. Jana Gajdoše v Králově Poli. Studoval ve Francii, doktorát práv získal na Masarykově universitě. Za války byl nacisty vězněn v Mauthausenu a v Dachau, po komunistickém puči se uchýlil do Kanady a usadil se natrvalo v Montrealu. Do mnoha dalších let mu přejeme pevné zdraví. JOSEF PEJSKAŘ - "70" Sedmdesátky se dožil ve Fallbrooku v Kalifornii 12. prosince 1982 bratr Josef Pejskař, novinář ve vlasti a v exilu, významný politický pracovník, známý svými protikomunistickými články ještě z domova a zejména svými břitkými rozhlasovými projevy k domovu, jež pod pseudonymem Jožka Pero, vysílal rozhlas Svobodné Evropy - RFE. V Mnichově založil a dlouhou řadu let redigoval exilové České slovo a byl spoluzakladatelem a činovníkem tamní sokolské jednoty. Po odchodu z Mnichova do Kalifornie na pensi pracoval na knize věnované významným zesnulým osobnostem exilu a vydal jí nyní pod jménem "Poslední pocta". Do mnoha dalších let jeho života mu přejeme hodně zdraví a úspěchu. 26 [pageend10]Z ÚSTŘEDÍ VOLEBNÍ SCHŮZE VYB0RU ÚSTŘEDÍ československého sokolstva v zahraničí byla svolána do Paříže ve Francii na sobotu a neděli 23. a 24. dubna 1983. Schůze bude zahájena v sobotu 23. dubna v 10 hodin dopoledne, bude pokračovat celý den a večer v sobotu, celý den v neděli a ukončena kolem 16 hodiny v neděli odpoledne. Pořad jednání: Sobota, 23. dubna 1. Zahájení schůze, ustanovení zapisovatele, volba sčitatelů hlasů 2. Zpráva o volbách zástupců žup do výboru Ústředí 3. Schválení zápisu minulých dvou schůzí výboru 4. Přijetí nových členů (jednot) 5. Zprávy - předsednictva Ústředí cvičitelského sboru mužů Ústředí cvičitelského sboru žen Ústředí vzdělávacího sboru Ústředí konečná zpráva V.-Jubilejního sletu ve Vídni hospodářských a účetních dozorců a schválení finanční zprávy Ústředí za rok 1982 6. Zpráva o výsledku soutěže na uspořádání VI. sletu r. 1986 7. Volby - předsednictva hospodářských a účetních dozorců členů rozhodčího sboru 8. Film V.-Jubilejního sletu - zpráva a promítání filmu Neděle, 24. dubna 9. Zpráva o ustavení předsednictva Ústředí 10. Rozprava - a) V.-Jubilejní slet ve Vídni - zhodnocení b) Příprava, nápln, organizace příštích sletů 11. Projednání došlých návrhů 12. Nedokončené záležitosti 13. Schválení rozpočtu a členských příspěvků na období 1983-1986 14. Poznámky, připomínky, dotazy, určení příští schůze 15. Ukončení schůze. ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Zdeněk M. Dobrovolný Jan Waldauf jednatel starosta 2 7 [pageend11]19. ročník Letních her župy Kanadské se konaly 4. a 5. září 1982 opět v malebném prostředí Sokolského údolí v Laurentských horách, 100 km severně od Montrealu. Letní hry jsou závody v lehké atletice a v plavání všech složek. Celkem závodilo 96 příslušníků - 25 žáků a žákyň, 7 dorostenců a dorostenek a 64 mužů a žen. Největší počet dodala "domácí" jednota Montreal - 59, následována jednotami Ottawa - 26 a Toronto - 11. V soutěži jednot získala prvenství jednota Montreal s 874 body, Ottawa získala 321 bodů, Toronto 143. Pořadí soutěže mužských složek: 1. Montreal 510 bodů, 2.Ottawa 184, 3. Toronto 83, ženských složek: 1. Montreal 364 bodů, 2. Ottawa 137, 3. Toronto 60 bodů. V soutěži jednotlivců o župní putovní ceny zvítězil u mužských složek bratr dr. Richard Drtina z Montrealu, který získal 60 bodů, uženských složek dorostenka Petra Kocůrová, rovněž z Montrealu, která získala také 60 bodů. Nově ustavenou cenu pro rodinu, jejíž příslušníci získali největší počet bodů, získala rodina Mirka Mokrého z Ottawy, jejíž členové Mirek, Zdena, Martin a Petr získali úhrnem 135 bodů. Jako vždy, součástí Letních her bylo společné stanování účastníků, dva táboráky se zpěvem a přátelská soutěž v odbíjené. Zdařilé hry řídili župní náčelník a náčelnice br. Jiří Kořistka z Monrrealu a sestra Anna Janoušová z Toronta. Přehled výsledků: KÁŇATA - dívky: 1. A. Butlerová, Montreal 10 bodů. KÁŇATA - hoši: 1. P. Mokrý, Ottawa 22 bodů. ŽÁKYNĚ do 11 let: 1. J. Phillip- sová, Ottawa 30 bodů, 2. G. Charbonneauová 29 bodů, 3. N. Shoonerová 26 bodů - obě Montreal. Skok vysoký: B. Nosková, G. Ala- diová, N. Shoonerová - všechny 85 cm a všechny z Montrealu. Skok daleký: M. Shoonerová, Montreal 2,57 m. Běh 60 m: J. Phillipsová, Ottawa 10,7 vt. Plavání: M. charbonneauová, Montreal 1:30,7 min. Přesp. běh: J. Phillipsová, Ottawa 6:30 min. ŽÁCI do 11 let: 1. M. Mokrý, Ottawa 50 bodů, 2. P. Glavaš 28 bodů, 3. N. Butler 10 bodů - oba Montr. Skok vysoký: M. Mokrý, Ottawa 95 cm. Skok daleký: M. Mokrý, Ott. 2,51 m. Běh 60 m: M. Mokrý, Ott. 10.5 vt. Plavání: M. Mokrý, Ott. 1:23,8 min. Přesp.běh: M. Mokrý, Ottawa 6:11 min. ŽÁKYNĚ starší: 1. A. Glavašová, Montreal 33 bodů, 2. R. Anderlo- vá, Ottawa 32 bodů, 3. M. Sykor- ská, Montreal 27 bodů. Skok vysoký: R. Anderlová, Ottawa 110 cm. Skok daleký: A. Glavašová, Montreal 3,27 m. Běh 60 m: A. Glavašová, Montreal 9,6 vteř. Plavání: T. Nesvadbová, Montreal 0:57,9 min. Přesp. Běh: M. Sykor- ská, Montreal 6:05 min. ŽÁCI starší: 1. M. Rýdlo, Montreal 35 bodů, 2. J. Dubravčík a V. Glavaš oba 34 bodů - všichni Montreal Skok vysoký: J. Dubravčík, Montr. 105 cm. Skok daleký: V. Glavaš, 3,36 m. Běh 60 m: V. Glavaš, Mont 9.5 vt. Plavání: M. Rýdlo, Montr. 0:56,9 min. Přesp. běh: M. Rýdlo, Montreal 5:49 min. DOROSTENKY:' 1. P.Kocůrová, Montr. 60 bodů, 2. H. Dobrovolná, Montr. 28 ŽUPA KANADSKÁ Župní letní hry [pageend12]42 bodů, 3. W. Janoušová, Toronto 25 bodů. Vrh koulí: P. Kocůrová, Montreal 6,64 m. , která zvítězila také ve všech ostatních disciplinách - ve skoku vysokém 125 cm, dalekém 3,40 m, v běhu 60 m 9,0 vteř., v plavání 0:59,0 min a v přesp. běhu 2 km 10:47 min. DOROSTENCI: 1. S. Kořistka, Mont. 48 bodů, 2. K. Dubravčík, Montr. 40 bodů, 3. L. Loch, Ottawa 25 b. Vrh koulí: K. Dubravčík 9,40 m. Skok vysoký: S. Kořistka 130 cm. Skok daleký: L. Wedlich 5,02 m. Běh 100 m: L. Wedlich 12,8 vteř. Plavání: K. Dubravčík 0:46,4 min. Přesp.běh 2 km: S. Kořistka 8:45 min. - všichni Montreal. ŽENY 19-30 let: 1. Z. Kovaříková, Toronto 54 bodů, 2. I. Drtinová 20 bodů, 3. M.-A. Dobrovolná 5 bodů - obě Montreal. Vrh koulí: I. Drtinová, Montreal 8,72 m. Skok vysoký: I. Drtinová, Montr. 130 cm. Skok daleký: Z.Kovaříková, Toronto 2,85 m. Běh 60 m: Z.Kovaříková, Tor. 9,9 vteř. Plavání: Z.Kovaříková, Tor. 1:35,1 min. Přesp.běh 2 km: Z. Kovaříková, Toronto 14:53 min. MUZl 19-35 let: 1. M. Tureck, Toronto 44 bodů, 2. J. Novák, Mont. 36 bodů, 3. L. Bumbala, Ottawa 20 bodů. Vrh koulí: M. Lojkásek, Toronto 7,98 m. Skok vysoký: M. Tureck, Toronto 158 cm. Skok daleký: J. Novák, Montreal 4,94 m. Běh 100 m J. Novák, Montr. 12,9 vt. Plavání: P. Dobrovolný, Montr. 0:46,9 min. Přesp.běh 5 km: M. Tureck, Toronto 16:33 min. ŽENY 31-45 let: 1. Z. Mokrá, Ottawa 55 bodů, 2. J. Glavašová, Montreal 26 bodů, 3. S. Heřmánková, Toronto 22 bodů. Vrh koulí: Z. Mokrá, Ottawa 8,13 m. Skok vysoký: Z. Mokrá 125 cm. Skok daleký: Z. Mokrá 3,48 m. Běh 60 m: Z. Mokrá, Ottawa 9,2 vt. Plavání: Z. Mokrá 1:20,5 min. Přespolní běh 2 km: L. Butlerová, Montreal 11:13 min. MUZl 31-45 let: 1. M. Sykorský, Montreal 36 bodů, 2. A. Vilím, Ottawa 25 bodů, 3. S. Stolfa, Ottawa 20 bodů. Vrh koulí: S. Stolfa, Ottawa 8,43 m. Skok vysoký: M. Sykorský, Montr. 155 cm. Skok daleký: M. Sykorkský, Montreal 4,76 m. Běh 100 m: A. Vilém, Ottawa 13.5 vt. Plavání: I. Radechov- ský, Montr. 0:46,6 min. Přesp. běh 5 km: I. Radechovský, Mont. 19:33 min. ŽENY 46-60 let: 1. D. Rýdlová, Montreal 34 bodů, 2. M. Pinke- ová, Ottawa 27 bodů, 3. C. Drtinová, Montreal 20 bodů. Vrh koulí: 0. Anderlová, Ottawa 5,97 m. Skok vysoký: D. Rýdlová, Montreal 90 cm. Skok daleký: A. Kořistková, Montreal 2,56 m. Běh 60 m: M. Pinkeová, Ottawa 11.5 vt. Plavání: C. Drtinová, Montreal 1:12,1 min. Přesp.běh 2 km: C.Drtinová, Mont. 1:42 min. MUŽI 46-60 let: 1. R. Drtina, Montreal 60 bodů, 2. P. Dubravčík, Montreal 30 bodů, 3. J. Kořistka, Montreal 17 bodů. Vrh koulí: R. Drtina, Montreal 8,50 m. Zvítězil také ve všech ostatních disciplinách - ve skoku vysokém 140 cm, ve skoku dalekém 4,28 m, v běhu na 60m 8,0 vteř., v plavání 1:11,9 min. a v přesp.běhu 2 km: 9:17 min. MUŽI nad 60 let: 1. K. Pinke, Ottawa 35 bodů, 2. N. Každan 17 bodů, 3. J. Gazda 10 bodů - oba Montreal. Vrh koulí: J. Gazda, Mont. 10,37m. Skok vysoký: K. Pinke, Ott. 105 cm. Skok daleký: K. Pinke, Ott. 3,41 m. Běh 60 m: K. Pinke, Ott. 12,4 vt. Plavání: N. Každan, Montreal 2:34 29 - JK. [pageend13]ŽUPA VÍDEŇSKÁ Župní secvičná V neděli 18. dubna 1982 konal se v Alt Erlaa župní volejbalový turnaj spojený se secvičnou všech složek. Volejbalový turnaj byl zahájen v 9 hod. stručnými zahajovacími projevy náčelníka a náčelnice župy i Ústředí bratra Ludvíka Musila a sestry Gisely Sionové. Po rušném průběhu zvítězila v soutěži mužů i žen družstva jednoty Vídeň XVI., před družstvy jednot Vídeň III. , a Vídeň XII-XV. Po polední přestávce nastoupily všechny složky na secvičnou sletových prostných a ženy s dorostenkami na zvláštní vystoupení. Přítomní diváci uznale odměňovali potleskem cvičení žactva a dorostu a zejména závěrečné cvičení 130 mužů a žen. Vídeň III. druhé Čtvrtletí sletového roku bylo v jednotě zcela ve znamení příprav na slet. 24 žen, 14 mužů, na 30 žáků a žákyň pilně nacvičovalo prostná, čemuž podřídili dokonce v jednotě tak oblíbenou odbíjenou. Volejbal se hrál pouze jednou týdně v tělocvičně školy v 10. okrese a od teplých letních dnů na najatém hřišti pod širým nebem v 5. okrese. Zájezdu do Tyršova Oetzu se zúčastnilo 15 členů jednoty, jejíž kombinové volejbalové družstvo skončilo v turnaji mezi 14. účastníky na 6. místě. V soutěži žen ve vrhu koulí skončila sestra Novotná na 3. místě a stejně se umístila i sestra Bočková ve skoku dalekém. Koncem dubna se konal také poslední předsletový kulturní večer jednoty, který byl ve dvojím smyslu jubilejní: uzavřel 10. sezónu těchto pravidelných pořadů a počet účastníků tímto večerem překročil číslo 10.000. V kulturně- literárním pásmu zahrál koncertní klavírista a profesor vídeňské konservatoře B. Cuberka skladby Smetanovy, Janáčkovy a B. Martinů, doprovázené poezií P. Bezruče, Jar. Seiferta a F. Hrubína v přednesu nyní ve Vídni žijící bývalé herečky pražského Národního divadla Jaroslavy Tvrzníkové. Večer měl v přeplněném sále, kde bylo tentokráte i mnoho mládeže, velký úspěch a na závěr poděkoval bratr Janeš bývalému vzdělavateli a nyní kulturnímu referentu jednoty bratru Lionovi za obětavou a velmi úspěšnou činnost v souvislosti s vysokou úrovní pravidelných hudebních, literárních a přednáškových večerů, které se staly neodmyslitelnou součástí Sokola Vídeň III. , a vídeňského krajanského života. - L. Vídeň XII-XV. JARNÍ VESELICE jednoty, uspořádaná 6. června 1982 na sokolském hřišti v Kierlingu byla velmi zdařilá a zcela ve znamení příprav na slet. Pro mládež a děti připravili vedoucí oblíbené závodivé hry, pro dospělé vyhrávala k tanci i poslechu česká muzika "Rozmarýn Florián" a na dobrém jídlu a občerstvení se podíleli všichni účastníci. P. I. Vídeň XVI. SLETOVĚ PŘÍPRAVY byly hlavní náplní činnosti jednoty v posledních předsletových měsících. Jednota se zúčastnila všech secvič- ných srazů - v Alt Erlaa v dubnu a květnu a v červnu dvakráte na župním hřišti v Kierlingu. ČESTNÉ UZNÁNÍ za dlouholetou zasloužilou sokolskou práci bylo 30 [pageend14]na župní valné hromadě uděleno zasloužilé člence jednoty, sestře Lidce Froňkové. VZPOMÍNKOVÉ SLAVNOSTI LIDICKÉ TRAGEDIE, uspořádané Menšinovou radou dne 5. června se zúčastnila řada členů jednoty, několik i činně jako sboroví zpěváci smíšeného sboru JSM. Několik členů jednoty se také zúčastnilo zájezdu Menšinové rady do mauthausenu k odhaleni pamětní desky obětem nacismu. PŘÍKLADEM SOKOLSKÉ OBĚTAVOSTI byli bratr a sestra jednoty, kteří v květnu museli podstoupit vážný operativní zákrok s velmi zdlouhavou rekonvalescencí a oba v následujícím měsíci byli již opět v plné činnosti ve výkonu svých funkcí jak v jednotě tak ve sletovém Výboru- Zrn. ŽUPA ZÁPADOEVROPSKÁ Mn i chov MEMORIÁL Dr. M. TYRŠE, jehož 6. ročník jednota uspořádala opět v Jachenau 14. února 1982 byl velmi zdařilý. Zúčastnilo se 30 závodníků a závodnic, z nichž nejvíce překvapila žákyně Alice Pátková ze Sokola Goteborg, která zvítězila nej lepším časem na společné pěti- kilometrové trati časem 20:55 min. Další nej lepší časy na trati 5 km zaznamenali - u žáků: Martin Šmej- kal 21:16, u dorostenek Š. Ty- dlitátová 23:32 min., u žen "F 1" sestra Benešová ml. 22:40 min., u žen MF 2" sestra Schonweitzová 22:09 min., u žen "F 3" sestra Tůmová 24:15 min. V soutěži mužů na 15 km zvítězil bratr Malý časem 41:10 min. 2. Je- melka 49:31 min., 3. Zaoral 50:23, 4. Třaskalík 51:56, 5. J. Trunčík 52:12, 6. Mayer 67:56 min. - K zdaru závodů přispělo dobré počasí a výborná organizace. SnVn1í1, Paříž OSLAVY 90. VÉR0ČÍ ZALOŽENI JEDNOTY vyvrcholily 20. června 1982 na Sokolské louce - otevřením dostavěného nového sálu, finálem turnaje v odbíjené o pohár bratra J. Moce a zdařilým veřejným cvičením, na němž vystoupilo 90 cvi- čenců a cvičenek všech složek jednoty. 2 Otevření nového sálu (100 m ) se konalo za přítomnosti členů městského zastupitelstva města Gournay s/M. Starosta jednoty br. F. Fiedler ve svém projevu uvítal přítomné, vyslovil díky všem,kteří se o uskutečnění stavby zasloužili a zdůraznil význam oslavy pro jednotu. Závěrem vyslovil přání, aby tento nový Stánek na "Sokolské louce Leoš Mileč" sloužil zdravému pokračování jednoty na poli tělocvičném, sportovním, kulturním a zábavném, v duchu sokolských ideálů a v mezích dobrovolné sokolské kázně. Přestřižením tříbarevné stuhy byl vchod do sálu otevřen a předán jednotě. Následující odpolední veřejné cvičení jednoty bylo krásnou přehlídkou sokolské kázně a zdatnosti, při čemž přesně a ladně zacvičená prostná žactva, dorostu a členstva přinesla velké potěšení a povzbuzení četným divákům a byla současně radostnou předzvěstí V. sletu zahraničního sokolstva ve Vídni. Zdařilému cvičení následovalo finále turnaje v odbíjené o pohár bratra J. Moce, v němž zvítězilo družstvo v sestavě bratří: T. Holeček, I. Leipold, M. Leipold, 0. Lichý, D. Lesoeur, F. Špoutil - kapitán Jan Pleskot. OSMDESÁTKU oslavili tři členové jednoty - bratři Otakar Mikula, Jan Novák, bývalý náčelník jednoty a Ludvík Mániček, předseda Sdružení čs. dobrovolníků ve Francii- Roty Nazdar. s. o. s. 31 [pageend15]ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Majitel a vydavatel: Ústředí čs . soko 1stva v zahraničí Owner and Publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné: $ 6.00 (U.S.) ročně Subscription : $ 6.00 (U.S.) per year Administrátor - přijímá změny adres a předplatné ze všech zemí: 0. Stehlík, 1665 Bloor St.East,Apt.1001, Míssissauga,0nt.,Canada L4X 1S4 Redaktor: Jan Waldauf, 2333 Kenbarb Rd., Mississauga,Ont.,Canada L5B 2E9 [pageend16]