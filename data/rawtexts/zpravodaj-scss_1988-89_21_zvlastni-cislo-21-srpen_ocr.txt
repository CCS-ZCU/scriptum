časopis Čechů a slováků ve Švýcarsku ročník 21 1988 zpravodaj 21.srpen 1968 [pageend1][pageend2]Pohanění potřelo srdce mé, pročež jsem byl v žalosti. Očekával jsem, zdali by mě kdo politoval, ale žádného nebylo, zdali by kdo potěšiti chtěli, ale nedočkal jsem... At se zatmí oči jejich, aby viděti nemohli, a bedra jejich k stálému přiveď zemdlení. Vyli na ně rozhněvání své a prchlivost hněvu tvého at je zachvá- Ze žalmu 69 21. 8. 1968 Tak už jste tady ... vítejte! Vítejte, letní hosté z hlubin mrazu Vítejte nám po starém obyčeji s pancířem chleba s tímto krystalem slzotvorné soli, jež rozežírá vše, co padlo s nebe. Vítejte v láskyplném objetí, v němž praští kosti, sákne krev plodů na sklonku výsluní. A znovu hluchoněmí s hluchoněmými. A znovu osiky, osiky, které se otřásají při pouhém pomyšlení na Jidáše. Na úsvitě zakřičel kohout. Zapírám, že jsem vás kdy znal, zapírám podruhé, potřetí. Karel Moudrý ČAS BĚŽÍ Dnes se tomu už divíme - před 20 lety nám skutečně bylo dvacet. Nebo tak okolo. Utekl čas jako voda; kdo se tenkrát právě narodil, je mu tolik jako nám tehdy. Dvacátý první srpen osudného roku 1968 je pro dnešní mladíky a slečny v nejlepších letech 20 let vzdálenou historií, jež patří do čítanek, kde - kupodivu - nesmí být. Vyprávěl se takový vtip - že prý jednou - v jedenadvacátém století budou žáčci ve škole odpovídat: doktor Husák? - ten vládl v době Karla Gotta. Snad je na té anekdotě větší kus pravdy, než se dnes zdá. Normalizační vláda, krom jiných pokusů, chtěla vymazat část dějin národa, jež počínají - podle ní - bratrskou pomocí pěti spřátelených armád Varšavské smlouvy, internacionální dobročinností, po níž vyšlo tiskem Bilakovo "Poučení z krizového vývoje společnosti". Toho se teď drží, kdo dbá na rodinu, a ví, že lépe souhlasit, než vejít do sporu s vládou. Čteme si dnes v pamětech lidí, kteří měli tehdy štěstí být u toho, opakujeme si, že strana i vláda odmítly podle ústavního práva čin násilí a prohlásily pak společně okupaci za bezpráví; aby se vzápětí mnozí vzpamatovali a našli cestu ke státnické moudrosti, k níž vyzvali i národy, pomýlené nadějí na lepší vyhlídky do budoucna. A tak jsme, někdejší dvacetiletí, začínali. Ideologicky jsme se kazili četbou Literárních novin, Literárních listů, Listů. Také Hosta do domu a Myčka, i Mladého světa v tehdejší podobě, vyrůstali jsme zkažení myšlenkou, že stát může být slušný, vyrůstali jsme zkažení zkušeností předcházejících generací, jež chtěly vybudovat dokonalou společnost, a měly pak tolik smyslu pro realitu i takt, že nám, tehdy dvacetiletým, řekly, jak se mýlily. Dvacátý první srpen roku osmašedesátého pokazil naši generaci nadobro; viděli jsme v ulicích měst i vesnic tanky s rudou hvězdou - a samopalníky, jež nám do té doby představovali jako zachránce národní svobody a státní samostatnosti. Tři čtyři roky po osudném roce vyměnili jsme nehmatatelný ideál za hmatatelné očekávání; většinou přesvědčeni, že hloupost povýšená na druhou, nemůže dlouho trvat. Vstoupili jsme - bez idealismu předchůdců - do praktického života, abychom tam chytračili s předem stanovenou omluvou, že víme své a v dobách lepších zvedneme hledí a podíváme se na svou lepší minulost, co záruku nadějnější - společné - budoucnosti. Pokud si dobře pamatuji - v roce 1969 - jsme 21.srpna na protest proti bezpráví volajícímu do nebes - nenastoupili do pražských tramvají a dali jsme tak - poprvé a naposledy - prostřednictvím Dopravních podniků - najevo, že sovětská armáda by se a navěky - měla umístit opět na svém území; v roce 1970 jsme se už tramvají svezli, což nám ani nevyčítám, ani se tomu nedivím. Uplynulo mnoho let ode dne, který sotva kdo z nás zapomene. Můžeme si slabikovat hodinu po hodině, den po dni a měsíc po měsíci; jak ze střelby zůstala jen patetická slova, jak po Palachově smrti v novinách řekli, že další upálení mladého člověka by nesnesitelně zatížilo národní svědomí, aby následující smrt Jana Zajíce byla zapomenuta - týmž tiskem - v poučení o krizích [pageend3]a výstavách fotografií, pod nimiž stálo, že neštastní a bezmocní stojící proti tankům, jsou bandou najatých kontrarevolucionářů, ohrožujících samu podstatu naší existence. Stali se z nás postupně pekaři, dlaždiči, číšníci, ženy v domácnosti, pracující inteligence, proletariát a rolnictvo, veksláci a úderníci, okresní tajemníci, vedoucí oddělení, zasloužilí, podezřelí, vyhovující a nevhodní - jak to tak v řádném socialistickém státě má být, a nemůžeme se - naštěstí odvolávat na poblouznění a nadčasový ideál, nadšení při kácení lesa, kdy létají třísky, na dobu malin nezralých, kosených srpem a utloukaných kladivem. Na účet ztrát přičteme sebe. Což se mi v zarytém soukromém optimismu nezdá tak špatným vkladem pro leta následující. Nejpřekvapivější na uplynulé zkušenosti naší generace je, že člověčinu nelze zdolat tankem. Přičemž si nekladu za podmínku, aby právě vyslovené sdělení pochopili na vltavském nábřeží - a v Kremlu. Tam se budou nadále vzájemně - revolučně reformovat. Bez nás. Bez generací, které se tak či onak narodily po srpnu 68. Aby to bylo úplně přesné - po 21.srpnu. 3.Štěpánek Štefan Vrták MRAMOR POKOJA Nedaleko mraveništa do mechu pohozený leží samopal. A naše ruka už sa dvíha k nemu, lež rozum velí - pálí A strely pokoja z žeravej pahreby krájajú noci a dni. Raz zmizne nepriateľ, keď strela rozumu naveky den nám rozvidní. Tak leží kámen, vášeň i samopal nový na posteli mechu. Ak ste ho nezdvihli, tak nie je to bázeň, ani kvapka strachu. Len pokoj jedlí z našich hor, len pokoj studní... Stoj, brat môj, v pokoji a sa nepokor, no nikdy, nikdy nezabudnil PRAŽSKÉ JARO PO 20 LETECH Pražské jaro - tak se nazývá krátké období nadějí, které prožil český a slovenský národ v roce 1968 - bylo rázně ukončeno sovětskými tanky 21.srpna 1968. Co z toho zbylo? Byli zranění a mrtví, byla i obět sebeupálení Jana Palacha jen potvrzením, že se nedá nic dělat? Nový důkaz pro ty, kteří věří, že geopolitické zájmy velmocí, které rozdělily v Jaltě Evropu ve své zájmové sféry, jsou určujícím politickým činitelem a nikoliv vůle a představy Evropanů, kteří v tomto prostoru žijí. Pojem Pražského jara je často spojen se jménem Alexandra Dubčeka. Politická dráha A.Dubčeka byla typická pro komunistické funkcionáře, i on patřil k lidem bezvýhradně oddaným praxi a cílům sovětských komunistů. Jak si vysvětlit, že právě on skončil v okovech před iniciátory intervence vojsk Varšavské smlouvy? Vnímavý čtenář či divák televize může jistě namítnout, že to vše už je známo po vystoupeních Šiká, Mlynáře, Pelikána a jiných vedoucích činitelů komunistické strany, kteří žijí t.č. na Západě. Vytvořil se obraz černobílých kontrastů: na jedné straně stojí nic nechápající tvrdí stalinističtí dogmatici, na druhé straně pak komunističtí idealisté, kteří porozuměli znamením doby a formulovali principy socialismu s lidskou tváří. Tento funkčně politický obraz je při nej menším velmi nepřesný. Historicky přesný a pravdivý obraz oné doby čeká teprve na své zpracování. Bez jakýchkoliv nároků na úplnost chci přispět do upřesnění mozaiky Pražského jara. Umožnila mně to moje činnost vedoucího funkcionáře Klubu angažovaných nestraníků. Komunisté se historicky vyznačují tím, že přesně analyzují chyby vládnoucích a mistrně pracují na destrukci etablovaného systému. V okamžiku, kdy se sami uchopí vedení státu objevuje se - domnívám se zákonitě - hospodářské zaostávání, které je spojeno s potlačením svobody a práv jednotlivce. Komunisté se v praxi vyčerpávají tím, že neúměrně mnoho obětují upevnění a rozšíření moci. Tím se izolují od národa a vytvářejí politickou kastu, která ztrácí původní sympatie a rozšiřuje sama nedůvěru, strach a odpor na celý národ. Podobný vývoj prodělalo i Československo, které v únoru 1948 ztratilo poslední zbytky parlamentní demokracie. V tomto údobí začali svoji kariéru ne právě lidskou likvidací neko- munistů (např. na vysokých školách) mnozí z těch, kteří v roce 1968 propagovali socialismus s lidskou tváří. Po období pronásledování zavírání a fyzické likvidace nekomunistů, ale i komunistů, kteří se stali obětmi tvrdých trakčních bojů uvnitř kom. strany, docházelo během let k degeneraci a zbahnění politického systému, který byl ztělesňován často objektiv2 [pageend4]ně neschopnými a stárnoucími funkcionáři, kteří ovládali jen umění udržovat politickou moc, nikoliv však řídit hospodářství a společnost všech občanů. Řada inteligentních komunistů kulturní fronty si uvědomovala tuto zahnívající stagnaci a začala je nejprve transformované kritizovat. Transformované znamená, že docházelo k diskusím nikoliv s politickými, nýbrž jen s kulturními tématy, která byla oficiálně tabu a kde - opět v rámci kom. strany - se formulovala stanoviska, která se odlišovala od oficiální linie (příklad: diskuse kolem díla F. Kafky). Později docházelo už i ke kritickým připomínkám s politickým a hospodářským obsahem. Např. Ota Šik účinně útočil hospodářskými argumenty na tehdejší vedení 1.tajemníka strany A. Novotného. Komunisté svými tvrzeními často vyvolávají dojem, že pouze oni byli kritickým elementem. Zapomínají však na mocenskou konstelaci; nekomunisté neměli tribunu a příležitost. Tatáž formulace v ústech komunisty byla kritikou, ale artikulována nekomunistou, byla hlasem politického nepřítele. Je tedy spasitelská funkce obrodite- lů z řad čs. kom. strany nikoliv výrazem jejich geniality, nýbrž výsledkem mocenské reality, kterou během let oni spoluvytvářeli. Je nesporné, že vše kritické vyvolávalo sympatie umlčené a přihlížející většiny. Tyto sympatie spolu s hospodářskou stagnací vedly k formování politické frakce mladší generace, která bojovala o převzetí politické moci. Tato bojující frakce měla důvodný strach a proto hledala podporu. Politický slovník se tehdy začal měnit a objevovaly se pojmy dosud neužívané: humanita, národní tradice, pluralita, práva občanů atd. Napětí uvnitř kom. strany začalo vzrůstat. Došlo k prvním změnám na politické šachovnici. A.Novotný nedostatečně podpořený L. Brežněvem byl donucen vzdát se křesla I.tajemníka, zůstal však ještě po kratší dobu prezidentem republiky. Novým vůdcem kom. strany byl A. Dubček. Novotný ani sov. vedení nepochybovali o jeho věrnosti Sov. Svazu a navíc Novotný sám se domníval, že jeho nový nástupce je člověk váhající, který vážně neohrozí pozice konzervativního křídla. Přes tento faktický důležitý úspěch trval boj a napětí mezi frakcemi kom. strany dále. Výrazem a dokladem této situace byla např. řeč A. Dubčeka na Staroměstském náměstí v Praze. Obracel se na celý národ s prosbou o podporu a pomoc, které se mu také dostalo. Díky této podpoře se podařilo dostat konservativní křídlo strany do defenzívy. V novinách, v rozhlase a v televizi se začaly objevovat články s kritickým obsahem, které vyvolávaly nový příliv kritiky a zároveň dodávaly odvahu, promluvit i nekornunistům. Došlo k zvláštnímu stavu, který jsme tehdy nazývali demokracií na čestné slovo; intaktní potlačovatelský aparát jakoby strnul a nereagoval. V tomto období došlo k založení nových organizací mimo jiné i Klubu angažovaných nestraníků (KAN měl v krátké době 65 okresních organizací a mnoho desítek tisíc členů). Všechny nově vzniklé organizace se těšily popularitě nejen tím, že formulovaly svá stanoviska, ale že vůbec po letech sterility de facto existovaly. Kom. straně vznikl nový problém. Progresivní křídlo potřebovalo podporu, ale žárlivě si nepřálo politickou konkurenci, kterou se snažilo všemi prostředky zparalyzovat. To byla rozhodující skutečnost roku 1968 až do sovětské intervence, která smetla všechny nově vzniklé organizace spolu s tzv. progresivním křídlem kom. strany. Typické pro tehdejší situaci bylo povolení pouze k tzv. přípravě činnosti Klubu. Později docházelo k nekonečným diskusím, co patří do tzv. přípravné činnosti a co nikoliv. Při jednáních na půdě Národní fronty (NF je kom. stranou vedené a kontrolované dovolené seskupení zájmových organizací) formuloval požadavky kom. strany tehdejší tajemník Zdeněk Mlynář. Byl to vstup do NF a uznání vedoucí role kom. strany, což jsem nemohl přijmout, poněvadž to znamenalo v podstatě politickou likvidaci Klubu. Z. Mlynář byl impulzivní a hrozil mocenskými prostředky. Nabídl jsem rozpuštění Klubu pro neochotu přijmout tento diktát, ale to se politicky také nehodilo. I naše pozice byla nevýhodná, poněvadž přijetí požadavků bylo nemožné a zároveň jsme si uvědomovali, že prohra progresu je automaticky naším koncem. Červen, červenec a srpen byly měsíci jakési patové situace. Boj v zákulisí trval dále. Několik příkladů: redakce časopisů dostaly pokyn neuveřejňovat materiály o činnosti a programu Klubu. Z. Mlynář telefonoval např i ved. red. Svob. Slova Pavlisovi s žádostí, aby Klub ignoroval. Mlynář se dostavil na schůzi Klubu na Střeleckém ostrově a snažil se osobně prosadit v zákulisí své požadavky. Tajemník Městského výboru KSČ Šimon vydal příkaz Čs. tiskové kanceláři, který byl nepravdivě formulován jako vedením Klubu usnesené odvolání politické diskuse ve Slovanském domě. Šel tak daleko, že poslal jménem předsedy Klubu telegram vedoucímu tajemníku KS Jihomoravského kraje. Na celou záležitost se přišlo náhodou, poněvadž tajemník Šabata mně vytýkal, že mám strach, a já jsem mu vytýkal totéž, poněvadž nepřijel, ačkoliv byl pozván. Dr. Šabata patřil k lidem naprosto čestným a hluboce jsem si ho vážil. Nezapomenu na jeho výrok: rád bych se dožil okamžiku, kdy bude možné rozpustit stranu i klub. Pozoruhodná byla i setkání s tehdejšími funkcionáři: Smrkovský a ministr vnitra Pavel hovořili s námi věcně a bylo cítit snad i lehkou sympatii. Dr. F. Kriegel, se mě snažil otcovským tónem 3 [pageend5]dohnat k politické sebevraždě (nabízel mně dobře placenou funkci a služební automobil), prof. Šik se s námi sešel za téměř konspirativních okolností na neutrální půdě cizího bytu, Č. Císař se bál a stále neměl dostatek času, atd. Velmi překvapivé bylo i tvrzení dalšího člena kom. ^delegace, který zdůraznil v osobním pohovoru, že on není komunistu nýbrž soc. demokrat. Čs. televize nevysílala natočené interview a čs. zpravodajský film nesměl promítat natočený film o Klubu. Klub angažovaných nestraníků byl zahrnován mezi tzv. antisoc. síly, což nikdo nedefinoval a neprokázal. Krátce po okupaci bylo za konspirativních okolností min. vnitra zrušeno povolení k přípravné činnosti. Krátce před tím mě navštívila delegace stranické organizace univerzity. Sdělili mně, že jsem jednohlasně získal tzv. celospolečenskou záruku a že nebudu souzen stanným soudem, nýbrž teprve tzv. řádným soudem. Poněvadž "nebylo možno zaručit moji bezpečnost", vyzvali mě, abych odejel do zahraničí. Optimistickou kapitolou Pražského jara byli spoluobčané. Tolik nadšení, ochoty k obětem (spousty lidi nabízelo své byty jako sekretariát, své síly i peníze) a mezilidského bratrství (pomoc pražských taxikářů pro moji rodinu v případě mého zatčení) jsem nikdy nezažil a již asi nezažiji. Nadšení přerostlo do armády a za hranice republiky - i zde vznikly organizace Klubu. Nejcennější byla skutečnost, že mladí lidé, kteří se za kom. režimu narodili, byli překvapivě politicky vyzrálí. Velkým pokladem byli skvělí mladí dělníci z velkých pražských závodů, přesné politické myšlení, disciplína a kooperace zůstávají důležitým vkladem do budoucna a jsou i důvodem mého optimismu. Političtí vůdcové přicházejí a odcházejí, národ zůstává. Rok 1968 jasně ukázal, že národ je ve své většině politicky zdráv a že se kdykoliv zařadí při zachování svébytnosti do rodiny evropských národů. ROZHOVOR SE SPOLUPRACOVNICÍ Zpravodaje Elou Ledererovou, vdovou po novináři Jiřím Ledererovi, který byl - stejně jako jeho polská žena - signatářem Charty 77 a jedním z mála bývalých komunistů - jiným byl Ladislav Mnačko -, který přiznal, že jeho účast na budování komunistické diktatury v Československu byla mrzkou zradou demokracie. Otiskujeme dnes v tomto zvláštním čísle její vzpomínku na 21.8.68 a v zářijovém čísle přineseme vzpomínky na některé komunisty, kteří se dnes tváří jako odvěcí demokrati. ZPRAVODAJ: Jak jste, paní Ledererová, prožívala 21.8.68? Ela Ledererová: Vlastně v ulicích. Ale předtím jsme tu noc strávili doma, telefonicky jsme probouzeli kamarády a sdělovali jim zprávy, které jsme se předtím sami dozvěděli. Někdy kolem čtvrté ráno jsme odjeli do města, podívat se, zda už do Prahy dorazily sovětské jednotky. Pamatuju si přesně pocit úzkosti, když jsem poprvé slyšela přilétat sovětská nebo dokonce československá letadla. Podobal se pocitu z druhé světové války: nálet, strach, že za chvíli začnou bombardovat. Podobný strach jsem prožívala v prvních hodinách v pražských ulicích, když jsem viděla děla, obrněné vozy a zaslechla tu a tam i výstřely. A pak ty další dny, ty už byly veselejší... Z.: Veselejší? E.L.: Samozřejmě, samozřejmě, protože v ulicích bylo spousta lidí a byla taková povznesená nálada. Lidé byli opravdu nějak zvláštní. Chovali se velice důstojně a vůbec na nich nebyl znát strach, nic se nebáli a šli proti tankům a vojákům, hovořili s nimi, křičeli na ně, co že tady dělají, jestli vůbec vědí, proč a kam to přišli. Opravdu to byla výborná, výjimečná nálada. S Jirkou jsem se setkala až navečer před policejní hodinou a jeli jsme ke známým. 4 [pageend6]V Praze se říkalo, že jsou připravené listiny, že se bude zatýkat a že jsou naše jména mezi těmi vybranými. Doma jsme nespali. To byly nepříjemné hodiny, ta jízda temnou Prahou mezi policejními hlídkami. Často nám pomáhali českoslovenští milionáři či policie, ukazovali nám cestu, říkali, kudy projet, abychom nepotkali sovětské hlídky. V těchto dnech jsme se na ně obraceli rádi... Z.: Co se - podle vašeho názoru, paní Ledererová, mělo dělat jinak, aby to neskončilo tak, jak to skončilo? E.L.: Velká chyba byla, že čs. vedení neinformovalo národ o situaci. Z.: Myslíte, že to vědělo? E.L.: Myslím, že ano a řeknu hned proč, deště v květnu hovořil dirka s Františkem Krieglem, oni spolu velmi kamarádili, hovořili spolu naprosto otevřeně, a tehdy v květnu po jakémsi zasedání, kdy Kriegel byl strašně deprimovaný a naznačil, že by to mohlo špatně skončit, dirka ho přímo prosil, že by měli národ informovat a něco dělat, když si myslí, že je situace tak nebezpečná. Ale František byl proti tomu a prý bylo proti tomu i celé vedení, protože by mohla v celé zemi propuknout panika a že by mohlo dojít k nějakým extrémním činům. Z.: Myslíte, že vedení vědělo, že bude okupace? E.L.: Že by přesně vědělo, to nemohu říci, ale jistě vědělo mnohem víc než např. novináři či obyčejní lidé. Určitě mohli z těch rozhovorů spíše posoudit situaci. Z.: Říká se, že Dubček byl v tom nočním zasedání zprávou o vstupu cizích vojsk překvapen. E.L.: To je docela možné, ale Dubčeka nepovažujú za politika. Myslím, že byl hodně naivní. Z.: Někteří v něm vidí slabocha, který v rozhodné chvíli selhal. E.L.: On byl jistě člověk velice slabý, ale byl tělem i duší komunistou. Možná, že si v 68. přál, aby to Československo žilo lip, aby lidé byli štastnější, ale tak vysoké místo neměl nikdy zastávat. V rozhodném okamžiku prostě nestačil. Vím od Kriegla, v jakém stavu byl Dubček v Moskvě, úplně rozložený, duševně i tělesně. Tak se nesmí chovat člověk na vedoucím místě. Z.: Možná, že ho to vzalo víc, než sám předpokládal. E.L.: Možná dost. Ale myslím, že i v těch jednáních před 21.srpnem projevoval hodně naivity. A ta jeho věta, když se dozvěděl o vpádu "To mi neměli dělat", svědčí o tom, že se cítil dotčen osobně jako komunista, že mu ti jeho soudruzi nedůvěřovali, že ten komunismus vede opravdu správnou cestou. On opravdu asi nevěděl, co znamená komunismus, co to je Sovětský svaz, totalitarismus. V tom bylo to selhání. Ale to nebyl jen Dubček. Postupně selhávali skoro všichni, kupř. Smrkovský, lidový tribun, kterému lidé taky důvěřovali, kterého uctívali, který obrodný proces velice podporoval. V Moskvě -však zklamal totálně, připojil se ke kapitulantům, zaútočil na novináře, hovořil o kontrarevoluci, o útocích proti socialismu. A když se ho po návratu zeptali, proč tohle udělal, omlouval se úplně jako klouček, že byl odříznut od veškerých zdrojů informací, mně to takhle bylo v Moskvě sděleno a proto jsem zaujal takové stanovisko." Ani to nebylo statečné. V ROZHOVORU S PANÍ ELOU LEDEREROVOU budeme pokračovat v zářijovém čísle. ' Miloslav Zeman KŘIK ani slovo které by se dalo přiložit na ránu Prokřičela celé noci ani vločka úsvitu mezi srpnovými hvězdami beznaděj za ní přistávaly eskadry beznaděj před ní Ve tmě Prokřičela celé noci strnulo úpění do tváří hluchým dobíjených koní Spálená socha svobody Ponížení po škarpách spálená socha hrůzy slézají se trčí navěky vzdorují dorozumívají se Svět jede na weekend ani nabodnutá houba s octem po našich kostech 5 [pageend7]PŘÍPAD PRAŽSKÉ PERESTROJKY Čtrnáctideník "Zeit Bild", který vydává Švýcarský ústav pro východní Evropu (Schweizerisches Ostinstitut) uveřejnil v 16.čísle 88 článek Jana Svonara a Christiana Brúgera, v němž srovnává pokus reformovat čs. režim v r. 1968 s gorbačovskou snahou o perestrojku sov. systému. Podstatnou část jsme pro vás přeložili: Společné jsou dějiny dogmatického a centralistického výkonu moci (řečeno ve smyslu reformních politiků) nebo totalitní diktatury (řečeno ve smyslu většiny obyvatelstva, donuceného k mlčení). Poté, co 1948 uchvátila strana moc, "zespo- lečenštěla" politický a hospodářský život bez ohledu na poměry a přání obyvatelů. Vyvlastnila soukromý majetek, zestátnila do posledního všechny podniky a obchody. Zemědělství bylo - po odsunu dvaapůl miliónu sudetských Němců - násilně zkolektivizo- váno, což snížilo životní úroveň. Průmysl, komandovaný podle hospodářských plánů, se vlekl bez jakékoliv iniciativy. Problémem se staly náhradní součástky, suroviny a energie. K tomu přistoupily zamýšlené disproporce. Těžký a zbrojní průmysl měly přednost před průmyslem lehkým a spotřebitelským sektorem a službami. Zcela vědomě bylo potlačeno národní sebevědomí. Zvláště se zcela zamlčelo údobí 1918-1938 i s periodou od r. 1945-48, doba československé demokracie. Zájem o ně byl označen za nacionalismus, zájem o západní Evropu za kosmopolitismus, obé se považovalo za trestuhodné nepřátelské vlastnosti. Místo toho se podporoval tzv. "internacionalismus", což v praxi jednoduše znamenalo závaznost toho, co řekl Sovětský svaz. To všechno se dálo na úkor obyvatelstva. Občané viděli, že je revoluce hospodářskými sliby oklamala a ještě horší byla nesvoboda jednotlivcova, potlačení každého názoru, který se neztotožňoval s KSČ. Mladá generace ztratila veškeré porozumění pro stranická dogmata a starou generaci, pokud vůbec spatřovala v socialismu nějakou naději, zklamala skutečnost důkladně. Rozmrzelost se projevila koncem údobí 1948-68 především mezi inteligencí a mládeží, avšak právě tak veliký byl tišší hněv dělníků a zemědělců, takže nespokojenost byla obecná. "PRAŽSKÉ JARO" Proti SSSR bylo Československo v minulosti právní stát, který respektoval práva a svobody svých občanů. Proto Češi a Slováci pochopili lépe, co ztratili zavedením tzv. lidové demokracie. Jejich náskok ve vzpouře proti ideologicky ospravedlňované lži diktatury je tedy logický... Přitom patřili mnozí čeští a slovenští spisovatelé, jako třeba Pavel Kohout, ke generaci literátů, kteří se 1948 postavili proti buržoazii v důvěře v úlohu socialismu, ukazujícího do budoucnosti, slepí k hanebnostem, které už do té doby napáchal... STRANA A "SOCIALISMUS" VEDENÍ čs. reformního hnutí si pochopitelně přálo, aby Československo zůstalo komunisticky řízenou zemí. Něco jiného nepřicházelo tváří v tvář sovětské možnosti veta vůbec v úvahu, a to se vědělo v celé zemi. Při jedné anketě z roku 1968, která se omezovala toliko na "alternativu" buď socialismus či návrat ke kapitalismu, se logicky vyslovilo 89% pro socialismus, at už se pod ním rozumělo cokoli. Na ekonomickém poli beztoho už po postátnění všech výrobních prostředků neexistoval kapitalismus, který by bylo možno obnovit, a tato sovětská předhůzka byla ryzím alibi pro zamýšlené užití násilí. Pro Československo znamenal politicky nově chápaný socialismus právě "socialismus s lidskou tváří", jedině schůdnou cestu ke změnám. Reálný socialismus však necharakterizovaly hospodářské vlastnické poměry, nýbrž mocenský monopol jediné strany, to je jejího vedení. Protože se chtěla a musela zachovat formule vedoucí role strany, záleželo na tom, jak se změnil její obsah. Skutečně se došlo k jakési negativní defi- nici: vést neznamená komandovat, administrovat, neznamená to vládnout ani předpisovat mínění. Důraz se přesunul na morální hodnotu: přesvědčovat, svůj názor v soutěži návrhů dokázat jako nejlepší atd. To bylo v rozporu s dosavadním chápáním věci a bylo to nové. Už v únoru psalo "Rudé právo" v úvodníku: "Nepůjde tedy o pouhé "zdokonalení" dosavadního politického řízení, nýbrž o jeho postupnou přestavbu." Jakoby citát z Gorbačova před jeho dobou. NA ZAČÁTKU BYLO OSVOBOZENÍ SLOVA Důkazem tohoto úmyslu byla nejnápadnější vymoženost "pražského jara": faktická svoboda veřejného projevu mínění. Cenzura byla sice zrušena až v dubnu, ale už od ledna či února se pracovníci sdělovacích prostředků (kteří jako celá země pochopili duchovní obrat) zmocnili svobody slova. Jako výsledek mohl (skoro) každý řici a napsat (skoro) všechno, co chtěl a co si myslel. Strana sice tento výbuch glasnosti odspoda nepřikázala, ale pak jej schválila. Reformním silám ale nakonec prospěl: veřejné mínění stálo zřejmě za nimi. 6 [pageend8]V dnešním Sovětském svazu se - pokud jde o sdělovací prostředky - ukázal podobný výsledek jinak a také ostatní tabu jsou jinak motivována. V Československu roku 1968 vyžadovala politická chytrost z ohledu na Velkého Bratra sebecenzuru. "COPAK NEVIDÍTE...?" Tehdejší sovětské vedení hledělo na pražský lednový kurs nechápavě a nepřátelsky. Zda pochopilo reformu ve prospěch socialismu příliš málo nebo příliš dobře, je věc názoru. Samozřejmě chtěli pražští reformátoři (nehledě na to, že neměli volbu) "opravdový socialismus" a samozřejmě že obyvatelé chtěli při této příležitosti socialismus také, ovšem za předpokladu, že bude docela jiný, než co se pod tímto názvem dosud poznalo. Konec konců byl spor o "vlastní" socialismus sporem o prorokův vous. To ukazuje třebas už to, že pojmy "socialismus" a "antisocialis- mus" se daly snadno vyměnit - a vlastně je lze zaměňovat dodnes. Tehdejší postoj puncovaných zastánců socialismu byl bud jak bučí jasný. "Copak nevidíte," napsali 15. července zástupci pěti okupačních mocností československým stranickým kolegům, "že strana ztrácí kontrolu nad průběhem událostí a stále více ustupuje tlaku antikomunistic- kých sil?" V odpovědi pražské politbyro zdůraznilo, že "KSC je závislé na dobrovolné podpoře lidu. Svou vedoucí úlohu neplní tím, že společnosti vládne, nýbrž tím, že slouží svobodnému pokrokovému, socialistickému vývoji. Nemůže si autoritu vynutit, musí si ji získávat neustále činy." Od Gorbačovova projevu na lednovém plénu UV KS SSSR je v proudu taková debata i uvnitř Sovětského svazu, jakkoliv není zapotřebí o ní jednat tak tvrdě, aspoň ne v prohlášeních: ve čtenářských dopisech se však bojuje s tvrdými bandážemi, samo sebou pro socialismus, ale přesto nebo právě proto s protichůdnými názory. INVAZE A "NORMALIZACE" Vojenský vpád 21.8.68 byl pokračováním ideologického sporu jinými prostředky. Hloupoučké lži, které jej provázely (třeba že se okupací předešlo plánovanému obsazení západoněmeckými revanšisty) nestojí dnes za to, aby se vyvracely. Dubček, Smrkovský, Kriegel a jejich druzi byli zavlečeni do Moskvy a museli tam souhlasit s "nromalizací" v sovětském smyslu. Ta se také potom uskutečnila a její dnešní správci se cítí politickými změnami sovětské perestrojky desavuováni. Soustřeďují se na dílčí tématiku hospodářského refor- mismu a snaží se předstírat, že si toho nevšimli. Bezprostřední pohnutkou pro vpád (nebo aspoň pro jeho načasování) byl jistě plánovaný 14.sjezd partaje, který se měl konat v září. Tam by zcela jistě propadli "dogmatici", to je zastánci trvající diktatury, a začalo by se vážně se strukturální přestavbou s nejistými následky pro socialismus "jako takový", avšak s pravděpodobně ničivými následky pro reálně existující socialismus. Sjezd se konal přesto před nosem okupantů v jedné pražské továrně. Slovenští delegáti byli cestou zachyceni a násilím jim bylo v účasti zabráněno. Přesto bylo z 1543 zvolených delegátů přítomno ne méně než 1182. Tu se jasně ukázalo, kde členstvo stojí. Sjezd byl přirozeně později na sovětské naléhání prohlášen za ilegální. K normalizaci použili okupanti několika málo přívrženců a většího počtu soudruhů, kteří prý chtěli zabránit ještě horšímu. Celé měsíce pak ještě existoval aktivní, i když nenásilný odboj, jehož nositelem bylo prakticky všechno obyvatelstvo. Válečný akt sám proběhl tak dalece bez krve; stejně však zahynulo sovětskými střelami nebo pod pásy sovětských tanků asi sto lidí. Potlačení československého reformního kursu má následky dodnes. Vlna exulantů, vzdorné mlčení umělců ve vlastní zemi, Charta 77, popírání sovětského socialismu z části jepicovitý evrokomunismus, to všechno k tomu patří. Země prožívala prostřední zdánlivý ekonomický rozkvět na úkor přírody; rostoucí přírodní katastrofa ozřejmila mezitím tuto slepou uličku. Zem zachvátila politická a společenská desiluze, která je markantním protikladem k jásavé náladě roku 1968. Obyvatelstvo a zvláště mládež ztratily zájem o každý socialismus nebo o jakýkoliv jiný -ismus. Jestliže je bude možno zaktivizovat, tedy nejspíše na náboženském základě, jak ukazuje vývoj roku 1988. Tu se zdá, že se nit k roku 1968 přervala. JINÁ SJEZDOVKA K NOVÉMU ZAČÁTKU Mezitím se tato nit dnes duchovně nově navazuje tam, kde se považovala za léčku imperialismu, totiž v Sovětském svazu. Přirozeně platí otřelá pravda o nesrovnatelnosti předpokladů. Dá se naprosto spolehlivě říci, že SSSR roku 1988 není Československem roku 1968, ale diskuse je v podstatě táž, stejně jako je stejný hlavní problém: jak sloučit nynější a diktátorský společenský řád, zvaný socialismus, s kýženou demokracií. Může dojít ke konfrontaci a možná, že je nevyhnutelná. Po jedné stránce lze však z jinak _ postavených předpokladů získat útěchu: at perestrojce hrozí cokoliv, konec vpádem bratrských armád jí nehrozí. 7 [pageend9]A.O.: b r e ž n Ev o v a d o k t r ín a má t u h ý ž iv o t (Úryvky z článku, který přinesl 6/7.8. švýcarský deník Neue Zurcher Zeitung) Sovětský vpád do Československa před dvaceti léty - právě tak jako intervence v Maďarsku 1956 - odporoval ustanovení smlouvy Varšavského paktu, podle něhož je vměšování do cizích záležitostí nepřípustné a vstup vojenských jednotek na území spojeneckého partnera dovolen toliko se svolením jeho vlády. Když pražské reformní jaro převálcovaly v srpnu 68 sovětské tanky a porušily tak nejzákladnější mezinárodněpráv- ní normy, cítila dokonce i Moskva, že se musí poohlédnout po nějakém ospravedlnění. Jalové prohlášení operovalo tvrzením, že zájmy "socialistického společenství" mají přednost před zájmy jednotlivých zemí. Teze omezené suverenity komunisticky řízených států se v mezinárodní veřejnosti spojovala s tehdejším pánem Kremlu a dostala brzo pojmenování "Brežněvova doktrína". Že existenci takové doktríny potom Sověty popíraly a prohlašovaly za pomlouvačný vynález Západu, měnilo na skutečnostech málo - např. na znění varování, které spojenečtí partneři adresovali v létě 68 pražskému vedení: "Rozhodná obrana socialistického pořádku v ČSSR je nejen vaší, ale i naší úlohou."... Zástup sovětských ideologů se v příštích létech na toto téma vrhl, aby horlivě a úslužně "opravil" mezinárodní právo a přizpůsobil je mocenskopoliticky hotovým věcem. Úsilí vyvrcholilo bezpochyby r. 1977 publikací kolektivu sovětských profesorů "Posílení jendoty socialistických vymožeností". Doslovnou citaci však zasluhuje tato věta: "Mezinárodní vztahy jsou velmi obohaceny o skutečnost, že proletariát, který ma v ruce státní moc, vnáší do vztahů ony sociální cíle, zásady a normy, podle nichž se řídí jako třída." Od té doby uplynulo Moskvou mnoho vody a famózní dílo učených sovětských právníků s mnoha servilně zamontovanými citáty z Brežněva už se jistě v této formě nedožije nového vydání. Teprve před šesti léty zesnulý generální tajemník se pro dnešní vedení strany stal pojmem selhání. Jeho jméno se spojuje s heslem "stagnace", které zahrnuje nejen hospodářské nedostatky, ale i zlovůli, úplatkářství a společenský úpadek... A Brežněvova doktrína? Odpověď není jednoznačná. Opatrné náznaky, že se Pražské jaro a jeho násilný konec musí znovu přehodnotit, odporují výrokům, které svědčí o pravém opaku. Ministerský předseda Ryžkov řekl počátkem července po návštěvě v Praze, že se ztotožňuje s názory nynějšího čs. vedení na události před dvaceti léty. Byla to jen zdvořilostní fráze a posila pro hostitele na Hradčanech? Gorbačov sám přiznal po návštěvě Polska a Jugoslávie v komuniké sousedním zemím velkoryse veliký volný prostor. V interview řekl dokonce přímo dojemnou sentenci: "Bratrské země" jsou prý ve volbě své cesty svobodné, že však doufá, že zůstanou věrné socialismu. Týž generální tajemník však mluví znovu a znovu o tom, že nelze zvrátit poměry, které nyní ve východní Evropě jsou a připojuje s hrozivým podtónem, že každý pokus o změnu by ohrozil poválečný pořádek a tím i mír. Brežněv to kdysi neřekl jinak: Moskva se nevzdá kořisti, kterou získala roku 1945... Co platí teď? Otázka je asi zbytečná, protože chybějí přesné odpovědi, především však proto, že ani na jasné sliby není spolehnutí. Z dialektického cylindru vykouzlí Sověty, kdykoliv si vzpomenou, bez námahy novou formuli ospravedlnění, kteoru v konkrétní situaci právě potřebují. Střízlivě posuzováno, nebyla Brežněvova doktrína dosud odvolána. Gorbačovův Kreml, který z hospodářské nouze usiluje o obnovu velkého sovětského podniku, rozšiřuje podstatně hranice, když jde o definici, kterou si ovšem jako dřív vyhrazuje Moskva, co se může ještě tolerovat jako "socialismus". Pololegální existence opozice v Polsku ukazuje snad, že Gorbačov je ochoten žít s poměry, které by jeho předchůdci pravděpodobně netrpěli. Přiostření situace v některém z východních států, kterému by se musela prokázat "bratrská pomoc", je asi to poslední, co Gorbačov teď potřebuje. Vpád podle vzoru r. 1986 by zničil důvěryhodnost vychvalovaného "nového myšlení" a těžko si můžeme představit, jak by uvnitř Sovětského svazu přežil takový vývoj kurs dnešního šéfa strany. Miloslav Zeman JEDNOU Františku, buď rád že ses nedočkal, Maminko, buď ráda, že ses nedočkala, chtěl bych být u tebe, jsi v bezpečí tam, co jsi, nevracet se je ti tam lip. Tvá pěst je nám k ničemu, jenom tvůj vztek donosíme, jednou donosíme. do nesvobody. Tvá láska je nám k ničemu, jenom tvůj hněv donosíme, jednou donosíme! 8 [pageend10][pageend11]k.Z. 8411 Winterthur Postretouren an: Administration Zpravodaj, Postfach, CH-M11 Winterthur Q n Oechov a Slovákov Švajčiarsku CX V U U. d j Čechů a Slováků ve Švýcarsku Tiskový orgán Svazu československých spolků ve Švýcarsku Presseorgan des Verbandes der tschechoslowakischen Vereine in der Schweiz Zeitschrift der Tschechen und Slowaken in der Schweiz Journal informatif des Tchěques et Slovaques en Suisse Giornale per Cechi e Slovacchi in Svizzera Vychází měsíčně Vydává: Svaz čs. spolků ve Švýcarsku Řidl J. Strnad Adresa redakce: CH 8875 Obstalden, GL Adresa administrace (i pra Inzeráty): Postfach, 8411 Winterthur ZH číslo účtu pošt. šek. úřadu: 80 — 70357 Bankovní spojení: Schweizerische Kreditanstalt, Stadtfiliale Rathausplatz, Zürich Zahraniční odběratelé mohou platit buď mezinárodní poštovní poukázkou nebo bankovním příkazem. Předplatné ve Švýcarsku v ostatní Evropě v zámoří (letecky) Redakce neručí za obsah inzerce. Podepsané články nemusí vždy vyjadřovat názor redakce. Nevyžádané rukopisy se nevracejí. celý ročník SFr. 35 - SFr. 37.- SFr. 47.- půl ročníku SFr. 18.50 SFr. 19.50 SFr. 24.50 Bitte frankieren Objednávám Zpravodaj na rok Moje adresa: Příjmení..... .......................................... Křestní jméno....................................... Ulice a číslo........... ............................... Město (čís. kód).................................... Stát...... ................................................ »Nehodící se řkrtnéte An die Administration Zpravodaj Postfach s CH-8411 Winterthur Schweiz, Suisse, Switzerland [pageend12]