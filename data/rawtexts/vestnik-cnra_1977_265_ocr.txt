VĚSTNÍK ČESKOSLOVENSKÉ NÁRODNÍ RADY AMERICKÉ Čís. 265 Květen 1977 DO BĚLEHRADU Helsinská dohoda byla podepsána dne 1. srpna 1975. Nijak nás nepřekvapilo, že Sověty a země za železnou oponou pokračovaly s útiskem. V Československu se za ty dva roky nic nezměnilo, ale přece jen je tu důležitá událost, která měla svůj ohlas na západě: Charta 77. Stateční signatáři se odvolávají na Helsinskou dohodu a stěžují si světu, že jejich vláda se sice honosně hlásí k dohodě, ale v ničem ji nedodržuje. Charta byla zahrnuta do našich stížností, o kterých se bude před světem mluvit po zahájení konference dne 15. června v Bělehradě. Tentokráte Spojené státy se lépe připravují hájit svoje zásady. Komise v kongresu, Commission on Security and Cooperation in Europe, již měsíce sbírá materiál, vyslýchá svědky, kteří podávají důkazy, jak komunistické země porušují Helsinskou dohodu. Ve Věstníku jsme sledovali tyto přípravy a postoj vlády. O poměrech v Československu svědčili spisovatel Jan Beneš a pí. Anna Faltusová o problému rozdělených rodin, později Jiří Hochman bývalý redaktor Rudého práva, který podal přehled celkové situace v Československu a vysvětlil Američanům některé podrobnosti kolem Charty ze života za železnou oponou. Československá národní rada americká, vyzvána komisí, svěřila vypracování své zprávy br. Dr. Františku Schwarzenber- govi a Vlastě Vrázové, kteří za Radu předložili rozbor o lidských právech a porušování dohody. Text byl uveřejněn v květnovém čísle American Bulletinu, měsíčníku Rady, a vřele doporučujeme svým členům v odbočkách a čtenářům, aby se věnovali této zprávě a seznamovali americkou veřejnost s jejím obsahem. Rada zašle výtisky této zprávy na požádání. V rozboru jsou na několika stranách shrnuty hlavní přestupky komunistické vlády, hlavně proti Deklaraci Spojených národů o lidských právech, tak aby Američanům bylo jasno, jaký je život za komunismu. Ani Američané českého a slovenského původu nemají zdání v čem spočívá nesvoboda, proti čemu protestovali signatáři Charty, jakou to vyžadovalo odvahu stát se mluvčím Charty a jaké jsou následky tohoto činu. Z Washingtonu Na 17. a 18. května svolal Státní department konferenci o zahraniční politice: National Foreign Policy Conference, na kterou byli pozváni representanti etnických skupin. Za Československou národní radu požádalo předsednictvo svého místopředsedu Dr. Františka Schwarzenberga, aby jel do Washingtonu zastupovat naše zájmy. Z Washingtonu to byli pí. Anna Faltusová, Dr. Josef Hašek a p. Andrew Valušek. Byli jsme zastoupeni též Dr. Janem Papánkem, který neustále pracuje za lidská práva a má po léta přístup do Spojených národů. Konference se též zúčastnila jeho žena pí. Betka Papánková, která tam byla vyslána Národní asociací amerických žen za lidská práva. Vyjímáme ze zprávy Dr. Schwarzenberga předsednictvu Rady: “Tato porada byla svolána prý ne proto, aby účastníci t.j. “leaders of non-governmental organizations” byli informováni či poučováni, ale spíše za tím účelem, aby příslušní úředníci Státního departmentu vyslechli názory a návrhy naše. K účasti byli pozváni představitelé etnických skupin, z nichž mnohé známe z různých podniků “Captive nations” a dále představitelé mnohých jiných organizací, starajících se o lidská práva atd. Za Státní department nás oslovil zástupce státního tajemníka Warren Christopher, který vede Státní department, pokud státní tajemník dlí v cizině. Dále k nám promluvila řada vysoce postavených úředníků ministerstva, z nichž příkladem uvedu alespoň tyto: Mathew Nimetz, Counselor of the Department, který načrtl obrysy všech nejzávažnějších úkolů a problémů zahraničně politických. Joseph D. Duffey, Assistant Secretary for Educational and Cultural Affairs, který se soustředil na dlouhodobé úkoly a očekávané výsledky kulturní výměny v širokém kontextu; Douglas J. Bennet, Jr., Assistant Secretary for Congressional Relations, který vysvětlil snahu této administrace, spolupracovat těsně s kongresem, informovat kongres do té míry, aby směrnice zahraniční politiky byly společně vypracovány; Velvyslanec Sol M. Linowitz, náš zástupce v organizaci amerických států, mluvil zajímavě o otázce Panamského průplavu; William B. Edmondson, Deputy Assistant Secretary for African Affairs vyložil v celé šíři problémy Jižní Afriky, Namibie a Rhodesie; Arthur R. Day, Deputy Assistant Secretary for Near Eastern and South African Affairs mluvil o otázkách Středního Východu s umírněností, diskrétností a výrazovou přesností zkušeného diplomata z povolání; Luigi R. Einandi, Director, Office of Policy Planning, mluvil o problémech Latinské Ameriky; Bývalý guvernér státu Ohio, John J. Gilligan, Administrator, Agency for International Development, probíral otázky hospodářské i jiné pomoci chudým státům a zvláště ve svých stručných a výstižných odpovědích dokázal, čemu se člověk může naučit ve veřejném životě politickém. Plenárnímu zasedání předsedali střídavě William D. Blair, Jr., Deputy Assistant Secretary for Bureau of Public Affairs a William J. Dyess, Deputy Assistant Secretary for Public Affairs, který po dva roky vedl “Czechoslovak Desk” ve Státním departmentu. Při zasedání a na recepci po ukončení konference byli přítomní ještě početní další úředníci ze Státního departmentu, takže nám byla dána možnost promluvit s těmi, kteří se podílí na rozhodování a na plánování. Po krátkém přednesu toho kterého vysokého úředníka State departmentu následovaly otázky a [pageend1]VĚSTNÍK May 1977 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 Second Class Postage paid at Chicago, Illinois VĚSTNÍK Květen 1977 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročne. - Mimo U.S.A. $3.00 Redaktorka - Vlasta Vrázová Úřadovna: 2137 S. Lombard Avenue, Cicero, Illinois 60650 Tel.: 656-1117 odpovědi. Pro nás bylo snad nejvíce povzbudivé, že každý - pravím každý - z oficiálních řečníků zdůrazňoval, že hájení lidských práv je základní složkou dnešní zahraniční politiky, od které nemůže tato vláda ustoupit. Hájení lidských práv je pro nás “legal right” i “moral obligation”. V odpovědích na otázky ohledně chystané konference v Bělehradu jsme byli opětně ujišťováni (a cituji doslova): “We shall act vigorously”. Všichni znovu a znovu poukazovali na projev státního tajemníka Cyrus Vance na universitě v Georgia (30. dubna 1977): . . . “The resolve of this Administration to make the advancement of human rights a central part of our foreign policy”. Bělehradské konferenci byla věnována dopolední schůze dne 17. května. Projevil se tam naprostý souhlas názorů, ohledně žádoucího postoje Spojených států, odpovídající plně našim návrhům. Před i po panelu o lidských právech hovořil jsem s Patricia M. Derian, Coordinator for Humanitarian Affairs ve Státním departmentu. Má být členkou americké delegace v Bělehradu. Prohlásila, že nesmíme ustupovat od požadavků týkajících se lidských práv. Kdyby ostatní delegáti byli stejně citově zaangažovaní, nemuseli bychom mít tolik obav, které u nás pramení z dlouhé, smutné zkušenosti se západní ústupnosti na mezinárodním fóru. Po konferenci jsme byli pohoštěni v representačních místnostech State departmentu, které jsou důstojné velmoci. Je mi jasno, že konference takového druhu nemůže radikálně ovlivnit, či změnit zaměření americké politiky. Slyšeli jsme však některé projevy povzbudivé, navázali či prohloubili styky, které mohou být pro naši věc užitečné a znovu poznali, že zástupci porobených národů se v zásadních otázkách naprosto shodují. Z událostí v Československu Dne 23. května hlásil dopisovatel The Christian Science Monitor z Vídně, že hnutí za lidská práva bylo postiženo další ranou: spisovatel Václav Havel, vězněný od ledna a s prof. Patočkou hlavní mluvčí za Chartu, byl sice propuštěn z vězení, ale podmínečně s tím, že se musí vzdát veškeré “proti-státní” činnosti (za kterou jsou těžké tresty). Pražská vláda usoudila, že si poslouží lépe tímto gestem před konferencí v Bělehradu. Ostatně isolovala signatáře Charty a znemožnila jim další činnost. Současně se proslýchá, že Milan Huebl, kdysi vynikající komunista a hlava politického výchovného ústavu komunistické strany, si prý odpykal 4 roky vězení a byl propuštěn na svobodu. Byl odsouzen r. 1972 na šest-a-půl let. Myslí se, že mu vláda nabídla “vyhoštění”, aby se ho zbavila. Taktéž prý Zdeněk Mlynář, tajemník ústředního výboru komunistické strany, který podepsal Chartu, se rozhodl, že se vystěhuje se svou ženou. Oba prý dostali povolení opustit zem. 2 - Věstník Zdá se, že Československo - jako ostatně ve všem - sleduje příkladu Moskvy, a že považuje vyhoštění disidentů za nejlepší způsob, jak je zneškodnit. Za to, že podepsal Chartu, byl Husákem degradován generál Vilém Sacher na poručíka, s tím, že ztrácí nárok na pensi a že se mu odnímá právo nosit zahraniční a československá vyznamenání. Svůj “zločin” ještě zhoršil tím, že v dopisech protestoval u presidenta Husáka proti nařčení, že signatáři Charty jsou “zrádci a žoldnéři imperialismu”. Vilém Sacher je 70 let stár. Bojoval ve francouzské a britské armádě, na ruské straně se zúčastnil bitvy u Dukly. Po válce byl důstojníkem čs. armády a absolvoval školení na sovětské vojenské akademii. Za válečné zásluhy dostal nejvyšší vyznamenání. V letech 50tých byl degradován, ale r. 1965 rehabilitován. Po srpnové invasi byl vyloučen z komunistické strany a ztratil zaměstnání. Ale ani toto potrestání ho nenaučilo se podrobit a tak je trestán po třetí. Ing. Štefan Papánek: Generál Štefánik Pri spomienke na smrť gen. Milana Rastislava Štefánika, prvého ministra vojny rodiacej sa Československej republiky, si pripomíname 58 ročné výročie tejto smutnej udalosti. Štefánika si predstavujeme a tiež bol spolupracovníkom T. G. Masaryka, ako muža mimoriadne vzácneho, ako dynamického vedca, organizátora slávnych českoslovenkých légií, osnovateľa československej samostatnosti a prívrženca československej národnej jednoty. Toto je historická pravada o ňom. Štefánik ako muž, ktorý videl a sám prežil to všetko, čo Slováci v Uhorsku podstupovali a pretrpeli, ako národovec, ktorý okúsil všetko príkorie neslobody a ako rodoľub, ktorý vedel a videl, že náš národ z roka na rok slabne a pod tlakom maďarizácie hynie, veril, že Slováci sa zachránia len vtedy, keď utvoria s bratským národom českým jednotu. Preto Štefánik bol horlivým a nekompromisným vyznávačom československej národnej jednoty. Štefánik bol prísny na všetkých tých našich národovcov v zahraničí, ktorí sa nezapojili do odboja za oslobodenie národa pod Tatrami a ktorí nemali priamočiare presvedčenie o potrebe československej národnej jednoty ako záchrany Slovákov. Týchto Štefánik počas prvej svetovej vojny neustále napomínal, aby nezdôrazňovali naše národné odlišnosti od Čechov a tak nedesorientovali medzinárodnú spojeneckú verejnosť, ktorá veľmi málo o našom osude vedela a predsa mala o ňom rozhodnúť. Preto vyslovil tie pamatné slová, že Slováci sú slovensky hovoriaci Česi a Česi sú česky hovoriaci Slováci a jedni z nich žijú na Slovensku, kým tí druhí v Česku a na Morave. Toto povedal počas svojej návštevy v Spojených Štátoch na verejnom zhromaždení krajanov v roku 1917 v Chicagu, Ill. Také bolo jeho presvečenie a z toho presvedčenia sa zrodilo jeho dielo - oslobodenie národa a utvorenie československého štátu. [pageend2]Táto jeho viera a presvdčenie sa nesplnili úplne. - V novej republike sa vyvíjali Slováci ako samostatná európska jednotka, ako národ paralelne s národom českým, blízkym, veľmi blízkym, a predsa len národom osobytným. Tí, čo republiku tak radi a tak často kritizujú a neraz nenechávajú na nej nič dobré, mali by si práve túto skutočnosť veľmi dobre zapamatať a niesť v mysli neustále neodškriepiteľnú pravdu, že to bola republika, ktorá utvorila také priaznivé podmienky na to, aby sa Slováci mohli ako samostatný národ vyvíjať. A tak aj keď historicky musíme uviesť, že Štefánik práve tak ako Masaryk veril v českoslovenkú národnú jednotu a že sa v tejto svojej viere oba mýlili, musíme na druhej strane republike dať kredit za to, že sa na Slovensku po stáročia trvajúcom národnostnom útlaku utvoril samostatný slovenský a európsky národ. Prečo sa vlastne Slováci hneď od začiatku bránili československej národnej jednote? Nebolo to vždy len z politických príčin. Máme na to veľmi ušľachtilý príklad. Hneď v prvých rokoch, keď sa v Prahe dozvedeli, ako Slovensko zmýšľa a cíti, začali pátrať po príčinách. Usporiadali prednášky popredných slovenských a českých verejných činiteľov, ale v prvom rade spisovateľov, aby prehovorili na túto tému. Medzi inými pozvali aj nestorku slovenských spisovateliek, Elenu Matothy Šoltésovú. Stará pani pre zákerný reumatizmus do Prahy cestovať nemohla, ale napísala svoju prednášku a poslala ju do Prahy. V tejto prednáške Soltésová vysoko hodnotila bratov Cechov, uznala ako mnoho sa od nich Slováci mohli učiť a s vďakou vyzdvihla veľkú pomoc národa českého Slovákom. Lenže z našich menších alebo aj väčších diferencií nepriatelia spoločnej československej štátnosti vyvodzujú uzávery, ktoré sú proti zdravému rozumu a proti logike i proti nášmu národnému záujmu. Ba dokonca tvrdia, že Česi sú nám Slovákom tak blízki alebo tak vzdialení ako ktorýkoľvek náš súsed alebo každý iný európsky národ. To sa však prieči nielen zdravému rozumu, ale aj každodennej skúsenosti. Ale vráťme sa k životu a práci generála Šrefánika. Keď ich skúmame, nemôžeme prísť k inému záveru ako k tomu, že v tom bola životná a historická nutnosť, čo Štefánik robil a ako žil. Štefánik videl zabezpečenie slovenského národa len v najužšej spolupráci s národom českým. Vieme, že Štefánik svojím vzdelaním a prácou stal sa svetovou osobnosťou, a to zaváži, keď v celej jeho práci, počínaní a zmýšľní nevidíme iné len hľadanie cesty, ktorá by viedla k dobru národa slovenského i českého. Jeho spolupráca s prezidentom Masarykom bola úpná. Tam nebol rozdiel ani v cieli ani vo forme, ako pomáhať českému a slovenskému národu. On dobre videl, že sme sa vtedy na vlastné nohy postaviť nemohli bez vzájomnej pomoci českej i slovenskej. Toto všetko na čo sa podujali, dalo sa uskutočniť len v samostatnom československom štáte. Sociálne prúdy, ktoré vtedy rozbúrili celý svet, nevyhli sa ani našim národom. Štefánik však aj tu vedel, kde je naše miesto a postavil sa veľmi bezvýhradne na stranu západnej civilizácie. Videl, čo nám hrozí zo strany ruskej revolúcie, kde naše slávne légie boli vystavené jednak politickému tlaku a jednak geografickej nekonečnosti. A tu tiež Štefánik svoju úlohu na Sibíri skončil skvele. Postaral sa, aby sa všetky jednotky našich légií dostali domov intaktné. Jeho vplyv pri organizovaní légií vo Francúzsku a v Taliansku bol už zhodnotený mnoho ráz. Jeho práca a vplyv v diplomacii spolu s prezidentom Masarykom a Benešom mali rozhodujúci vplyv pre ustanovenie Československej republiky. Pre všetky tieto veci si spomíname na generála Štefánika z príležitosti výročia jeho tragickej smrti pri Vajnoroch 4. mája 1919. On ostane navždy legendárnym hrdinom. Za jeho prácu pre národ český i slovenský mu ostanem^avždy povďační. In Memoriam: Dmitrij Čiževski 18. dubna 1977 zemřel profesor slovanské filologie na universitě v Heidelberku Dmitrij Čiževski (*1894). Jeho jméno a mnohostranné dílo, obrácené hlavně k dějinám i teorii slovanských literatur a k filosofii, patří především světu vědecké práce. My na něj vzpomínáme při této smutné příležitosti pro jeho trvalý a vřelý zájem zvláště o literární život v našich zemích a pro studie, jimiž jej uváděl na světové forum. Od chvíle, kdy po první světové válce emigroval z Ruska, udržoval stálé styky s Československem a jeho vědou, a pokud to bylo možno vracel se tam (naposled u příležitosti Mezinárodního slavistického kongresu v Praze roku 1968). Zanechal rozsáhlé dílo, v němž zvláštní místo patří ukrajinské a ruské literatuře. Z české a slovenské kultury ho upoutala především starobylá církevně slovanská literatura a dále literatura českého středověku. Neopomíjel však ani literaturu novodobou, např. dílo K. H. Máchy. Cenný je i jeho zájem o slovenskou literaturu a dějiny filosofického myšlení na Slovensku v 19. století. Ve svých srovnávacích studiích o slovanských literaturách osvětloval a nepřestával zdůrazňovat význam našich zemí v historii Evropy a zvláště v kulturním vývoji Slovanů. Nadto vše ovšem nemůžeme nevzpomenout, že svými nálezy vrátil nám i světu z šera knihoven dosud nezvěstné rukopisy z díla J. A. Komenského, které se mu také stalo věčným tématem jeho práce. Vydával je, osvětloval a hodnotil. Pro všechno to se zapsal nejen do dneška, ale trvale i do budoucnosti dějin naší kultury. Prof. F. Svejkovský Ze zprávy předsednictva Pravidelná schůze se konala v úterý večer, dne 4. května. Před zahájením schůze telefonoval br. předseda Dr. Ferjenčík, že bude v několika dnech operován a žádal, aby ho zastupoval místopředseda br. Dr. Schwarzenberg nejen na schůzi, ale i ve Washingtonu. Schůzi zapisovala ses. Vrázová. Zápis z minulé schůze schválen, taktéž vyplacení účtů, finanční zpráva, zpráva ses. Marie Langová za úřadovnu a zpráva ses. Vrázové. Po přečtení došlé korespondence přistoupeno na washingtonskou korespondenci ses. Faltusové týkající se problémů rozdělených rodin, watchdog committee, atd. Hlavní pozornost byla věnována přípravám na konferenci v Bělehradu. Výbor Commission on Security and Cooperation in Europe vyzval Radu, aby připravila další statement o porušování lidských práv v Československu. Br. Schwarzenberg se ses. Vrázovou se ujali tohoto úkolu (viz. str. 1). Tato zpráva o poměrech v Ceskoslovansku bude vydána tiskem a bude zaslána zdarma zájemcům. Dále, br. Schwarzenberg se zúčastní konference svolané State Departmentem ve dnech 17. a 18. května (viz. str. 1-2.). Z Veterans Administration odpověděli na návrh Rady, aby účastníci Slovenského povstání byli pojati do kategorie spojenců, těch Čechoslováků, kteří mohou dokázat, že bojovali na straně spojenců (ve Francii a Anglii), že jsou americkými občany a že se na ně vztahuje zákon o bezplatném nemocničním ošetření amerických veteránů. Veterans Administration žádá o doklady, že bývalý účastník Slovenského povstání, nyní americký občan žijící ve Spojených státech, nedostává z Československa pensi. Dále, Veterans Administration se ptá Rady, kolik účastníků s potvrzením od francouzských a britských úřadů o své účasti ve spojenecké armádě, má nárok na výhody amerických veteránů. Ve Věstníku, i American Bulletinu, jsme uveřejňovaly zprávy o průběhu této akce, o návrhu zákona, který byl odhlasován a přijat kongresem. Udali jsme podrobnosti jakmile jsme je zjistili, jak mají účastníci postupovat, kde se hlásit, kam zaslat doklad o Věstník - 3 [pageend3]své válečné účasti a svém nároku atd. Ovšem potíže spočívají v tom, že někteří bývalí účastníci neodbírají krajanské časopisy, nejsou členy Rady, atd. a následkem toho ani neví, že mají nárok na bezplatnou nemocniční péči amerických veteránů. Znáte-li někoho, kdo má tento nárok, upozorněte ho, aby se přihlásil. Dnes s radostí oznamujeme, že předseda br. Ferjenčík má operaci šťastně za sebou a že se rychle pozdravuje díky své životní síle a pevné vůli. O ostatních členech předsednictva sdělujeme, že br. Dr. Antonín Hřebík odjel na Floridu na dvouměsíční pobyt. Br. Dr. Karel Rausch odjíždí koncem měsíce do Nového Mexika a br. Dr. Schwarzenberg na návštěvu Evropy. Zprávy z oblastí a odboček Cesta na sever se vyplatila Městys Lake Villa má pro občana Cicera (Ciceróna?) blíž k Aljašce o dobrou půldruhou hodinu a to bylo pak večer znát . . . Ale abych nepředbíhal: Na sobotu 7. května 1977 a sedmou hodinu po poledni pozvaly do Lake Villa odbočky ČSNRA Jan Masaryk, Gama a Štefánik (- která je tam doma -) na “Filmový večer” - shlédnout si filmy “Voice of Freedom” a “The Price of Peace and Freedom”, jejichž obsah, informující o rozsahu sovětského zbrojení a o projevu nositele Nobelovy ceny Alexandra Solženicyna k představitelům amerických odborářů je “jižanům” chicagské oblasti ČSNRA sdostatek znám a není tedy třeba vracet se k podrobnostem. Novinkou bylo, že zmíněné odbočky pozvaly i místní americké občany. Předseda “Štefánika” Eduard Dellin požádal o propůjčení sálu v “Township Building” a tak se o “Filmovém večeru” dověděla i radnice a přes ní pak místní tisk v Lake County, který na nadcházející předvádění varovných dokumentárních snímků upozornil sympatickým článkem. Stalo se dokonce, že rozhlasová stanice Waukegan pozvala sestru Vlastu Vrázovou z předsednictva ČSNRA, předsedu hostitelské odbočky Štefánik Eduarda Dellina a “seveřana” a jednatele Gamy Stanislava Bryma k interview, v němž mohli informovat o naší činnosti. V půl osmé začali dobrovolníci svážet židle, protože těch asi 70, které byly k disposici, zdaleka nestačilo. Když potom později br. Dellin sedánku zahájil, řada návštěvníků měla jen místa k stání . . . Úvodní slovo, vysvětlující, proč právě tyto filmy jsou předváděny, přednesl dr. V. J. Chalupa, tajemník ČSNRA a jinak člen “Jana Masaryka”. Nevím, kdo si z toho, co řekl, vybral - já tuto myšlenku: Marxismus v Leninově podání je věčná touha po absolutní moci ve světě. Nejdříve musíme ( - my marx-leninisté - ) “vyřídit” politické odpůrce, potom po dobytí moci, v rámci “třídního boje” likvidovat všechny úchylky od státního myšlení a pak se zaměřit na dobývání světa. “Kapitalisté” nám při tom často pomohou, protože je honí jen obchodní zájmy. Lidi v zemích, které ovládáme, udržujeme na uzdě nejen ideologicky, ale i ve spotřebě. U nás komunistů měříme životní standart jinými hodnotami. Proto máme peníze na zbrojení. Víme, že náš vojenský potenciál může leckterým imponovat víc, než ideje marxismu-leninismu. - Tak jsem rozuměl projevu br. Chalupy, který někteří američtí návštěvníci - připoslouchával jsem, když odcházeli, označili za “magnificent”, za pozoruhodný. Amerických návštěvníků byla asi třetina z přítomných, někteří z druhé a třetí české generace. Spokojen s večerem byl i Mr. N. A. Schroeder, vydavatel místního časopisu, který navštívil “Filmový večer” se svojí paní. Mr. Zimmermann, předseda Obchodní komory “Around Lake” (jestli jsem rozuměl dobře) chce předvádění filmu objednat, aby se i jeho lidé poučili o nebezpečích, která číhají. - To byl jeden úspěch večera - návštěva a reakce návštěvníků - a byl ještě druhý, který by lépe popsala Agatha Christie nebo Mr. Wallace. Bylo sedm, 7:30 a sál plný a filmy připraveny, ale promítačka, filmové plátno a promítač nikde! Zaprvé bych chtěl konstatovat, že nikdo ho nekáral, ale každý měl starost, jestli se mu na té cestě “na sever” něco nestalo. To se mi líbilo. A potom - zadruhé - jak se ta háklivá situace řešila, když už bylo osm a skoro půl deváté . . .“Kafíčko” a “koláčky” říkala pozvánka - se měly podávat po představení: vytrvale čekající uklidnily však před předváděním filmů. A sehnal se náhradní promítací aparát (na místní faře) a sehnala se plátna a improvizovalo se v náladě, která až do konce večera (k desáté) zůstala znamenitá. Opravdu se vyplatilo být přitom. Ukázalo se, že je dobré zvát na některé naše podniky i americké spoluobčany. Ukázalo se - v Lake Villa - že takzvané krizové situace jsou vlastně maličkostí, protože kdekdo se snaží pomoct. Za nakonec úspěšný “Filmový večer” v Lake Villa je třeba některým členům ČSNRA zvlášť poděkovat. Udělám to abecedně, abych si jako zpravodaj co nejméně ublížil. (Dříve již citovaní Brym Stanislav, Chalupa, V. J., Dellin Eduard v seznamu samozřejmě nejsou.) Brym Martin přiletěl toho rána dne 7. května ze San Diega jako příslušník US Navy a pomohl - když pořadatelé “plavali”, jako výpomocný kameraman. Br. Jáša Harna mu přes nedostatek brýlí úspěšně asistoval. Br. Boris Krautner sehnal tu náhradní promítačku, manželé Taubitzovi přivezli náhradní promítací plátno. Neznámá návštěvnice přinesla cíchu, která se stala projektním plátnem. Kdosi (Rozina Nehasilová?) ujišťoval obecenstvo, že “Filmový večer” se konat bude, přes ta jistá zpoždění způsobená tím, že vždycky poctivý projektant filmů si Lake Villa spletl s Villa Parkem. Být přitom tam na severu se opravdu vyplatilo. J. Netík Odbočka “28. říjen” uspořádá filmový večer dne 27. května v zasedací síni Lincoln Federal, 6655 W. Cermák Rd., Berwyn, Ill. Přítomné uvítá předseda br. Emanuel Lát. Předvedeny budou dva mimořádně zajímavé dokumentární filmy. První byl pořízen v Litevsku a propašován r. 1976 do Ameriky. Je majetkem Captive Nations Committee v Chicagu. Jedná o hrozných poměrech v koncentračním táboře v Rize. Všude, kde byl promítán - ve Francii, Itálii a záp. Německu, vyvolal velkou odezvu. Druhý film Red China předvádí dokumentární záběry z pověstné civilní války komunistických voj. sborů Mao Cetunga v letech 1946-1949, dále ukázky výsledků pětiletého plánu, pak údobí katastrofální pohromy “politiky velkého skoku” a dobu teroru kulturní revoluce. Film výstižně upozorňuje na rostoucí mocenské postavení rudé Cíny ve světovém politickém dění. Marie Kalkusová, jednatelka Závažné dokumentární filmy v České národní síni v Clevelandu Krajanský výbor vás zve na promítání neobyčejně zajímavých nových dokumentárních filmů v České národní síni, 939 Broadway v pátek dne 20. května. Začátek v 8 hodin večer. Vstup volný. Jedná se o půlhodinový film “Cena míru a svobody” - “The Price of Peace and Freedom”, pořízený Americkou bezpečnostní radou (American Security Council) ve spolupráci s ústředím AFL-CIO. Film prokazuje horečné zbrojení Sovětů k získání drtivé vojenské převahy nad Spojenými státy. Komentáře k 4 - Věstník [pageend4]záběrům v tomto filmu mají američtí generálové a vojenští stratégové. Druhý film je kratší a má název “Hlas svobody - Alexander Solženicyn” - Voice of Freedom - Alexander Solzhenitsyn”. Je to vlastně projev spisovatele Solženicyna k zasedání AFL-CIO, ve kterém varoval svobodný svět před hrozivými plány Sovětského svazu. Jeho řeč je ve filmu přenášena v angličtině. Přátelé v Chicagu, kde byly oba filmy již promítány, upozorňují, že obsahově do sebe zapadají a vzájemně se doplňují. Na diváky působí filmy hluboce - a zvláště první - až otřesně. I v Clevelandu, kde jsou filmy promítány po prvé, by je měl shlédnout nejen co největší počet našich krajanů, ale také Američanů. Sdělte o tomto večeru svým přátelům, známým, kolegům v zaměstnání a ve škole. Odsuďte je k životu Za velkých osobních a finančních obětí nakladatelství Konfrontace vydalo české vydání Soustroví Gulag. Překlad z ruštiny je výborný, dohlížel na to v Curychu sám Solženicyn. Pak podnikl nakladatel Petr Pašek další odvážný čin, vydal Eisnerův “Chrám a Tvrz” a krátce nato další dílo “Čeština poklepem a poslechem”. Následovaly zajímavé knížky “Andělé tady nebydlí” od Nikolaje Terlického, “Hlavou proti zdi” Ladislava Grosmana, “Masarykova abeceda”, atd. Z nejposlednějších zvlášť upozorňujeme na životopis generála Vladimíra Přikryla “Odsuďte je k životu”. Dílo má pohnutnou historii. Kniha vyšla v Praze nákladem Čs. novináře r. 1970 a byla ihned zabavena, i s rukopisem. Podařilo se však dostat přes hranice původní texty a poznámky a po doplnění o část uloženou ve Vatikáně vyšly minulého roku Přikrylovy zápisky v plné šíři, jak je rekonstruoval Petr Pašek. Generál Vladimír Přikryl bojoval na několika frontách v obou světových válkách. Před Mnichovem byl připraven bojovat a táže se ve svém zápisníku, proč čs. armáda nebojovala ani v letech 1938-1939, ani 1948. Po mnichovské tragedii, po rozpuštění čs. armády, stal se členem tajné mezinárodní organizace protifašistického odboje Bílá růže. Popisuje svůj útěk z Československa. Po prvním neúspěchu se to jeho společníkům a jemu podařilo přes Jugoslávii do Franice, a po pádu Francie, do Anglie. V zápiscích Přikryl líčí napínavé chvíle útěku, marné boje o Francii, nebezpečnou cestu do Anglie. Píše o pobytu v Anglii a o přípravách do boje, popisuje návštěvu presidenta Beneše, který po skončení vojenské přehlídky nastínil program československého zahraničního odboje. “Z jeho slov jsme vycítili, že se blíží velké osvobození zotročené vlasti”. Ve vojenských řadách byla nespokojenost, “teoretizovalo se a nadávalo, dobrá demokratická Anglie k tomu poskytovala všechny podmínky”. Přikryl chtěl bojovat “a to byl ostatně také jediný a rozhodující důvůd, proč jsem se přihlásil na frontu do Sovětského svazu. Podnes je mi líto, že tehdy s námi neodjel ani jediný z našich politických teoretiků či nespokojenců, kterým se poměry u našeho vojska v Anglii nezdály dost demokratické”. Když odjížděl podplukovník Přikryl se sedmi dobrovolníky do Moskvy, bylo to ve znamení svazku Londýn-Moskva-Praha; “byli jsme přesvědčeni, že přežije věky”. Přišel se s nimi rozloučit ministr zahraničí Jan Masaryk: “Měli jsme radost, že mezi nás přišel, že k nám promluvil svou obvyklou, nenapodobitelnou lidštinou, pro kterou bychom za něho byli skočili do ohně. Setkání s ním považuji podnes za nejsrdečnější v zahraničí. Mluvil o svých zkušenostech z Ameriky, o práci naší vlády a o horečné činnosti vlastenců doma”. Stručnými slovy líčí Přikryl nebezpečnou plavbu, útok nacistických bombarďáků, zničení lodě Duchess of York a další lodě, statečnost anglických námořníků, kteří v nejhorší situaci ve člunech, ani za náletu, neztratili humor, jejich záchranu na otevřeném moři, pokračování v cestě z Kasablanky do Moskvy. Mnoho knih bylo již napsáno o válce, ale popis onoho dobrodružství, doprovázeného stručnými poznámkami autora, je i dnes, po tolika letech, velmi napínavý. Na ruské frontě byl zástupcem velitele 1. čs. samostatné brigády, zúčastnil se krutých bojů o Kijev, Rudu a o přechody přes řeku Ros. Byly těžce zaplaceny lidskými životy. V únoru 1944 byl pověřen výcvikem 3200 mužů, většinou příslušníků 1. slovenské rychlé divize. Byli to vojáci, kteří narukovali v říjnu 1942 do slovenské armády a o rok později přeběhli k sovětským jednotkám. Výcvik paradesantní brigády byl neúprosný, cvičilo se od úsvitu do setmění, každý den, v neděli, i ve svátek. V brigádě bylo 75 procent Slováků, výborně vycvičených parašutistů. Z Moskvy přiletěl velitel 1. čs. armády na Slovensku, divisní generál Rudolf Viest. V následujících kapitolách Přikryl popisuje události kolem Slovenského povstání, jeho střetnutí s Rudolfem Slánským, který se stal politickým komisařem. V prosinci 1944 obvinil Slánského ze zbabělosti; když byl jejich tábor partyzánů přepaden, Slánský odmítl jít do vesnice verbovat mlade muže a skrýval se devět dní u dřevorubců. Byl tu také konflikt mezi Švermem a Slánským, o kterém měl Přikryl svoje mínění, tvrdil, že Slánský nechal Švermu zahynout. Přikryl se vrátil až 15. května, až po osvobození. Nastoupil v hodnosti generála, jako velitel výcvikového tábora v Milovicích. “Pravá kalvárie pro mne nastala, když se Rudolf Slánský stal nejen generálním sekretářem strany, ale i šéfem branného oddělení ústředního výboru Komunistické strany. Jeho nenávist ke mně se vlekla z dob Slovenského povstání. Dodnes jsem přesvědčen, že vyvrcholila v roce 1949, když jsem znenadání byl zatčen, lživě obviněn a za nepřetržitého týrání usvědčován z velezrady, jíž jsem se nikdy nedopustil - a přesto jsem ji měl potvrdit”. Je neuvěřitelné, že se takto zacházelo se statečným vojákem, obráncem vlasti. Ale uvěříme tomu, známe-li Souostroví Gulag. Stejný systém, stejné hrozné hříchy proti spravedlnosti. Přežil týrání, hladovění, pokusy o otrávení, dvakráte unikl zázrakem trest smrti, když se již nalezl v cele smrti. Jeho život ve věznicích, vyslýchání za velkého mučení, jsou nesmazatelným hříchem komunistické strany. Tu a tam na jeho kalvárii se objevil slušný, statečný člověk, který se odvážil ho zachraňovat. Nastal obrat v jeho prospěch, když byl sám Slánský zatčen. Přikryl se nalézal tou dobou v leopoldské věznici, když byl 16. ledna 1952 předvolán a dověděl se o zatčení Slánského. Byl znovu vyslýchán, ale teprve v červnu 1952 propuštěn. Po svém propuštění nastoupil jako nádeník v národním podniku Polabská Fruta s měsíčním platem 700 korun. V březnu 1954, po zápalu plic, mu byla přidělena nejtěžší práce nakládání těžkých štandlíků zelí na auto, a pak do vagonů. “Ve svých 64 letech jsem zůstal sám na těžkou práci ze všeho mužského personálu. Všichni byli mladší 23 let . . .”. Po letech nádenické dřiny si našel místo nočního hlídače. Teprve r. 1965 Čs. lidová armáda ho rehabilitovala. Teprve po šestnácti letech od jeho zatčení! Proč to trvalo tak dlouho? “Dali mu ušít novou uniformu a vrátili mu pětapadesát (55) řádů a vyznamenání”. R. 1968 měl generál Přikryl řadu rozhovorů s nakladatelem Paškem, který bydlil v jeho sousedství a převzal i jeho zápisky. Dne 13. dubna 1968 Vladimír Přikryl náhle zemřel. Jeho paměti byly vydány r. 1970 a hned zbaveny. R. 1976 vydal je Pašek po druhé, v Konfrontaci ve Švýcarech. Věstník - 5 [pageend5]Přikryl si nepřál, aby jeho mučitelé prošli podobným peklem. “Zneškodněte je, odstraňte z vysokých míst, aby zvěrstva minulosti nemohli opakovat. Jenom je nemučte, nezabíjejte. Ale nevymlouvejte se na promlčení jejich trestů, řekněte národu pravdu. (To bylo za pražského jara). Odsuďte je k životu”. V Londýně major Václav Šikl uzavírá v říjnu 1976 paměti zajímavým doslovem “Zamyšlení”. Klade nám řadu otázek, o kterých doufá, že se bude debatovat a že se budou doplňovat zkušenostmi účastníků těchto historických kapitol. Končí knihu vzdáním holdu neohroženému vojáku a vzpomíná při tom i jiného vojáka. Květoslava Prokeše, jehož památku by též chtěl očistit. Současníci těchto událostí najdou v díle generála Přikryla mnoho zajímavého a nového a doplní si svoje zkušenosti. Pro každého je to napínavá četba a některé příběhy jsou až neuvěřitelné. Je to nejlepší vysvědčení o statečnosti a odolnosti lidí, schopných velkých obětí. Cena knihy je 18 švýc. franků. Lze ji objednat přímo v nakladatelství Konfrontace, Im Struppen 1, CH-8048 Zurich. Lépe však koupit si knihu přímo u českých a slovenských knihkupců v Chicagu a Novém Yorku. Cena $5.95, poštovné 65c - celkem $6.60. Hledáte svůj rodokmen? Loňské výročí založení Spojených států a oslavy s tím spojené oživily zájem etnických skupin o vlastní zásluhy v budování této země. Zvlášť propaganda jedné početné menšiny a stálé zdůrazňování její prý neoceněné práce a obětí, přiměla i evropské přistěhovalce, aby upozornili na sebe a svoje dílo. V Československé národní radě americké se projevuje tento zájem o historii Čechů a Slováků. Dostáváme v úřadovně dopisy od mladší, zde rozené druhé a třetí generace, která by chtěla vědět něco o dědečkovi a babičce, o svém původu, a už z otázek je jasné, že nemají nejmenší zdání o začátcích svého rodu v Americe. Hledají “roots”, kořeny. Někde v rodině v druhé generaci se vytratil původ a rodinné zkazky. Čí vinou je dnes vedlejší otázka. Dnes, kdy jiné etnické skupiny hledají svou minulost, aby se k ní mohli hlásit v americké společnosti, mnoho Američanů českého a slovenského původu se ptá v Radě kde a “jak na to”. Jsou tu genealogické společnosti, které zkoumají rody a vyznají se v českých a slovenských rodopisech? Odpověď zní: nejsou. Často Američané neznají ani jméno vesnice, odkud se jejich předkové vystěhovali, ani rodné jméno babičky, atd. Kde začít? S PANORAMOU! Nejprve se Američané musí seznámit se základní znalostí. Jak, kdy, proč přijížděli přistěhovalci do Ameriky. Někdy se pak u Američanů vybaví matné vzpomínky na vyprávění babičky, matky. Obyčejně se však začíná od nuly. V Panoramě se dočtou o těžkých začátcích přistěhovalců na americké půdě, o jejich životě na odlehlých domovinách a v městském mraveništi. Kam se stěhovali, do kterých oblastí? Kde zakládali osady? A tu budou s hrdostí číst o zákládání podpůrných svépomocných společností, Sokola, pěveckých spolků, knihoven (kdy mnozí jiní přistěhovalci byli negramotní), časopisů, o budování kostelů, škol, národních síní, a konečně si uvědomí, že naši přistěhovalci, jen na sebe odkázáni, dovedli vytvořit lepší, dokonce i jakési kulturní prostředí, že měli krásné zájmy, že usilovali o pořádek, vzdělání, že žili spořádaně ve svých rodinách, kde násilí a vraždy byly úplně neznámé. Nikdy nežili ve “slums” a každé prostředí zvelebili svou prací a pílí. Předali svým potomkům krásné dědictví: dobrou pověst pracujících, uvědomělých občanů. Podchyťte zájem svých dětí, který se teď nečekaně projevuje a dejte jim darem Panoramu, tento odkaz přistěhovalců, naše dědictví. Historie Čechů a Slováků v Americe je psána anglicky. Kniha je vázaná, ilustrovaná, o 416 str., cena $7.- včetně poštovného. Objednejte si u ČSNRA, 2137 So. Lombard Ave., Cicero, Ill. 60650. Starobylé kultuře indiánského kmene Mayů byl věnován večer, pořádaný chicagskou skupinou Společnosti pro vědy a umění dne 29. dubna 1977 ve Staré Praze. Jeho návštěvníci, kteří se sešli ve velkém počtu, byli uvedeni vyprávěním Vlasty Vrázové a Maru Friedové a dvěma krátkými kulturními filmy na poloostrov Yucatán, v jehož tropických nížinách vznikla po tisíciletí nádherná díla indiánských umělců. Vlasta Vrázová propletla vyprávění o svých nedávných zážitcích z cesty po troskách této zašlé kultury vzpomínkami na vyprávění svého otce E. S. Vráze, který do těchto končin zavítal před 70 lety, veden touhou poznat kraje, o něž se v té době šířil po Evropě velký zájem. Dlouho zůstávala bizární krása nádherných památek, kterou naší době zanechala stará stredoamerická kultura, nepovšimnuta. V dobách, kdy Hernando Cortez utápěl tuto kdysi vzkvétající civilizaci v krvavé lázni, dostávaly se sice z Mexika do Evropy umělecké předměty, které uchvacovaly svou nádherou, avšak mezi učenými humanisty, ponořenými v té době do studia antických děl řeckých a římských, nijak zvlášť nezapůsobily. Ba mnohé z nich se neodborným uložením zcela nebo částečně zničily. První evropský umělec, který vytušil cenu těchto cizokrajných výtvorů a který na ně upozornil, byl Albrecht Duerer. A první dokonalý popis tohoto neznámého kusu země vyšel v Evropě až v roce 1838. Od té doby přibývalo cestovatelských nadšenců, kteří se chtěli na vlastní oči přesvědčit o popisovaných uměleckých krásách, a mezi nimi byl i E. St. Vráz. Vlasta Vrázová vzpomínala na vyprávění svého otce o svízelích, jaké přinášelo tehdejší cestování do středu neprostupných džunglích, v nichž byly tyto památky staré kultury schovány. Byl to vlastně nekonečný boj s klimatickými podmínkami i bujně rostoucí vegetací džungle, kterou si musel klestit cestu krok za krokem. Časový úsek 70 let, který uplynul mezi navštívením těchto krajů cestovatelem Vrázem a dnešní cestou jeho dcery, zaznamenal mnoho změn ve způsobu cestování. K ruinám chrámů a pyramid stojících v metropoli mayské “Nové říše” Chicen Itzá, v mrtvém kultovním městě Palenque i v ostatních střediscích této dávné kultury, si dnešní turista již nemusí proklesťovat cestu džunglí mačetou, ale dostane se k nim autem nebo autobusem po pohodlných cestách. Také divočinou džungle zarostlé okolí zachovaných objektů je dnes vyčištěno a volné prostranství kolem nich ještě více podtrhuje jejich velikost a majestátnost. Avšak pocit, který vyvolává pohled na studenou a nepřístupnou kamennou krásu zbytků bizárních chrámů a stupňovitých pyramid zůstává časem nedotčen. Je to pocit nesmírného okouzlení nad trvalým svědectvím vysokých kulturních hodnot člověka této dávno zmizelé civilizace a zároveň zmatek nad kupou nezodpověděných otázek, kdo byli vlastně oni lidé, kteří bez tažných zvířat a povozů, pouze s jednoduchými kamennými nástroji vytvořili uprostřed džungle díla, která svou mohutností mají obdobu snad pouze u pyramid egyptských. Avšak zatímco Egypt odhrnuje před tvářemi badatelů-archeologů stále hlouběji svou roušku tajemství, badatel ve Střední Americe dodnes zůstává stát před zvláštními otázkami, které vyplývají jednak ze svébytného charakteru této kultury, jednak z nedostatku dosvědčujícího materiálu. Kromě ruin tu totiž nenachází takřka nic. Archeologové se marně pídí po obsáhlejší dokumentaci, která by jim pomohla osvětlit vývoj této staré kultury. Dodnes neví, jaký byl opravdový společenský život Mayů, jaký byl jejich náboženský rituál, co znamenají ornamenty a malby na zachovaných reliéfech a freskách, nepodařilo se jim dosud rozluštit mayské 6 - Věstník [pageend6]hieroglyfické písmo. Nevědí, budou-li moci někdy osvětlit souvislosti, které prokazatelně existují mezi starou mexickou architekturou a stavbami Starého světa - Egypta a Mezopotámie, i námětovou podobnost indiánské legendy o potopě světa a o stavění vysoké věže, nedokončené proto, že ji bohové zatratili, s biblickou potopou světa a Babylonskou věží. Španělští konquistadoři, pátrající všude po zlatu, ničili a roztavovali vše, nač přišli, a staří objevitelé těchto končin, kteří zakládali v džungli veliké požáry, aby jim oheň proklestil cestu k chrámům a pyramidám, zničili těmito ohni nejen drobné umělecké předměty, ale i reliéfy a malby na stěnách staveb. Jediným materiálem pro zkoumání tu zůstávají tedy ruiny. Z jejich studia vyplynul zatím jediný bezpečný poznatek: každá stavba Mayů je vlastně zkamenělým kalendářem. Každý obraz, každá skulptura vyjadřuje nějaká čísla, nějaká data. Celá mayská architektura a všechno mayské umění bylo přísně podřízeno kalendáři, který dodnes platí za nejpřesnější kalendář na světě. A ještě jedno pozorování zřetelně odlišuje umění Mayů od starého umění ostatního světa. V celém jejich světě obrazů a ornamentů se jen málokdy objeví nějaký rostlinný motiv. Pozorovatelův pohled tu nachází vedle geometrických obrazců jen tváře vzbuzující hrůzu, nestvůrně bohy, děsné hadí hlavy, rozšklebené tlamy šelem. I sloupy, které se ve všech ostatních kulturách vyvinuly napodobením rostoucího stromu, jsou u Mayů jen hadími těly. Snad tuto uměleckou motivaci přinášel s sebou i strohý společenský řád, ovládaný kněžími a jejich vírou, že vždy po uplynutí 52 let svět zaniká. Prostředky, jaké k odvrácení hrozící zkázy používali, byly ukrutné a vyúsťovaly v lidské oběti. Až donedávna byli archeologové přesvědčeni, že funkce pyramid u středoamerických Indiánů a u Egypťanů byla různá. Základní rozdíl viděli v tom, že mexické pyramidy nebyly náhrobky nad hroby králů, jak je tomu v Egyptě, ale terasovité stavby, na jejichž vrcholu byl postaven chrám, vévodící tak nad džunglí celému kraji. Po roce 1949, kde byl i zde uvnitř jedné pyramidy nalezen hrob králův, je tato teorie značně otřesena. Zatímco se nad všemi těmito zajímavostmi posluchači zamýšleli při poutavém vyprávění Vlasty Vrázové, vykreslila jim Maru Friedová obraz dnešního života na Yucatánu, dnešních potomků Mayů. Své vyprávění obohatila i několika zdařilými akvarely, které na této cestě namalovala. Obě zajímavá vyprávění byla tematicky velmi úzce doplněna dvěma krátkými filmy, pomocí nichž si posluchači mohli zpřesnit svou představu o nejdůležitějších mayských památkách. Večer ukončil pěkný informativní film o Mexiku. -os- Místní skupina Společnosti pro vědy a umění v Chicagu, Illinois srdečně zve na schůzku, jejíž programovou náplní je úvaha prof. Františka Svejkovského Výtvarné uměni a jeho vztah k uměleckému průmyslu K schůzce propůjčí svůj ateliér výtvarník Ervín Synek (adresa: 346 No. Justine Ave., Chicago, Ill., tel. 243-9784), který návštěvníky seznámí s přímým procesem umělecké tvorby užitkového umění. U p. Synka se sejdeme v sobotu 4. června 1977 ve 4:30 hod. odpol. - Zájemci nechť se hlásí písemně nebo telefonicky u tajemnice místní skupiny SVU pí, Boženy Riedlové, 2723 S. Austin Bovd., Cicero, Ill., tel. 652-5650, a zašlou k jejím rukám $1.50 na pohoštění. Ti, kdo nemají vlastní dopravní možnosti, nechť se přihlásí o další informace též u tajemnice B. Riedlové. Odbočka “Dr. Milada Horáková” koná členskou schůzi ve čtvrtek dne 9. června v 7:30 hod. večer v budově Mid-America Federal, 5900 W. Cermák Rd., Cicero. Promluví člen odbočky br. Jaromír Netík na téma: “Charta 1977 a její význam”. Odbočka “Západní Předměstí” koná členskou schůzi ve středu večer dne 15. června v budově Mid-America Federal v Ciceru. - Začátek schůze v 7.30. Následuje zajímavý program, na který zveme nejen členy, ale i širší veřejnost. Ses. prof. Olga Svejkovská promluví o historii objevu a pokladu Tutenkamona, o výstavě vzácných předmětů z Egypta. Její přednáška bude doprovázena světelnými obrazy vystavovaných předmětů. Oblastní výbor ČSNRA srdečně zve na XXI. Československý den V neděli 19. června ve známé, příjemné Wozniakově zahradní restauraci, 2530 So. Blue Island, Chicago, Oblastní výbor ČSNRA pořádá tradiční Československý den s manifestací za svobodu. Československý den bude zahájen zpěvem československé a americké hymny a našich národních písní, které za řízení profesora Franka Kubiny zazpívá pěvecký sbor “Lyra". Slavnostním řečníkem je letos profesor Denver University, Colorado, dr. Libor Brom. Profesor Libor Brom není jen všeobecně uznávanou vědeckou autoritou, ale i autorem známé knížky politických úvah “Ve vichřici hněvu”, kterou mnozí z vás si již jistě se zájmem přečetli. Pro zábavní program naše oblíbené krojované skupiny: “Beseda”, “Klub Domov” a “Moravská kulturní společnost” připravují společné taneční vystoupení. Je vždy opravdu radostný pohled na tu naší mladou generaci, svátečně oblečenou do původních, krásných krojů, pestrých barev, tančící národní tance za hudebních melidiích našich písní. Začátek programu je ve 2:30 hod. odpoledne. Jídelna bude otevřena od 11:30 hod. dopoledne. K dostání bude též výborné domácí pečivo a káva. Po programu k tanci a poslechu bude vyhrávat dobře známá hudba Franka Zákrockého. Naší “Štěstěně” naši obchodníci a příznivci věnovali letos vskutku krásné, hodnotné dary. Vstupné $2.50. Veškeré další informace ochotně podá úřadovna ČSNRA, 2137 So. Lombard Ave., Cicero, Ill. - Tel. 656-1117. Buďte tak laskaví a upozorněte na Československý den své známé, kteří možná ještě mezi námi nebyli. Na shledanou v neděli 19. června u “Wozniaků” na XXL Československém dni! Za tiskový odbor Oblastního výboru ČSNRA, F.U. Čtenářům Věstníku a American Bulletinu . . . Prosíme, hlaste nám včas změnu adresy Stačí když odstřihnete starou adresu, uvedenou na přední stránce Věstníku, připíšete novou, a zašlete nám do úřadovny ČSNRA. Odešleme-li časopis na bývalou adresu, je nám vrácen s velkým zpožděním. Za opravu každé adresy počítala nám pošta 10 centů, od prvního ledna 25 centů! To je služba, vlastně pokuta, které bychom se rádi vyvarovali, poněvadž je to zbytečná ztráta peněz. Beztak vydávání časopisu je stále dražší a při stálém stoupání cen není naděje, že se poměry zlepší. Zapůjčení filmů ČSNRA získala film, který zapůjčuje svým odbočkám: “Seven Days to Remember” - Týden invase a okupace Československa 21. srpna 1968 - historický film natáčený čs. filmaři - trvá 58 minut. Věstník - 7 [pageend7]Č. S. A. Nejstarší bratrská a sesterská podpůrná jednota v Americe jest připravená poskytnouti Vám nejvýhodnéjší druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA “Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 436 Second Class Postage Paid at Chicago, Illinois [pageend8]