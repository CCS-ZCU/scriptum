magazín nového domova 1977 1 [pageend1]Ročník 6, číslo 1 (leden-únor 1977) Red.uzávěrka 7.2.77, expedice 12.2.77 magazín nového domova Titulní stránka: Fotografie obrazu švýcarského spisovatele Gottfrieda Kellera. Foto: Zentralbibliothek Zürich Michal Racek POZDRAV VLASTI Je vzdálená a přec je stále naše jí na kráse dálka neubrala Má na hrdle otisky cizích prstů a přec jí dáváme vše i když z mála Je v řetězech za to že vzepřela se moci má jizvy po ranách jak svištěl karabáč leč pořád má své sladké vrásky údolíček a nad nimi jak oblak visí pláč Jen vyřkni slovo vlast a už tě zavazuje vždyť je to místo kam náš cit se vrací jsme jako hvězdy jež se světem rozletěly však každý z nás jí láskou doživotně splácí Má divné stružky krve po lukách a lesích má stopy po noži jenž bral co nenáleželo mu leč i kdyby jak skýva chleba okorala nám vždy se bude zdát o sladké cestě domů Ze sbírky veršů a drobné prózy ŠEPOT V ŠERU [pageend2]dokument doby Charta 77 Dne 13.října 1976 byla ve Sbírce zákonů ČSSR Č.12o otištěna mezinárodní smlouva o občanských a politických právech a mezinárodní smlouva o hospodářských, sociálních a kulturních právech. Obě smlouvy byly jménem republiky podepsány v roce 1963, v roce 1975 podepsány v Helsinkách a v platnost u nás vešly 23.března 1976. Tím mají i naši občané právo - a náš stát povinnost - se jimi řídit. Svobody a práva člověka jsou oběma těmito smlouvami zaručovány, jsou důležité civilisační hodnoty, k jejichž uskutečnění v historii směřovaly snahy mnohých pokrokových sil, a jejichž kvalifikace může význačně přispět humánnímu vývoji naší společnosti. Proto vítáme, že Československá socialistická republika na tyto smlouvy přistoupila. Zveřejnění obou smluv nám však znovu naléhavě připomíná, kolik základních lidských práv v naší zemi platí zatím - bohužel - pouze na papíře. Zcela iluzorní je na příklad právo na to, zastávat svůj názor bez překážky, jež je zaručeno 19. článkem první zmíněné smlouvy. Desetitisícům občanů je znemožňováno pracovat ve svém oboru jenom proto, že zastávají názory, jež se liší od názorů oficiálních. Navíc se stávají často objektem mnohonásobné diskriminace a šikan ze strany úřadů a společenských organisací, a zbaveni každé možnosti obrany, stávají se prakticky obět- mi apartheidu. Statisícům jiných občanů je upřeno osvobození od strachu — jak je to vyjádřeno v praeambuli mezinárodní smlouvy o občanských a politických právech, poněvadž jsou nuceni žít ve stálém nebezpečí ze ztráty pracovních a jiných možností, jestliže vyjádří svůj názor. V rozporu s 13.článkem smlouvy o hospodářských, sociálních a kulturních právech, který zaručuje všem právo na vzdělání, nejsou četní mladí lidé pro svoje názory, anebo dokonce pro názory svých rodičů, připouštěni ke studiu. Nespočetní občané musí žít ve strachu, že, budou-li zastávat přiměřeným způsobem své přesvědčení, mohou být oni nebo jejich děti zbaveni práva na vzdělání. Uplatnění práva první smlouvy, zahrnujícího svobodu vyhledávat, přijímat a rozšiřovat informace a myšlenky všeho druhu bez ohledu na hranice, 2 [pageend3]ať ústně, písemně nebo tiskem, nebo prostě prostřednictvím umění (viz bod 2. článku 19.), je stíháno nejenom osobně, ale i soudně, často pod rouškou trestního obvinění, o čemž krom jiného svědčí procesy proti mladým hudebníkům. Svoboda veřejného zastávání svých názorů je potlačována ústřední správou všech komunikačních prostředků právě tak, jako publicistickými a kulturními zařízeními. Nemůže být zveřejněn žádný politický, filosofický nebo vědecký názor, ani žádný umělecký projev, který se uchyluje od úzkého rámce oficiální ideologie či estetiky. Veřejná kritika společenských krizových jevů je znemožněna. Možnost veřejné obrany proti nepravdivým a urážlivým tvrzením ze strany oficiální propagandy je vyloučena, zákonná ochrana před útoky na čest i pověst, jak je jednoznačně zaručena v 17. článku první smlouvy, v praxi neexistuje. Lživá obvinění se nedají vyvrátit a marný je každý pokus vymáhat soudní cestou pomoc nebo opravu. V oblasti duchovní a kulturní tvorby je veřejná diskuse vyloučena. Mnozí vědecky a kulturně činní a i jiní občané jsou diskriminováni jen proto, protože před léty zveřejnili nebo otevřeně vyslovili názory, jež současná politická moc odsuzuje. Svoboda myšlení, svědomí a náboženství, důrazně zajištěná 18.článkem mezinárodní smlouvy o občanských a politických právech je mocenskou zvůlí systematicky omezována, právě tak činnost kněží, nad nimiž se neustále vznáší hrozba odnětí státního souhlasu pro výkon jejich povolání, existenčními či jinými represáliemi proti osobám, které slovem či skutkem projevují své náboženské vyznání, potlačením výuky náboženství apod. Původcem omezení a často naprostého potlačení řady občanských práv je systém faktického podřízení všech institucí a organisací ve státě aparátu vládnoucí strany a usnesením mocensky vlivných jednotlivců. Československá ústava, jiné zákony a právní normy neregulují ani obsah a formu, ani podobu a uplatnění takových usnesení. K tomu dochází za kulisami, často jen ústně. Občanům jsou vcelku neznámá a jimi nekontrolovatelná. Jejich původci nejsou odpovědni nikomu leč sobě a své vlastní hierarchii. Přitom však vykonávají rozhodujícím způsobem vliv na činnost zákonodárných a výkonných orgánů státní správy, justice, odborových, zájmových a všech ostatních společenských organisací, ostatních politických stran, podniků, závodů, ústavů, úřadů, škol a dalších zařízení, přičemž jejich příkazy mají přednost dokonce i před zákonem. Dostanou- li se občané nebo organisace při výkladu svých práv a povinností do rozporu s direktivami, nemohou se obrátit na žádnou nestrannou instanci, poněvadž žádná neexistuje. Tímhle vším jsou vážně omezena ona práva, která vyplývají z 21.a 22. článku první smlouvy — svoboda sdružovací a zákaz každého omezení jejich výkonu — stejně jako práva vyplývající z článku 25 — právo občanů podílet se na vedení veřejných záležitostí — a článku 26 — rovnost všech občanů před zákonem. Tento stav brání také dělníkům a jiným pracujícím, aby k ochraně svých hospodářských a sociálních zájmů zakládali bez jakéhokoliv omezení odborové a jiné organisace, a svobodně uplatňovali právo na stávku. Další občanská práva, včetně výslovného zákazu svévolného a protiprávního zasahování do soukromého života, do rodiny, domova nebo korespondence (čl. 17 druhé smlouvy), jsou povážlivě porušována také tím, že ministerstvo vnitra nejrůznějším způsobem kontroluje život občanů např. odposloucháváním telefonů a bytů, kontrolou korespondence, osobním dozorem, domovními prohlídkami, organisací sítě informantú z řad občanů, 3 [pageend4]kteří jsou často získáváni nepřístupnými pohrůžkami nebo opačně sliby, a tak dále. Ministerstvo vnitra velmi Často zasahuje do rozhodnutí zaměstnavatelů, podněcuje diskriminační akce úřadů a organisací, vyvíjí vliv na justiční orgány a usměrňuje také propagandistické kampaně a komunikační prostředky. Tato činnost není upravena zákony. Je tajná a občan se jí nemůže žádným způsobem bránit. V případech politicky motivovaného trestního postupu vyšetřovací a justiční orgány porušují práva obviněných a jejich obhajoby, která zaručuje lá.článek první smlouvy a Československé zákony. S takto odsouzenými lidmi se ve věznicích zachází způsobem, který uráží lidskou důstojnost vězněných, ohrožuje jejich zdraví a směřuje k tomu, aby je morálně zlomilo. Všeobecně je porušován také bod 2. 12.článku první smlouvy, který zaručuje občanům právo svobodně opustit vlastní zemi. Pod záminkou ochrany národní bezpečnosti je toto právo spojováno s různými nemístnými podmínkami. Svévolně je postupováno také při udělování vstupních víz příslušníkům cizích států, z nichž třeba mnozí nemohou navštívit Československo jen proto, poněvadž měli pracovní nebo přátelské styky s osobami u nás diskriminovanými. Někteří občané poukazují — ať už tak Činí v soukromí, na pracovišti či veřejně (což je prakticky možné jen v zahraničních sdělovacích prostředcích) — na systematické porušování lidských práv a demokratických svobod a dožadují se v konkrétních případech nápravy. Jejich hlas se však většinou nesetkává s odezvou a nebo se sami stávají předmětem vyšetřování. Zodpovědnost za dodržování občanských práv přísluší pochopitelně především politické a státní moci. Ale nejenom jí. Za všeobecné poměry nese každý občan svůj díl odpovědnosti a tím ji nese i za dodržování kodifikovaných paktů, které přece zavazují nejen vlády, ale také všechny občany. Pocit této spoluodpovědnosti, víra, že občanská angažovanost má smysl, a vůle angažovat se jakož i společná potřeba najít pro to nový, účinný prostředek, nás přivedl na myšlenku vytvořit Chartu 77, jejíž zrod tímto veřejně oznamujeme. Charta 77 je volným, neformálním a otevřeným sdružením Lidí nejrůznějšího přesvědčení, různých náboženství a různých povolání, které spojuje vůle jednotlivě a společně se zasazovat o respektování občanských a lidských práv v naší zemi. Práv, která lidem přiznávají obě kodifikované mezinárodní smlouvy, závěrečná smlouva z Helsink a velké množství jiných mezinárodních dokumentů proti válce a proti používání násilí jakož i sociálního a duchovního útlaku, a které ve shrnuté formě všeobecné Deklarace lidských práv formulovala Organisace spojených národů. Charta 77 stojí na půdě solidarity a přátelství lidí, kteří mají společné obavy o osud ideálů, se kterými spojili a spojují svůj život a svou práci. Charta 77 není žádnou organisací, nemá stanovy ani stáLé orgány a organisačně podchycené členstvo. Patří k ní každý, kdo souhlasí s jejími zásadami, zúčastní se na její činnosti a tuto činnost podporuje. Charta 77 není žádnou základnou pro opociční politickou činnost. Chce sloužit veřejným zájmům, jako jim slouží mnoho podobných občanských iniciativ v různých zemích Západu a Východu. Nechce tedy sestavovat vlastní programy politických či společenských reforem nebo změn, ale chce v oblasti své působnosti vést konstruktivní dialog s politickou a 4 [pageend5]státní mocí zejména poukazováním na různé konkrétní případy porušování lidských a občanských práv, přípravou dokumentace o těchto případech, navrhováním jejich řešení a předkládáním různých celkových návrhů na prohloubení těchto práv a jejich záruk, jakož i rolí zprostředkovatele při těch konfliktních situacích, které vyvolávají porušování práva. Charta 77 svým symbolickým názvem zdůrazňuje, že vznikla na prahu roku, který byl vyhlášen za rok ochrany práv politických vězňů a v jehož průběhu bude bělehradská konference zkoumat plnění závazků přijatých v Helsinkách. Jako signatáři tohoto manifestu zmocňujeme profesora doktora Jiřího Hájka, Václava Havla a profesora doktora Jana Patočku funkcí vykladačů Charty 77. Tito vykladači se zmocňují zastupováním Charty 77 před státními a jinými organisacemi a před světovou veřejností. Svými podpisy budou zaručovat původnost dokumentu Charty 77. Naleznou v nás a v dalších občanech, kteří se k nám připojí, spolupracovníky, kteří společně s nimi budou podporovat potřebné akce, přebírat jednotlivé úlohy a dělit se s nimi o celou odpovědnost. Věříme, že Charta 7? přispěje k tomu, aby v Československu mohli všichni občané pracovat a žít jako svobodní lidé. Praha, 1.ledna 1977 5 Der Ostblock [pageend6]o zemi našeho nového domova ZROD A VÝVOJ ŠVÝCARSKÉHO STÁTU V ZÁKLADNÍCH RYSECH Úvodem Švýcaři nejsou národem v moderním slova smyslu, protože nemají jednotnou řeč ani jednotný národní svéráz. Kulturní různorodost je jednou ze švýcarských zvláštností. Neexistuje ani jednota náboženská: protestante tvoří nepatrnou většinu, katolíci naproti tomu nepatrnou menšinu. - Mnohotvárné je Švýcarsko i po stránce geografické. Mezi Jurou na severozápadě a Alpami na jihu se rozprostírá mezi Bodamským a Ženevským jezerem úrodný pás země, německy zvaný Mittelland (středozemí), který zabírá asi třetinu plochy celého Švýcarska. V tomto prostoru žije většina veškerého obyvatelstva. I podnebí a rostlinstvo je ovlivňováno geografickou různorodostí. Z hlediska hydrografického je Švýcarsko místem zrodu mnohých říčních toků: Rýn má své prameny v Biindensku (Bunden) a u Basileje se se svou rodnou zemí loučí. Své vody předává moři Severnímu. Inn protéká Engadinem, vtéká do Dunaje a společně s jeho vodami putuje do moře černého. Rhona spatřuje světlo světa ve ''svém" ledovci u pasu Furka, zavlažuje půvabné údolí Vali- su, ženevským jezerem opouští švýcarsko a vlévá se do moře Středozemního. S mořem Jaderským je Švýcarsko spojováno prostřednictvím vodních toků kan- tonu Ticino. Švýcarsko obohacuje všechna dostupná moře, ale vlastní přístup nemá k žádnému z nich. Příroda neobdarovala Švýcarsko bohatstvím. Téměř čtvrtina jeho půdy je naprosto neobdělavatelná. Tvoří ji jezera, ledovce a skály. Druhá téměř čtvrtina je zalesněná, dalších asi 20% švýcarského území jsou horské louky a alpské pastviny, takže zbývá zhruba 30% z veškeré půdy pro zemědělství, průmysl a bytovou zástavbu. Půda je chudá nejen na svém povrchu, ale také ve svém nitru. Tam je vlastně ještě chudší: bez uhlí, bez železné rudy, bez ropy... Konpensací za nedostatek nerostného bohatství je jedině dostatek dřeva a elektrické energie. V nej lepším případě může švýcarské zemědělství uživit asi tři pětiny svého obyvatelstva. Díky svému průmyslu, jehož síla je zvláště ve strojírenství, jemné mechanice, ve výrobě hodinek, v chemii a textilu, vykazuje Švýcarsko jeden z nejvyšších životních standardů světového žebříčku. K tomu nemálo pomáhají celosvětově vlivné banky a pojišťovnictví, ani turističtí cizinci nemohou být svým přínosem opomenuti. Nicméně jsou si Švýcaři vědomi toho, že jejich plodné hospodaření je snadno zranitelné. XXX Abychom pochopili, jak vůbec mohl stát švýcarský vzniknout na tak chudém území, musíme se trochu podívat do jeho minulosti. 6 [pageend7]Svazek 22 kantonů je dílem lidské vůle. Během staletí se stali Švýcaři sice jedním národem, ale takovým, který si ponechal svou politickou a kulturní různorodost. Je plodem historie svých četných malých společenství a republik, toužících po politickém sjednocení ve federativním státě. Švýcaři se stali jedním národem navzdory tomu, že jednotlivé národnostní kmeny mluví jazykem sousedních států, navzdory tomu, že nemají jednotné náboženství, ba ani v jistém smyslu žádnou metropoli, neboť různá města representují různou kulturu a různé názorové směry, jež jsou státem sjednocovány. Čili: jednota ano, jednost nikoliv. Tato krátká formule snad nejvýstižněji charakterisuje vlastnost helvétského mikrokosmu. Není pochyb o tom, že základem švýcarského spříseženství je vůle lidu žít ve společenství. Po dobu pěti století nemělo dokonce ani společnou vládu, neboť kantony byly fakticky neodvislé, avšak vzájemně spojovány svazky a společným zájmem. Až v polovině 19.století se utvořila společná Spolková vláda. * * * Původ švýcarského spříseženství nalézáme ke konci středověku. Je to uzavření svazku mezi kantony Uri, Schwyz a Unterwalden v roce 1291. Bylo by však mylné se domnívat, že iniciátoři svazku měli v úmyslu založit stát. Svazek byl totiž utvořen výslovně v rámci Svaté říše římské a neměnil nic na dosavadních právech a povinnostech. Teprve pozdější vývoj ukázal spříseženstvu politicky podbarvený směr, obzvláště potom, když se ke svazku zakládajících kan- tonů (německy zvaných Urkantone) připojila města Luzern, Curych a Bern. Zpočátku neznamenaly totiž tyto svazky a spolky nic jiného, než součást politického vývoje středověkých obcí, které se i v jiných zemích spojovaly ke společnému odporu proti knížatům, toužícím po vládě, a proti šlechtě vůbec. Formou svazku si mohly snadněji vybojovat práva a výsady svobodného rozhodování ve svých vlastních záležitostech. I mimo nej starší švýcarské kantony, které se zavázaly ke vzájemné pomoci a k urovnávání sporů mezi sebou na základě soudního jednání, činilo komunální hnutí pokroky i na těch územích, která nepatřila ke spříseženství. Bylo tomu tak především v městech a obcích řízených biskupy. Na úkor biskupské moci se rychle rozrůstala autonomní správa, vlastní soudnictví a dokonce i politické svobody občanů zejména v Ženevě, Lausanne, Basileji a v biskupstvích Chur a Sitten (tvořící dnešní kantony Graubúnden a Valais). Jednotlivé autonomní obce a malé republiky se spravovaly pomocí obecních schůzí a "Landgemeinde", které si volily své soudce a představitele. Tento způsob vlády lidu se udržel v mnohých horských kantonech a obcích do dnešní doby. Obě staletí starého spříseženství byla vyplněna válkami nejen za nezávislost a svobodu, ale i válkami dobyvačnými. Zakládající kantony - urkantony - se dostaly do sporu s Habsburgy, kteří měli na těchto územích svá vlastnictví a také privilegia. Ve dvou válkách ve 14. století zvítězili bojechtiví horalé nad vévodou Rakouským. V témže století se ubránilo město Bern feudálním pánům z míst dnešního západního Švýcarska, a město Curych odolalo obléhání císařským vojskem. V následujícím století skončilo tažení "Armaňaků’' pod vedením francouzského dauphina na bitevním poli v bezprostřední blízkosti Basileje. Ozbrojenými potyčkami s rytířskými vojsky stouplo sebevědomí měst i venkova. Lid poznal, že je schopen hájit svou svobodu a nezávislost proti silnému nepříteli. Švýcaři ukázali jakousi revoluci v dosavadním způsobu bojování a stali se pro celou Evropu udatnými bojovníky s obávanou krutostí. Zpočátku hájily urkantony proti Rakousku alpské území, jímž vede cesta přes Gotthard, klíčový spoj sItálií. Potom následovala politika rozpínavosti, 7 [pageend8]kterou provozovala města Curych a Bern. Ta vyhnala v 15.století vévodu Rakouského z jeho usedlostí ve ''středozemí", načež strhla republika Bern, vlastnící již značné státní území, své spojence ke společnému boji proti Karlu Udatnému (Karl der Kúhne), vévodovi burgundskému. Po bojových úspěších se ale sami Švýcaři mezi sebou nedohodli a nedovedli jich využít ve svůj vlastní prospěch. Nechali se potom najímat jako bojovníci od mnohých evropských knížat, a bojovali dokonce i ve službách papeže Julia II. * * * Začátkem 16. století vypravili Švýcaři válečné tažení do Itálie a stali se pány vévodství Milánského, ne však na dlouho. V památné bitvě u Marignana byli roku 1515 poraženi králem Františkem I., který však - sotva bylo po válce - se snažil navázat spojenectví se švýcarskými obcemi, což se mu také podařilo. Marignano znamenalo konec mocenské politiky, přínosem však zůstalo území na jih od Gotthardu až po Lago Maggíore, tvořící dnešní kanton Ticino. Toto území bylo dlouhý čas spravováno jako jakési švýcarské koloniální území s i- talským obyvatelstvem. Brzy nato podnikli bernští tažení proti vévodovi Savojskému, čímž zbavili město Ženevu jeho ohrožování a navíc získali území Vaudu při březích jezera Ženevského. A tím se dostalo i francouzský mluvící obyvatelstvo do svazku spříseženství, které by bylo zůstalo - nebýt válečných, tažení na začátku 16. století - záležitostí německy mluvícího obyvatelstva. Ke svazku, který v době Francouzské revoluce čítal 13 kantonů, se připojily v této době ještě města na Rýnu - Basilej a Schaffhausen. Avšak i jiná města a státní útvary, mezi nimi Ženeva, St. Gallen, Graubiinden, Valais, knížectví Neuenburg a dokonce i Mulhouse v Horním Elsasku měly svazky s jedním nebo i s více kantony. Zanechaly si však svou naprostou politickou nezávislost. (Pokračování) NAVŠTIVTE NÁS V ZÜRICHU, V NAŠÍ NOVÉ PRODEJNÉ ! Přijďte si pro šicí stroj, nebo pro psací s naší klávesnicí, nebo pro hezkou gramo-desku. Nebo jen na kus řeči! V každém případě jste vítáni! C 0144 66 44 8o37 Z ú r i c h , Kosengartenstrasse 3 8 [pageend9]švýcarská literatura COTTFRIED KELLER Gottfried Keller, jeden z nejvýznamnějších představitelů realismu devatenáctého století, se narodil v Curychu (19. července 1819). Záhy osiřel a prožil dětství ve skromné vdovské domácnosti matčině, chodil do chudinské školy a pak do nově založené kantonální průmyslové školy, odtamtud jej však po roce vyloučili pro účast na demonstraci proti neschopnému učiteli. Kellera nikdy nepřebolel tento násilný zásah do jeho života a právě on mu asi vnukl tu bezmeznou víru v moc vzdělání, přesvědčení, že literatura je povolána vychovávat. V patnácti letech se Keller z vlivů celkem náhodných rozhodl stát se malířem. Protože však v Curychu nenašel učitele, promarnil šest let u diletantů nebo vůbec bez vedení a teprve v roce 1840 se konečně vydal s malou hotovostí na studia do Mnichova. Měl však příliš málo peněz, nemohl se dát zapsat na Akademii, a tak i zde sbíral jen střípky poznatků od přátel na výstavách. Navíc kvetla právě v Mnichově oficiální romantická malba, která odporovala samé podstatě Kellerova uměleckého naturelu. Také bída zle dotírala, a tak se Keller v listopadu 1842 vrátil k matce do Curychu, odhodlán malířství nechat. Horlivě se vrhl do politických bojů, které Švýcarskem zmítaly, zúčastnil se dokonce i dvou tažení liberálních dobrovolnických sborů, hodně se stýkal S německými politickými emigranty. Už v Mnichově psal humorné pijácké písničky a politické satiry, teď psal politickou lyriku a plody těch let vydal roku 1846 pod názvem "Básně". Uznání, které mu sbírka přinesla, ho utvrdilo v odvratu od malby k literatuře, navždy však už mu zůstalo malířské vidění světa, jež patří k nejvýraznějším znakům Kellerova umění. V té době, po návratu z Mnichova, se také zrodil první plán "Zeleného Jindřicha” jako chmurné romantické novely o lidském a uměleckém ztroskotání mladého malíře. Avšak bouře roku 1848 odváděly Kellera od práce. Dychtivě sledoval průběh revolucí. Zdálo se mu, že těch obrovských dějinných převratů je hodna jen forma dramatu, a jako přípravou k budoucí dráze dramatika odchází se stipendiem kantonální vlády v říjnu 1848 studovat dějiny a estetiku do Heidelbergu. Dramatikem se Keller nestal, přestože se o to pokoušel po léta, zato mu Heidelberg přinesl jiné osudové setkání — s filosofií Ludwiga Feuerbacha, který tam tehdy přednášel. V březnu 1850 potom odjíždí Keller s novým stipendiem švýcarské vlády do Berlína, od něhož si slibuje zdar svých dramatických plánů. V Berlíně prožil šest těžkých let nuzování a opuštěnosti v cizím pruském prostředí, kterému nerozuměl, ale také šest let velkého tvůrčího vypětí, kdy 9 [pageend10]dozrává jeho realistické vypravěčské umění. Keller vydává druhou básnickou sbírku "Novější básně" (1851), a znovu se pouští do práce na "Zeleném Jindřichovi". Pod vlivem nového filosofického názoru teď původní plán úplné změnil. Koncipuje obsáhlý román, příběh o mladém muži, který se zmýlil, když se domníval, že je povolán být umělcem, ale najde ještě včas jiné životní poslání, veřejnou činnost. Něco tu však zbylo z původního záměru: Mladík se bez zlého úmyslu, z bezmyšlenkovité lhostejnosti těžce proviní na své matce a přivede ji do hrobu, takže ztratí k veřejnému působení morální právo, vědomí viny ho spolu s nejistotou v lásce zlomí a Jindřich umírá. Keller dokončil tuto první verzi románu na jaře 1854. V Berlíně vznikl ještě také první díl povídkového cyklu "Lidé seldwylští" (1856), plastický obraz lidového života v tehdejším Švýcarsku, povídky se zjevným výchovným záměrem. A tak se Keller vrátil r. 1855 do Curychu jako známý již básník a prozaik, zejména "Lidé seldwylští" mu doma získali popularitu a kupodivu pověst laskavého, úsměvného humoristy, ačkoliv jde o kruté satiry. V curychu se Keller znovu živě podílel na veřejném životě a v roce 1861 byl zvolen státním písařem curyšského kantonu. Zastával tuto vysokou správní funkci, která mu konečně dala existenční jistotu, velmi svědomitě patnáct let. Léta úřadování znamenala v Kellerově literární tvorbě naprostý přeryv. Byla dost pohnutá v osobních osudech. Roku 1864 zemřela Kellerovi matka, ještě téhož roku se pokusil založit rodinu, ale jeho snoubenka se v záchvatu těžko- myslnosti utopila, a tak osaměl Keller s bručlavou sestrou Regulou, která mu vedla domácnost. Ani jeho veřejná činnost nebyla nezkalená. Keller přestával rozumět době i své liberální straně, která čím dál víc ustupovala od původních cílů, a když v roce 1869 ovládla státní správu opoziční demokratická strana, ponechali sice Kellera v úřadě, ale napětí mezi ním a kantonální vládou rostlo. K tomu přistupovala nespokojenost, že není kdy na psaní. Ale teprve v roce 1876 Keller úřad složil, načež prožíval své druhé šťastné tvůrčí období. Rychle za sebou vznikaly: rozkošný cyklus zcela pozemsky viděných "Sedmi legend" (1872), druhý svazek "Lidí seldwylských" (1874), dále cyklus novel ze švýcarských dějin "Curyšské novely" (1877). Ve dvou letech (1879 - 80) přepracoval "Zeleného Jindřicha" a konečně roku 1881 vychází další cyklus novel "E- pigram". Poslední Kellerovo dílo, román "Martin Salander" (1886), znamená již úpadek jeho tvůrčích sil. A 15. července 1890 Keller po půlleté vleklé nemoci umírá. "Zelený Jindřich", Kellerovo stěžejní dílo, které bývá také nazýváno "Vilémem Meisterem devatenáctého století1' a prohlašováno za jakési opožděné dovršení vývoje klasického období německé literatury, je autobiografický román výchovný. Autobiografický v tom smyslu, že přizpůsobuje, podřizuje osobní zážitky autorovy fabuli, a čerpá z nich zejména v prvních dvou dílech, v líčení hrdinova dětství. Tu překrásnou, opravdu básnickou historii rozvoje dětské duše psal mladý člověk, který z vlastních dětských prožitků ještě nic nezapomněl, a skvělý psycholog. Také termín "výchovný" je poněkud nepřesný. Nejde jen o výchovu v užším smyslu, ale o příběh postupného vyzrávání jedince také vlivem prostředí, společnosti, životních konfliktů, vyrovnávání s idejemi a problémy, o kterých rodina přemýšlí, až nakonec dojde ke smyslu života, ke svému poslání. Je tedy výchovný román nutně také obrazem soudobé společnosti, a také "Zelený Jindřich" postupně zabírá šíř a šíř, kolem hocha žije nejprve jenom matka a starobylý dům se svými obyvateli, potom ulice, škola a postupně 10 [pageend11]celý tehdejší desetitisícový Curych ještě ve středověkých hradbách, a kus venkova k tomu, tedy vlastně celé Švýcarsko se svým kantonálním partikularismem, ba i s kusem restaurační předhistorie. Stejné dal Keller pozdějším Jindřichovým osudům pozadí rozdrobeného Německa, vylíčil touhu jeho intelektuálů po jednotě kultury i národa, a nakonec vedl Jindřicha domů bouřlivým procesem přetváření Švýcarska v jednotný fede- rativní stát, aby mu po tomto velkém rozletu dal skončit v malé obci a s velice skromným životním cílem: v dobrovolném omezení na drobnou veřejnou práci správníka úředníka. Nenajde se snad problém tehdejšího života, jehož by se byl Keller v "Zeleném Jindřichu" aspoň nedotkl, a velké otázky obecného významu tu řešil zejména tři. Na první z těch velkých problémů naráží Jindřich už jako malý hošík. Je to náboženství. Keller líčí proces Jindřichova vyrovnávání s Bohem ve všech fázích: první dětské představy, které v chlapci vzbudí matčino vyprávění o Bohu, pak vypisuje, jak dítě zcela utilitaristicky Boha využívá, ale zdráhá se vystavovat zbožnost na odiv, jak si protiví zkostnatělé biflování katechismu, jak osvobozen se Jindřich cítí po konfirmaci. Bůh se mu vzdaluje někam daleko na nebe, existuje, a kdysi tento svět stvořil, ale již se o něj nestará. A na tom nezmění nic ani první povrchní seznámenísdějinami filosofie. Ba Jindřich dokonce podstoupí pro svého boha souboj, aspoň vnější záminkou je tu Bůh. Jakási recidiva naivní víry se dostaví, když je Jindřich fyzicky oslaben hladem, to se modlí o přímý boží zásah, ale pak se za to stydí. Nakonec pozná Jindřich dívku, která je ateistka z vrozeného instinktu. Zamiluje se do ní a z lásky přijme její pojetí světa. Keller byl, jak se dovídáme z korespondence, na tuto motivaci Jindřichova odpadnutí od Boha kupodivu velmi pyšný. Samo učení Feuerbachovo, tehdy ovšem obecně známé, představil v "Zeleném Jindřichu" jen v karikatuře, v postavě zběhlého učitele Gilguse. Jindřichovými ústy však podotýká, že i v té zmrzačené podobě je filosofova myšlenka velkolepá. Druhá v pořadí z velkých společenských otázek, která k Jindřichovi přistupuje, je vztah mezi mužem a ženou. Po prvních dětských erotických zážitcích, které vnukla četba nebo přihrála náhoda, nechává Keller oscilovat chlapeckého hrdinu mezi dvěma póly, chorobně křehkou, panenskou Annou a zralou, zdravou venkovankou Juditou. Příběh této dvojlásky patří k vrcholům světové literatury a k nejhlubším obrazům psychologie dospívání. Románek s dělnicí Huldou ve čtvrtém díle je spíš jen obrázkem lidových mravů, pro Jindřichův citový vývoj nemá celkem význam, ledaže vypovídá, jak vyvinutý měl Jindřich smysl pro stavovskou společenskou hierarchií, rys, který u demokrata Kellera poněkud překvapuje. Tento Jindřichův rys však připravuje příští epizodu na hraběcím zámku. Na vědomí společenské nerovnosti totiž ztroskotá Jindřichova mučivá láska k hra- běcí schovance Dorothee Schónfundové. A toto milostné zklamání spolusvědomím viny na matce Jindřicha nadobro ochromí. Navenek sice Jindřich jedná a pracuje, avšak v duši má pusto, pomýšlí dokonce na sebevraždu. A tu mu přinese vykoupení opětně žena. Je to Judita, ale už ne ta nevědomá vesnická žena, tahle Judita je zcela jiný člověk: zralá, moudrá, ušlechtilá, obětavá. A nezávislá, to je rovněž důležité. 0 přátelském vztahu, na němž se Jindřich s Juditou dohodnou, se tvrdívá, že je to také rezignace, odraz Kellerových vlastních trpkých zklamání milostných. Ale tahle láska-přátelství tehdy byla jediná možná forma vztahu muže a ženy, v jaké si byli oba naprostí rovni. A konečně třetí veliký problém, kterým se Keller v "Zeleném Jindřichu" žali [pageend12]bývá, je umělecká tvorba, nebo spíš umělectví, povolanost být umělcem. Keller zde nevymezuje předpoklady tvůrčí umělecké práce, ale na trojici mnichovských přátel dovozuje, kdo k umění povolán není. Ukázka z románu ZELENÝ JINDŘICH Díl první - kapitola devátá Šero mé školy Teď již jsem se ve škole okoukal a bylo mi tam dobře, protože první učivo šlo rychle za sebou a každý den se o kousek postoupilo. Také v zařízení školy bylo mnoho zábavného; chodil jsem tam rád a horlivě, škola tvořila můj veřejný život a byla mi zhruba tím, čím bývala starověkým lidem soudní síň a divadlo. Nebyl to veřejný ústav, ale dílo obecně prospěšného spolku, určené k tomu, aby při tehdejším nedostatku dobrých nižších lidových škol opatřilo dětem chudobných vrstev lepší výchovu, a proto se jmenovala chudinská škola. Vyučovalo se v ní podle Pestalozziho a Lancastera, a to s horlivostí a oddaností, jaké zpravidla mívají pouze zanícení soukromí pedagogové. Dokud byl naživu otec, horoval pro řád a výsledky tohoto ústavu, také jej občas navštěvoval a přihlížel vyučování a často prý prohlašoval, že se rozhodl, aby má první léta uplynula v této škole, neboť viděl výchovný prostředek už v tom, že strávím léta nejranějšího mládí s nejchudšími dětmi města, a to že ve mně hned v zárodku zničí všecko kastovnictví a pýchu. Tento úmysl byl pro mou matku posvátným odkazem a usnadnil jí volbu mé první školy. Ve velkém sále vyučovali asi stovku dětí, zpoloviny hochy, zpo- loviny dívky, od pěti do dvanácti let. Šest dlouhých školních lavic stálo u- prostřed, vždy obsazeno dětmi jednoho pohlaví. Každá lavice tvořila podle stáří jednu třídu, před ní stál pokročilý žák jedenáctiletý nebo dvanáctiletý a vyučoval celou škamnu, kterou mu svěřili, a žactvo druhého pohlaví zatím stálo v půlkruzích kolem šesti stolů, rozmístěných podle stěn. Uprostřed každého kruhu seděl rovněž na židličce vyučující žák nebo žákyně. Hlavní učitel trůnil za vyvýšenou katedrou a viděl na celý sál, k ruce mu byli dva pomocníci, ti obcházeli hodně pošmourným sálem, tu a tam zasáhli, vypomohli a nejučenější věci přednášeli sami. Každé půl hodiny se předměty měnily. Nadučitel dal znamení zvonkem, a my jsme provedli znamenitý manévr, při němž ta stovka dětí předepsaným pohybem a v předepsaném držení těla vždy na zazvonění vstala, provedla obrat, zatočila, a přesně propočteným pochodem si za minutu vyměnila místo, takže těch padesát, co předtím sedělo, teď zase stálo a obráceně. Bývala to pokaždé nekonečně šťastná minuta, když jsme my hoši s rukama podle předpisu zkříženýma za zády pochodovali kolem děvčat a snažili se zdůraznit svůj vojenský krok proti jejich husímu cupotání. Nevím, zda to zamhouřili oko nad půvabnou tradicí, nebo zda v tom snad nebyl dokonce úmysl, že nám dovolovali nosit si do školy květiny a při vyučová12 [pageend13]ní je držet v rukou, aspoň jsem již tuhle hezkou licenci nenašel v žádné jiné škole; ale byl na to při tom veselém pochodu vždy pěkný pohled, jak skoro každé děvče drží v prstech za zády růži nebo karafiát, kdežto hoši nosili květ v ústech jako dýmku nebo si jej furiantsky zastrčili za ucho. Byly to vesměs děti drvoštěpů, nádeníků, chudých krejčích, ševců a ubožáků odkázaných na almužnu. Lepší řemeslníci nesměli školy používat pro svůj stav a vážnost. Proto jsem byl mezi kluky nejlíp a nejčistotněji oblečen a platil jsem za polovičního pána, ačkoliv jsem se brzy s těmi chuďasy ve strakatých záplatách velice důvěrně skamarádil, i s jejich mravy a zvyky, pokud mi nebyly příliš cizí a hrubé. Neboť děti chudáků nejsou sice špatnější, ani snad zlomyslnější, než děti boháčů nebo jinak zabezpečených lidí, ba bývají naopak spíše nevinnější a dobromyslnější, ale přeci jen někdy mívají v gestikulaci jakousi pošklebo- vačnou obhroublost, která mě u několika chlapců odpuzovala. Oblečení, které jsem tehdy dostal, bylo zelené, protože mi matka dala přistřihnout šaty z kusů otcovy uniformy, jeden oblek na neděli a jeden pro všední dny. Také skoro všechny civilní šaty po otci byly zelené; a při velké přísnosti a pozornosti, s jakou maminka šatstvo šetřila a udržovala v Čistotě, mi ta pozůstalost vystačila k šití zelených kazajek a kabátků až do dvanácti let, takže jsem podle té neměnné barvy už záhy dostal a u nás ve městě nosil přízvisko "zelený Jindřich". Pod tím jménem jsem brzy byl ve škole i na ulici známou figurkou a využíval jsem své zelené popularity k tomu, abych dál pokračoval ve svých pozorováních a jako chór v antické tragédii se účastnil všeho, co se dálo a o čem se jednalo. S nejrůznějšími dětmi jsem podle potřeby a rozmaru vnikal do jejich rodných domků a byl jsem tam rád vídán jako domněle tiché a hodné dítě, ale já si zatím zevrubně obhlédl domácnost i zvyky těch chudých lidí a pak jsem k nim přestal chodit a uchýlil se zase do svého hlavního stanu k paní Margret, kde nakonec vždycky bylo vidět nejvíc. Stará paní měla radost, že jsem jí brzy mohl nejen plynně předčítat německé písmo, ale dovedl jí také vysvětlovat latinská písmena, která se v jejích starých knihách často vyskytovala, jakož i arabské číslice, které sama nikdy nepochopila. Také jsem jí frakturou na lístky papíru vyhotovoval různé poznámky, které si mohla uschovat a pohodlně číst, a tak jsem se stal jejím malým tajemníčkem. Paní Margret mě pokládala za velikého génia, již ve mně viděla jednoho ze svých budoucích bystrých strůjců vlastního štěstí a předem se z mé skvělé životní dráhy těšila . Učení mě vskutku nestálo ani práci, ani starosti a brzy jsem ani nevěda jak došel té cti, že jsem směl vyučovat menší kamarády. To se mi stalo novou rozkoší, hlavně proto, že jsem byl vyzbrojen mocí odměňovat a trestat a mohl kombinovat drobné osudy, kouzlit úsměvy a slzy, přátelství a nepřátelství. Dokonce i láska sem připletla své první slabé jitřní obláčky. Když jsem seděl v půlkruhu devíti až desíti malých děvčátek, bylo místo vedle mne hned první a nejčestnější, hned zase poslední, podle toho, kde jsme se ve velkém sále octli. Tak se stávalo, že jsem dívenky, které jsem rád viděl, buď držel neustále nahoře, v končině slávy a ctnosti, nebo jsem je neustále tiskl zase dolů, do temné sféry hříchu a zapomenutí, ale v obojím případě vždy nejblíž svému tyranskému srdci. Jenže to srdce se ve mně také vydatně svíralo, když se mi kráska bez zásluhy povýšená ani neodvděčila úsměvem, ale nezaslouženou poctu přijala, jako by jí patřila, a bezohlednými, bujnými kousky mi nekonečně ztěžovala snahu udržet ji na kluzké výšině bez nápadné nespravedlností. Jen dvě věci mě v té škole soužily a strašily a zůstaly mi nemilou vzpomínkou. Tou jednou byl ponurý způsob, jakým se ve škole soudilo jako někde ve U [pageend14]věznici. Působil to dílem ještě duch staré doby, na jejímž přelomu jsme stáli, dílem soukromá záliba některých osob, a špatně to harmonovalo s ostatním laskavým tónem. Užívalo se trestů rafinovaně trapných a potupných pro ten útlý věk a téměř ani měsíc neminul bez obřadné exekuce na nějakém ubohém hříšníkovi. Sice to většinou postihlo skutečné dareby, ale správné to přece nebylo, neboť to děti už záhy učilo snadno a rychle zatracovat; vždyť je to už beztak zvláštní jev, že děti, dokonce i když jsou si vědomy stejného prohřešku, ale zůstaly ušetřeny, dítětem potrestaným a ocejchovaným pohrdají, pronásledují je a posmívají se mu, dokud nedozní poslední následky nebo dokud sami pronásledovatelé neuváznou v síti. Dokud nepřijde zlatý věk, musí malí kluci dostávat výprask; přesto však působilo odporně, když nešťastného hříšníka po veřejném vyplísnění odvedli do odlehlé místnosti, tam ho svlékli, položili na lavici a seřezali; nebo když jednou muselo už hodně velké děvče sedět celý den na vysoké skříni s tabulkou na krku. Měl jsem s ní hluboký soucit, třebaže asi provedla něco moc nepěkného. Ale možná že ji také odsoudili nevinně! 0 několik let později se to děvče utopilo, když chodilo do náboženství před konfirmací, nevím už proč, ale ještě se pamatuji na zkormoucenou lítost, jakou jsem k mrtvě cítil, když jsem ji viděl nést ke hrobu a za ní velký zástup dívek mezi patnácti a šestnácti lety, v bílých šatech a s květinami v rukou. Prokázali tu poctu jejímu mládí přes nekřesťanskou smrt, protože se tím křiklavá událost zároveň zastřela a zmírnila. Druhou trapnou vzpomínkou na školní dobu je mi katechismus a hodiny, kdy jsme se jím museli zabývat. Malé knížce plné toporných, bezkrevných otázek a odpovědí, vytržených ze života biblických spisů a schopných upoutat leda tak vyprahlý rozum letitých a citově vyschlých lidí, jsme se museli v letech, která dětem připadají tak nekonečná, neustálým přežvykováním učit zpaměti a bez porozumění ji odříkávat v dialogu. Výkladem byla přísná slova a přísné tresty a povzbuzením k tomuhle náboženskému životu skličující strach, abychom na žádné z těch nesrozumitelných slov nezapomněli. Jednotlivá místa z žalmů a sloky písní, rovněž násilně vyrvané ze vší souvislosti, a právě tím protivnější k zapamatování než celá organická báseň, mátly paměť, místo aby ji cvičily. Když jste viděli ta neotesaná, holá přikázání, namířená proti zpustlé hříšnosti dospělých, v řadě vedle abstraktních a nepochopitelných článků víry, necítili jste v nich vát ducha pokojného lidského vývoje, ale dusný dech surového a urputného barbarství, jemuž jde jen o to, aby něžný mladý dorost na povinném rychlobělidle co nejdřív učinilo zralým a odpovědným pro celý rozsah stávajícího života a myšlení. Muka této disciplíny dosáhla vrcholu, když na mne několikrát za rok přišla řada, abych v neděli v kostele před celou obcí věřících nahlas a srozumitelně vedl ten prapodivný dialog s duchovním, který stál nedaleko ode mne na kazatelně, a kdy se každé uváznutí a opomenutí stávalo něčím jako znesvěcením chrámu. Hodně dětí sice právě z tohohle obyčeje načerpalo umění blýsknout se náramnou zbožností a hbitým jazykem, ba dokonce i drzostí, a ten den pro ně pokaždé býval dnem vítězoslávy a radosti. Ale právě na nich se také vždy prokázalo, že to všechno byl jen prázdný zvuk a dým. Jsou rození protestante, a já bych se k nim rád počítal, protože nikoli snad nedostatek náboženského smyslu, ale, třeba jsem si to neuvědomoval, poslední lehounký obláček dýmu z dávno dohořelých hranic, který se ještě vznášel v dunícím kostele, mi pobyt v něm zošklivil, když ty jednotvárně despotické věty létaly sem a tam. Ne že bych si chtěl namlouvat, že jsem byl bystré a polemické zázračné dítě; byla to pouze věc vrozeného citu. 14 [pageend15]Tak mě násilím zahnali zpět do mých soukromých styků s Bohem a já jsem vytrval při svém zvyku odbývat si modlitby a dohady s Bohem sám podle své potřeby, a také pokud jde o dobu, užívat jich jen tehdy, když jsem je potřeboval. Jen Otčenáš jsem se modlil pravidelně ráno a večer, ale potichu. Avšak i z vnitřního a vnějšího života mých her a radovánek byl milý Pánbůh vytlačen a nemohla ho tam udržet ani paní Margret, ani maminka. Na dlouhá léta se mi pojem Boha sCal prozaickou představou v tom smyslu, jako pokládají špatní básníci skutečný život za prozaický oproti životu smyšlenému a vybáje- nému. Život, smyslová příroda mi kupodivu byly pohádkou, kde jsem si hledal svou radost, kdežto Bůh se mi stal nezbytnou, ale střízlivou a školometskou skutečností, k níž jsem se vracel, jen jako se vrací uhoněný a hladový kluk domů ke každodenní polévce, a hleděl jsem s ní být co nejdříve hotov. Tohle byl výsledek způsobu, jakým skopulovali náboženství a moje dětská léta. Aspoň se přesto, že celá ta doba přede mnou leží jako jasné zrcadlo, nemohu rozpomenout, že bych byl před procitnutím rozumu někdy, byť sebedětin- štěji, pocítil mrazení nábožné úcty. Proto pokládám tuhle zpola bezbožnou dobu právě těch nejměkčích a nejtvárnějších let, která trvala snad sedm až osm roků, za úsek studený a pustý a vinu připisuji jedině katechismu a lidem, kteří mu vyučovali. Neboť pokouším- li se hodně hluboko proniknout do toho dávného, šerého duševního stavu, objevuji ještě, že jsem Boha svého dětství nemiloval, ale jen potřeboval. Teprve teď zcela zřetelně vidím chladný, kalný závoj, který leží na té době a tenkrát mi zastíral polovic života a který mě činil tak bojácným a plachým, že jsem nerozuměl lidem a sám se jim nemohl dát poznat, takže přede mnou vychovatelé stáli jako před hádankou a říkali: "Tohle je divná rostlinka, moc si s ní počít nedovedeme!" (Dokončení ukázky příště) PRODEJ ZA N E J N I Ž Š 1 CENY HUDEBNÍ NÁSTROJE všeho druhu NOTY pro všechny nástroje Jiří H LAVÁC Bifangstrasse 16 6048 H O R W / LU Telefon 041-41 01 78 15 [pageend16]fejeton Adolf F. J. Karlovský Associé de 1'Academie Internationale ďHéraldique Rytířská věda v zajetí (Ilustroval autor) Je celkem přirozené, že lidé zapomínají na věci zlé a udržují si v paměti události příjemné. U těch, kteří neprošli kriminálem, vzniká tak při rozhovorech s vězni často dojem, že to tam přece jen nebylo tak zlé, že se dalo kulturně žít, vzdělávat se, připravovat se pro start do života na svobodě. Bylo to opravdu někdy možné, ale sotva asi někdo uvěří, kolik námahy a důvtipu muselo k tomu být vynaloženo, neboť to vše bylo zakázáno a trestáno. A tak musel třeba generál Pelích naučit cikána Bandu číst a psát ilegálně, protože velitel Leopoldova třikrát zamítl jeho žádost o povolení slabikáře... Můj vědní obor není zrovna běžný, ale je opředen jakýmsi romantickým kouzlem středověku, z čehož vzniká u laiků jednak spousta falešných představ, jednak snaha slyšet o tom něco, když se naskytne příležitost. Tak se stalo, že jsem měl už v roce 1949 na Borech dvě přísně tajné přednášky o heraldice, ač jediným materiálem, který jsem mohl svým posluchačům ukázat, byl znak Me- lantrichů z Aventina, užívaný jako firemní značka nakladatelstvím Melantrich, a erbovní exlibrls Augusta šlechtice z Doerrů, vlepené do jedné z knih vězeňské knihovny. Mnohem lepší byla situace ve vojenské trestnici v Opavě, kde zejména v prvním roce byly životní podmínky alespoň lidské a kde komanda "měsíčkářů", pracující mimo vězení, zajišťovala plynulý přísun zakázaných knih a časopisů. Tak jsme dostali do rukou i "Heraldiku" knížete Schwarzenberga (žijícího dnes ve Vídni), jejíž obrazová část posloužila jako výborná dokumentace pro mé přednášky, které nemusely zde být ani příliš tajeny. Vyvrátil jsem v nich mimo jiné silně zakořeněnou, ale zcela mylnou představu, že na erb má právo jenom šlechtic, což jsem demonstroval jak příklady z naší historie staré i moderní (na příklad známý erb Mikoláše Alše či grafika Jiřího Švengsbíra), tak zejména poukazem na statisíce měšťanských a selských znaků v republikánském 16 [pageend17]Švýcarsku. Tak se u dvou mladých poručíků, kteří dovedli dobře malovat, zrodila myšlenka, že pod mým vedením vytvoří znaky pro své rodiny. A protože výsledek byl opravdu dobrý, nápad se ujal a počet zájemců vzrostl. Bohužel nemohu o nich napsat podrobné, neboť se pochopitelně musím omezit jen na erby, jež jsou v Bartolomějské ulici už známy, nebo jejichž nositelé jsou mimo dosah STB, ať už v hrobě, nebo v zahraničí. Člověk totiž nikdy neví, kdy se v něčím mozečku vylíhne myšlenka, že je tohle třeba tenhle "fojdalizmuz" nebo pokus o nastolení Habsburků. A když se již i známý nacistický revanšista Johann Wolfgang von Goethe dočkal toho, že na něho byl v Praze vydán zatykač (zdržoval se — zřejmě bez platného vstupního víza — v Karlových Varech), nechtěl bych někoho znovu přivést do maléru. Mohu proto z této doby uvést jako příklad pouze erb leteckého kapitána Ondřeje špačka (Anglie), v jehož štítě je okřídlený meč, doprovázený anglickou růží a francouzskou lilií, připomínající obě bojiště, kde se nositel znaku vyznamenal, a v klenotu (1) špaček držící meč, tedy tak zvané "mluvící znamení" charakterizující jméno. (Obr.l) Několik dalších znaků, které v Opavě vznikly, se zachovalo nejen jako malby poručíka Radovana, ale dokonce i jako basreliefy vyryté do vyleštěných destiček z hovězích kostí nebo — typickou vězeňskou technikou — modelováním z vykvašené a obarvené chlebové střídky. Připravoval jsem dokonce návrh erbu pro leteckého maršála Karla Janouška, který měl jako velkokomthur Řádu Lázně právo požádat o oficiální udělení anglický Heroltský úřad, ale k provedení už nedošlo, protože vojenská trestnice v Opavě byla zrušena a vězni odtransportováni na leopoldovskou pevnost. V Leopoldově se ovšem v prvních měsících každý staral především o to, aby zůstav živ, protože už soudruh náčelník nás přivítal slovy "od tuna je len jedna cesta, nohama vopred, na cintorín!" Snažil se opravdu poctivě, aby tuto zásadu uskutečňoval, ale i v těchto hrozných poměrech se nakonec potvrdilo, že ani brachiální násilí primitivů nespoutá intelekt. A tak se na všech těch 17 Obrázek 1 [pageend18]pracovištích, kde lidé s vysokoškolským vzděláním drali peří, vyráběli povří- sla pro samovazače nebo oplétali demižony (pre robotnickú triedu?) začaly zase vytvářet kroužky, do nichž každý přinesl své vědomosti a zkušenosti. Vrchnost to sice stíhala a "Hvízdavý Dan", civilním jménem Eliáš, určil dokonce k raportu i Jana Nerudu ("lebo má ceruzu a napisal voláků báseň "my bijem o mříž a my ju rozbíjeni", čímž by sa poškodzoval majetok robotnickej triedy"), ale kultura se prostě zlikvidovat nedala. Na naší ubytovně, kde nás bylo přes čtyřicet, organisoval dr. Jiří dokonce pravidelné přednáškové večery a do tohoto cyklu jsem byl brzy zařazen i já. Zpočátku nebylo sice vůbec možno předvést nějaké ukázky, ale protože tématika zřejmě zaujala, opatřili jsem si postupně dokonce i pastelky (2) a pak už bylo možno vyrobit opravdu názornou "dokumentaci". Poručík Radovan nezahálel ani tady, ale z jeho slohově čistých výtvorů se mi podařilo zachránit jen dvě ukázky. Zájem však rostl a když se o mne s uznáním vyslovil i můj otcovský přítel, památkář docent dr.Wagner, byl jsem pozván, abych na pracovišti přednášel i u "vatikánského stolu", kde valná část osazenstva — vesměs biskupové a opati — svoje úřední znaky měla a alespoň něco všichni o heraldice věděli. Tady jsem taky vytvořil svůj první návrh kněžského erbu pro dr.Átti Handla, ředitele Katolické akce za arcibiskupa Berana. Slunce v jeho štítě symbolisu- je jeho devisu "Briller et rayonner la vie" a lilie mají symboliku dokonce trojí, jako atribut Panny Marie, jako odznak skautského hnutí a označení severu na lodních kompasech — tedy ukazatel cesty životem (obr.2). Obrázek 2 Znaky duchovních, zvláště v moderní době, neužívají většinou přílbu, ale Áťa si ji ponechal jako připomínku na svou válečnou službu zprvu u sanity, a pak v duchovní službě naší západní armády, a jako symbol křesťanského duchovního rytíře. Ke svému znaku se hrdě hlásil, měl jej zavěšený ve svém bytě a užíval ho i na exlibris. A stojí jistě za zmínku, že po Áťově předčasné smrtí převzal tento erb jeho synovec, pochopitelně s vynecháním kněžského klobouku, 18 [pageend19]a má jej jako své dědictví zaregistrován ve znakové evidenci jednoho ze švýcarských kantonálních archivů. V Leopoldově jsem navrhl několik dalších kněžských znaků a jeden z nich byl pro profesora olomoucké university dr.Braita. Otec Silvio, jak se mu všeobecně říkalo, byl generálním kazatelem české provincie dominikánského řádu a musel tedy v horní polovině svého štítu užít dominikánský znak, jímž byl tehdy černostříbrný liliový kříž. (3) Ve spodní půli jsme užili červené pole, poseté zlatými pětihrotými hvězdami, italským symbolem bonapartské dynastie, převzatým později i dynastií savojskou (4), a v něm kráčejícího českého lva, tedy podle starobylé české odborné terminologie "lvici". Mělo to připomínat, že pater Braito byl po otci rodem Ital, ale sám se cítil Čechem. Kněžský klobouk nad jeho štítem má šest střapců označujících církevní hodnost. Rovněž s tímto znakem (obr.3) se setkáme na exlibris otce Braita, kde je vedle štítu ještě sedící pes (5) s pochodní osvěty v tlamě. Obrázek 3 Z laických erbů, které vznikly v této době, mohu uvést alespoň dva, jejichž nositelé žijí ve svobodném světě. Prvním je major dr.šmíd (švýcarsko), jehož znak "mluví" opravdu srozumitelně, neboť je v něm zlaté kladivo ovinuté lékařským hadem a v klenotu kovář vykovávající meč (obr.4). Původní skicu provedl dr.Jiří a mám ji podnes uschovanou na obalu ze "Slovenského fajkového tabáku", zvaného ve vězeňském slangu "Stalinovy fousy" nebo "Pomsta za Tisa", který nám sloužil ke kreslení i k psaní cizojazyčných slovíček. Jako vánoční dar dostal Honza Šmíd dokonce řádný "Erbovní list", který patrně dodnes odpočívá zazděný kdesi na pevnostní ošetřovně, kam byl uložen "do té doby, než to praskne". Lékařský je i další znak, navržený pro doktora Bedřicha Peka (NSR). Má ve štítu, dclmtm plamenným řezem — který má symbolisovat pečení, tedy poněkud za vlasy přitaženou narážku na jméno — (6) chodský čakan ovinutý hadem — Béďa je Joraazlickj lokální vlastenec. Zlatá sieringa v klenotu připomíná lásku k hudbt v Pekově rodině i skutečnost, že on sám v době okupace (nacistické) vystudoval varhanní školu. Na exlibris, vzniklém až v roce 1963, je za znakem ještě chodský prapor s psí hlavou (7) a devisa "Buli sme ha burem". To je tedy několik ukázek toho, že erbovnictví je živé i ve 20.století, a že dokonce může kvést i v takovém prostředí, jako jsou komunistické trestnice. Je v tom ovšem, podle mého názoru, určitá logika. Moderní společnost, bez ohledu zda kapitalistická či socialistická, má tendenci nivelisovat, zařadit 19 [pageend20]Obrázek 4 jedince do neosobní, snadno manipulovatelné masy, šetřit jejich individualitu. A jedinec, pokud mu to alespoň trochu myslí, se tomu brání a naopak zdůrazňuje vše, čím se odlišuje, co podtrhuje jeho jedinečnost, jeho osobnost, jeho rod a jeho tradici. A protože heraldika vznikla za křižáckých válek právě aby odlišila jedince v anonymním šiku stejně oděných bojovníků, jejichž obličeje zakrývala přílba, jsou vlastně pohnutky, které ji dělají aktuální ve 12. stejně jako ve 20.století skoro totožné, nebo alespoň velice podobné. Země jako Švýcarsko či Nizozemí, které si to uvědomily a pěstovaly bez přerušení svou rodovou tradici, jejímž vnějším symbolem je znak, jsou do značné míry oasou klidu v dnešním potřeštěném světě. Proto taky tam, kde už na to přišli, a jako v Německu, Skandinávii, USA, nebo třeba v Jižní Africe, začínají se k tradici vracet, vznikají každoročně tisíce nových občanských erbů jako zdravý protest proti tendenci zbavit moderního člověka jeho kořenů v minulosti. Československu však tady zase zůstává smutný primát. Těch několik desítek rodových či kněžských erbů, které vznikly v kriminálech stalinské éry, jsou opravdu světovou raritou, jak mě ujistili kolegové, když jsem o tom přednášel v roce 1972 na Mezinárodním kongresu heraldických věd v Liěge... Poznámky: (1) Ze staré češtiny převzatý odborný název pro plastickou ozdobu na přílbě, umožňující — kromě znamení na štítě — rychlou identifikaci, (2) Ulomené špičky barevných tužek, zasazené do malých tyčinek uhnětených z chleba, které se nechaly zatvrdnout. (3) Od té doby došlo ke změně a řád se vrátil ke starší formě svého znaku, černostříbrné špici (kápě řeholnické kutny). (4) S neuvěřitelnou neznalostí původu tohoto symbolu (je to jedna z hvězd z rodného erbu Buonapartů) převzala tuto dvojnásobně monarchlstickou hvězdu v roce 1946 i Italská republika! 20 [pageend21](5) Středověká "mluvící” narážka na jméno řádu: Domini canes = Canes domini = Psi Páně. (6) Podobná chybná etymologie se však vyskytuje ve středověkých "mluvících" znacích běžně. (7) Psí hlavy bylo užita s vědomím, že jde o symboliku moderní, zpppulariso- vanou až Jiráskem. Původním historicky doloženým pečetním a praporovým znamením svobodných chodských sedláků byly boty! Copyright Adolf F.J.Karlovský X X X X X X X X X X jeden z nás Když jsme obdrželi od pana Karlovského rukopis článku "Rytířská věda v zajetí", požádali jsme ho, aby nám napsal také něco o sobě a o tom, jak se dostal ke své profesi. Napsal nám toto: Ptáte se, jak se člověk stane heraldikem? V mém případě to, myslím, začalo ve skautském oddíle a s přibývajícím věkem otcem ovlivněnou, asi trochu romantickou četbou. A vlastním rozhodnutím věnovat se vojenské dráze se to postupně posilovalo, protože v armádě, alespoň za mých časů, bylo ještě hodně rytířské tradice a koneckonců i skutečné a používané heraldiky. A nevymizela z ní dodnes, alespoň ta heraldika, naopak, od konce války se vyskytuje stále častěji. Jenže pak přišla německá okupace a začal jsem se starat o jiné věci. Do československé armády jsem narukoval sotva po maturitě jako dobrovolník, ještě dva týdny před tím, než mi bylo osmnáct. V necelých dvaadvaceti jsem už měl propůjčenou hodnost nadporučíka a do května 1945 jsem ještě stihl dostat do těla jednu střepinu z ručního granátu a střelu dum-dum. Kromě toho jsem byl taky jedenáctkrát dekorován, včetně Válečného kříže. Pak přišlo studium na Vojenské akademii a zároveň, jako mimořádný posluchač, pomocných historických věd na Karlově universitě. Akademii jsem absolvoval rychle, ale protože jsem v roce 1947 sloužil šest měsíců jako čsl. důstojník králi Michalovi Rumunskému, zdrželo se mé universitní studium. V září 1948 jsem pak byl jako důstojník 2.oddělení Hlavního štábu zatčen a, prý za zradu dělnické třídy (ke které jsem nepatřil ani já ani moji předkové, takže nevím dodnes, jak jsem ji mohl zradit) také odsouzen, jak už to tehdy bývalo zvykem. K promoci mi tedy už soudruzi nenechali čas. Následovalo období "heraldiky za mřížemi", jak o tom mluvím ve svém článku 21 [pageend22]— a po návratu práce u lopaty. A zase to byla heraldika, která mě od toho o- svobodila. Nejdříve duševně, že ve mně namáhavá dřina neutloukla vůli dělat něco vědeckého nebo uměleckého, a nakonec i doopravdy, kdy se ze záliby stala mým povoláním. Z počátku to byly krátké stati o znacích v periodickém tisku, pak ale hlavně "heraldická okénka", která se proti všem skeptickým předpovědím stala velmi populárními i u mladých, socialismem vyškolených lidí, a kterých nakonec pražský rozhlas odvysílal asi půldruhé stovky. V roce 1966 vyšla má knížka "Základy heraldiky", původně přednáška přednesená v Museu hlavního města Prahy, a nakreslil jsem sérii znaků pro "Oester- reichischer Wappenalmanach" vídeňské společnosti "Adler". To už mě i naše vrchnost začala trochu respektovat jako odborníka, a můj tehdejší zaměstnavatel, pražská plynárna, mě musel uvolňovat ke spolupráci s režisérem Vítem 01- merem na jeho krátkém filmu "Občané s erbem". To nejdříve vypadalo na veliký průšvih, protože na plátně vystupovali příslušníci českých šlechtických rodů na pracovištích, kde jim režim umožnil, aby uplatnili své znalosti a často vysokoškolské vzdělání jako kulisák (Stern- berg), šofér (Czernín z Chudenicz), zaměstnanec mlékárny a číšník (Daczický z Hesslowa), kameník (ŽižkazTrocnowa) nebo manipulantubenzinové pumpy (Stránský ze Stránky). (Pozn.red.: Jména jsou uvedena tak, jak jich jejich nositelé dodnes používají - ve staročeštině.) Jenže během natáčení se už začaly projevovat zdravější proudy a tak nakonec z celého filmu Novotného censura škrtla jedinou větu: "Podle platné socialistické ústavy jsou si všichni českoslovenští občané rovni!" To na nás, kteří jsme znalí původní scénář, zapůsobilo poněkud humorně, ač pro současný stav věcí to bylo celkem typické. Na podzim 1967, kdy jsem už aai deset měsíců pracoval ve vlastní režii, ač mi to nikdo nepovolil, mě konečně pustili po dvaceti letech zase za hranice. Pozval mě totiž můj přítel. Lord B., západní diplomat, takže zamítnutí by málem vypadalo na mezinárodní urážku. Za Pražského jara jsem už jel na Mezinárodní heraldický kongres v Bernu, kde jsme byli tehdy s baronem Procházkou středem pozornosti jako bytosti z jiné planety. A po návratu mě konečně, i přes tu krajně závadnou kádrovou minulost, přijal do svých řad Svaz výtvarných umělců. Stal jsem se předsedou heraldické sekce Klubu vojenské historie, což byla tehdy první povolená heraldická organisace u nás od dob, kdy byla hned po ú- noru 1948 zakázána Csl. heraldická společnost, jakožto prý "sdružení bývalých fojdálů". V té době jsem byl již zavedeným přispěvatelem asi deseti našich a několika zahraničních časopisů, dělal jsem expertisy, navrhoval znaky pro nově povýšená města (Modřany) a dokonce jsem byl přizván i do odborné ministerské komise pro novou úpravu státního znaku, který měl nahradit zrůdu vymyšlenou heraldickým odborníkem Antonínem Novotným za umělecké spolupráce ochotného Milana Hegara. Na uzákonění změny již nakonec nebyl čas a tak se s tím diletantským a umělecky ohavným výtvorem dodnes setkáváme na vchodech všech čsl. zastupitelských úřadů. Jinak ze zajímavých věcí, které jsem tehdy dělal, bych se zmínil o kresbě heraldických exlibris, kterých jsem dosud nakreslil asi půl stovky, apak znaky pro barevné pohlednice vydávané firmou Pressfoto a později nakladatelstvím Orbis. Tam jsem měl prakticky úplnou volnost při výběru erbů a tak to byla práce velmi radostná, rozvržená na několik let. Ježto jsem psal mimo jiné též pro časopis "Welcome to Czechoslovakia", propagující krásy a historii Československa v cizině, seznámil jsem se s jeho půvabnou anglickou překladatelkou, která se pak v exilu stala mojí chotí. Jak vidíte, heraldika může člověku usnadnit nejen získání výjezdní doložky, ale i cestu do manželství, ač pro to druhé je potřeba mnohem více času i trpělivosti. 22 [pageend23]Několik dní před "bratrskou pomocí" jsem podepsal smlouvy na dvě knihy o heraldice, které již ovšem nevyšly, a o tři týdny později měla být vernisáž druhé výstavy mých heraldických prací ve Východočeském museu v Hradci Králové. Ta se sice uskutečnila za mé nepřítomnosti, ale, dnes už zesnulý vědecký pracovník musea, Dr. Kurt štafl dokázal přece poslat mi během roku 1969 všechny mé práce do Švýcarska, odkud šly hned zase na výstavu ke stému výročí německé společnosti Herold v západním Berlíně. Následovaly mezinárodní kongresy ve Vídni, Turíně, Luttichu, Mnichově a loni v září v Londýně, kde jsem většinou přednášel o české heraldice. Byl jsem zvolen členem Academie Internationale ďhéraldique (moje habilitační práce o vývoji znaku Českého vévodství a království do roku 1918 vyšla bohužel zatím jen v angličtině), kde jsem třetím Čechem vůbec. The Augustan Society v USA mě zvolila svým "Fellow". Pak přišlo vystoupení v televizním vysílání v pořadu "Was bin ich", jehož tvůrcem je pan Lembke. Byla to moje první zkušenost tohoto druhu. V Praze jsme sice měli připravený televizní pořad na podzim 1968, ale protože se v té době už většina účastníků "bez povolení čsl. úřadů zdržovala v cizině", byl z toho nakonec jen jakýsi interview s dnes už rovněž zesnulým Mikulášem baronem Daczickým. Nu a nakonec: jak se dá dnes dělat heraldika jako povolání? Především je nutno ji brát vážně jako kterýkoli jiný vědní obor, je třeba znát také dost o výtvarném umění a o uměleckých řemeslech a rovněž moc žádoucí je umět sám kreslit. Zájmu je dost, mnoho lidí se dnes obrací k tradici a pokud jí v minulosti vlastní rodiny nenajdou, chtějí jí vytvořit jak pro sebe, tak pro generace svých potomků. Mohou se přitom odvolat na příklad opravdu velkých osobností, jako byl president Eisenhower, který přijal znak pro sebe a svou rodinu v roce 1945, nebo Kennedy, jehož znak byl vytvořen až v roce 1961. Konečně — všechny erby někdy vznikly, některé před staletími, jiné až v současnosti, a znak nově přijatý třeba dnes bude za sto let už taky historickým. Tak nyní najdete třeba řadu českých, nešlechtických a jen několik roků starých erbů v mezinárodní publikaci "The Armorial Who is Who" a v příštím vydání jich tam bude ještě víc. Jen si někdo nesmí představovat, že bude třeba užívat znaku rytířů Zárubů z Hustiřan jen proto, že se sám jmenuje Záruba. Naproti tomu ale nic nestojí v cestě panu Zárubovi, aby přijal pro sebe a pro své potomky znak nově vytvořený, dal jej řádně zaregistrovat a legalisovat a získat mu tak i mezinárodní uznání a soukromoprávní ochranu před usurpací cizí osobou. Ale Vy jste chtěli vlastně vědět, jak se člověk stane heraldikem ... 23 [pageend24]kronika minulých dnů 30.PROSINEC 1976 DOLNÍ NEŠTĚSTÍ V OSTRAVĚ. Explose plynu ve večerních hodinách na dole Stařic v Ostravsko-karvínském revíru. Zasypáno 45 horníků. 1.LEDEN 1977 NOVOROČNÍ PROJEVY. President švýcarské Spolkové vlády pro rok 1977, Kurt Furgler, přeje lidu štěstí a Boží požehnání, dotýká se problémů, s nimiž se Švýcarsko bude muset v tomto roce vypořádat a byl by rád, kdybychom koncem roku 1977 mohli říci, že jsme všichni v této zemi trochu šťastnější, než jsme byli na jeho začátku. Na druhé straně, za hranicí s ostnatým drátem, vypráví jiný president o zdařilém sjezdu své rodné strany a o rovněž zdařilých "volbách". Nezapomíná "svému" lidu sdělit, že kapitalistický svět prochází hlubokou krisí, utlačuje svobodu, kdežto socialistický svět je světem rozvoje a taky že zabezpečuje kulturní rozvoj člověka!!! Na začátku mu zahráli fanfáry z Libuše a na konec státní hymnu. 2.LEDEN 1977 Upouští se od pokračování záchranných prací zasypaných horníků na dole Staříč. Všech 45 horníků zahynulo. Československý rozhlas i tisk o tomto neštěstí již zcela mLčí. 5.LEDEN 1977 DOMOVNÍ PROHLÍDKY u moskevských disidentů, tvořících tzv. "skupinu Hel- sinki”. Tato skupina se zrodila v květnu tn.r. a dal si za úkol sledovat, zda moskevská vláda dodržuje zásady, k nimž se zavázala podpisem v Helsinkách. Skupina je nařčena ze styků s protisovětskými emigranty v Paříži. 7.LEDEN 1977 Poge 24 — 7 |ower 1977 Une centaine de personnalites tchécaslovaques demandent ie respect des droits de Ihomme dans leur pays I.IRr PAGI 5 Tchécoslovoquie £N SIGN A NT 1—A « CHARTĚ 77 » l ne centaine de personnalités exigent la garantie des exercices des droits fondamentaux 24 [pageend25]LE MONDE v Paříži a jiné západní deníky otiskují manifest "CHARTA 77", žádající dodržování lidských a občanských svobod v Československu. Podepsalo jej téměř 3oo prominentních československých intelektuálů, umělců a politických osobností, mezi nimiž jsou spisovatel Václav Havel, spisovatel Ludvík Vaculík, herec Pavel Landovský, kritik Zdeněk Urbánek, bývalý ministr zahraničních věcí dr. Jiří Hájek, dr.František Kriegl, filosof Jan Patočka a mnoho dalších, (český překlad Charty 77 z francouzštiny uvádíme v rubrice "dokument doby" v tomto čísle.) V SOUVISLOSTI SE ZVEŘEJNĚNÍM "CHARTY 77" zatýkají československé úřady Václava Havla, Pavla Landovského, Ludvíka Vaculíka a Zdenka Urbánka. Landovský, Vaculík a Urbánek byli později propuštěni, Havel zůstal ve vazbě, event. byl později znovu zatčen. 8.LEDEN 1977 ÚSTŘEDNÍ ORGÁN komunistické strany Československa varuje disidenty, že budou-li zveřejňovat své názory na západě, musí za takové činy nést nutné důsledky. Západní tisk označuje Chartu 77 za nejvýznamnější politický projev, který přišel z Československa od roku 1968, kdy sovětské tanky potlačily československé reformní hnutí. SKUPINA POLSKÝCH INTELEKTUÁLU žádá, aby byly oficiálně přešetřeny případy policejní brutality uplatněné vůči dělníkům, kteří byli zatčeni po červnových demonstracích na protest proti zamýšlenému zvýšení cen potravin. Otevřený dopis, podepsány 172 polskými intelektuály, vyzývá členy polského sejmu, aby ustavili zvláštní komisi, která by věc vyšetřila. Mezi polskými intelektuály a vládou ve Varšavě vznikl nový spor, jenž se vyvinul z toho, co se stalo dělníkům, kteří vloni v létě protestovali proti plánovanému zvýšení cen potravin. Ještě dnes, více než půl roku po červnových demonstracích, jež přinutily polskou vládu, aby ustoupila od zamýšleného zvýšení cen potravin, pokračují v Polsku hořké spory o nepřiměřeném postupu, jehož tehdy užila policie proti demonstrantům. V této souvislosti vznikl v Polsku zvláštní výbor na obranu dělníků s cílem shromažďovat příslušné informace. Výbor na základě těchto informací obviňuje polské bezpečnostní orgány z brutálního jednání a kritizuje polskou vládu za to, že umlčuje dělníky a zatajuje fakta. Tento výbor na obranu dělníků tvrdí, že má deset tisíc stoupenců a že finanční sbírky, jež organisoval na pomoc rodinám uvězněných nebo ze zaměstnání propuštěných dělníků vynesly částku rovnající se jednomu stu tisíc dolarů. Polská vláda je v otevřeném sporu s tímto výborem. Předseda vlády Jarošzevicz ho veřejně odsuzuje a generální prokurátor oznámil 6.ledna v polském parlamentu, že byla vyšetřena obvinění o politické brutalitě vůči dělníkům v městech Radom a Ursus, a že jsou neoprávněná. Polský generální prokurátor podal zmíněnou zprávu parlamentu dva dny poté, co 28 polských intelektuálů vč. několika prominentních vědců požádalo vládu, aby ustavila parlamentní komisi, jež by se zabývala příčinami dělnických demonstrací i soudními procesy s těmi, kdo byli za demonstrací zatčeni. Tato petice byla polské vládě doručena před dvěma týdny. A skutečnost, že soudní komise polského parlamentu schválila zprávu gen.prokurátora, popírající brutalitu bezpečnostních orgánů, svědčí o tom, že polská vláda považuje věc za skončenou. Výbor na obranu dělníků však mezitím obviňuje vládu, že zastrašuje dělníky a že je nutí, aby své stížnosti na policejní postup odvolali. 10,LEDEN 1977 SPISOVATEL PAVEL KOHOUT je vyslýchán bezpečnostními orgány v Praze v souvislosti s Chartou 77. Později je opět propuštěn. K výslechu musí jít i jeho manželka, kterou prý policisté zranili přitom, když ji strkali do auta. Další vyslýchaní jsou: Hájek, Kriegl, Patočka a Vaculík. Kohout a jeho manželka odepírají vypovídat. K signatářům Charty 77 se přidává dalších 40 osob. 25 [pageend26]11.LEDEN 1977 RUDÉ PRÁVO a Československý rozhlas se poprvé zmiňují o existenci Charty 77, nazývají ji pamfletem, o jehož pravosti však není pochyb. Cílem tohoto pamfletu prý je bojovat proti socialistickým zemím na blížící se bělehradské konferenci. Pavel Kohout je označován za sluhu imperialistů a za osvědčeného agenta, Jiří Hájek za zbankrotovaného politika, František Kriegl za mezinárodního dobrodruha. 12.LEDEN 1977 ZAČÍNÁ ROZSÁHLÁ KAMPAŇ československého tisku a rozhlasu proti signatářům Charty 77. Původci Charty prý připravují novou kontrarevoluci. "Pracující lid" žádá potrestání autorů. L’UNITA, tiskový orgán komunistické strany Itálie, ostře kritizuje počínání československých vládních míst proti signatářům Charty 77. PROPUŠTĚNÍ ABU DAUDA, údajného vůdce palestinských teroristů, kterého před nedávném zatkla francouzká policie, vyvolává celou řadu protestů a za- hořklých komentářů vůči francouzské vládě. Zvláště ostrá kritika je vyslovována v parlamentě Evropského společenství v Luxemburgu. Rozhodnutí Francie je prý výsměchem společné politiky na potírání terorismu. - Israel kritizoval velmi ostrým způsobem Francii již dříve a v kritice pokračuje. - Francie oznamuje, že chce dodat Egyptu 200 bojových letadel Mirage. 13.LEDEN 1977 V BERNU SE USTAVUJE švýcarské akční komice, které bude bojovat proti iniciativám republikánů a "nationale aktion", hodlajícím snížit stav cizinců ve Švýcarsku a omezit přidělování švýcarského občanství na 4000 ročně. 0 přijetí těchto iniciativ bude švýcarský lid hlasovat 13.března 1977. 14.LEDEN 1977 PAVLU KOHOUTOVI je nařízeno, aby do tří týdnů vyklidil svůj pražský byt. Kohout a další signatáři Charty 77 jsou nadále vyšetřováni bezpečnostními orgány. Rudé Právo píše, že vyslýchání signatářů manifestu je logickým a legálním postupem, nazývá je buřičskými elementy a rozšiřování Charty 77 charakterizuje jako trestnou činnost. Ke kritickým hlasům ze strany západoevropských komunistů se připojuje orgán KS Belgie Le Drapeau Rouge, který vyslovuje hluboké znepokojení nad zásahem proti signatářům manifestu. Jinak píše Izvestija: manifest vypracovala hrstka renegátů a provokatérů. Pokusy o vyvolání kontrarevoluce jsou předem odsouzeny k zániku. FRANCIE ODMÍTÁ kritiku za propuštění Abu Dauda jako nepřípustné posuzování rozhodnutí francouzských soudů. 16.LEDEN 1977 KSČ a HUSÁK si objednávají u "pracujícího lidu" protesty proti autorům a signatářům Charty 77 a žádosti, aby byli přísně potrestáni. (Soudruh Gustav Husák zřejmě již zapomněl, že jeho mocipáni-předchůdci si kdysi i na něho samotného objednali u "pracujícího lidu" na 10 000 podpisů, žádajících pro "zrádce Husáka šibenici". Brzy zapomíná, že skutečný lid zná tyhle metody a dívá se na ně jako na frašku, kterouž také jsou.) 17-LEDEN 1977 ČTK potvrzuje zatčení čtyř osob, patřících k obráncům lidských práv a svobod v Československu. Jmenuje však pouze Otto Omesta, bývalého vedoucího pražských divadel. 26 [pageend27]RAKOUSKÝ KANCLÉŘ BRUNO KREISKY prohlašuje, že je nutné, aby demokraticky smýšlející socialisté přemýšleli o tom, jak je možné pomoci československým obhájcům lidských práv. Mlčet se nemůže a nějaký dopis by nebyl nic platný. Je zapotřebí skutků. Zdůrazňuje, že není pochyb o tom, jak československá vláda hrubě porušuje dohodu, podepsanou v Helsinkách. 18.LEDEN 1977 Carl Zuckmayer odsouzen, a kdy se sešlo NĚMECKÝ SPISOVATEL CARL ZUCKMAYER umírá ve véku 80 let v nemocnici ve švýcarském Vispu. Zuckmayer se narodil a žil v Německu, až za nacistického režimu opustil svou vlast a odebral se do Spojených států. Teprve v roce 1958 se vrátil do Evropy a usadil se v Saas Fee, které mu později udělilo čestné státní občanství. Z divadelních her, které napsal, připomínáme: Der Hauptmann von Kopenick, Des Teufels General, Der frbhliche Weinberg, Das kalte Licht. ZDENĚK MLYNÁŘ je v rámci akcí proti signatářům Charty 77 zbaven svého místa v Národním museu. JOSEFA SLÁNSKÁ, vdova po popraveném a později rehabilitovaném generálním tajemníku KSČ Rudolfu Slánském, píše otevřený dopis Husákovi: "Kampaň, jež je vedena proti podpisovatelům Charty 77 připomíná nevyhnutelně padesátá léta, kdy pod heslem =Soudru- zi, důvěřujte straně= mohl být kdokoli za cokoli na 10 000 resolucí žádajících pro Tebe trest smrti." KROMĚ SOVĚTSKÉHO TISKU se prozatím žádný jiný tisk východního bloku o událostech kolem Charty 77 nevyjádřil. Dokonce ani tisk východních Němců. 20.LEDEN 1977 INAUGURACE PRESIDENTA USA JIMMY CARTERA. Stručně z jeho inauguračního projevu: Vzhledem k tomu, že Američané jsou svobodným národem, nemohou dopustit, aby někde jinde byl osud svobody jiný. Otázka lidských práv bude mít významnou úlohu v politice Spojených států. SKUPINA ASI 30 MAĎARSKÝCH INTELEKTUÁLŮ vyjadřuje solidaritu s manifestem za dodržování lidských práv a občanských svobod v Československu. Svou solidaritu vyslovují v dopise adresovaném jednomu z podpisovatelů Charty 77, spisovateli P.Kohoutovi. V dopise se zdůrazňuje, že Charta 77 je důležitým dokumentem, který se týká celé Evropy. A současně protestují proti krokům československé vlády vůči těm, kteří manifest podepsali. WILLY BRANDT se přidává ke kritikům československé vlády a nazývá pronásledování obránců lidských práv za tragické. A další kritika přichází tohoto dne od komunistů řeckých. KOMUNISTICKÝ TÝDENÍK TVORBA píše, že švýcarská nakladatelství, která vydala díla Kohoutova a Vaculíkova, dostávala peněžitou podporu od západoněmecké tajné služby. 22.LEDEN 1977 švýcarská nakladatelství důrazně dementují nařčení Tvorby, že přijímala finanční podporu od německé tajné služby. TŘI ORGANISACE v západní Evropě žádají Husáka, aby jeho vláda přestala pronásledovat občany, kteří podepsali Chartu 77. Mezinárodní organisace intelektuálů a umělců se sídlem v Paříži, Odborový svaz rakouských novinářů a 27 [pageend28]britská komunistická strana jsou nejnovějšími skupinami, které protestují proti zacházení československých úřadů s aktivisty. Britští komunisté připomínají Husákovi intervenci sovětů v roce 1968. 24.LEDEN 1977 HÁJEK A PATOČKA vyzývají československé sdělovací prostředky, aby konečně zveřejnily text Charty 77 a žádají, aby s nimi vláda zahájila dialog o lidských právech. Husák hovoří o antlkomunistické histerii, roznícené reakčními západními silami. Útoky strany a vlády proti signatářům se přiostřují. Vládci v Československu mají strach. AMERICKÝ VICEPRESIDENT MONDALE prohlašuje při své návštěvě v několika západoevropských zemích, že rozšiřování sovětských konvenčních vojenských sil ve východní Evropě představuje výzvu severoatlantickému souručenství, aby se s touto situací ihned vypořádalo. 25.LEDEN 1977 ÚNOS ŠPANĚLSKÉHO NEJVYŠSÍHO VOJENSKÉHO SOUDCE je druhým případem únosu politické osobnosti za demokratizačního procesu pofrancovského Španělska. 26.LEDEN 1977 V SOVĚTSKÉM SVAZU se nechává opět slyšet Sacharov, Prohlašuje, že bude pokračovat ve veřejných prohlášeních i na vzdory varování sovětské vlády. Bylo mu totiž sděleno, že v případě dalších prohlášení k výbuchu bomby v moskevském metru, bude zatčen. Sacharov řekl západním novinářům v Moskvě, že podle jeho domnění byl výbuch (8.ledna) provokací sovětské tajné policie, aby měla příčinu zakročit proti disidentům. Sacharov apeluje na veřejné světové mínění, jehož hlas je dnes důležitější než kdy jindy v minulosti. Hnutí za lidská a občanská práva v Československu a Polsku dosahuje nové dimense. RAKOUSKÁ VLÁDA nabízí asyl signatářům Charty 77. Rakouský rozhlas ve své zprávě uvádí, že prohlášení kancléře Kreiskyho, obsahující zmíněnou nabídku, bylo předáno československému velvyslanci ve Vídni. HÁJEK A PATOČKA žádají čsl.vládu o potvrzení, že podepsaná a ratifikovaná konvence o občanských a lidských právech platí pro všechny československé občany. Jestliže ano, kdo tedy má právo zabraňovat jejich dodržování? PEKING se přidává ke kritikům postoje čsl.vlády vůči obráncům lidských práv a obdařuje československé i sovětské komunisty nevybíravými výrazy, na něž jsme z Čínského tisku již zvyklí a které kritizovaným po právu patří. Také šéf francouzských komunistů G.Marchais si dovoluje kritizovat své soudruhy v Československu. 27.LEDEN 1977 VLÁDA V ČESKOSLOVENSKU je ochotná povolit nejnepohodlnějším ze signatářů Charty 77 vycestovat do Rakouska. Signatáři však odmítají nabídku na udělení asylu. Pavel Kohout: "Za takovou nabídku jsem jako občan Československa hluboce znepokojen. Západ by se měl zasadit o to, aby nebyl nikdo z jeho vlasti vypovězen." - Čsl. vel vyslanec Komárek se ujištlije na rakouském ministerstvu zahraničí, zda Rakousko skutečně přijme občany, kteří podepsali Chartu 77. Kancléř Kreisky nato varuje Československo před násilným vypovězením signatářů a upřesňuje svou nabídku v tom smyslu, že Rakousko udělí asyl pouze těm, kteří o něj sami a dobrovolně požádají. - Mluvčí amerického ministerstva zahraničních věcí vyslovuje politování nad jednáním Československé vlá- vy. - Americký PEN-klub zasílá protest Husákovi. - Ohlas světové veřejnosti začíná být československým komunistickým mocipánům velmi nepříjemným. Chftou- pek, ministr zahraničních věcí, si dovoluje tvrdit, že Československo dodržuje všechny podepsané dohody o lidských právech!!! 28 [pageend29]28.LEDEN 1977 NORSKO vykazuje ze své země pět sovětských diplomatů, kteří byli usvědčeni ze špionáže. ČESKOSLOVENSKÁ VLÁDA se snaží přinutit některé Signatáře Charty 77 k opuštění Československa. Zatím však všichni odolávají nátlaku. 29.LEDEN 1977 SHROMÁŽDĚNÍ DELEGÁTO švýcarské strany "Freisinnig-demokratische Partei" odhlasovává jednomyslně neschvalovat iniciativy republikánů a "nationale aktion" při hlasování lidu dne 13.března. Bundesrat Brugger se jednoznačné a poměrně ostře staví proti požadavkům republikánů a příslušníků "nationale aktion", kteří chtějí násilím snížit stav cizinců ve Švýcarsku a omezit počet udílených občanství na 4000 ročně. NORSKÁ VLÁDA oznamuje Praze, aby ministr zahraničního obchodu CSSR nejezdil za dané situace do Norska k podpisu nové obchodní smlouvy. 0 tom, zda se jedná o oddálení podpisu či úplné zrušení předpokládané obchodní smlouvy, nebyla ve zprávě zmínka. AMERICKÉ ODBORY vydaly toto prohlášení: "Československo dnes není civili- sovanou zemí, v níž vládne právo, nýbrž jedním velkým koncentračním táborem pro trestání nevinných, který vedou zločinci s namířenými sovětskými zbraněmi. Jestliže lidská práva pro Spojené národy vůbec něco znamenají, Československo musí být povoláno, aby se zodpovídalo před Valným shromážděním a veřejné svědectví statečných signatářů Charty 77 musí být vyslyšeno na tomto světovém tribunálu. AFL CIO žádá vládu Spojených států, aby podala a prosazovala návrh na odsouzení a vyloučení Československa, aby tak jeho provinění proti jeho vlastním zákonům a jeho slavnostní závazky vůči zákonům člověka mohly být sledovány a podrobeny onomu náležitému procesu, který samo tak křiklavě upírá svým občanům." ČESKOSLOVENSKÉ SDĚLOVACÍ PROSTŘEDKY popírají, že by byly měly československé úřady kdy v úmyslu někoho vyhostit. Velvyslanec Komárek se ujišťoval ve Vídní na rakouském ministerstvu zahraničí jen proto, aby se mohl ujistit v tom, že kancléř Kreisky se vměšuje do cizích záležitostí!!!! Několik ukázek z Rudého Práva: 29 [pageend30]2.ÚNOR 1977 KRITIKA poměrů v Československu pokračuje: kritizuje britský ministr zahraničních věcí a v Paříži sám francouzský president. RUDÉ PRÁVO uvádí, že na jeho stránkách bylo řečeno vše, pokud jde i signatáře Charty 77. Západní sdělovací prostředky v této souvislosti uvádějí, že toto prohlášení má zřejmě znamenat konec veřejné kampaně proti obhájcům lidských práv. Kritika ze zahraničí je už příliš silná a českoslovenští komunisté nemají jiného východiska, než raději mlčet. 3.ÚNOR 1977 ŠVÉDSKÝ PARLAMENT se zabývá porušováním lidských práv v Československu a v jiných zemích. Švédští komunisté kritizují své soudruhy v Československu. 4.ÚNOR 1977 ALEXANDER GINSBURG byl zatčen sovětskou tajnou policií a deportován z Moskvy do Kalugy, asi 180 km jižně od Moskvy. 5.ÚN0R 1977 DALŠÍ ŠVÝCARSKÁ POLITICKÁ STRANA, Schweizerische Volkspartei, k níž patří ministr obrany Bundesrat Rudolf Gnági, se jednomyslně usnáší doporučit lidu, aby zamítl návrhy republikánů a nacionalistů, týkajících se cizinců ve Švýcarsku, při hlasování 13,března tr. (I kdyby všechny strany a instituce doporučily zamítnutí návrhů, může je lid akceptovat. Nebylo by to poprvé. Pro nás, kterých se výsledek hlasování 13.března nejvíce týká, to znamená nedělat si předem žádné veliké naděje, abychom nakonec nebyli zklamáni.) NOVÁ RÁNA ČESKOSLOVENSKÝM MOCNÁŘŮM: Našlo se dalších 280 odvážných občanů, kteří dodatečně podepsali Chartu 77. Bude Rudé Právo dodržovat mlčení? 7.ÚNOR 1977 V ŽENEVÉ ZAČÍNÁ KONFERENCE OSN o lidských právech. Na programu jsou v prvé řadě Uganda, potom Chile a jiné státy. Zda bude také Československo vzato na program, to ještě není jisté. (Magazín 77/1 odchází do tiskárny, aby mohl být 12.2.expedován.) VYUŽIJTE DOČASNÉHO ZLEVNĚNÉHO PRODEJE gfc RAPPERSWIL ■ .. . rerran Bližší informace Vám rád podá pan V.Hanuš na telefonním čísle OS5-27 71 21 (podnik) nebo 01-926 29 82 (byt). 30 [pageend31]Volný překlad článku Hanse Weigela, uveřejněného v NEBENSPALTERU pod názvem "Der Tragodie zweiter TeilM« Možná, že by byl vhodnější název KOMEDIE POKRAČUJE Na předběžné konferenci o přípravě předběžné konference pro přípravu druhé konference o bezpečnosti a vzájemné spolupráci v Evropě byl vypracován návrh resoluce pléna k velkorysosti a oboustranného porozumění Západu a Východu: - Všechny zúčastněné státy se zavazují ke svobodné, nikým a ničím nerušené výměně informací o členských státech NATO. - Státy Varšavského paktu se zavazují, že zaručují volný a ničím nerušený přísun periodických tiskovin na svá území za předpokladu, že tyto tiskoviny poskytují objektivní informace o státech Varšavského paktu. Aby se mohlo posoudit, že je zachována předepsaná objektivita, je nutno tiskoviny předložit smíšené komisi, která se bude scházet jednou ročně. Teprve potom mohou být dány k disposici veřejnosti ve státech Varšavského paktu. - Za každých okolností je zaručen volný cestovní ruch mezi signatářskými státy. Předpokladem pro vjezd do států východního bloku je povolení k použití železnic a silnic, o které se může zažádat u úřadu pro povolování použití železnic a silnic. Tento úřad je společný pro všechny státy východních zemí a nachází se v Tiflisu. - Autorům, kteří mohou prokázat, že zveřejnili nějakou knihu v nakladatelství Rowohl nebo Wagenbach, stačí předložit tuto knihu na hranici a budou zproštěni povinnosti obstarat si povolení k použití železnic a silnic. - Cestující z Německé demokratické do Německé spolkové republiky a do západního Berlína obdrží výjezdní povolení bez jakýchkoliv formalit, pakliže podepíší protest protestující proti protestu proti vyhoštění Wolfa Biermanna. - Rozhlasové a televizní programy s náplní klasické hudby mohou být bez jakýchkoli zábran přijímány ve všech zúčastněných státech. - Do všech zúčastněných států se mohou posílat knihy v řeči rétorománské, bretoňské a galské. Příští předběžná konference rozhodne, zda bude možno zasílat též knihy psané v jazyce bemdyč. V konferenčních kruzích se poukazuje na to, že přijetí této resoluce bude velkolepým pokrokem, ne-li dokonce přelomem ve směru k všeobecnému uvolnění a k spolupráci v Evropě. To je jednomyslný názor jak západních, tak také východních i pakty nezatížených účastníků. Zástupce vlády Spolkové republiky Německo mluvil o "vítězství velkorysosti". 31 [pageend32]z nového domova V posledním čísle minulého ročníku jsme ve článku, uveřejněnén pod titulem BÜRGERRECHTS URKUNDE slíbili svým čtenářům, že se vrátíme k tématu, které bylo náplní pořadu "Te- learena", vysílaném německošvýcarskou televizí dne 24.listopadu L976. Pořad se týkal procedury se Žadateli o udělení švýcarského občanství a předváděl na konkrétních případech — ovšem v interpretaci profesionálních herců — její konečnou fázi: pohovory komise pro udělování občanství (BUrgerrechtskom- mission) města Curychu se žadateli. Debata s přihlížejícím publikem byla velmi živá. Přinášíme z ní jen několik názorů, jež byly v debatě vysloveny: - žádáme asimilaci od žadatelů o občanství. A kdy je člověk asimilovaný? Myslím, že tehdy, když se už necítí být ve Švýcarsku cizincem. My, Švýcaři, musíme cizincům vytvořit půdu a dobré podmínky k tomu, aby se mohLi asimilovat. - ... asimilace naproti tomu také znamená, že se člověk zříká určitých rysů své osobnosti. Jestliže švýcarsko tohle žádá od cizinců, pak zároveň žádá, aby se zřekli své přirozenosti, svého kritického myšlení. Rodná zem zůstává domovem, čímž myslím původním domovem. Cizinec sice nesouhlasí s politickým režimem, který v jeho původním domově vládne (citát Maďarky - pozn.red.), ale láska k rodné zemi zůstává. - Kdo se denodenně stýká jen se svými krajany a udržuje úzké styky se svou vlastí, nemůže tvrdit, že se asimiloval. - Nevím, zda mám podstoupit tuhle nedůstojnou proceduru jen proto, abych dostal červený pas. Žiji tu již 17 let. Kladu si otázku, zda chce mít Švýcarsko ve svých nových občanech přetvařovače, nebo kriticky myslící občany. Chcete lidi, kteří tu stojí před komisí a lžou své přetvářky, nebo chcete lidi osobitě a kriticky myslící? 1 před policistou, který si ke mně přijde prohlédnout mou domácnost a zjistit, jaké čtu knihy a noviny, se mohu přetvařovat. . . Krom jiných bodů se diskuse také dotkla otázky ''diskriminace" žen ve Švýcarsku, a byla zdůvodněna tím, že děti ze smíšených manželství, pokud je otcem Švýcar a matkou cizinka, dostanou automaticky švýcarské občanství, kdežto v případě, kdy je matkou Švýcarka a otcem cizinec, přejímají děti státní příslušnost po otci. Jsou snad ženy ve Švýcarsku méněcenné? ---- Zde bychom chtěli 32 [pageend33]upozornit krajany, kteří si vzali za manželku rodilou Švýcarku a sami ještě švýcarské občanství nedostali, že se chystá změna tohoto zákona a jeho nové znění vstoupí v platnost pravděpodobně ještě v tomto roce. Potom dostane dítě matky-Švýcarky a otce-cizince automaticky při narození švýcarské občanství, pokud ovšem rodiče mají bydliště ve Švýcarsku. Děti narozené před platností této novelisace, dostanou též ihned švýcarské občanství, rodiče však musí podat formální žádost. Při této příležitosti bychom se ještě rádi zmínili o tom, ze mnozí krajané se domnívají, že: - mohou podat žádost o udělení občanství v průběhu toho kalendářního roku, ve kterém dovrší 12 let pobytu ve Švýcarsku. Úředně nám bylo sděleno, že tomu tak není: Žádost je možno podat nejdříve prvního dne 13.roku pobytu. - nám asylantům bude spíš uděleno občanství než těm, kteří se mohou do své vlasti bez nebezpečí policejního pronásledování (z politických důvodů) vrátit (třeba Němcům, Rakušanům, Italům a pod.). Ptali jsme se na to. Odpověď úředníka oddělení občanských práv města Curychu byla stručná: "NE!" Dotazovaný viděl zklamání na našich tvářích, a proto ihned dodal: "Takový žadatel ví, že se domů nemůže vrátit. Proto se má tím více snažit o asimilaci, neboť ta je při vyřizování žádosti prvořadá, kromě Čistého trestního rejstříku - ovšem. I když se politický uprchlík trestně proviní, nemůže být vyhoštěn, může tu žít dál. Normální cizinec může být v takovém případě vyhoštěn. Asimilace zůstává první podmínkou!" Na závěr našeho článku ještě slova Cottfrieda Kellera, jimiž byl uzavřen rovněž televizní pořad Teleareny: "Wenn ein Auslánder die schweizerische Staatseinrichtung liebt, wenn er sich gliicklicher fůhlt bei uns ais in einem monarchistischen Staate, wenn er in Sitten und Gebráuche freudig sich einlebt oder ůberhaupt sich einbůrgert, dann ist er so ein guter Schweizer wie einer, dessen Vater schon bei Sempach gekámpft haben.” XXX XXX XXX XXX XXX XXX NEVYMÝŠLENO: XXXXXMXXXNXXXXMMXXXXMXX Stávají se případy, že přijdou krajané ke krajanovi do obchodu, vybírají zboží, při vybírání vedou hovory o všem možném, co se týká krajanského života, jmenují konkrétní jména známých osob, ptají se obchodníka, zda zná toho a toho, nakoupí, odvezou zboží a nechají si poslat účet. Účet se však vrátí s poznámkou "adresát neznámý". Ani policie pod uvedeným jménem nezná nikoho nejen na uvedené adrese, ale ani jinde ve Švýcarsku. A policie podotýká: i kdyby byli kupující předložili průkaz, byl by falešný. Předpokládá se, že se jedná o osoby nasazené pražským režimem, které nemusí bydlet ve Švýcarsku. Zdejší vžité prodejní podmínky, zakládající se na důvěřivosti a oboustranné serióznosti, těmto podvodníkům nadmíru usnadňují práci. XXX XXX MALÝ OZNAMOVATEL: XXXMXXXXXXXXXXXXX Pro delší cestu autem do Afriky a Jižní Ameriky hledám partnerku/partnera. =Po stopách H+Z= Nabídky pod značkou "LS-771" do administrace Magazínu (Postfach 650, 8025 Zúrich). 33 [pageend34]z druhé strany Autoři Charty asi sami nepočítali s tím, jak se jim podaří rozbouřit celkem klidnou hladinu Husákova povodí. Rudé právo supí zlostí, podává lidu protiargumenty ve svých lžích a nebožtík Goebbels se stydí za své břídilství, když z onoho světa pozoruje propagandu komunistickou. Přečtěme si, co říká tiskový orgán komunistické strany Československa ve svém vydání 12.ledna 1977 o autorech a signatářích Charty 77. Komentovat nemusíme. (Uvádíme pouze úryvky.) Ztroskotanci a samozvanci 1 když nekleli pttdxl1silni* bur- Jnarnlhn íveta hovoll n nulnúsli IdenvÉho smíru, nic nfzrřdíí o taiu. *■ by JmperJalJiniiu iám Idcuvé nd- Tbrepval, řek) na XV &pzdii nžií Mriay generiJní Inííraník- *»•**•’a* ""uj/uh Um JímOnjncI pohrdajíc! jcliu zájmy. jim volanými zuslupWnl- bkými urvaný il nsnltiip práva tantii- puvat nůši lid, indaji cia)Dg t pili- .UckOMA jlální mači" z rinkonra rh|*. proílče^nikg knnct lží pfidpEkláda! 1 |»kého 4í' tikaníunlmickéhň centra byla (daplro- v mu d . Ten I ti krát jsou buónajnl aganhiry indiskrétní ■ dcjoljTají se TŮxnJcl jmen, i nimiž r lak čni pařila* ■ abrtiH kola hlalaria rpáf A * lomí avarnám r«akČn1m kúmplolu p/n imlrAoTiní cvÉtavéhc napftlj — žiJIika ah«i >Mc« “Napadají nás proto," připomněl s. Gustav Husák, "že budujeme socialismus..., který v naší praxi stělesňuje vše ušlechtilé, pokrokové a humánní." (!!!) ---- (Dále už nikoliv slova soudruha Husáka, ale prostě RP:) V zoufalém pudu sebezáchovy bije buržoazie kolem sebe hlava nehlava, dělá všechno možné a neštítí se ničeho, aby zastavila revoluční proces. --- Jednou z nových metod je "vylepšování" socialismu, čímž buržoazie rozumí deformace socialismu a jeho postupnou likvidaci. Mezinárodní reakci jsou dobré jakékoliv prostředky, ---- verbuje emigranty, ale i různé ztroskotance žijící v socialistických zemích, ty, kteří jsou z jakýchkoliv důvodů svých třídních, reakčních zájmů ---- a z notorické bezcharakternosti (!!!) svolní zapůjčit svá jména třeba čertu. ---- Snaží se často oživit i politické mrtvoly.---- Jednou z forem této "dojemné" spolupráce je fabrikování všemožných pamfletů, dopisů, protestů a jiných tuctových pomluv, které jsou vydávány za hlas těch či oněch "opozičních" jednotlivců či skupinek a s velkým povykem a koordinovaným způsobem rozšiřovány po kapitalistickém světě. Sem patří i nejnovější pamflet, tzv. charta 77, který skupinka lidí z řad zkrachované československé re- akční buržoazie a také z řad zkrachovalých organizátorů kontrarevoluce 1968 na objednávku antikomunistických a sionistických centrál předala jistým západním agenturám. Jde o protistátní, protisocialis- tický a demagogický hanopis, který hrubě a lživě pomlouvá Československou socialistickou republiku a revoluční vymoženosti lidu (!!!). Jeho autoři obviňují naši společnost (!!!), že v ní není život uspořádán podle jejich buržoazníchaelitářských představ, ---- žádají "dialog s politickou a státní mocí" a dokonce chtějí hrát úlohu jakéhosi "Prostředníka v případných konfliktních situacích". ---- Autoři pamfletu se demagogicky dovolávají ----"důležitých civilizačních hodnot, k nimž v dějinách směřovalo úsilí mnoha pokrokových sil", jako jsou svobody a práva lidí. Ano, náš socialistický stát vyhlásil a v mezinárodních dokumentech i zákonech země zaručil a v praxi naplňuje nej širší práva a svobody - pro pracující lid, hospodáře této země. ---- 34 [pageend35]Socialistické země cílevědomě usilovaly a usilují o to, aby ve světě zavládlo nové klíma, nové vztahy mezi zeměmi — navzdory všem studenováleč- níkům. Jejich konstruktivní snažení úspěšně vyústilo na helsinské konferenci o evropské bezpečnosti a spolupráci. Závěrečný akt, který byl na ní přijat, zakotvuje principy politiky mírového soužití států rozdílných společenských soustav, dodržování zákonů a nevměšování se ----. Tato politika se ovšem evidentně setkala s nevraživostí v řadách nej- reakčnějších imperialistických kruhů, které by si z různých důvodů přály o- brátit kolo historie zpět. A v tomto svorném reakčním komplotu --- má své Želízko v ohni také naše reakční emigrace a skupinka, která zůstala doma a jejímž úkolem je sloužit imperialismu z nitra našeho státu. K tomu má posloužit i pamflet, o- pentlený několika nechvalně znějícími jmény. Jako jeden z mnoha podobných výrobků, k nimž si velkododavatelé vypůjčují jména všelijakých ztroskotanců z různých socialistických zemí. V období, kdy náš lid pod vedením strany s velkou odpovědností a obětavostí naplňuje svou každodenní prací linii a závěry XV.sjezdu, pár uražených ješitných stroskotanců a samozvanců, ale ve skutečnosti agentů imperialismu typu Mlynáře, Kriegla, Havla, Patočky, Vaculíka bez špetky cti a svědomí spřádá plány, které nemají a nemohou mít jiné poslání než přípravu nové kontrarevoluce. Lidé, kteří chtěli do našeho domova propašovat kontrarevoluci, už jednou dostali po zásluze. Musí si být přece vědomi, že jakékoli nové pokusy musí ztroskotat už v samém zárodku. Rok 1968 se opakovat nebude. ---------Náš lid jde svou cestou. Cestou pokroku, cestou socialismu. Cestou pevného přátelství se Sovětským svazem ---. žádný lživý pamflet nemůže popřít dějinnou pravdu. (RP) ÚRYVEK ZE SILVESTROVSKÉHO PROGRAMU PRAŽSKÉHO ROZHLASU, který předkládáme svým čtenářům, svědčí o duchaplnosti jeho tvůrců a komunistické kultury: "... Slyšeli jste revoluční píseň z Chile. Píseň, která úředně tam není v módě. Ale přece o slovo se přihlásila síla, která chilské bossy přinutila, že Corvalán je opět na svobodě. Už žije v světě jiném." To oznámila hlasatelka. Její soudruh ještě dodal: "Připíjíme na tvé zdraví nejrudějším vínem!"... 0 Bukovském ani slovo!!! Následovala dojemná báseň: Když umíš střílet na ulici a vždycky trefíš první z ran gangstra či holubici a miluješ-11 ku-klux-klan když znáš i finty umírání v srdci jed a v ruce nůž který vždy vrazíš bez váhání pak synu můj jsi muž Když držíš negra za pačesy a soudce lynch se žene sem když tvoje tvář i chodce děsí a prchají-li s úžasem když comics šteš si místo Twaina a v srdci jed a v ruce nůž když radost máš jak žena sténá pak synu můj jsi muž Když beze slov šels do Koreje a bomby házels na Hanoj když nevracel ses bez trofeje když s domorodci ved jsi boj když pro slávu své Ameriky a v srdci jed a v ruce nůž vnucuješ jiným svoje zvyky pak synu můj jsi muž a co víc pak synu můj jsi superman Posuďte sami! Není to dojemná poezie? Program byl uváděn před publikem. Po skončení této básně však nenásledoval ani potlesk ani smích. Recitátor tohoto básnického veledíla však zapomněl dodat, aby se synové s těmito vlastnostmi přihlásili na československém ministerstvu vnitra, které je ihned zaměstná. 35 [pageend36]záhadná příroda Tvor Oliver Zatímco jedni jsou přesvědčeni, že Oliver překročil hranici dělící člověka od opice, druzí se domnívají, že jde o "šikovnou mystifikaci”. Pozdě odpoledne se otevřely dveře newyorského klubu a v nich se objevila podivuhodná bytost. Návštěvníci, mezi nimiž se nacházelo i několik vědců, oněměli úžasem. Bleskly fotoaparáty. Živočich, držen z jedné strany svým majitelem na řetízku, na okamžik jako by zaváhal, zda má vstoupit do místnosti, a pak se rozhlédl napravo i nalevo. Když přešlo první překvapení, začali si ho všichni prohlížet: 125 cm vysoký šimpanz s dlouhýma rukama, dlouhými úzkými chodidly a silným palcem, hustě porostlý chlupy. Ale huba a uši se velice podobaly lidským ústům a uším, a co nejvíce zaráželo, bytost chodila zcela vzpřímeně jako člověk. Tak bylo odborné veřejnosti představeno jedno z nejpodivnějších stvoření posledních sedmdesáti let. Historie tohoto zvířete je víc než zajímavá. Koncem roku 1975 navštívil newyorský advokát Miler americké městečko, ve 36 [pageend37]kterém byl právě cirkus. Mezi ostatními zvířaty — slony, lvy a žirafami — seděl v kleci i šimpanz Ollver. Advokáta Oliver zaujal svým neobvyklým vzhledem i chováním, a když se pídil po původu zvířete, odpověděl majitel cirkusu, že bylo přivezeno ze západního pobřeží Konga. Patří prý k legendárním "létajícím lidem" z džungle, které lze spatřit jen jednou v životě. Po dlouhém vyjednávání ho Milerovi prodal a zanedlouho poté přistál Oliver se svým novým pánem na newyorském letišti. Podle mínění některých vědců překročil Oliver úzkou hranici, která dělí člověka od opice, a nalézá se ve skupině, do níž patří ještě tři jiné bytosti: sněžný člověk yeti z Himaláje, jeho americký dvojník saskvač a alma, záhadný živočich z Kavkazu. Vědci se ptají: Je vůbec možné, aby existovala na zeměkouli bytost, která dosud nebyla poznána? Která by utekla záhubě a schovávala se na nějakém zapomenutém místě planety? A sami odpovídají: Možné to sice je, ale velice nepravděpodobné. Důkazů je pramálo a nejsou příliš věrohodné. Například gorila byla poprvé popsána již před 129 lety. Některé ryby, o nichž se soudilo, Že vyhynuly před miliony let, byly objeveny ve 20.století ve vodách Tichého oceánu, u Afriky a jinde. Nemluvě o jednom druhu opice, který pro zoology vymřel roku 1926, ale byl znovu objevel v roce 1974. Co se týče yetiho, saskvače a almy, nemohou se vědci shodnout ani v tom nejzákladnějším. Jedni mluví o fantasmagoriích, jiní o pobočných druzích hominidů, třetí o opicích jako potomcích gigantopitéka, žijícího na naší planetě před půl milionem iet, jehož pozůstatky se našly v roce 1940 v Himalájí. Čtvrtá skupina vědců označuje zcela bez předsudků tyto bytosti jako druh hominidů, který dík své naprosté izolaci neprošel evolučním vývojem. Hovoří o neandrtálcích, žijících na této planetě před 75 000 lety, zejména v Evropě a na Blízkém východě. Považují je za větev nevyhynulých kříženců s druhem homo sapiens, se kterým se tito neandrtálci střetli koncem uvedeného období, žádnou z těchto teorií však nelze dokázat. Nejčastěji se setkali lidé se saskvačero v Britské Kolumbii, Byl viděn na plážích Pacifiku, v hustých lesích poblíž opuštěných barabizen a rudných dolů. Popisován je jako "člověk porostlý chlupy", nepravidelné chůze a charakteristického nepříjemného zápachu. Zdá se, že yeti, saskvač i alma skutečně existují. Mnozí vědci však o tom pochybují a tvrdí, že mnohdy nejsou zprávy o jejich spatření nic víc než novinářské kachny. Oliver se však dostal vědcům do rukou živý. Co je to za tvora? Kříženec mezi šimpanzem a primitivním obyvatelem džungle, ačkoli dodnes není znám jediný případ hybridu mezi člověkem a opicí? Nebo již zmíněný případ neandrtálce, který neprošel evolučním vývojem? Laboratoř zatím neposkytla obsáhlejší informaci. Ví se jen, že Oliver je asi sedm let starý, jeho chromozómy jsou abnormální, jeho chování je velice proměnlivé. Chvílemi je klidný, a najednou začne pobíhat z místa na místo jako pomatený. Má lehké sny, rád jí ovoce a zeleninu. Libuje si ve společnosti lidí a straní se ostatních živočichů, jako by projevoval netrpělivost nad jejich nechápavostí. To je vše, co je zatím o tom záhadném tvorovi z Konga známo. Experimenty pokračují, snad se jednou dovíme více. 37 [pageend38]povídka (na dnešní dobu ještě) s trochou fantazie Raj Russel ZLATÁ VEJCE Velkým dalekohledem sledoval první důstojník zlatý míč, který se pomalu snášel k povrchu planety. Když míč tiše a nepozorován dopadl do tmavé aleje v ozářeném městě pod nimi, vydechl první důstojník úlevou. Zbavili se poslední části nebezpečného nákladu. Rychlým pohybem vypnul světélkující čočky dalekohledu a svižným krokem odešel z pozorovatelny. Kapitán míchal koktail ve své kabině, když přišel první důstojník. "Výborně. Čekal jsem na vás. -- Se sodou?" "Bez, prosím," řekl první důstojník a chopil se sklenky. "Položili jsme poslední vejce, kapitáne." "Vím. Díval jsem se dalekohledem. Dobrá práce." "Děkuji, pane." "Ať žije mír," řekl kapitán. "Ať žije mír!" Skleničky zazvonily. Silný likér pálil prvního důstojníka v hrdle a do očí mu vháněl slzy. Nebyl zvyklý na alkohol a vlastně o něj ani nestál, ale první důstojníci neodmítají přípitek svým kapitánům. "Chutná výborně, pane," podařilo se mu ze sebe vypravit . "Je to svinstvo," řekl kapitán suše. "Dávky pro důstojníky na Ochranných misích. Počkejte, až se dostaneme na druhou stranu Galaxie. Tam vás zavedu do baru, kde můžeme oslavit konec naší cesty trochou opravdu dobrého moku." "Už se těším, pane." Zdálo se, že kapitán je v dobré náladě. "Jste výborný chlapík. Skvělý první důstojník, nej lepší, jakého jsem kdy měl. A teď se trochu uklidníme a podíváme se na ohňostroj, ne?" "Ano, pane." Za chvíli se jejich loď, zářící, bzučící disk ze zlatého kovu, vzdálila z dohledu cizího města a vytrvale šplhala z dosahu atmosféry a gravitačního pole planety. Kapitán a první důstojník přešli do pozorovatelny. Objektiv dalekohledu se otáčel za pomalu ustupující koulí kypícího světa. Vegetace planety vytvářela na jejím povrchu veliké skvrny bujné zeleně, oceány stříbrně zářily ve slunci. Bělavé mraky obalovaly planetu nadýchaným závojem. V těsné blízkosti se vznášela jiná, větší planeta, ta malá byla její oběžnicí. Pohled na větší planetu skoro docela zastíraly mraky, jen tu a tam bylo možno zahlédnout kousek vařícího se moře nebo čípek souše, pokrytý pravěkou vegetací. První důstojník přerušil mlčení. "Jak dlouho již pracujete u Ochrany, pane?" "Od té doby, co mi ujely nervy a 38 [pageend39]odpravil jsem pár krvežíznivých divochů v Kolonii 923,” řekl suše a věcně kapitán. "Páni ve Společenství tenkrát usoudili, že jsem příliš impulsivní, než abych mohl být guvernérem, a přeložili mě k Ochraně. Ale to už je tak dávno, že se mi ani nechce vzpomínat," dodal po chvíli mlčení a oči ztvrdly. Prvního důstojníka takové osobní sdělení samozřejmě překvapilo. Asi to pltí stoupá kapitánovi do hlavy, pomyslel si, ale nahlas řekl: "Ta práce však stojí za to, nemyslíte, kapitáne?" "Stojí za to...," zavrčel kapitán. "Asi stojí. Všechno, co je ku prospěchu Galaktického společenství stojí za to, ne? A to, co není, to není...” Teč? se mu trochu změnil hlas: "... to není logické. Ale všechno přece musí být logické, ne?" "Ano, pane." "Dobrá. Dejte tedy rozkaz k odji- štění. Čím dříve to budeme mít za se- bou, tím dříve budeme doma. To je ta nejlepší logika, ne?" První důstojník okamžitě vykročil. S cvaknutím zapnul mikrofon a hlasem, kterým se snažil co nejlépe napodobit kapitánův velitelský tón, vykřikl: "Odjistit!" Klidný a bezvýrazný hlas robota odpověděl: "Odjištěno, pane!” Mladý důstojník pečlivě vyslovil krátkou sérii slov a čísel. "Rozkazu rozumím, pane," odpověděl robot. První důstojník se nadechl a znovu vykřikl: "Pal!" Sotva povel dozněl, letěl již signál rychlostí světla k malé planetě. Když dorazil k obydlenému, nic netušícímu světu, rozvířil život v tisíci dobře skrytých zlatých koulích. Každá začala pracovat, kovové přepážky tály, chemikálie se začaly mísit, složité mechanismy oživly ... Rozpoutalo se peklo. První důstojník a kapitán viděli síť nehlučných explosí, které jako bílé perly vykvetly po celém viditelném povrchu planety. Kouřové perly se zvětšovaly, spojovaly se jedna s druhou, až nakonec uzavřely celou planetu v neprůhledném plášti mraků. Chvíli se zdálo, že celá planeta je v pohybu. Potom vražedné mraky začaly řídnout a mizet. V dalekohledu se objevil k nepoznání změněný povrch planety. Zelené pásy rostlinstva zmizely. Zmizela i stříbřitá moře. Zmizel, jak první důstojník dobře věděl, i každý atom atmosféry, zmizela každá molekula života. Kapitán a první důstojník tupě zírali na kouli mrtvé šedé hmoty. Tmavé stíny se prostíraly v prohlubních, kde bývaly oceány, a celý povrch zničeného světa pokrývaly tisíce a tisíce kráterů jako důlky na tvářích někoho, kdo prodělal nějakou strašnou tropickou nemoc. Dokonce i kapitánovi, zvyklému podobným akcím, bylo při tom pohledu nanic. Opět to byl první důstojník, který přerušil ticho. "Prožívám veliký okamžik, pane. Považuji to skoro za svůj osobní úspěch." "Osobní úspěch?" Kapitán se nepřestal dívat do dalekohledu. "Jak to?" "Odjakživa,” odvětil mladý důstojník, "odjakživa mě pouhé slovo Ochrana vzrušovalo. A ovšem také jeho význam. Již jako mladík jsem si uvědomoval, jak je důležité zabránit, aby se nebezpečné formy života rozmnožily po celé Galaxii, četl jsem mnohá hlášení o ochranných akcích v nejrůznějších částech našeho světa a zvláště jedna zpráva mě vždy mimořádně zajímala.” "Co to bylo za zprávu?" projevil kapitán zdvořilou účast. "Byla to zpráva o našich výzvědných letech k tomuto malému měsíci, četl jsem o prvních cestách před dávnými časy, kdy to ještě bývala pouhá džungle hemžící se obrovitými ještěry, i o dalších cestách, které v pravidelných intervalech měly podat svědectví o tamním vývoji civilisace. A nakonec — ne tak dávno — jsem četl zprávu o posledním výzvědném letu. =Místní o- byvatelé již mají nebezpečně blízko k vesmírným letům“, stálo v hlášení. To rozhodlo." První důstojník zazářil a pokračoval: "Věděl jsem, že se toho musím zúčastnit. Den, kdy jsem byl přijat, byl nejšťastnějším dnem v mém životě. Kromě dneška, ovšem." Kapitán teprve teď prudce odtrhl oči od dalekohledu. "Vy jste tedy šťasten?" "Ano, pane." "Tak to vám závidím." Kapitánův hlas byl najednou hrubý. "Cožpak vy nejste šťasten, pane?” 39 [pageend40]"Šťasten...," pronesl kapitán. "Rád bych sám věděl, kdy jsem byl naposled šťasten. To mi bylo asi tolik, kolik je dnes vám." První důstojník se dostal do rozpaků. Zaraženě zmlkl. "Ale na mne se neohlížejte, mladý muži,'’ pokračoval kapitán. "Vy jste šťasten. To je dobře. Já jsem jen rozčarovaný starý člověk, který už ztratil všechnu schopnost radovat se. Vůbec mě neposlouchejte." Otočil se zpět k dalekohledu. Pozoroval mrtvý svět. "Miliony živých tvorů se svými nadějemi a sny," řekl tiše. "Výsledek milionů let vývoje.” "Ale byli nebezpeční, pane," řekl první důstojník. "Ovšem," přiznal kapitán. "Nebezpeční. Skoro bych zapomněl. Ale jak to víme? Úplně jsem zapomněl, jak to víme." První důstojník byl na pochybách, zda kapitán mluví vážně, nebo zda ho jen tak zkouší. "Přece," soukal ze sebe, "přece naše pozorování, pane. Vždyť jsme viděli, jak se navzájem zabíjeli v těch svých nekonečných válkách." "Máte pravdu. Ale jestli se nepletu, v naší historii bylo taky válek až dost, i když už je to dávno, tehdy naše civilisace byla ještě v plenkách. Nemám pravdu?" "Hm...,ano, pane... je to tak, jak říkáte, je to už hodně dávno, z takového barbarství už jsme přece vyrostli." "To ano." Kapitán ukázal na rozbrázděné torso planety, které viděli dalekohledem. "Existujeme tak dlouho, že jsme vyrostli z válek. A nikdo nepřišel odněkud z dálek vesmíru, aby nás sprovodil ze světa." "Ano, pane." Prvnímu důstojníku se stávala rozmluva čím dál nepříjemnější. "Víte, kam mířím?" "Ne tak docela, pane.” "No, z toho si nic nedělejte," zavrčel kapitán, "tyhle myšlenky stejně nejsou k ničemu. Ostatně si myslím, že pánům ve Společenství by se zdály až příliš logické. Nejspíš by jim ani za mák neseděly.” Z ničeho nic se kapitán rozesmál. "No co, nebýt Ochrany, byli bychom bez práce, ne?" "To je pravda, pane," přidal se ke kapitánovu smíchu první důstojník a cítil se mnohem lip. "A teď domů!" První důstojník vyskočil k mikrofonům a vyštěkl povely pro piloty. Antiakcelerační síly způsobily, že kapitán i první důstojník přestali vnímat pohyb lodi. Za několik okamžiků pocítili oba - jediné to dvě živé bytosti na palubě ohromného, roboty řízeného kosmického korábu - zvláštní závrať, vnitřek kabiny jako by se rozmazal, uslyšeli hlas zvonů a svištícího větru, který přerůstal v hromový rámus. Pak všechno utichlo a oba věděli, že již jsou v cestovním prostorovém rozměru, který jejich cestu, dlouhou několik milionů světelných let, zkrátí na pouhých několik měsíců. Jejich poloha v prostoru se zatím nezměnila, z dalekohledu na ně stále mrtvě zírala tvář zničené planety. První důstojník vykřikl: "Start!" Mrtvý měsíc a jeho větší společnice se v okamžiku smrštily do nepatrných bodů, jako by je vymrštil z velikého katapultu. Když loď nabrala rychlost, dalekohled ukazoval jen tmu kropenou bílými šmouhami míjených hvězd. Cvakl vypínač a čočky pohasly. "Pojďte do mé kabiny, mládenče," řekl kapitán. "Chvíli to potrvá, než dorazíme do přístavu, a proč nedopít zbytek likéru, i když za moc nestojí." Zvedli se a odešli ke kapitánovi. Likér je pálil v krku. "Pane," začal zase první důstojník, "myslíte, že se někdy může vyvinout rozumný život na té větší planetě?" Kapitán se na něho podíval. "Vy si snad takové věci ještě pamatujete ze školy, já už ne. Ale myslím, že je to možné. Na té větší planetě je hustá vegetace, vypadá zřejmě tak, jako její měsíc kdysi dávno. Měsíc je menší, rychleji ztuhl, podmínky pro život se na něm vytvořily dříve. Nevím, proč by vývoj na druhé planetě nemohl být stejný. To je logické, ne?” "Ano," řekl první důstojník zamyšleně a zapomněl dodat svoje obvyklé =pane=. "Pak bychom však měli začít s výzvědnými lety. T tam by mohlo najednou vzniknout nebezpečí pro Galaxii. " "To už pány ze Společenství napadlo taky, nemyslíte?" "Jo," řekl první důstojník, pak se 40 [pageend41]vzpamatoval a rychle dodal: "Ano, pane, doufám, že napadlo." Kapitán do sebe obrátil sklenku a naplnil další, zatímco první důstojník pořád ještě usrkával z té první. "Vyspělá civilisace ...." kapitán sevřel hlavu v dlaních. "Nutíte mě pořád přemýšlet, mládenče. Představte si, že na té větší planetě opravdu někdy vznikne vyspělá civilisace. Určitě si postaví nějaké dalekohledy a budou se rozhlížet po obloze. Budou se taky dívat na Měsíc. Co si asi budou myslet o té mrtvé, rozbrázděné kouli bez atmosféry, bez vzduchu? Jak si asi vysvětlí ten podivný stav?" "Ty by mě nenapadlo. Nemám tušení." První důstojník jedním douškem vypil zbytek likéru a jeho ruka sevřela sklenici.” "Propána, Charlie,” zaúpěl Bates, "už zase?" "Jo." Charlie se opřel o redaktorský stůl. "Už zase!" "Tak to zahoď!" Batesův hlas najednou ochraptěl. "Další historku o létajících talířích si už nemůžeme dovolit." "Ale tohle jeněco jiného. Představ si, že nějaký Indián z Jižní Ameriky tvrdí, že viděl, jak z velikého zlatého talíře se sypou na zem zlatá vajíčka. Jakási stará ženská v Irsku prý viděla totéž. A taky jedna školačka v New Yorku. Pořád dokola! Veliký talíř zlaté barvy, malé zlaté kuličky." "Chceš říci něco jako zlatá husa, co snášela zlatá vejce?" "Přesně tak.” Redaktor se zasmál a potřásl hlavou. "Takhle to opravdu vypadá docela zajímavě. Tak to teda napiš, Charlie, ale propána, nic vážného! Jenom tak lehce a s humorem. Až teď začne okurková sezóna, tak to třeba zkusíme dát do ..." Ale tu větu už nedokončil. Die Prinzessin aul der Erbse 41 [pageend42]kalejdoskop Absolutní rychlostní rekord závodních motocyklů (487,41 km/hod.), jehož držitelem je Američan Don Vesco se svou yamahou Stříbrný pták, nenechává ostatní motocyklové závodníky v klidu. Držitel světového rekordu v side- karech, Francouz Philipp Moc se brzy hodlá pokusit o jeho překonání na motocyklu Kawasaki. Zatímco dva dvoutaktní motory TZ 750 Stříbrného ptáka dosáhly na Solném jezeře v Bonnevillu výkonu 200 k, měly by dva čtyřtaktní motory Močový Kawasaki, oba o obsahu 1296 ccro, s pomocí turbo- vstřikovače dosáhnout výkonu 360 k. Základem tohoto mohutného stroje je oblíbený čtyřválcový motor Kawa 900. S aerodynamickou karosérií z umělé hmoty by tento superagregát měl dosáhnout rychlostí nejméně 650 km za hodinu. S mírně pozměněnou mutací svého raketového motocyklu chce Philipp Moc vytvořit současně nový rekord na třech kolech. Předpokládá se, že jeho 8,20 m dlouhý stroj při tom překoná rychlost 700 km/hod. Každou středu ráno, a když je hodně co dělat, i v sobotu, vyplouvá je- denáctitunová jachta Chicken ze zápa- doněmeckého přístavu Travemiinde na Baltickém moři se zvláštním nákladem: jsou to válcovité nádoby, dlouhé asi 60 cm a každá váží jen několik kilogramů. Uvnitř je pod vrstvou cementu hliníková urna s popelem zesnulého. Zatímco kapitán Karl-Heinz Buzke řídí loď na širé moře, utěšuje pozůstalé na palubě důvtipný organizátor námořních pohřbů Horst Hahn. Uspořádal jich za poslední dva roky na 650. Reportérům tento muž o svém podnikání říká: "Pohřeb do moře mě v biografu vždycky nesmírně dojímal. Cekal jsem, že se ujme, ale překvapilo mé, že to 42 [pageend43]šlo tak. rychle." Zdá se, že tenhle způsob ukládání k poslednímu odpočinku svou malebností a hygienickou nezávadností odpovídá mírná dekadentnímu německému romantismu. Pohřeb do moře s celým obřadem se pořídí asi za 550 marek a pokud se někomu nezdá hluk lodního motoru dost přetni, dá kapitán za dalších 150 marek vytáhnout plachty. "Výlohy jsou o polovinu nižší, než při pohřbívání do hlíny," vysvětluje Hahn. "Obávám se, že mnoho příbuzných přitahuje právě tento úsporný, a nikoliv romantický rys." Přesto nehodlá podnikatel nic slevit ze svého ceremoniálu. I když se o pozůstalé pokouší mořská nemoc, zanotuje s kapitánem ve chvíli, kdy urny pomalu mizí ve vlnách, pohřební píseň. Hahn rozšiřuje svou Činnost a nevyplouvá na moře už jen u Travemůn- de, ale podle poslední objednávky až k francouzskému pobřeží. s a s Osud ostrova Atlantis, který - jak uvádí Platón - se propadl do moře "za jeden den a jednu noc", je odedávna hádankou pro archeology a inspirací pro spisovatele. Kde ležela Atlantis, co způsobilo její zkázu? V uplynulých asi dvaceti letech byla vypracována dost věrohodná teorie, jež záhadu vysvětluje. Platón umístil Atlantidu někam do Atlantiku. Psal však asi tisíc let po události a nebylo by divu, kdyby se do jeho vyprávění vloudil nějaký omyl. Podle Platóna měl ostrov rozlohu asi tři tisíce krát pět tisíc kilometrů, byl by to tedy úplný kontinent. Jak konstatoval jeden řecký archeolog v padesátých letech, mohl být příběh o Atlantidě zapsán takovou formou, v níž bylo snadné zaměnit deset za sto a sto za tisíc. Několik takových omylů mohlo značně zveličit údaje o rozloze a vzdálenosti. Kdoví, snad nebyla Atlantis ztraceným kontinentem v Atlantiku, ale jen ostrovem ve Středozemním moři. Při pátrání po zbytcích Atlandity zaujal pozornost archeologů řecký ky- kladský ostrov Théra (Santorin). Dnešní Théra je vlastně skupinou tří ostrovů, z nichž největší má tvar měsíčního srpku a všechny leží na obvodu kruhu, jehož součástí je i srpek. Pro geologa je to bezpečný náznak, že to, co tvoří souostroví Théra, je část kráteru vyhaslé sopky. Vybuchl tento vulkán náhle a zničil ostrovní cívilisaci? Díky výzkumu, který prováděla Lancasterská universita, máme dostatek důkazů, že tomu tak bylo. Dr.Stephen Sparks, geolog, jenž tam pracoval spolu s americkými badateli, tvrdí, že katastrofu způsobil největší sopečný výbuch, jaký se na Zemi udál od doby ledové. Sopka na ostrově Théra vybuchla tak prudce, že nejen zničila všechen život na ostrově, ale zpustošila i jiné středozemní ostrovy včetně Kréty. Stalo se to roku 1470 př.Kr. v době zániku minójské civilisace, jejímž centrem byla Kréta. Podle doktora Sparkse byla erupce pravděpodobně provázena prudkým zemětřesením a vlnobitím. Jak ukazuje prozkoumání mořských usazenin, dopadlo na Krétu tolik prachu a popela z výbuchu sopky, že byla zničena celá úroda. Při výbuchu na Théře vyletělo ze sopky asi 25krát více kamení než při výbuchu Vesuvu, který v roce 79 po Kr. zničil Pompeje. Archeologie bude bezpochyby mít z katastrofy na Théře prospěch. Hluboko pod vrstvou popela a lávy, asi 50 metrů pod mořskou hladinou, leží pohřbeno starobylé minójské město Akrotirí. Jeho pozůstatky, zjištěné roku 1957, nebyly dosud odkryty. (BBC LONDON LETTER, Londýn) S 8 í Třicet holandských firem se spojilo, aby vybudovalo v Severním moři obrovský umělý ostrov. Bude to na prospěch všem, protože tam budou umístěny průmyslové podniky, jež zneči- štbjí ovzduší, takže vzduch na "zemi" zůstane čistý. Tento plán zcela odpovídá holandské tradici: Kdykoli jim je země malá, mají Holanďané ve zvyku vybudovat kus 43 [pageend44]moře zasypou. Tentokrát se však nová "země" získá ve vzdálenosti 75 km od vjezdu do přístavu Rotterdam a 35 km od hlubokého kotviště pro cisternové lodi. Ostrov dostal jméno North Sea Island - Severomořský ostrov. Myšlenka na zřízení umělého ostrova vznikla v šedesátých letech, kdy hospodářství prožívalo konjunkturu a ohyzdné, páchnoucí a rámusící výrobní komplexy se stále více přibližovaly k obytným čtvrtím, svými odpady a zplodinami zamořovaly ovzduší a vodní toky, a obyvatelstvo si začalo uvědomovat, jakýtn nebezpečím je špína, smog a chemikálie. Průmysl proto začal hledat pozemky v řidčeji osídlených oblastech, ale ty se brzy předražily vybudováním inženýrských sítí jakož i dopravních linek. Firma Bos Káli Westminster Group, jež provádí vodní stavby, navrhla v roce 1971 vybudovat na volném moři umělý ostrov pro podniky, které zamořují životní prostředí, a setkala se doslova s nadšeným ohlasem. Třicet různých firem pak utvořilo konsortium a s počtem firem se zvětšila i plánovaná rozloha ostrova. Má měřit 5200 hektarů a bude se vypínat 3,7 metru nad nejvyšší úrovní vlnobití. V místech, kde ostrov vznikne, je moře asi 25 metrů hluboké. Přílivové a odlivové proudy tu dosahují rychlosti 3,3 km/h., hráze, které se tu postaví, musí proto být velmi pevné a udržet na místě asi 900 milionů krychlových metrů písku. Příprava na stavbu ostrova si vyžádá dva roky a skutečná výstavba je rozvržena na osm let. Za tři roky po zahájení stavby mají být hotové hráze, které staveniště ochrání před severovýchodními větry a proudy. Za pět let má být hotova hrubá kostra ostrova. Obrovské množství písku, na němž bude ostrov postaven, vytěží z mořského dna velké sací bagry. Vznikne také nové hluboké kotviště pro mamutí cisternové lodi. Asi tři pětiny celého povrchu ostrova bude "pevnina", zbytek budou tvořit čtyři přístavy. Pro průmyslové podniky, které tady vzniknou, je to ideální. Bude tu neomezené množství vody pro chlazení, popílek a jiné zplodiny odnese vítr, který tu vane bez přestání, hluk průmyslových závodů nebude rušit obytné oblasti. Na ostrově bude zřízena gigantická spalovna, kde se budou likvidovat nejen odpady průmyslu místního, ale též odpady z Porůřía dalších průmyslových oblastí, které se zatím buď ukládají v mořských hlubinách, nebo se spalují na speciálních lodích. Neplánuje se zde výstavba žádných bytových prostorů kromě malého úseku na jihozápadě umělého ostrova, kde si mohou zaměstnanci odpočinout. Jinak budou všichni pracovníci dopravováni z pevniny helikoptérami. Počítá se s tím, že stavba zaměstná asi 6000 lidí, z toho polovina bude pracovat přímo na výspě v moři nebo v její blízkosti. Ostatní budou zaměstnáni při výrobě betonových bloků, nutných pro výstavbu přístavních hrází, při dopravě materiálu a u dodavatelů. Po dokončení ostrova tam má být zaměstnáno asi 12 000 lidí, kteří budou pracovat na čtyři směny. Pátá "směna" bude v záloze za onemocnělé a za zaměstnance na dovolené. Bude tedy nutno třikrát denně přivézt na ostrov pokaždé přes dva tisíce zaměstnanců, a stejný počet zase odvézt. A to se dá zajistit jedině dopravou vrtulníky, protože jen tak bude možné získat pro práci na ostrově všechny potřebné vysoce kvalifikované specialisty. Odborníci počítají, že ostrov bude dokončen v polovině osmdesátých let. Přesto, že se celá akce zdržela v důsledku hospodářské deprese, je jisté, že ostrov vybudován bude, neboť pro mnohé průmyslové projekty jiné řešení neexistuje. 44 [pageend45]MLUVÍCÍ NÁRAMKOVÉ HODINKY, které budou všeobecně na americkém trhu už příští vánoce, jsou jen o něco málo větší než náramkové hodinky tradiční. Ukazují světelně po způsobu kapesní kalkulačky, zkrátka jako normální elektronické hodinky. Ale nad to: když třeba v noci chcete vědět, kolik je hodin, aniž otevřete oči, stačí stisknout knoflík, a hodinky nejenom ukážou světelně jedenáct hodin třicetčtyři minuty, nýbrž i zašvitoří: jedenáct - třicet - čtyři. V hodinkách je příjemný namluvený hLas, ale přejete-li si, za mírný poplatek je možno si namluvit svůj vlastní hlas, anglicky, česky, jak chcete, nebo hlas vaší nejmilejší, a nebo třeba taky hlas strýce Arnošta. Mluvící náramkové hodinky bude vyrábět továrna v New Yorku, která také vyrábí různé jiné přístroje pro kosmické průzkumy. XXX XXX ELEKTRONICKÉ SOCHAŘSTVÍ,to už není patent, to už není jenom vynález, to je běžně k dostání v New Yorku na rohu 55.ulice v samotném srdci Manhattanu. Nová elektronická sochařina se jmenuje plastická fotografie, trojrozměrný snímek, elektronický odlitek lidské hlavy. Zvláštní druh fotoaparátu, ne nepodobného těm, které plasticky fotografovaly povrch Marsu, je napojen na elektronický počítač a komplikovanou několikarozměrnou optiku. Kdo chce po vzoru římských césarů nebo vestfálek přenést na věky věkův svou hlavu do bronzu, kamene, cínu, ebenu nebo porcelánu, musí zajít do ateliéru elektronického sochařství, Fotoaparát s elektronickým mozkem je - aspoň prozatím - nepřenosný. Posadíte se. Operatéři na vás zaměří různé čočky, a za pouhé dvě vteřiny, během kterých se nesmíte pohnout, speciální fotoaparát a elektronický počítač si uloží do paměti všechno, co pro elektronické modelování vaší hlavy potřebuje. Stačí tedy sedět klidně dvě vteřiny. Týden až L4 dnů nato elektronická aparatura přenese vaši věrnou podobu nejdřív do odlitku z vosku a z něho pak vyhotoví příslušnou bustu v požadované hmotě od porcelánu až po drahocenný eben. Z životní velikostí se také dá busta zvětšit nebo naopak zmenšit na miniaturu. Dá se také zmenšená v polovině přeříznout a udělat z trojrozměrné busty reliéf jako přívěsek na náhrdelník. Nebo místo drahokamu do prstenu. Výrobce investoval do elektronické sochařiny přes tři miliony dolarů a pět let výzkumu. Na 55.ulici jsou elektronické busty vystaveny k prohlédnutí. Těžko se opravdu věří tomu, že jsou to výtvory elektronického mozku a zvláštního fotoaparátu, a že lidská ruka elektronického Michalangela nebo Rodina jenom přileštila a tu a tam poopravila menší elektronický poklesek. Ovšem ani v sádrovém provedení není trojrozměrná podobizna zrovna levná. Jde to od dvou set dolarů za bustu nahoru podle tvrdosti a ceny materiálu, v kterém se chce zákazník trojrozměrně zvěčnit. XXX KDYŽ ÚŘADUJE POČET PRAVDĚPODOBNOSTI. Jakýsi Raymond Snyder z Chicaga dostal náhodou do rukou vyplněný šek na značnou částku a rozhodl se, že jej předloží v nejbližší bance. Protože bylo nutno ještě vyplnit jméno a adresu, chopil se telefonního seznamu a opsal první adresu, na kterou mu padl zrak. Vyplněný šek podal pokladní u přepážky. Ta se na okamžik zarazila, když na šeku spatřila jméno a adresu svého manžela, potom však stiskla poplašný pedál a pan Snyder byl dopraven v poutech na policii. Tam tnu mile oznámili, že pravděpodobnost náhody, jež ho potkala, se dá matematicky vyjádřit poměrem 1:1,000,000. 45 [pageend46]ÚNOR 1/1977 GALERIE KRAUSE v Pfáffikonu začíná vydávat "nepravidelník1* KULTURNÍ INFORMACE. První Číslo vyšlo tento měsíc, do roka mají být nejméně čtyři. Bude přinášet recenze, kritiky a obsahy vyšlých knih exilových nakladatelství a bude informovat všeobecně o uměleckém a literárním životě Cechů a Slováků ve svobodném světě. Předplatné: Fr.10,-. V současné době vystavují v GALERII KRAUSE malíři: Budínský, David, Gross, Havránek, Kristek, Kristofori, Křížan, Kučera, Kyhos, Liška, Radová, Schovanec, šefl, šťastný, švabinský, Urban, Vokounová, Vondráček, Wallin. V dějinách Austrálie doposud nej těžší železniční neštěstí se stalo 18.ledna 197? v předměstí Sydney. Plně obsazený vlak z neznámých příčin vy - kolejil, narazil na železobetonové sloupy mostu pro silniční dopravu, které náporu neodolaly. Silniční most se třemi auty se zřítil a rozdrtil pod sebou několik železničních vagonů vykolejeného vlaku. 0 život přišlo přes 90 lidí, přibližně stejný' počet cestujících byl zčásti těžce zraněn. Záchranné práce byly ztíženy tím, že se při neštěstí poškodil plynovod a elektrické vedení vysokého napětí. 46 GALERIE KRAUSE [pageend47]nové knihy V edici Hlas-Voice v New Yorku vyšly půvabné verše a drobná próza ve sbírce nazvané "ŠEPOT V ŠERU". Autorem je Michal Racek, který není v tomto literárním oboru začátečníkem. - Michal Racek je pseudonym klinického psychologa, žijícího nyní ve Spojených státech. V Československu byla jeho tvorba vesměs odmítána. Po příchodu do exilu napsal několik informativních a polemických článků o poměrech v komunistickém Československu. Dnes se věnuje svému oboru, který vystudoval, přičemž neustává tvořit literárně. Jeho dřívější sbírky poezie a prózy vyšly pod názvy: Poztrácené šlépěje, Formy, vzdechy a touhy, Udivené oči a Zelená pastelka. Ukázku ze sbírky šepot v šeru uvádíme na první stránce tohoto čísla. i M Knižnice CCC Haarlem vydala knihu Jitky Henrykové FANTAZIE PRO NĚMOU LYRU, satirický román z českého literárního prostředí. Autorka v něm ukazuje, k ja- kým nehoráznostem může dojít, když si kasta politicky privilegovaných neumě- telů udělá z kultury výnosnou živnost. Henryková toto prostředí dokonale zná. Léta se s ním potýkala a zjistila, že pro autora, který se nechce podřídit podmínkám gangu, je jednodušší napsat román, než ho nezmrzačený proboxovat redakční cenzurou. Takový problém nemá ovšem hrdina "Fantazie pro němou lyru". Je to literární snaživec, vybavený minimálním nadáním, ale zato nesmírnou pílí a přizpůsobivostí. K této postavě inspiroval autorku "umělec", který je jedním ze současných pilířů znormalizované kultury v Československu. 5 « 5 DAS KOMMUNISTISCHE MACHTSYSTEM je kniha profesora Oty Šiká, kterou vydalo nakladatelství Hofmann + Kampe v Hamburgu. Toto dílo navazuje na dřívější Sikovy spisy Třetí cesta a Argumenty pro třetí cestu. Je to analýza vzniku a současných základních principů komunistického mocenského systému především v SSSR. Analýza odhaluje transponování tohoto systému do ostatních, zejména východoevropských zemí. Na základě svých bohatých poznatků obnažuje Ota Šik Stalinův třídní boj a čistky v řadách kritiků i z vlastních řad a zachycuje celé pozadí upevnění stalinského systému v SSSR. Na konkrétních případech odhaluje rozdíl mezi původním socialistickým očekáváním a nadějemi a skutečným státně monopolistickým komunistickým systémem. NEBEZPEČNÁ SEZÓNA, román Jiřího Musila z prostředí terénních závodníků. Tvrdý souboj dvou rivalů, napínavé líčení závodů, přátelství, vzrušení, nebezpečí, láska, život v partě, mejdany na chatě, horké scény, vojenský humor. Cena SFr. 15,5o + poštovné. Ob j ednávám ____ výtisk/ -y / -ů knihy NEBEZPEČNÁ SEZÓNA. Jméno a příjmení: __________________________________________________________ Přesná adresa: _____________________________________________________________ Datum: Podpis; Objednávku zašlete na: BUCHVERSAND MORAVA, Steigstr.33, 84o6 WLNTERTHUR 47 [pageend48]46 [pageend49]winterthur leben Dáváte přednost jistotě či hazardu? Více, než kdy jindy je dnes nutné vědět, co se stane s Vámi nebo s Vaší rodinou za nepředvídaných okolností. Nespokojujte se s tím, co Vám někdo řekne, ale žádejte přesné informace. Potom může být pozdě! Důležité je vědět: jak a po jakou dobu jste zajištěn v pracovní neschopnosti; jak jste zajištěn ve stáří (vyžádejte si přesné údaje o výši Vaší částečné renty AHV, event. také výši Vaší pense od zaměstnavatele. Nespokojujte se s údaji v procentech, žádejte přesné částky!); jak je zajištěna Vaše rodina, ztratí-ll Vás... Zjistíte-li mezery, obraťte se na nás. Poradíme Vám, jak nejlépe v rámci Vašich možností tyto mezery odstraníte. Renta v pracovní neschopnosti. Doplňková starobní renta k AHV. Životní pojištění všech druhů. To jsou naše odpovědi na Vaše otázky. Jiří Popper, vrchní Inspektor Winterthur-Leben Subdirektion Zůrich General agentur West 8001 ZUrlch, Limmatquai 3 Tel. 01 /345015 winterthur vie [pageend50]Hr./Fr./Frl. M./Mme/Mlle A. Z. 8048 Zúrich Postretouren und Adressanderungen erbeten an: Postfach 650 8025 Zúrich magazín nového domova ZEITSCHRIFT FŮR EMIGRIERTE TSCHECHOSLOWAKEN JOURNAL PO UR LES TCHÉCOSLOVAQUES ÉMIGRÉS INFORMATIVNÍ, POUČNÝ A ZÁBAVNÝ EXILOVÝ ČASOPIS Briefadresse: Postfach 650, 8025 Zúrich — Herausgeber und Redaktion: Arbeitsgemeinschaft Magazín — Postcheckkonto Nr. 80-60451 — Bankverbindung: SKA 0860 Zúrich-Rathausplatz, Konto-Nr : KK 637650-01 — Erscheint sechsmal ím Jahr — Jahresabonnement: Fr. 19.— Druck: ok Eiger Satz + Druck AG, Zúrich. Adresa: Postfach 650, 8025 Zúrich — Vydává a řídí: Kolektiv Magazín — Číslo konta pošt, šekového úřadu: 80-60451 — Bankovní spojení: SKA 0860 Zúrich-Rathausplatz, číslo konta: KK 637650-01 — Vychází šestkrát ročně — Roční předplatné Fr. 19.— Tiskne: ok Eiger Satz + Druck AG, Zúrich. Rádio-TV-Hi-Fi-Gramo Opravuji aparáty všech značek, podle dohody i po pracovní době. Stač! zavolat 01 - 97 35 44 L. Vondráček Sandgrubenstrasse 22 8330 Pfáfflkon ZH ColorTwin špička & Borsos Foto 8003 ZÚRICH, Steinstrasse 75 Tel. 01 - 33 50 25 Vlastní barevná fotolaboratoř. Barevné kopie z Vašich KODAK, FUJI-filmů, jednotná cena Fr. —.75. Leasing-prodej fotopřístrojů a příslušenství. Opravy všech fotoaparátů, včetně filmových. Portrétní, průmyslový ateliér. Reportáže. [pageend51]Möbel Ferrari Móbel Ferrari otevřel největší moderní výstavní síň ve východním Švýcarsku. 10.000 čtv. metrů výstavní plochy Ne|modernS]Si nábytek z celá Evropy. Ložnice od 790 - Fr. až 7000.- Fr. Sekretáře od 580.- Fr. až 8000 - Fr. čal. soupravy od 490.— Fr. až 7000.— Fr. {kožené) Navile, kam se starým nábytkem? — K nám, k MDBEL FERRARI! Starý nábytek od Vás vezmeme protlúčtem za nejvyšší ceny při nákupu nového nábytku. Na požádáni Vám umožníme výběr přímo v továrnách. Dovolujeme sl Vás upozornit na výhody, které Čechoslovákům poskytujeme: - Kredit až do Fr. 15000.-. - Splátkový systém až do 30 měsíců. - Bezplatná dodávková služba. - V případě úrazu či úmrtí nemusí pozůstalí nic platitl — Termín splatnosti splátek lze až o 2 měsíce posunout. - Možnost placení do 3 měsíců bez banky a bez úroků a Ještě se slevou. - Při nákupu nového zboží nad Fr. 500.- úhradu cestovních výloh. Váš krajan, pan Viktor HANUŠ, Vás obslouží v pátek od 17. do 21. hod. a v sobotu od 3. do 18. hod. Aíe I v týdnu vždy do 10. hodiny dopoledne a od 18. hodiny večer Vám rád poradí a odpoví na Vaše dotazy na tel. Čísle (01) 926 2982 Pro architekty a stavbyvedoucí dodáváme a pokládáme kovralové koberce (Spannteppiche), tilcové a plastické podlahové povlaky dle Vašeho přáni, včetně dodávky a provedení soklíků z PVC. Naše kapacita stačí pro Jakékoliv množství. To via za nejnížši ceny. Přesvědčte se sami, pošleme Vám vzorky a nabídku. Zařizujeme nejen bytové jednotky, ale též továrni haly, obchodní místnosti, zkrátka vše. Nezávazné dotazy adresujte na firmu: Mbbel Ferrari, 8645 Jona-Rapperswll, k rukám p. Hanuše nebo zavolejte pana Hanuše večer od 18. hodiny na tel. č. (01) 926 29 82. Jona-Rapperswll Tel. (055) 277121 A RAPPERSWIL ■ MŮBEL ferran Rapperswil [pageend52]