český zahraniční časopis POLYGON 2 27. března 1996 komentáře • názory • informace [pageend1]ČESKÝ ZAHRANIČNÍ ČASOPIS ZEITSCHRIFT IN TSCHECHISCHER SPRACHE - MAGAZINE IN CZECH POLYGON VYDAVATEL - HERAUSGEBER - PUBLISHER: POLYGON-VERLAG, Postfach 1737, CH-8048 ZÜRICH-ALTSTETTEN Nezisková organizace Gemeinnützige Organisation - Non-profit organization Vychází 8x za rok - Erscheint jährlich 8 x - Published 8 times a year POLYGON je pokračovatelem dřívějších dvouměsíčníků REPORTÉR (vycházel ve Švýcarsku) a ZÁPAD (vycházel v Kanadě) OBSAZENÍ REDAKCÍ: Ve Švýcarsku: Lad. J. Beran, tel./fax: +41-52-316 1042 V Německu: Rudolf STRÖBINGER, tel. +49-4931-7525, fax +49-4931-74680 Adresa: Dr. R. Ströbinger, Ansgaristr. 29, D-26524 Hage V Kanadě: Miloš ŠUCHMA, tel. +1-613-824-7439, fax +1-613-834 8757 Adresa: POLYGON, Box 9021 Terminal P.O., Ottawa, Ont, KIG 3T8 Sekretariát redakce/administrace ve Švýcarsku: Jaroslav LAMBERT, tel. +41-1-372 0930 Zastoupení pro ČR: Arnošt WAGNER, tel. +42-5-4621 3934 (po 18.hod.) Adresa: Arnošt Wagner, Teyschlova 11,63500 Brno Zastoupení pro Austrálii a Nový Zéland: Mrs. Marcela CECH, 65 Kiama A v., YEPPOON 4703 QLD tel. +61-79-397 624, fax +61-79-397 552 VYDAVATELSTVÍ, ADMINISTRACE A INZERCE: Ludvík FRIEDE, tel. +41-1-432 1768, fax +41-1-433 0620 Adresa viz POLYGON-VERLAG TISK-DRUCKEREI: Milan CIMBUREK, Badenerstrasse 698, 8048 Zürich tel. +41-1-431 6878, fax. +41-1-432 9592 DOPISOVATELÉ: Jan BENEŠ (USA/ČR), Jaroslav BOHANES (ČR), Vladimír CÍCHA (Kanada), Milan HULÍK (ČR), Václav JAKOUBEK (USA), Josef KOLÁČEK (Vatikán), Jan KRISTOFORI (N/CH/ČR), Tomáš KRYSTLÍK (D), Radek KUČERA (NL), Robert F. LAMBERG (Argentina), Zdeněk F. LEINER (F), Jiří LOEWY (D), Jára MECÚ (ČR), Dušan NOVÁK (ČR), Vlastimil RADKOVICKÝ (D), Ota RAMBOUSEK (USA), Jindřich STIKAROVSKÝ (ČR), Michaela SWINKELS-NOVÁKOVÁ (NL), Pavel ŠTILLER (D), Jaroslav TEPLÝ (NL), Vladimír VALENTA (Kanada), Otakar ZOUFALÝ (D) OBSAH ČLÁNKŮ nemusí vyjadřovat souhlasný názor všech spolupracovníků Polygonu. Přetisk článků a kreseb je dovolen pouze s poznámkou „Převzato z časopisu POLYGON, Curych“ PŘEDPLATNÉ NA ROK 1996: SFr.50.00 norm, poštou, SFr.55.00 letecky (nebo ekvivalent jiné měny) Sponzorované předplatné pro ČR: KČ 120,- + 80,- poštovné = Kč 200,- Pozn.: poštovné 80,-Kč je stejné při zásilce 1 až 5 exemplářů na tutéž adresu. DOSAVADNÍ ODBĚR časopisu končí až po jeho písemné nebo telefonické výpovědi. BANKOVNÍ SPOJENÍ: Ve Švýcarsku: Postcheckamt Zürich, Polygon-Ver lag, č. konta 80-60451-5. Credit Suisse Zürich, č. konta 4860-637650-01 Polygon-Verlag. V Německu: Volksbank Waldshut, BLZ 684 922 00, č. konta 2175380. Ve Švédsku: Postgirot Sverige, č. k. 5 95 37 - 1, POLYGON. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 - Polygon. Z OBSAHU TOHOTO ČÍSLA KOLEKTIV PF MU, DUŠAN NOVÁK Život v našich republikách (str.1) VLADIMÍR VALENTA Náš příběh nekončí (str.5) Primárky - a „primárky“ (str.6) JÁRA MECŮ Od rodné strany k rodné koalici (str.8) MILAN HULÍK Kapitoly z dějin česko-německého soužití (V) (str.10) Zda žít či nežít, to je, oč tu běží (str.22) VLASTIMIL RADKOVICKÝ Komu se nelení, tomu se zelení (str. 12) VÁCLAV JAKOUBEK Do druhé sametové šestiletky (str. 14) ZDENĚK LEINER Západ i president Havel sázejí na nejslabšího koně (str. 15) ROBERT F. LAMBERG Bursiánem u Ďurišů (str. 17) ZBYNĚK BRADA Trnitá cesta k právnímu státu (str. 19) OTAKAR ZOUFALÝ Česko-německé vztahy stále s otazníkem (str. 21 ) PAVEL ŠTILLER Jiřina Bohdalová herečkou roku (str.24) JAROSLAV TEPLÝ Sociální inženýrství (str.25) Proč se Nomura omlouvala? (str. 26) SLOUPKY JANA BENEŠE (str.27) MARCELA ČECHOVÁ Výlety do světa; Ecuador (str.29) JOSEF FOUSEK Politický fejeton (str.32) PAVEL VERNER Kritiky kritikům, recenze recenzentům (32) Příští číslo vyjde 13. května 1996. Uzávěrka: 29. dubna 1996 SEZNAM ZEMÍ, V NICHŽ MÁ POLYGON SVÉ ČTENÁŘE: ALŽÍR, ARGENTINA, AUSTRÁLIE, BELGIE, BOLIVIE, BOTSWANA, BRAZÍLIE, ČR, COSTA RICA, CYPR, CHILE, DÁNSKO, ECUADOR, FILIPÍNY, FRANCIE, GUATEMALA, HOLANDSKO, HONGKONG, IRSKO, ISRAEL, ITÁLIE, JAPONSKO, JIŽNÍ AFRIKA, KANADA, KOLUMBIE, LIECHTENSTEIN, LUXEMBOURG, MAĎARSKO, MALTA, MAROKO, MEXIKO, NĚMECKO, NICARAGUA, NORSKO, NOVÝ ZÉLAND, PERU, POLSKO, PORTUGALSKO, RAKOUSKO, ŘECKO, SAUDSKÁ ARABIE, SINGAPUR, SLOVENSKO, ŠPANĚLSKO, ŠVÉDSKO, ŠVÝCARSKO, THAISKO, URUGUAY, USA, VELKÁ BRITÁNIE, VENEZUELA POLYGON reportér západ (13. ročník) (17. ročník) [pageend2]Život v našich republikách Autorem politického přehledu „Život v našich republikách“ byl doposud vždy JAROSLAV BOHANES. V současné době je bohužel upoután na nemocniční lůžko a napsání přehledu se ujali jeho kolegové z Právnické fakulty MU v Brně, kterýmž touto cestou srdečné děkujeme. Dr. Bohane- sovi přejeme brzké uzdravení a doufáme, že již příště bude moci ve své spolupráci s Polygonem pokračovat. Politický přehled Česká republika Parlament Vláda i poslanci předložili parlamentu v posledních dvou měsících kolem stovky novel, návrhu zákonů a mezinárodních smluv, které všechny čekají na projednání. Schůze začaly 6. února a sněmovna zasedala častěji než obvykle. Řadu zákonů odložili poslanci na březen, např. novelu vysokoškolského zákona a tiskový zákon. Projednali však zákon o lihu (přísná kontrola prodeje syntetického lihu, který podvodníci zneužívali k výrobě likérů), zákon o zadávání veřejných zakázek a o praní špinavých peněz. Zamítli návrhy opozice prosadit na program schůze diskusi o česko-německých vztazích (S. Gross - ČSSD a M. Stiborová -LB). Poprvé v historii sněmovny vyhlásil předseda M. Uhde stav legislativní nouze, o který zažádala vláda ČR. Tak poslanci schválili novelu zákona o úpravě vlastnických vztahů k půdě a jinému zemědělskému majetku. Příčinou spěchu byla potřeba okamžité reakce na výnos Ústavního soudu (ÚS), který vstoupil následující den v platnost a podle kterého mohou o navrácení půdy a jiného hospodářského majetku žádat i ti občané, kteří nemají v republice trvalé bydliště. ÚS současně zrušil Ihůtu, v níž mohly oprávněné osoby o majetek požádat. Rychlost postupu vlády i Sněmovny dovršil prezident Havel, který ještě večer novelu podepsal. Navzdory připomínkám některých památ- kářů i části poslanců zvolených na Moravě bylo rozhodnuto, že sídlem Senátu se stanou tři historické paláce v centru Prahy - Valdštejnský, Kolowratský a malý Fiirstenber- ský, ovšem až po nákladných stavebních úpravách. Vznik Senátu tak „vyžene“ z dosavadního sídla ministerstvo kultury (Valdštejnský palác). Jako řešení se nabízí jeho stěhování do Nostického paláce na Malé Straně. Sněmovna sice projednala více než sto legislativních aktů, ale většinu pouze v prvním čtení, takže projednávání ve výborech a konečné rozhodování je teprve čeká. Poslanci očekávají, že budou na březnové a dubnové schůzi projednávat podobný počet bodů. To je přirozená daň blížícím se volbám. Vláda Činnost koalice v únoru již zcela určovaly nadcházející parlamentní volby. Koaliční partneři velnu rychle ztráceli pocit vzájemné sounáležitosti a vydávali se každý vlastní cestou za hlasy voličů. Kabinet stále s většími obtížemi hledal souhlas svých členů pro jednotlivé návrhy a ministři se věnovali hlavně stranickým záležitostem. Větší pozornost než návrhy zákonů vyvolala u veřejnosti „tajná“ výroční zpráva BIS pro vládu, která popisovala činnost zpravodajské služby Ruské federace na území ČR. Sdělení nevylučovalo ani ovlivňování voleb ruskými zpravodaje!. Odborníci však usuzují, že zpráva určité drobné skutečnosti přehnaně zdůraznila. Již dříve vyvolala velkou diskusi smlouva o stanovení hranice mezi ČR a SR, podle které osada U Sabotů připadla k SR, ale někteří občané chtěli zůstat v ČR. Vláda proto schválila způsob a výši odškodnění pro tyto občany. Koalice zamítla poslanecký návrh na obnovení trestu smrti. Ministerstva odrážela různé drobné útoky, rovněž diktované volbami. Rezort obrany ohrožovalo obvinění vysokého důstojníka armády z korupce. Ministerstvo pro hospodářskou soutěž (MHS) a jeho šéf S. Běle- hrádek byl znepokojen zasahováním jiných ministrů do svých kompetencí v souvislost» se sporem o tzv. benzínový kartel. MHS po dvouměsíčním váhání usoudilo, že ministr obrany V. Holáň porušil zákon, když loni v listopadu svévolně zrušil zakázku na dodávku štábního informačního systému armádě. Ministr Pilip měl nedorozumění s premiérem Klausem o dalším osudu školských úřadů. Pod tlakem kritiky zpracovalo ministerstvo vnitra nové zásady zákona, který se týká ochrany utajovaných skutečností. Ústavní soud Předmětem kritiky se stal také volební zákon. Místopředseda ÚS Holeček prohlásil, že některé jeho pasáže jsou v rozporu s ústavou. Dle Listiny základních práv a svobod má totiž každý právo na projednání svého sporu za své přítomnosti, což volební zákon popírá ustanovením, že o stížnosti proti zvolení poslance nebo senátora rozhodne Nejvyšší soud bez veřejného jednání. ÚS obdržel také stížnost 41 opozičních poslanců, kteří žádají, aby politické strany ani kandidáti v senátních volbách nemuseli skládat kauce, jak to volební zákon předpokládá. Ústavní soudci rozhodli, že lidé, kteří aktivně podporovali komunistický režim v armádě, policii či tehdejším Sboru nápravné výchovy, nemají nárok na tzv. výsluhový finanční příspěvek za odsloužená léta. Zákon v tomto znění napadla skupina poslanců v čele s J. Ortmanem (LB). KOALICE Občanská demokratická strana Ústředním tématem poslední doby bylo nepochybně vyvrcholení příprav a schvalování volebních kandidátek pro parlamentní volby. V oblastních sdruženích se prosadilo 43 poslanců ze současného parlamentu a 12 z bývalého Federálního shromáždění. Největší procento úspěchu zaznamenali nynější poslanci v Praze. V primárkach uspěli např. V. Budínský, J. Novák, I. Pilip, J. Vodička, J. Vlach, J. Honajzr, J. Petrová. Mezi ty, kterým se nepodařilo získat důvěru svých stranických kolegů patří např. předseda zdravotního výboru M. Syká. Ten si stěžoval na nedostatek podpory místního sdružení ve Znojmě. Neúspěšný byl též I. Němec v Praze. Bývalí kandidáti KDS tvoří v jednotlivých volebních oblastech samostatnou oblastní skupinu a integrační smlouva jim zajišťuje místa na kandidátkách ODS. V Praze kandiduje na 1. místě J. Ziele- niec, 2. Hana Marvanová, 3. M. Tyl (bývalý místopředseda KDS). J. Payne je na 10. místě, předpokládá se zvolení až 12 kandidátů. Jako ,jednička“ byl ve středočeském kraji potvrzen I. Kočárník, „dvojka“ J. Klas, a M. Lobkowicz (KDS). Na dalších místech se ze známých osobností umístili V. Krása (4), J. Černý (6). Na jižní Moravě kandiduje M. Uhde, za ním následuje J. Honajzr a R. Kolář, 4. místo patří P. Plevovi (KDS). M. Syká se umístil na 31. místě, T. Fejfar na 20., V. Vlček na 17. První místo na severní Moravě patří V. Klausovi. Strana bude podporovat v parlamentu zákon o zpřístupnění svazků StB. Názorový střet se rýsuje mezi ODS a KDU-ČSL v oblasti důchodové politiky. Pokud KDU-ČSL POLYGON 2/1996 1 [pageend3]navrhne novelu zákona o důchodovém pojištění, která by snížila věkovou hranici pro odchod do důchodu na úroveň před červnovou novelou, ODS se postaví proti. V. Klaus kritizoval dotační zemědělskou politiku v EU na setkání představitelů EU v Da vosu. Premiér neví, proč by ČR měla dosáhnout západní úrovně dotací do zemědělství a zdůraznil nutnost změny zemědělské politiky v EU. V. Klaus nepovažuje za nevhodné kritizovat politiku EU, jedná se jen o standardní diskusi, která vyjadřuje náš zájem o celkové dění v EU. Předseda zahraničního výboru J. Payne se vyjádřil ke Studii o vysídlení z Československa v tom smyslu, že pokud Německo zpochybňuje část závěrů postupimské konference týkající se vysídlení Němců, pak zpochybňuje i zbývající část závěrů a tím i samostatnou existenci Německa. ODS bude prosazovat pomalou deregulaci nájemného. Rychlé uvolnění cen by občané nebyli schopni unést. Podle ministra K. Dyby bude v dalších letech patrný vliv vládní bytové politiky a křivka nabídky bytů začne stoupat. KDU-ČSL J. Lux nabídl místa na lidovecké kandidátce představitelům strany Svobodní demokraté - Liberální strana národně sociální. Nabídku podmínil tím, že SD- LSNS nebude kandidovat samostatně. Mluvčí KDU- ČSL J. Orel po schůzce J. Luxe s J. Dienst- bierem prohlásil, že by Lux uvítal členy SD-LSNS v příští vládní koalici a svůj návrh považuje za jedinou reálnou možnost naplnění tohoto cíle. J. Lux na celostátní programové konferenci KDU-ČSL vyzval ODS ke změně postoje k církevním restitucím. „Stát by si měl uvědomit, že musí vrátit to, co v 50. letech sebral,“ řekl. Také v KDU-ČSL probíhají primární volby, z nichž vzejdou lidovečtí kandidáti pro volby do Poslanecké sněmovny. Právo upravit konečné pořadí kandidátů má osmnáctičlenný celostátní výbor strany. Josef Lux opětovně potvrdil odhodlanost KDU-ČSL podpořit návrh ČSSD na novelizaci důchodového zákona. V případě přijetí novely by se věková hranice pro odchod do důchodu vrátila do stavu před červnovým přijetím důchodového zákona. Podle M. Výborného považují lidovci tento zákon za koncepčně špatný, neboť zvyšování hranice pro odchod do důchodu je předčasné. ODA Ústřední sněm ODA, který se konal od 10. do 11. února ve Znojmě, zahájil vnitrostranické primární volby kandidátů do Poslanecké sněmovny Parlamentu ČR. Na sněmu byly uzavřeny seznamy zájemců o účast v primárních volbách. Mluvčí ODA David Rožánek zdůraznil, že ústřední vedení strany nesmí ovlivňovat průběh těchto voleb. Podle předsedy aliance Jana Kalvody bude k zařazení nezávislých kandidátů na kandidátky docházet jen výjimečně, protože „ODA má ve svých řadách množství výrazných politiků“. Kandidáty pro volby do Senátu představí strana na celostátní konferenci, která proběhne ve dnech 23. a 24. března v Praze. Na této konferenci mají být také definitivně schváleny kandidátní listiny a volební program ODA. Mluvčí aliance rovněž představil očekávané výdaje jeho strany na předvolební kampaň do Poslanecké sněmovny. Strana by měla použít zhruba 40 milionů korun. Návrh na výrazné snížení daňového zatížení, který předložili poslanecké sněmovně poslanci ODA, nakonec nezískal podporu vlády, která naopak doporučila návrh ministra financí Ivana Kočárníka (ODS). Daňové úpravy obsažené v Kočárníkově návrhu označila ODA ústy autora konkurenčního návrhu Ivana Maška za symbolické. Zejména nedostatečné se Maškovi zdá snížení daně z příjmu fyzických osob, kdy se prý pouze vyrovnává inflace a nedochází k reálnému snížení. OPOZICE ČSSD Z poslaneckého klubu ČSSD v parlamentu vystoupila G. Mazalová. Tento krok zdůvodnila tím, že nebyla zařazena na jihomoravskou kandidátní listinu, přestože zvítězila v okrese Uherské Hradiště. Po odchodu G. Mazalové čítá klub ČSSD 23 poslanců. Ze západočeské kandidátky ČSSD odstoupil místopředseda strany P. Morávek, důvodem byl protest proti určení pořadí na kandidátní listině (P. Morávek byl zařazen až na sedmé místo). Předseda ČSSD M. Zeman ostře kritizoval SLB za to, že prostřednictvím letáků vyzývá své voliče, aby nevolili sociální demokracii, protože ta se stejně do parlamentu nedostane, a své hlasy dali raději SLB. Sociální demokracie podle M. Zemana osloví voliče, na rozdíl od SLB, vlastním programem a ponechá na nich, pro jakou stranu se nakonec rozhodnou. M. Zeman označil za nepravdivou informaci, podle níž společně s představiteli KDU-ČSL dospěl k dohodě o povolení koalice, ve které by ČSSD obsadila 10 ministerských křesel a lidovcům by zůstalo 9 resortů včetně ministerstva obrany. Přesto však možnost povolební koalice obou stran připustil s tím, že diskuse o této otázce bude aktuální až po volbách. n SLB Volební heslo strany Levý blok bude znít „Lidem blíž“. Na kandidátkách strany se objeví i odborníci z řad Československé strany socialistické. Místopředsedkyně SLB M. Stiborová tento krok zdůraznila názorovou blízkostí obou stran. Mezi těmi, kteří by se měli objevit na kandidátních listinách Levého bloku, jsou i redaktoři (Rudého) Práva J. Boček a K. Perknerová. SLB vyzvala své voliče, aby dali přednost SLB před ČSSD, která se do parlamentu stejně dostane. Předseda SLB J. Ortman by uvítal zákon, který by usnadnil přístup občanů k informacím. Domnívá se, že informace většinou nechtějí podávat ti, kdo mají strach, že se veřejnost doví něco nepatřičného. „Vše by mělo být veřejné a pak není důvodu se něčeho obávat,“ podotkl J. Ortman. SLB požaduje rezignaci předsedy FNM R. Češky (ODA) a ministra privatizace J. Skalického (ODA), a to nejen v souvislosti s kauzou Poldi Ocel, ale i s jejich předchozím působením. Ministrovi průmyslu a obchodu V. Dlouhému (ODA) a šéfovi parlamentního rozpočtového výboru T. Ježkovi (ODS) navrhla, aby v souvislosti s Poldi zvážili své setrvání ve funkcích. SLB nepovažuje kauzu Poldi za náhodnou a očekává, že podobných privatizačních skandálů bude více, protože byla realizována řada obdobných projektů. Požaduje proto, aby se těmito projekty zabýval NKÚ. KSČM Předseda KSČM M. Grebeníček připustil, že při volební kampani použije kompromitující materiály proti všem, kteří budou dávat „rány pod pás“. Komunisté povedou „slušnou volební kampaň“, nejsou však bezbranní, dodal. KSČM by podle M. Grebe- níčka měla převzít iniciativu, aby zabránila dalším opozičním stranám - SLB, SDL a SČK - ve snaze získat v nadcházejících volbách potenciální voliče KSČM. M. Grebeníček připomněl, že sociální demokraté sami vyloučili spolupráci svým „antikomu- nistickým usnesením“, v němž kontakty s komunisty odmítli. SD-LSNS Svobodné demokraty - Liberální stranu národně sociální opustil po déletrvajících sporech jejich poslanecký klub. Poslanci T. Štěrba (dříve LSU, ČMUS), P. Kulička (dříve SPR-RSČ), L. Blažek (dříve ODS), J. Unger (dříve SPR- RSČ) a M. Kašpárek (dříve SPR-RSČ) vystoupili z Liberální strany pro rozdílná stanoviska (mj. na čes- ko-německé vztahy), a to prý především s bývalými SD. Konflikt mezi stranou a jejími poslanci vyvrcholil tiskovou konferencí, na níž klub do PS pozval zástupce Stehlíkova vedení kladenské Poldi Ocel, kterým vyjádřil podporu. SD-LSNS míní, že se Poldi Ocel chová jako „nespolehlivý partner“, pana Stehlíka nelze považovat za člověka, který je schopen vyvést tento podnik z krize a že tato kauza, jejíž „zpackání“ padá především na vrub vlády, dokládá, že „ne každý konkrétní vlastník je lepší než stát“. SD-LSNS staví na své jihomoravské kandidátce do parlamentních voleb proti ministru průmyslu a obchodu V. Dlouhému (ODA) předsedu Strany podnikatelů, živnostníků a rolníků R. Baránka. Slovenská republika Případ >Kováč ml.< Stálým žhavým tématem na Slovensku je únos prezidentova syna M. Kováče ml. do Rakouska. Ačkoliv už i světový tisk přinesl mnoho velmi podrobných popisů celého případu, záležitost je stále pouze ve stadiu vyšetřování a oficiální slovenská místa se 2 POLYGON 2/1996 [pageend4]k ní vyjadřují velmi zdrženlivě. Uvádíme přehled posledních zpráv z tisku. Ministerstvo zahraničních věcí SR odevzdalo 20. února zástupci Rakouské spolkové republiky v SR diplomatickou nótu, z jejíhož obsahu vyjímáme: Podle některých agenturních zpráv z Vídně předseda senátu Krajského soudu ve Vídni v odůvodnění rozsudku v kauze M. Kováč ml. obvinil SR ze zapojejí státních orgánů SR do únosu M. Kováče ml. a vyčítal SR, že dodnes nepožádala Rakousko o jeho vydání, ani neprotestovala proti tomuto nezákonnému únosu. MVZ SR považuje toto nepodložené obvinění SR za hrubé osočování suverénního státu, které je v příkrém rozporu se zásadami mezinárodního práva, neboť justiční orgány nejsou oprávněné vynášet hodnocení ve vztahu k jinému sousednímu státu. Je smutné, že hodnocení vynesl soud bez toho, aby záležitost projednal za účasti orgánů SR. MZV vyjadřuje ostrý protest a žádá rakouské MZV o vysvětlení a zjednání nápravy. Slovenského velvyslance ve Vídni rakouská strana informovala, že nezávislému soudu nemůže rakouská vláda zasahovat do jeho rozhodnutí. Ministr zahraničních věcí Schenk ubezpečil, že slovenským záměrem nebylo zhoršit vzájemné vztahy s Rakouskem. Jeho povinností však bylo okamžitě upozornit na nesprávné odůvodnění rozsudku a tím hájit zájmy SR. Prezident Kováč na tiskové konferenci 15.2. zdůraznil, že v případě jeho syna šlo o trestný čin zavlečení do ciziny, ke kterému oba odvolaní vyšetřovatelé shromáždili dostatek důkazů. Prezident položil otázku, kdo řídí a usměrňuje činnost nezávislých vyšetřovatelů a prokurátorů. SIS proti prezidentovým obviněním ze spoluúčasti na zavlečení Kováča ml. protestovala. Údajně si prezident osvojuje právo stavět se do pozice vyšetřovatele, prokurátora a soudce, aniž by předložil jediný důkaz. M. Kováč ml. byl po svém návratu na Slovensko poprvé vyslýchán 5.3. Vyšetřovatel ho mj. požádal, aby identifikoval své možné únosce. Kováčův obhájce byl s průběhem výslechu spokojen, ale odmítl hovořit o podrobnostech. Podle zpráv z Bonnu je řádné vyšetření všech okolností únosu prezidentova syna M. Kováče ml. do Rakouska podmínkou pro několik let odkládané setkání kancléře Kohla a premiéra Mečiara. Místopředsedkyně vlády K. Tóthová strávila v Bonnu při vyjednávání čtyři dny a pozvání nepřivezla. Údajně Bonn jedná po dohodě s ostatními členy Evropské unie. ■ DUŠAN NOVÁK Hospodářský přehled Česká ekonomika Vzestup cen, nezaměstnanost nízká Spotřebitelské ceny stouply během ledna více, než očekávali odborníci (o 2,3%), ve srovnání s lednem 1995 o 9%. Polovinu vzestupu způsobila administrativní opatření: úprava spotřebních daní tabákových výrobků a pohonných hmot, vyšší pojistné motorových vozidel, zvýšení cen vodného a stočného, nárůst jízdného v autobusové dopravě a zrušení regulace žákovského jízdného (rodiny dostávají přímý příspěvek). Vzestup indexu rovněž ovlivnilo zdražení některých potravin, zvláště mléčných výrobků, ceny masa však mírně klesly. Analytici bankovních ústavů očekávají, že v dalších měsících se inflace opět sníží a roční míra se udrží v mezích 8,0 až 8,5%. Uprostřed roku se opět zvýší nájemné (čisté bez služeb), vláda stanovila pro období od 1. července 1996 do 30. června 1997 úpravu o 13,5%. Výše nájemného se řídí třemi koeficienty, dva určuje vláda. První se stanoví podle míry inflace, druhý odpovídá růstu reálných příjmů v zemi. Třetí koeficient stanoví obce, maximum při počtu obyvatel do tisíce je 1,06%, postupně se zvyšuje a v Praze dosahuje 1,19%. Podle dosavadních zkušeností celkové zvýšení činže dosáhne v průměru 26%. Premiér Klaus označil zvolený nárůst za dolní hranici možného. Sociálně slabší nájemníci mohou žádat o příspěvek na bydlení, zatím tuto možnost využilo asi 35 tisíc občanů. Ke konci ledna vykázaly úřady práce 164 tisíc nezaměstnaných, míra činila 3,1% (ke konci roku 1995 2,9%). Volných pracovních míst nabízely úřady téměř 90 tisíc. Nej- nižší míru vykazuje stále Praha (0,3%), nej- vyšší okresy Most a Louny, shodně 7,7%. Podíl nezaměstnaných žen poklesl na 90 ti- sic. Nezaměstnanost v ČR je stále nejnižší mezi zeměmi OECD, kde od června počet uchazečů o práci stoupá, v SRN dosáhl ke konci ledna 4,12 milionů osob. Očekávané propouštění po privatizaci velkých českých podniků stále nenastalo. České dráhy ohlásily, že v letošním roce uvolní asi 4000 zaměstnanců (3%) a v příštích letech počítají s dalším propouštěním. Obchodní bilance stále pasivní V prvním měsíci letošního roku skončila obchodní bilance pasivem 6,7 mid. Kč (dovoz 55 a vývoz 48 mid. Kč). Ministerstvo průmyslu považuje tyto výsledky za příznivé, neboť dovož i vývoz stouply téměř stejně o 26%. Komentáře stále zdůrazňují zvyšování 40V0ZU i vývozu strojů a také aktivní bilanci obchodu se Slovenskem. Domácí podniky však nestačí vlastní výrobou uspokojit poptávku obyvatelstva. Proto dovozy budou stále udržovat pasivní obchodní bilanci a její schodek odhaduje statistický úřad pro celý rok 1996 na 80 mid. Kč. Růst produktivity našeho průmyslu může výsledek zlepšit, pokles světové konjunktury zhoršit. Hospodářská komora považuje za příčiny pomalého růstu vývozu obtíže při exportu velkých investičních celků. Při transformaci nebyli tradiční vývozci schopni tyto zakázky finančně zvládnout. Nyní již podniky uzavírají smlouvy na nové dodávky, vylepšení platební bilance můžeme očekávat za čtyři roky, neboť platbu dostane dodavatel až za několik let. Hospodářská komora prosazuje snížení a nebo prominutí dovozních cel na vyspělou výrobní technologii, která přispívá ke zvýšení vývozu. Lépe by měla pracovat česká velvyslanectví: nejlepší výsledky vykazují naši zástupci v Jugoslávii, nejhorší v Tokiu. Exportní garanční a pojišťovací společnost (EGAP) podpořila v minulém roce vývoz v hodnotě 22 mid. Kč. Nejdůležitější je podpora vývozu do rizikových oblastí, tj. do rozvojových a politicky nestabilních zenu. Smlouva o pojištění vývozu, kterou exportér s EGAP uzavře, považují obchodní ban- ky za spolehlivou záruku a poskytnou vývozci výhodnější úvěr. Na burze vyšší kurzy Index PX50 zahájil v únoru na kótě 450 bodů a do konce měsíce února dosáhl 471,2. Tím se úroveň cen dostala na téměř přesnou úroveň jako před rokem (2.3.1995 - 471,4 bodu). V únoru se intenzivně obchodovaly akcie České spořitelny (ČS), SPT Teleco- mu. Komerční banky. ČS si vylepšila kurz svých akcií vydáním Global Depository Re- cepts (GDP) pro zahraničí. Tyto globální depozitní stvrzenky nahrazují již vydané akcie, jejich majitelům nepřísluší hlasovací právo, ale mají nárok na výplatu dividendy. CS vydala GRD za 30 mil. USD, výnos podpoří likviditu ústavu. Již v minulém roce vydala GRD Komerční banka a emisi připravuje také IPB. Česká národní banka rozšířila s platností od 28. února pásmo pro pohyb kurzu koruny z plus minus 0,5% na plus minus 7,5%. Tato změna má vytvořit prostor pro stabilizační měnovou politiku. (Pro srovnání: Fluktuační pásmo států EU je dvojnásobné.) Analytici toto opatření vesměs schvalují, ale varují před nepromyšlenými odhady, zda kurz koruny bude stoupat nebo klesat. V dlouhodobém vývoji určuje kurz měny vývoj domácí a zahraniční inflace, proto kurz koruny bude pravděpodobně mírně klesat (domácí inflace je vyšší). V prvních okamžicích po oznámení začala koruna vůči USD klesat a devalvovala o 2,37%. Fond národního majetku (FNM) chce zbývající státní podíly na velkých podnicích postupně v menších objemech umisťovat na kapitálovém trhu. Tento postup uplatní zvláště u 60 důležitých společností, kde státní podíly dosahují hodnotu kolem 170 mid. Kč. Část akcií FNM umístí i na zahraničních trzích. Podle předsedy Češky prodej většinových balíků veřejnou soutěží přinášel nepříznivé důsledky, neboť majoritní vlastník nebral mnohdy zřetel na práva ostatních akcionářů. Podíly některých atraktivních a. s. drží FNM pro strategického POLYGON 2/1996 3 [pageend5]partnera, ale vláda by mohla schválit prodej na burze, např. u IPB 32% akcií, Jan Becher 97%, Kaučuk 73%, Komerční banka 48% atd. Požadavky lékařů trvají Podle článku dr. Ratha, předsedy Lékařského odborového klubu (LOK), v Lidových novinách žádají lékaři, zdravotní sestry, učitelé a vědci pouze „narovnat poměry svých mezd“. Lékaři chtějí zhruba trojnásobek, sestry 140% a učitelé 140 až 220% průměrné mzdy v České republice. Podle komentáře dr. Ratha „vláda zcela bezostyšně podhodnocuje vzdělané lidi“. Údajně požadovaný poměr mezd se běžně vyskytuje v sousedních státech. Odborníci však upozorňují na přebytek pracovníků v některých oborech rozpočtové sféry: lékařů je v porovnání s počtem obyvatel nejvíce v celé Evropě, podle ministra Stráského je v nemocnicích středních zdravotních pracovníků o 20% více, tj. o deset tisíc sester a dva tisíce laborantů. K zápisu do prvních tříd základních škol se letos dostavilo asi o 3000 dětí méně než v minulém roce, počet žáků klesá, ale počet učitelů se zvyšuje. Ředitelé nemocnic upozorňují, že nemají prostředky, aby mohli požadavky splnit. Nejsou přesvědčeni, že by se platy měly zvýšit plošně pro všechny. Ředitel Všeobecné zdravotní pojišťovny prohlásil, že během roku 1996 nemůže zvýšit hodnotu bodu více než o 10% a nejdříve ve druhém pololetí. VZP platí za bod 52 haléřů, ale lékaři požadují 80. Odborová organizace středního zdravotního personálu vyhlásila stávkovou pohotovost a připojuje se tak k pohotovosti LOK. Ministr Stráský přiznal v parlamentním zdravotním výboru, že růst mezd ve státním zdravotnictví zaostává za celým národním hospodářstvím o 810 Kč. Splnění odborového požadavku zvýšit tarifní platy o 40% by znamenalo vydat ze státního rozpočtu 7 mid. Kč navíc a v celé rozpočtové sféře 22 mid. Kč. Zavedením smluvních platů by se průměrná mzda ve státním zdravotnictví zvýšila o 27% proti roku 1995 na 10.600 korun. Ministerstvo zdravotnictví připravilo návrh pravidel, podle kterých by zdravotnické zařízení nemohlo zvýšit celkový objem mezd nad 50% svých tržeb. Další opatření by udržovalo určitý poměr mezi platy jednotlivých kategorií pracovníků. Svaz českých lékařů i Odborový svaz zdravotnictví však označují Stráského návrhy jako nereálné. Poldi Kladno v nesnázích Sdělovací prostředky věnovaly během února velkou pozornost ocelářskému gigantu a jeho generálnímu řediteli Stehlíkovi, který měl uhradit splátku 750 mil. Kč na zbývající podíl 12% akcií. Údajně ředitelova společnost Bohemia Art žádala o úvěr u zahraničních bank, ale žádný nedostala. Generální ředitel Škody Soudek jednal o případném převzetí oceláren, ale Stehlík odmítl předat rozhodovací pravomoci. Fond národního majetku (FNM) podal 15.2. návrh na konkurz a začala běžet ochranná Ihů- ta, ve které má Stehlík možnost vyrovnat finanční závazky. Komerční banka půjčila Poldi čtyři miliardy Kč, neuhrazené závazky vůči státu dosáhly 360 mil. Kč a další věřitelé ohlásili pohledávky na 500 mil. Kč. FNM podal podnět k trestnímu řízení pro pletichy proti veřejné soutěži na Stehlíka i další představitele Bohemia Art. Předseda FNM Češka se domnívá, že Stehlík získal kupní smlouvou neoprávněné výhody, neboť zaplatil 38% a získal podíl 54% akcií. Stehlík rovněž podal trestní oznámení na Češku, že se dopustil vydírání. Hrozil trestním oznámením a tím vykonával nátlak, aby Stehlík přistoupil na některou z variant FNM na řešení situace. Češka se domnívá, že neprosperuj ici ocelárny pravděpodobně převezme Komerční banka, poněvadž je největším věřitelem a provede konzolidaci pomocí odborníků ze Škody Plzeň. Podle bývalého předsedy FNM byla největší chybou privatizace Poldi veřejná soutěž, při které zvítězil Stehlík, neboť nabídl největší částku a nikdo nezkoumal, zda disponuje finančními a odbornými předpoklady. V roce 1997 nižší daně Při projednávání rozpočtu na rok 1996 navrhla ODA snížit o jednu pětinu sazby daně z příjmů fyzických osob i podniků. Parlament však schválil vládní návrh rozpočtu, neboť koalice označila snížení daňových příjmů o 28 mid. Kč za nereálné. Klaus se v Lidových novinách (13.1.) vyjádřil, že hodný parlament sníží daně a zlá vláda .bude omezovat státní výdaje. ODA však svůj návrh po Novém roce opakovala pro rok 1997 a získala spojence. Předseda rozpočtového výboru Tomáš Ježek snížení daní podpoří, pokud půjde o dva až tři procentní body. Kritici vlády tvrdí, že snaha o vyrovnaný rozpočet vedla ke stálému hledání příjmů, které by pokryly vysoké státní výdaje. Vláda se snažila udržet sociální stabilitu tím, že financovala štědrou sociální politiku. Také zavádění nového systému státní správy nebylo levné. Ale vysoké státní výdaje neponechávají podnikatelům dostatek finančních prostředků na investice. Vláda schválila návrh ministra Kočárníka na snížení daní. Sazba daně z příjmů právnických osob by měla činit 35 místo dosavadních 39%. U fyzických osob ministr navrhuje zvýšení nezdanitelné částky na 30.000 Kč, o 3600 Kč více než dosud a rozšíření daňových pásem ve prospěch poplatníků. Očekávané úpravy daňových příjmů ušetří plátcům asi 9,4 mid. Kč. Podle Klause nevyvolá snížení v rozpočtu na rok 1997 výdajové škrty, neboť HDP vzroste o 5,5% a tím se zvýší příjmy rozpočtu. Toto opatření sníží míru přerozdělení asi na 40% hrubého domácího produktu. ODS údajně nepodala návrh dříve, pokud neměla k disposici výsledky rozpočtu na rok 1995. Zemědělci hospodaří se ziskem Na setkání zemědělců koncem února v Praze prohlásil ministr Lux, že velké podniky vykázaly za minulý rok hrubý zisk přibližně 550 mil. Kč. Mzdy vzrostly na průměr 6900 Kč měsíčně, ale ve srovnání s celým hospodářstvím jsou o 15% nižší. Produktivita práce se zvýšila o 4,2%, celkový počet pracovníků se snížil na 220 tisíc osob. Podle komentátorů se zemědělci dostali pod tvrdý ekonomický tlak, neboť po zrušení dotací na potraviny klesl zbytečný odbyt. Nadvýroba držela ceny při zemi, proto polovina pracovníků odešla. Zemědělci však přizpůsobili výrobu poptávce a dostali se konečně z červených čísel. Prezident Agrární komory Netík zdůraznil, že transformace v zemědělství postoupila ze všech oborů nejdále. Ale podle jeho názoru je zemědělství stále ztrátové, neboť vstupní ceny stouply více než výstupní a produktivita nestačila tento rozdíl vyrovnat. Ministr Kočárník zdůraznil, že zemědělci dostanou letos od státu jako dotaci 7 mid. Kč. To je údajně nejvýše možný nárůst, který se již nebude opakovat. České investice v zahraničí Některé konsolidované české podniky uskutečňují nebo připravují investice v cizině. Precheza Přerov chce s ukrajinským státním podnikem Chimprom Sumy nákladem až 270 mil. Kč modernizovat závod na výrobu titanové běloby s kapacitou 25.000 tun ročně. Projekt musí schválit ukrajinská vláda a valná hromada Prechezy. Rozhodující slovo bude mít nový majoritní vlastník, který v soutěži vyhlášené FNM získá 53% podíl. Precheza je výlučným domácím výrobcem titanových sloučenin, které se používají při výrobě nátěrových hmot, plastů a v gumárenském průmyslu. ZVVZ Milevsko založí do poloviny roku 1996 společný podnik se dvěma čínskými firmami. Český podíl bude činit 70%, čínská firma, vyrábějící elektrické filtry, bude vlastnit 25% a zbytek čínský podnik na výrobu ventilátorů. Společná firma by měla vyrůst na největšího dodavatele filtrů i ventilátorů a urychlit ekologizaci čínských provozů. ZVVZ zakládá rovněž společný podnik s americkou firmou Grace, která by do Milevska přenesla montáž sušiček a čističek vzduchu ze závodů v USA a Švédsku. Obrat ZVVZ dosáhl v loňském roce 1,7 mid. Kč. Americká společnost Stratton, která získala účasti v několika významných českých podnicích, nyní propojila svoje investice v největší české papírně Sepap a u výrobce celulózy Biocel s ruskou papírnou AOOT Segežabumprom, největším ruským výrobcem papírových pytlů. Zprávu přinesl list Wall Street Journal. Slovenská ekonomika Nízká inflace V lednu se spotřebitelské ceny zvýšily proti prosinci jen o 0,7% a v únoru o 0,3%. Při srovnání ledna 1995 s lednem 1996 činilo roční zvýšení 6,4%. Národní banka Slovenska přehodnotila předpověď výše inflace pro letošní rok 1996 na 6,0 až 7,2%. Analy4 POLYGON 2/1996 [pageend6]tici předpokládají, že tato nízká čísla jsou způsobena menším vzestupem mezd, takže tuzemský průmysl stačí zásobovat trh a nevzniká přetlak poptávky jako v ČR. Rovněž tlak na dovoz zahraničního zboží je nižší, neboť dovozní přirážka 10% stále trvá (od března 1994). Rada přidružení EU žádá Slovensko, aby do 30. června zrušilo toto opatření, které je přípustné jen pokud má země problémy. Výsledky minulého roku však byly pro SR příznivé: devizové rezervy se zvýšily, hrubý domácí produkt vykázal značný růst, obrat zahraničního obchodu překročil půl bilionu (pět set miliard) Sk. Je otázka, zda velké stavby, které SR plánuje, nepřivedou prostřednictvím úvěrů do ekonomiky tolik peněz, že se inflace zvýší. Slovenský ministr hospodářství oznámil, že pro dostavbu jaderné elektrárny Mochovce má poskytnout Komerční banka úvěr ve výši 200 mil. USD, Česká spořitelna 200 mil. DEM, Rusko 150 mil. USD a Škoda Praha jako generální dodavatel provozní úvěr 300 mil. Kč. Rovněž pro výstavbu bytů bude SR potřebovat značné finanční prostředky. Vláda předpokládá do roku 2000 přírůstek asi 200 tisíc obyvatel a nová výstavba by měla udržet úroveň bydlení z roku 1991, kdy na tisíc obyvatel připadalo přibližně 300 bytů. Tento úkol vyžaduje dokončit do roku 2000 kolem 100.000 bytů. Ale v roce 1995 se postavilo jen asi šest tisíc, teprve v roce 1998 by mohli stavebníci dokončit kolem 20 tisíc. Splnění vládních záměrů však vyžaduje, aby parlament schválil zákon o státním fondu rozvoje bydlení. Sporofond žaluje Slovenskou republiku Celkem 815 podílníků Sporofondu žádá náhradu škody, způsobené nezákonným rozhodnutím a nesprávným úředním postupem ministerstva financí (MF) v celkové výši téměř 16 mil. Sk. Žaloba se opírá o rozhodnutí MF, které nezákonně odňalo fondu licenci. Nej vyšší soud však platnost tohoto výnosu zrušil. Výše škody se stále zvětšuje, neboť od 1. ledna si fond připočítává ztracený zisk až do dne, kdy dočasný správce odevzdá pravomoci legálnímu vlastníkovi, společnosti PSIS. Jestliže MF vrátí správu do konce února, škoda vzroste o čtyři až pět milionů Sk. Zemědělci hospodaří lépe Výzkumný ústav ekonomiky zemědělství předpokládá, že výsledky za rok 1995 budou sice stále ještě záporné, ale ztráta bude menší než v roce 1994, bude se pohybovat od jedné do dvou miliard Sk. Nejlépe se vyvíjejí nově založené společnosti akciové a s ručením omezeným, neboť nejsou zatížené starými dluhy, jejich podíl na celkovém objemu výroby je však nízký. Rozhodující skupinu podniků, zemědělská družstva, tíží úvěry z minulých let. Během loňského roku se však poněkud zvýšil základní kapitál zemědělských podniků. ■ NÁŠ PŘÍBĚH NEKONČÍ VLADIMÍR VALENTA Příspěvek do sborníku Evropské konference PEN-klubu -Literatura, vězení, exil- Praha, 29. února - 2. března 1996) Budiž mi prominuto, že kdykoli, když se někdo v Praze pokouší nějak otřít o exil, vidím červeně. Ať spravedlivě nebo nespravedlivě, ale vždy rozhořčeně se snažím vypořádat s pokusem vhodit mezi nás exulanty a domácí tuzemce jablko sváru. Ačkoliv považujeme tuto kapitolu za uzavřenou, hořká pachuť po urážkách z posledních let zůstává. Ty byly způsobeny těmi, kteří často, majíce sami máslo na hlavě - nebo by měli vědět lépe -, osočovali exil ze zrady. Proto jsem se ozval i zde, když jsem slyšel slovo zrada v kontextu se současným slovenským vývojem na adresu těch, kteří dnes odcházejí z Bratislavy do ciziny v důsledku poznání, že nemohou nijak přispět a pomoci lidem, kteří dosud věří, že mohou být doma stále prospěšní. Nevím, zda mají pravdu optimisté nebo pesimisté znalí slovenských poměrů. Co chci poznamenat, je pouze to, že nikdo v takových situacích nemůže být soudcem, a ti, kteří hned mluví o exilu jako zradě, jsou neprozřetelnými zelenáči, kteří dříve nebo později budou svých slov litovat. A tak i ten exil, o němž tady mluvíme, si nezaslouží, aby se z něho vyvozovaly takové analogie, jaké tady byly vyřčeny. Příčinou takových výroků je skutečnost, kterou zatím nikdo zde nevyzvedl. Je to nepochopení práva jedince na svobodné rozhodování a pochybené myšlení kolektivistů, že oni mají právo vyslovovat soudy jménem kolektivu, jehož se stali často samozvanými vůdci nebo mluvčími. Věřím, a moje životní zkušenost mi to potvrzuje, že nikdo nemá právo soudit rozhodnutí jedince, které vyšlo z jeho subjektivního posouzení situace a vlastních lidských sil i slabostí. V této souvislosti nemohu nevzpomenout na tomto setkání připomenutého pana Igora Hájka v Londýně na podzim roku 1968, který mi vyprávěl, jak se z Londýna vypravil do Prahy, aby tam před definitivním rozhodnutím emigrovat ještě zařídil některé svoje záležitosti. Při té příležitosti se v Praze účastnil schůze Svazu spisovatelů, kde se její účastníci vášnivě a planě utvrzovali v tom, že sovětskou invazí není všechno ztraceno, že Pražské jaro není prohrané a že je třeba vytrvat na místě a neodcházet do exilu. Pan Hájek se cítil hanebně - měl totiž v kapse letenku na zítřejší let do Londýna - tentokráte nikoli zpáteční. S tímto vědomím spráskaného psa - jakkoli byl přesvědčen o správnosti svého kroku i o tom, že by bylo zbytečné a možná i surové něco na té schůzi říkat - také druhý den usedal do letadla. Jaké bylo však jeho překvapení, když zahlédl na palubě letadla ještě další tři účastníky včerejší schůze. A ani jeden z nich se nehlásil ani k němu ani nekomunikovali mezi sebou. Vzpomínám si, že jsem tenkrát ještě před definitivním rozhodnutím o emigraci odmítal pro sebe podobnou myšlenku vrátit se do Prahy - z Prahy jsem odjel na krátkodobý výlet do Londýna týden před sovětskou okupací - protože jsem nevěděl, jestli bych setrval na svém racionálním rozhodnutí, že v boji za svobodu a demokracii už nelze doma nic dělat a že exil je téměř povinností pro toho, koho osud postavil tam, kde jsem se octl i já. Ale o panu Hájkovi jsem si myslel, že na sebe naložil více než musel. Tyto úvahy však probíhaly mimo pojem zrady. To nás nikdy ani nenapadlo a ani jsme neosočovali ty, kteří se rozhodovali opačně. Později mi jeden můj bývalý spoluvězeň na toto téma správně řekl: „Každý se rozhodl podle toho, čeho se méně bál.“ Myslím, že vím, co je zrada. Ale také vím, že ani jedinec ani kdejaký spolek nemá právo vyhlašovat zásady a zavazovat lidi v oblastech, které přesahují jeho kompetence a pokouší se zavádět vojenskou disciplinu tam, kde vždycky individuální svědomí a intelekt jedince musí být nadřazen kolekPOLYGON 2/1996 5 [pageend7]tivnímu úsudku. Tak tomu bylo a je vždy. Činit rozhodnutí ve vzrušených dobách, vzít na vlastní bedra kříž odpovědnosti a nésti jej - k tomu nemůže žádný kolektivní úsudek mnoho přidat. Jedinec sám si určuje, kde a kdy ano a kdy ne. Dr. Ladislav Feierabend ve svých pamětech líčí první zasedání protektorátní vlády na jaře 1939, jak se nad nacistickými instrukcemi proti svobodným zednářům a židům (tenkrát slušní lidé psali malé >ž< a náckové nutili noviny, aby psaly velké >Ž<) setkali ministři, kteří bez výjimky byli zednáři i se svým předsedou vlády Eliášem. Ani ne za rok byl dr. Feierabend v Londýně a stal se tam ministrem financí exilové vlády. Také ministr Nečas se tam dostal. Generál Eliáš byl Němci popraven. Jiní z jeho vlády se po válce octli před soudem. Novináři tenkrát po Feierabendově a Nečasově útěku označili dr. Feierabenda za zrádce. I okupanti naší vlasti si osobovali právo (ne naposledy) klasifikovat exil jako zradu národa, který sami znásilnili. A téhož plivance zrady se dostalo i popravenému generálu Eliášovi. A ovšem totéž psali novináři i spisovatelé, tentokrát v osvobozené vlasti, o těch, kteří byli souzeni často manipulovanými revolučními soudy. Když básník Viktor Dyk za prvé světové války dostal výzvu, aby šel do exilu, odmítl. Necítil se na to. Namísto něho šel někdo jiný. Zato Viktor Dyk napsal báseň, v níž jsou známé verše „opustíš-li mne - nezahynu / opustíš-li mne - zahyneš“. Každý tenkrát věděl, a následující verše nemohly nikdy nechat někoho na omylu, že jde o odsouzení těch, kteří, řekněme dnešními slovy, kolaborovali s vídeňskou c.k. vládou proti domácímu i exilovému osvobozovacímu boji, a ne, že by byly psány na adresu T. G. Masaryka. Teprve po únoru 1948, kdy před vražedným bolševismem uprchly tisíce československých vlastenců do exilu, aby zde po celá desetiletí připomínali světu hanebně zašantročenou svobodu a nezávislost Československa, jakýsi český spisovatel vytrhl z kontextu Dýko vy verše a mlátil jimi po hlavě příslušníky třetího československého exilu. Ovšem týkalo se to zase i prokletého dr. Feierabenda, který utekl z jisté šibenice také komunistům. Nechutné je na tom i to, že v tutéž dobu zbožňovaný vůdce československých bolševiků Klement Gottwald vyzýval Stalina, aby zapojil Československou republiku jako vasala do rámce SSSR jako sovětskou republiku. Ti, kdo sami byli v bahně zrady až po uši, házeli tímto bahnem tak úspěšně a obloupili za těch čtyřicet let celé generace, které byly obětmi jejich výchovy, že se vlastně i my dnes touto hanebností stále zabýváme, protože to dosud papouškují jak politici, tak někteří intelektuálové i lidé na ulici. Naznačil jsem, že kapitola exilu je osobně pro mne a mnohé z nás exulantů prakticky uzavřena. Včerejší exulanti mají však stále problémy se vrátit do vlasti. Jsou silnější jiné vazby a příčiny, které od doby jejich odchodu vznikly. Rodiny zapustily kořeny v novém prostředí, je stále méně těch, k nimž by se chtěli vrátit - přátelé doma umírají. Pocit náležitosti však trvá. I vězeňská a exilová literatura ztělesňují to, co je stále váže k vlasti. Co dělat s národními diasporanú, které vznikly a po několik generací budou přetrvávat? To je problémem mnoha národů, které se nyní dočkaly svobody. Ale mám nepříjemný pocit, že v Praze o něm chce málokdo slyšet. Vzniká zdání, že by se leckdo raději jich co nejrychleji zbavil. Nezdá se být atraktivní druhá kolej české kultury. Když se v roce 1918 vrátili do Clevelandu a Chicaga českoslovenští američtí legionáři, netušili, že se za dvacet let za nimi vypraví Hitlerem odstavený československý president. A za ním stovky politiků, umělců a spisovatelů. A v roce 1945... - kdo tušil, že budou stačit pouhé tři roky, aby se lidé, přeběhnuvší šumavské kopce, rozpomenuli na staré adresy. A totéž se opakovalo o dvacet let později. Co se vždy nejdříve stalo? Začaly se vydávat noviny a časopisy a psaly a vydávaly se knížky. A každý, kdo nezapomenul rodnou českou řeč, byl k nedocenění a potomci starých českých exulantů byli svědectvím navýsost hrdým a úctyhodným. Co dělá pro to česká kultura dnes, aby české diaspory, rozseté po celém světě, nevymizely? Který český spisovatel ví, že tam má nejen čtenáře, ale i kolegy? Kdo ví o tom, že i jimi je česká kultura bohatší? Nevím, jaký byl záměr pořadatelů této konference, ale vězení a exil nestojí za zmínku, jde-li pouze o sentimentální pohled zpět. Jestliže se pokoušíme integrovat vězeňskou a exilovou literaturu do širšího kontextu naší kultury, je nebezpečí, že je budeme chápat jako rarity, episody, které skončily. Nic není více vzdáleno pravdě: tato literatura je hlavním proudem české demokratické literatury. Ten příklad pokračuje a proto nepřestříhávejme jeho červenou niť. Proto nedělejme dnes za našimi tématy tečku, ale hledejme, jak budeme dále na ně navazovat. Primárky-a „primárky“ Jako při každých amerických president- ských volbách mám pocit, který mi zůstal z doby nacismu i bolševismu: tak, jak rozhodnou američtí voliči, tak do značné míry bude oblažen, nebo ohrožen, i náš osud. Dlouhou předehrou k vlastním volbám presidenta jsou americké primárky. V nich spolu soupeří politici ze stejných politických stran o jmenování republikánskou nebo demokratickou stranou kandidátem na úřad presidenta USA. Tito kandidáti representují určitou stranickou ideovou linii, ale také musí mít i silnou vlastní ctižádost se stát presidentem USA. Přitom nebývá ani nouze o nějaký ten kyblík špíny, kterou na sebe vylévají příslušníci téže strany, aby později to případně zopakoval soupeř ve vlastní presidentské volební kampani. A pak z toho žijí různí komici v televizi následující čtyři roky. V tom byly zvláště úrodné třeba ty poslední roky Clintonova úřadování. Jeho staré milostné avantýry jsou v televizi stále vhodné pro zasmání. Ale letošní demokratické primárky jsou jen formalitou. Proti další kandidatuře presidenta Clintona se nikdo z demokratů nepostavil. A tak se veškerá pozornost soustřeďuje na primárky republikánů. V úterý 12. března proběhly v sedmi amerických státech primárky nazvané „Super Tuesday“, mezi nimi i ve velkých jižních státech, jako jsou Texas a Florida, kdy se mělo vyjasnit, kdo se stane celkovým vítězem a vlastníkem hlasů většiny delegátů na stranické konferenci, kde bude zvolen stranický kandidát na presidentství. Tak se také stalo, aniž došlo k nějakému překvapení. Je jím senátor Robert Dole, vůdce republikánské většiny v senátu. Tento jednoruký válečný hrdina z druhé světové války je nejstarším kandidátem, který se kdy ucházel o zvolení do úřadu presidenta USA. A právě jeho stáří podtrhuje důležitost Doleova výběru kandidáta na úřad vicepresidenta pro případ, že by nebyl schopen úřadovat po celé čtyřleté volební období. V této souvislosti se už dlouho diskutuje o generálovi Colin Powellovi, kterého by uvítala asi většina amerického obyvatelstva jak pro jeho smíšený rasový původ, tak i pro úspěšnou vojenskou kariéru, která vyvrcholila v době tažení proti Iráku, kdy byl šéfem sboru náčelníků generálních štábů. Přijme-li tedy gen. Powell nabídku, bude stát president Clinton před nesmírně těžkým problémem. Jinak senátor Dole mnoho šancí mít nebude, tím spíše, že stále hrozí, že známý miliardář Perrot může opět kandidovat a tak, jak pomohl porazit presidenta Bushe v roce 1992, i letos může zkazit republikánům radost. Zatím president Clinton hravě zvládá volební kampaň podle starého receptu: jako by se nestaral o volby, vládne. Poslední dvě akce nepochybně vyvolaly sympatie Ameriky. V nové kubánské krisi se sestřelenými civilními letadly Clinton obrátil o 180 stupňů a podepsal republikánským senátorem Helmsem koncipovaný zákon, který předtím vetoval. V podstatě jím USA neuznávají komunistické majetkové konfiskace a vyhlašují tvrdé sankce a postih těch firem a osob z jiných států, které kšeftují s kubánskými bolševiky. Je to trochu i lekce architektům české „tlusté čáry za minulostí“, která přihrála znárodněný majetek do vlastnictví dnešních postbolševických manažérů a dává i poučení o nedotknutelnosti a nepromlčitelnosti vlastnictví i našim ideologicky přesvědčeným koryfejům českého konservatismu. 6 POLYGON 2/1996 [pageend8]Poté, co v úterý - Super Tuesday - pode- psal tento zákon, odletěl president Clinton do Egypta na konferenci proti terorismu a navštíví i Israel, aby podepřel středový- chodní mírový proces. I to jsou chvályhodné demonstrace státnického umu a lze jen litovat, že na tiskovou konferenci nepřizval Clinton svého kamaráda Borise, aby i on objasnil světu ruské záměry na Středním východě. Třeba v souvislosti s ruskými jadernými kšefty v Iránu. A třetí v pořadí, ale první v důležitosti, jsou Clintonovy rozkazy americkému námořnictvu, které se soustřeďuje v Jihočín- ském moři, aby sledovalo vývoj situace vzniklé čínským „zkušebním“ odstřelováním vod v blízkosti Tajwanu. To má za účel vyvolat tlak na tajwanské voliče, kteří mají tento měsíc jít k volbám. Jak jsem uvedl, jsou to otázky, které mne zajímají na americké politice nejvíce. Zatímco znalci paradoxně tvrdí, že na mezinárodní otázky americký volič tolik nedá, je mi divné, proč Clinton si právě tato témata vybírá ve chvíli, kdy jeho budoucí soupeř se musí v primárkové kampani pachtit s otázkami zaměstnanosti, daní, potratů, zločinnosti, drog a státního rozpočtu. Ale právě proto, že president Clinton má mimořádné nadání otáčet směr vlastní politiky podle momentální líbivosti, bude se jistě mnoho Američanů tázat, co zbude z jeho současné tvrdé mezinárodní linie, až půjdou noviny s těmito zprávami do sběru starého papíru. To neznamená, že republikáni mohou presidenta Clintona podceňovat. Dostali už jednu lekci minulý rok, kdy si mysleli, že jej mají na lopatkách. Ale souboj okolo nového rozpočtu jim ukázal, že stačí jediné uklouznutí a situace se může obrátit navzdory tomu, že republikáni ovládají senát i sněmovnu. Úřad presidenta USA je schopen jednat i bez rozhodující opory vlastní strany a držet v šachu celý Kongres. Bude tedy zajímavé, jaké fígle, trumfy i špínu aparáty obou presidentských kandidátů v následujících měsících na sebe vytáhnou a vylijí. Bude to ovšem také krajně nebezpečné, protože skomírající svět bolševismu i náboženského radikalismu dychtivě sleduje, objeví-li se pro ně příležitost ke gangsterskému kousku, kterým by si zase na nějaký čas prodloužili život. Podstatou amerického systému primárních voleb je snaha o prohloubení demokratického systému voleb. V každém státě jsou sice jiná pravidla, ale důležité je, že je určují nikoli strany, ale státy. Někde jde o volební systém velmi podobný všeobecným volbám, jinde jde o systém caucusů (původně indiánský název pro kmenová shromáždění) - voličských schůzí - kde se v určený den, resp. večer, diskutuje o kandidátech a jejich volebních programech a pak se hlasuje. Vzhledem k tomu, že jde o tentýž den pro všechny strany, nemohou se účastnit voliči na více než na jedné schůzi. Naopak však nejde jen o účast členů strany. Účastnit se voleb může každý registrovaný volič, který projevuje zájem o politiku té které strany. Nevolí se kandidáti, ale delegáti, kteří jsou zavázáni volit na stranické konvenci v prvém kole voliči určeného kandidáta a teprve poté, když neuspěje jejich kandidát, v dalších kolech volit podle vlastního uvážení. Vzhledem k tomu, že delegát má odpovědnost jenom vůči svým voličům, kteří ho vyslali na konferenci, jeho volba ani v užších kolech není svévolná. V některých státech nejsou kandidáti voleni podle poměrného systému, ale většinového. Takže vítězný kandidát dostane hlasy všech delegátů. Tento systém tedy zvyšuje důležitost vlivu takového státu na federální politiku. Podstatné je to, že politická strana je tedy prostředníkem při výběru kandidátů, ne jejich určovatelem. Ne členové strany určují základní výběr, ale prakticky každý občan, který má zájem. A tak volič si nemůže stěžovat, že výběr kandidáta probíhal bez jeho účasti. Že mu bylo předhozeno ve volbách něco, co se upeklo za zavřenými dveřmi. A to se týká nejen výběru kandidátů, ale také formulace volebního programu. Protože ti kandidáti, kteří nezískali dost delegátů pro svoje zvolení, se mohou stále na stranické konferenci opírat o milionová čísla svých voličů, kteří sympatizují s jejich ideami. Takže například letos se dá předpokládat, že republikáni budou v San Diegu, místě jejich stranické konvence, kde bude zvolen kandidátem na presidenta Robert Dole a jím vybraný kandidát na vicepresidenty, vášnivě diskutovat o těch bodech programu, které prosazovali v primárkách Doleovi protikandidáti. Půjde o Buchananovův požadavek ostřejšího postupu vůči potratům, ochranu pracovních příležitostí - proti stěhování amerických továren do zemí s nižšími mzdami než v USA, tj. téměř kamkoli ve světě - především do Mexika, a o ochranu hranic proti podloudné imigraci zadrátováním hranice USA s Mexikem. Také plán na radikální reformu daňového systému, s nímž se tak výrazně prosadil M. Forbes, bude jistě velmi vážně posuzován a senátor Dole by byl bláhový, kdyby si jej v podzimní presidentské kampani v nějaké vlastní variantě neprivlastnil. Také financování primárek je pod státní kontrolou. Kandidáti mají právo rozhodnout, jakým způsobem rozdělí a utratí peníze, které získali ze sbírek na jejich volební kampaň. Ale jakékoli zneužití nebo nadměrné dary stát zamezuje. Jenom ten, kdo chce do voleb investovat své peníze - bez kombinování s penězi z volebních sbírek - může tak učinit neomezeně. Milionář M. Forbes, který tento týden právě skončil svoji volební kampaň na kandidáta na úřad presidenta USA za republikánskou stranu, utratil asi více než třicet milionů dolarů. To ovšem také dokazuje, že v Americe není všechno na prodej. Pokusil jsem se shrnout své jistě neúplné poznatky o této důležité části americké politiky také proto, že to, co v České republice letos v předvolební kampani nazvali „moderně“ primárkami, je na hony vzdáleno americkému vzoru. Jde spíše o pravý opak. Politické strany samy, bez účasti sympatizujících voličů, vybíraly kandidáty na poslance do sněmovny a určovaly volební „lídry“ v krajích. Podle počtu hlasů členů strany se určovalo pořadí na volební kandidátce. Bez veřejné kontroly. Současný odhad je, že asi polovina dnešních poslanců se do příští sněmovny nevejde. Ovšem, koho vyberou vůdci stran za poslance v druhém skrutíniu, o tom se nepíše. Přitom ne všechny strany ujišťují, že budou považovat vůli členstva za závaznou. V tom vynikla především strana lidová, jejíž předák prohlásil, že kdyby respektovali volbu svých členů, že by měli v parlamentu samé zemědělce. Také u Občanské demokratické aliance (ODA), která má velmi úzkou členskou základnu, se nedají její „primárky“ brát vážně. Pokud vůbec někde to lze, když neexistuje žádná veřejná kontrola celého procesu. Nevím, zda za zmínku stojí situace menších stran. Očekává se obecně úbytek počtu stran schopných překročit magické číslo 5% oprávněných voličů, které uschopňuje, aby strana vstoupila do parlamentu. Novopečený fotogenický předseda národních socialistů a pražský radní Jiří Dienstbier asi nebude ministrem zahraničí v budoucí české vládě. Pravicová DEU a její předsedkyně Hromádková se spíše náboženským než politickým citátem „Pravdu nemám, pravda má mne“ asi zklame naděje, které mnozí ještě vloni do ní vkládali. Jsou i další strany, ale málo se o nich píše. Zajímavější je to na levici. Štěpánovi komunisté, kteří by jako protistátní a protidemokratická organizace zasloužili policejní postih, mohou, asi právě proto, přilákat mnoho skalních bolševiků z Grebeníčkovy komunistické strany. Pochybuji, že všechny čtyři levicové partaje se do parlamentu dostanou. Proto také zemanovská sociálně demokratická hrozba dnešní vládní koalici straší stále méně a premiér Václav Klaus jistě v noci klidně spí, jak nedávno řekl po oznámení jmen členů Zemanova stínového kabinetu. Co mají rádi čeští politici, jsou průzkumy veřejného mínění a statistiky. Podle nich se nedá čekat žádné velké červnové volební překvapení. To je sice také můj dojem, ale s výsledky průzkumů je to tak, že dostanete tak hloupé odpovědi, jak hloupé jsou otázky. A statistiky vám poví takové výsledky, jaká čísla do nich vložíte. Jak to řekl Winston Churchill: „Věřím jen těm statistikám, které si sám našvindluji.“ 14. března 1996 ■ PRODÁM DOMEK na Moravě pod Hostýnem. Střížová Růžena Rembrandtova 2185/4 10000 PRAHA 10 POLYGON 2/1996 7 [pageend9]Od rodné strany k rodné koalici JÁRA MECŮ PŘED POSTKOMUNISTICKÝMI VOLBAMI Žijeme v čase přerodu. Často se stává, že občan procitne z komunistické >ideologic- ké< narkózy, docela lidsky si odplivne a řekne: Považovali nás za blbečky! Z radosti, že prokouk’, to jde zapít a pak u štamprlat vypočítává, kolikrát těm mazaným rudým lišákům >skočil na špek<. Vzpomíná, jak hřímal proti krvelačnému imperialismu, oškubáva- jícímu ubohé peony, černochy a celý světový proletariát. Jak manifestačné bouřil proti americkým zloduchům, snažícím se zničit naše socialistická brambořiště vpašováním mandelinky bramborové na naše lány. Zásluhou rudých demagogů se mu po mnoho let Amerika jevila jako zákeřný požírač bramborové natě. Měli ho za vola. Za českého vola! A kolik českých slovutných intelektuálů se o tom rozepsalo! A jak se smáli, když křepčil pod tribunou, provolávaje slávu papalášům. Byli takoví kulaťoučcí, pěkně do růžová a občas pochodujícím blbům blahosklonně i zamávali. Jak dobře a pokojně se jim vládlo. A kolik kumštýřů jim pomáhalo stavět kulisy dobré pohody na zakrytí zločinů. Z těch tribun musel být na tu pochodující poslušnost božský pohled. On sám se málem utleskal ve víře, že nejlepší strana a vláda na světě jsou v Praze. Hned po Moskvě, samozřejmě. Takové vzpomínání se musí zapíjet tou nejtvrdší samohonkou. Není lehké probrat se z narkózy rudých mágů. Občan vzpomíná, jak s výrazem rozjařeného blbečka chodil k volbám, po nichž ani blázna nenapadlo zeptat se, kdo vyhrál, a najednou zjišťuje, že dumá nad dneškem. Přemýšlí a přemýšlí, porovnává minulost s dneškem a dumá o tom, zda nedumá špatně. Je rád, že předvolební otázka, kdo vyhraje, která strana posílí svou pozici ve společnosti - už není nesmyslem ani námětem pro autory zakázaných vtipů, ale důkazem, že společnost jde do normálu. Ale jde opravdu? Občan znejistí. Otázka, kdo vyhraje voj- by, patří jedině do demokratické společnosti svobodných lidí. Volby jsou změnou. Střídáním stráží. Předáním žezla a hlavně zkouškou charakterové kvality a vladařských schopností čerstvě nastupujících volebních vítězů. Co bude splněno z jejich volebních slibů, budou posuzovat voliči vítězů i voliči poražených. Je u nás po šesti letech nějaká naděje na takovou změnu?, ptá se občan. A najednou zneklidněně přemítá, vzpomíná, co všechno bylo řečeno a napsáno o volbách u sousedů a najednou mu zase něco nehraje. Najednou se mu zdá, že ho někdo znovu něčím straší a chce zatáhnout zpět do světa, kde se >vo- lilo<, ale nikdy nic nezměnilo. Vzpomíná na všechny ty bubáky, jimiž byl strašen a utvrzován ve víře, že jen tam, kde se po každých >volbách< vůbec nic nemění, je všechno krásné a morální. Papaláši po každých takových >volbách< přibývali na váze, zpevňovali rodinné i kamarádšaftské klany, řečnili o >lidové demokraciu, kterou i s funkcemi chtěli mít na doživotí. Už nikdy volby bez voleb, šeptá z narkózy probuzený. Už nikdy věčnou vůdčí sílu nějaké partaje! Už nikdy žádnou rodnou stranu, šepotá občan přimražený do představy, že >rodnou stranu< vystřídala rodná koalice. Jakási Národní fronta neblahé paměti. Vždyť ho už zase straší! Bubáky v podobě zpráv, že v Maďarsku vyhráli volby postko- munisté, ještě pamatuje. Na nesmysl do nebe volající se nezapomíná. Strašák zmizel v zelí a Maďarsko s americkými vojenskými základnami v Taszáru a Kaposváru pod patronací NATO má blíž k Atlantické alianci než Česká republika. Bez Benešových dekretů je dokonce o pěkných pár mil před námi. Volby v Maďarsku byly tím, čím v demokracii mají být. Větráním. Vítanou změnou. Střídáním stráží. Občan vidí, že šlo o další blafák. Tentokrát o blafák ze strany tzv. mocenské elity. Ze strany rodné koalice. Jen oni jsou těmi nejlepšími v zemi i na celé zeměkouli. Ta sebechvála občanovi splývá se sebechválou, kterou byl krmen v době >nejlepšího společenského zřízení<. Občan probuzený z marxistické narkózy už nechce být manipulovanou loutkou určenou k věčnému vladaření neomylných, nejdobrotivějších a nejdemokratičtějších papalášů. Je rád, že prokouk’. V Budapešti není žádný komunismus. Žádná protidemokratická levice. Volby tam byly větráním, potřebným každé demokratické společnosti. Občan už ví, že výrobci strašáků mají u nás dlouhou tradici. Být u moci je lepší než v opozici, říkají si v kuloárech a při vladařském besedování. Veřejnost se dovídá, že i v katolickém Polsku dali ti zatracení postkomunisté demokracii na frak. „Miliony Poláků se mamě modlily za Valešů,“ psali někteří novináři naší nejpevnější demokracie, kde ani o příštích volbách žádné >větrání< zřejmě nebude. Jak je to možné, že tam levice vyhrála? Co bude s Polskem? Takové a podobné výkřiky sloužící k desinfórmaci a k zastrašení naší veřejnosti v části našeho tisku patřily k dozvukům polských voleb. Nesmyslům se u nás meze nekladou, ba naopak. Jsou šířeny s neuvěřitelnou důkladností. Ještě mnoho občanů se z minulosti neprohrálo. S tím se počítá. Byli zvyklí na jedinou, >rodnou< a hlavně >věčnou<. Klausova >rodná< koalice díky takovým občánkům to zřejmě bude mít ve vladařských výšinách až do důchodu. Oni jediní jsou demokraty. Všichni ostatní nebezpečnými levičá- ky, komunisty nebo fašisty. Pomyšlení, že změna vlády patří do demokratického zřízení a že tedy v Polsku není těsné vítězství Kwasniewského žádným šokem, je u nás pro mnoho lidí ještě cizí. A tak asi budeme mít volby ještě bez větrání. V mafiánském smrádku a v rodinných klanech ohluchlých sebechválou. Budou volby bez předání žezla, ale zato s velkohubou demokracií. Nevyměnitelní budou spokojeně vladařit z věčných křesel a kocourkovská volební tradice bude zachována. Po volbách se opět nikdo nebude ptát, kdo vyhrál! Jak se zdá, tak neschopný politik může donekonečna vyhrávat každé volby jen v Kocourkově nebo v zemi, kde pravda neustále vítězí. Jeden z pečlivě zamlžovaných krachů pražské >diplomacie< je např. v česko-ně- meckých vztazích. Zásluhou postkomunistického myšlení jsme svědky zmateného BLOUDĚNÍ ČECHŮ V POSTUPIMI Nejprve si řekněme, co vidíme. Čecháček (mnohdy bývalý partajník z totality) s neodůvodněným sebevědomím poučuje NATO, Radu Evropy i Evropskou unii a zcela zapomíná, že jeho narychlo vykvašené demokratické myšlení dosáhlo teprve šesti let. Jeho tak narychlo vytyčená tlustá čára za vlastní minulostí ho staví do kabaretní role apolitického prosťáčka, jehož vědomosti sahají jenom k té tlusté čáře. V poslední době charakteristika projevů takových >politiků< obzvlášť vynikla v protiněmecké kampani obviňující Bonn ze zpochybňování Postu- pimských dohod. Je velmi málo těch, kteří dokáží říci nahlas a co nejdůrazněji, že zarytí nepřátelé dohod podepsaných v Postu- pimi byli, téměř půl století, na československé straně železné opony. Že demokratické Německo se západními aktéry Postupim- ských dohod po mnoho let muselo čelit hrozbě rudého nacismu, jež vycházela z naší prosovětské strany. Různá podezření na stranu Německa vyslovovaná z Prahy jsou zároveň urážkou i zpochybňováním politiky těch, kdož jsou s demokratickým Německem už po mnoho let v nejpevnějším vojenském i ekonomickém svazku. Západní diplomacie je, jako vždy, velmi zdvořilá. Kancléř Kohl se cestou do Varšavy nebo Moskvy vždy jen velkým obloukem Praze vyhne, ale nadále se na ni diplomaticky usmívá. Tak nějak se člověk usmívá na batolata. Postupimské dohody nikdo nezpochybňuje, ale česká kocourkovská a postkomunistická diplomacie dokázala kolem nich rozpoutat bouři. Naštěstí jen bouři ve sklenici vody. Náš soused z Evropské unie a z NATO ústy svého ministra zahraničí 8 POLYGON 2/1996 [pageend10]Klause Kinkla jen znovu (a po kolikáté už?) vyjádřil svůj názor, své stanovisko k tehdejšímu kolektivnímu trestu: vyhnání tří milionů lidí. „Polemika, která ted’ v německo- českých vztazích vznikla, byla uměle vyvolána a zveličena,“ prohlásil Klaus Kinkel. „Řekl jsem jen, co vždy: že vyhnání bylo bezprávím, které nelze ospravedlnit žádnými zákony ani smlouvami. Nepřeji si, aby takové otázky komplikovaly naše vztahy. Teď potřebujeme především uklidnit situaci a nevyvolávat nové emoce nafukováním vedlejších témat a umělých problémů,“ prohlásil pro ČTK Kinkel. Taková slova jen velmi neradi vnímáme. Máme své zatvrdlé představy a dokonce se zdá, že jsme hrdi na to, že je máme vůči Německu jako jediní v Evropě. Podívejme se blíž, jak takové myšlení postkomunistického vzdělance vypadá. Jeden z »historiků*, působící už v dobách tuhé studené války (1958) v marxismem-leninismem oplodněném Historickém ústavu AV ČR, si současné česko-německé vztahy dokonce pochvaluje. ,Jednání se ukázala být obtížná, výsledky však přece jenom přinesla,“ ujišťuje historik na stránkách novin. „Německý partner byl dotlačen k tomu, aby se vzdal snahy přesunout záležitost na nějaká dvoustranná jednání české vlády se sudetskými Němci - a Klaus Kinkel se dal strhnout k výrokům, zpochybňujícím výsledky druhé světové války vůbec, ne jenom ve vztahu k České republice.“ Prostý čtenář, nezasvěcený do myšlení a řečnických obratů postkomunistických kejklířů, se zaraduje. Vyhráváme! Němec byl >dotlačen< k tomu, aby se vzdal... Kinkel se dal >strhnout<, dokonce >zpochybňuje výsledky druhé světové války vůbec! *. A pozor! Jak historik praví, »nejenom ke vztahu k České republice*. A aby nebylo pochyb, jak to postkomunistický >historik< silných, vítězných výrazů myslí, dává svému článku zcela protiněmecký závěr. Jako bazilišek, jehož posláním je rozsévat semínka nedůvěry a rozbrojů, píše: „To nám dává možnost diskrétně, ale důrazně upozorňovat na to, že tu nejde jenom o naši, ale mnohem širší záležitost, kterou si musí Německo vyřešit nejenom ve vztahu k nám.“ Jsou to silná vulgární slova, z nichž zapáchá marxistická ideologická močůvka. Historik Německu podsouvá nutnost řešení mnohem širších záležitostí a nejenom ve vztahu k nám. Má snad Německo s někým spory? Chce snad ČR vstoupit do NATO a do Evropské unie jako trojský kůň proti Německu? A jestliže ne, tak proč ten podrý- vačský blábol na stránkách předních českých listů? Ten, kdo vyhnání tří milionů lidí omlouvá legitimitou z Postupimi, by měl znát onen čas. V čase Postupimské konference už bylo bolševismem pohlceno Polsko a na konferenci ho zastupoval Bierut. Winston Churchill ve svých pamětech píše, že „osudem Postupimské konference velké >Trojky< byly zklamané naděje“. Že „Poláci se evidentně stali horlivými loutkami v sovětských rukou“. Jak vypadala Evropa po >dohodách< v Postupimi, nám nejlépe připomene Churchillův projev pronesený ve Ful- tonu 5. března 1946. Mimo jiné v něm řekl: „Polské vládě, ovládané Ruskem, se dostalo povzbuzení a právě probíhá masové vyhánění Němců, jehož hrozivý rozsah si nikdo dosud nedokázal ani představit.“ President USA Harry Truman už v lednu 1946 odsun zpochybnil, když napsal: „V Postupimi jsme byli postaveni před hotovou věc a okolnostmi přinuceni souhlasit. Byl to svévolný akt násilí.“ Historik by měl vědět, že odsun Němců jednoznačně podporoval jen Sovětský svaz, který v Postupimi získal část Východního Pruska. Tlustá čára za minulostí se může časem ukázat jako tragedie. Německý list Kölnische Rundschau se ptá: „A co vlastně Česká republika chce pohledávat v Evropské unii, když by neměla dál rozvíjet vztahy k sousednímu Německu?“ Deník Die Welt cituje státního ministra Wernera Hoyera: „Praha nemůže počítat s tím, že by se jí v Bruselu dostalo nějakého přednostního zacházení.“ Tlustá čára za vlastní minulostí nám brání vidět, že vyhnání německých vesničanů a kopaničářů bylo předehrou k tragedii a teroru ještě otřesnějšímu. K zabavová- ní majetku a vyhánění z role dědičné čes- ko-moravského rolnictva. Ze po kolektivním zbičování poražených Němců došlo ke kolektivnímu bičování >osvobozených< Čechoslováků! Co vlastně chceme těm su- deťákům vyčítat? Ze hajlovali směrem k říši? A kolik nás hajlovalo směrem k Moskvě? Ze jsme museli? Ale prosím vás! Sudeťaci ve stínu gestapa a nacistických zákonů snad nemuseli?! Co jsme to za lidi, jestliže postrádáme sebemenší pocit viny? Jestliže ani po půlce století nedokážeme říci směrem k demokratickému Německu: Chápeme vás. I my jsme prošli stejným peklem totality. Snad o to horším, že jsme se nepoučili a ta svinstva některých vašich soukmenovců jsme páchali na vlastních lidech v době míru ! V demokraciích, jak známo, neschopní ministři ve snaze zachovat si tvář, podávají demisi. U nás se jim z okruhu neschopných politických příživníků dostává neutuchajícího potlesku, k němuž se připojuje značná část desinformované veřejnosti. Za této situace se z neschopných stávají NAFOUKANÍ A NEBEZPEČNÍ TRPASLÍCI O jejich počínání napsal v MF DNES 29. ledna 1996 publicista Bohumil Doležal, působící na Fakultě sociálních věd UK. Reagoval tak na článek jakéhosi vládního písaře, nadepsaný „Žádnou paniku před pastí ministra Kinkela“. Bohumil Doležal píše: „Shodně s ministrem Zieleniecem se mluví o »blahodárné atmosféře, kdy v otázkách výsostného státního zájmu táhnou hlavní síly opozice a koalice za jeden provaz a společně tak do škarpy vytlačují všechny za- pšklé prskající extrémisty*. Mám velkou pochybnost,“ píše Doležal, „o blahodárné situaci, kdy občanské strany táhnou za jeden provaz s postkomunistickou a komunistickou levicí, sjednoceny s ní na platformě českého šovinismu. Téma se tak nejenže nezbavuje démonizujícího oparu, nýbrž naopak se do něj halí. A v atmosféře takto falešně pojaté »národní jednoty* je prostor pro svobodnou debatu o věci čím dál tím užší. O údajné rodící se připravenosti společnosti přijmout část odpovědnosti za věci minulé si dovoluji hluboce pochybovat.“ Potud publicista Doležal. Jsou však ještě vážnější věci. Vláda počátkem ledna schválila atomový zákon, jehož jedno ustanovení bez výjimky zakazuje jakékoliv nakládání s jadernými zbraněmi na území republiky, což je přitom v zásadním rozporu s neoficiálními představami Severoatlantické aliance. Kdo našeptává vládě takové zákony? Patrně nikdo. Ona jako postkomunistická možná opravdu neví, že to byly především nukleární zbraně, jež odvrátily kremelské politbyro se sovětskými maršály od úmyslu zachránit komunismus válkou. Nebylo to cinkání klíčků na ryncích, ale byly to nukleární střely namířené na Moskvu. A varovných signálů přibývá. Údajně vládne pravice, ale česká demokracie se podobá jakémusi »socialismu s lidskou tváří*. Mluví se o cestě do Evropy, ale dělá se všechno proti ní. Povolí se soukromé podnikání, ale základna drobných podnikatelů se zavalí neúnosnými daněmi. Volby jsou svobodné, ale vždycky z nich vyjde jako vítěz jen »rodná* koalice s nejmoudřejší partají v čele. Církev je konečně osvobozená, ale s neukončenými majetkovými restitucemi. Co jí bylo ukradeno, zůstane z velké části nadále ukradeno. A nakonec máme i svobodu tisku. Klausův kabinet jen vyškrtne z tiskového zákona povinnost státních orgánů poskytnout novinářům informace a právo na krytí informačních zdrojů. Někteří popan- štělí vladaři si zřejmě nepřejí mít své počínání na vysokých postech pod kontrolou veřejnosti. (Zde třeba říci, že se cenzuře nedaří a že i někteří »vítězným listopadem* zpan- štělí ministři a poslanci dostávají normální občanskou podobu. Žel, zatím jsou v menšině.) Ferdinand Peroutka krátce po druhé světové válce napsal do našich řad: „První věc, které je národu třeba, je duchovní pořádek a uznání, že zlo je zlem. Neodhalené, neobjasněné, omlouvané zlo je schopno plodit další zla. Ještě více než o potrestání viníků jde o to, aby národ měl jasné představy o tom, co je hanebné... je to boj o duši národa." My dodejme, že tento boj o duši národa byl zastaven »vítězným únorem 1948* a že ke škodě nás všech v něm nebylo pokračováno po »vítězném listopadu 1989*. Jsme občany minulosti. Máme demokracii bez demokratů. ■ Česká republika 6. března 1996. POLYGON 2/1996 9 [pageend11]Kapitoly z dějin česko-německého soužití (V) MILAN HULÍK Česko-německé paragrafy Tato kapitola nebude pro čtenáře příliš čtivá - i když v ní spočívá těžiště naší práce. Jaké bylo postavení německé menšiny v právním řádu CSR? Byli to utlačovaní soukmenovci, jak tvrdila později goebelsov- ská propaganda, nebo byla práva Němců jako čs. občanů garantována? Ani jedno ani druhé! Úprava postavení německé menšiny v právním řádu první republiky odpovídala úrovni jejího právního a demokratického charakteru a byla rozhodně jednou z nejlepších v Evropě. Než se však dostaneme k jejím konkrétním ustanovením, musíme vzpomenout ochrany menšin v mezinárodním právu té doby. OCHRANA MENŠIN V MEZINÁRODNÍM PRÁVU Ochrana menšin byl právní institut, který v právních řádech evropských zemí existoval již počátkem tohoto století, tehdy se ovšem jednalo spíše o ochranu minorit náboženských než národnostních. Během první světové války se objevuje heslo sebeurčení národů, které bylo namířeno především proti mnohonárodnostnímu rakouskému státu. Požadavek sebeurčení se dostal i do oficiálního programu dohodových velmocí a nejkonkrétněji byl formulován v proslulé Wilsonově řeči „O 14 bodech“ z 8. 1. 1918. Toto heslo nebylo v programu Spojenců myšleno obecně, ale ve vztahu k jednotlivým národům diferencovaně, tak zatímco Polsko mohlo očekávat samostatnost, národům Rakousko-Uherska se mělo dostat autonomie. Průběh událostí a tlak potlačených národů však tento program Spojenců korigoval. Na druhé straně ale nebylo možné dovést tuto zásadu do důsledků, neboť Evropa by se pak změnila v tříšť států a státečků - vítaný to zdroj příští konfliktní situace. Správně to hodnotí V. Peška ve své knize „Národní menšiny a Československo“: „...myšlenka ochrany menšin vznikla jako náhrada sebeurčení národů u těch, kdož vůbec nemohli aspirovati na samostatný stát (Židé) anebo kdož z těch či oněch důvodů byli připojeni k národnímu státu jiného kmene.“ Právní institut ochrany menšin tedy můžeme kvalifikovat jako nižší, méně dokonalý stupeň sebeurčení národů. Právním základem poválečné menšinové ochrany se staly smlouvy uzavřené v rámci tzv. versaille- sko-washingtonské soustavy smluv, které mimo problematiku ochrany menšin kodifikovaly výsledky první světové války, tak jak ji uzavřela Pařížská mírová konference podpisem první z nich 28.6. 1919 ve Versailles. PRÁVNÍ ÚPRAVA POSTAVENÍ MENŠIN V PRÁVNÍM ŘÁDU RČS 1918-1938 Jazykové právo a) Postavení a prameny jazykového práva Jestliže dosavadní jazykový boj usiloval především o zachování existence českého a slovenského jazyka a později o dosažení rovnoprávnosti a odstranění diskriminace, jak jsme to poznali v předchozích kapitolách našeho seriálu - tak český a slovenský jazyk nabývají v novém státě toho významu, jakého měl za Rakousko-Uherska jazyk německý a madarský. Tato skutečnost se odráží již v první právní normě, v § 1 zákona č. 1/1918, kde se konstatuje, že „...sbírka tato vydává se v jazyce českém. Vedle toho vychází sbírka tato i ve znění slovenském.“ Základem jazykového práva RČS se stal jazykový zákon č. 122/1920 Sb. (dále JZ), doplněný prováděcím vládním nařízením č. 17/1926 Sb. a některé další speciální normy upravující podružnější jazykové otázky. Při posuzování vztahu tohoto zákona a jeho prováděcího nařízení, o jejichž obsahu dále, musíme zmínit jednu diskre- panci, která později posloužila sudetoněmecké propagandě. Bylo to „vybočení“ z nutného souladu a podřízenosti odvozené právní normy s právní normou vyšší právní síly, když čl. 99 nařízení dovoloval v „případě veřejného zájmu, aby politický úřad tam, kde korporace nebo jiné osoby oznamují něco veřejnými vyhláškami nebo označují nápisy pro potřebu obyvatelstva, nemovitost nebo jiné předměty, určené k veřejnému užívání, jim uložiti, aby vyhláška nebo označení stalo se v jazyku státním a ustáno viti při tom úpravu a umístění textu v jazyku státním.“ Toto vybočení z podřízenosti nařízení zákonu je dáno tím, že celý JZ stanovuje povinnosti pro orgány státní a samosprávné a vymezuje práva jednotlivců. Ve výše uvedeném ustanovení je tomu naopak, nehledě ktomu, že toto ustanovení je v rozporu s § 128 a článkem III a IV ústavy, stanovujícími, že svobodu užívání jazyků lze omeziti jen zákonem. Při významu, jaký Němci kladli jazykovému označování, nápisům a tabulkám v „německém území“, bylo výše uvedené ustanovení pochybným aktem tehdejší legislativy, dávající Němcům možnost argumentace protiústavního postupu vůči nim, či vznesení výtky malichernosti z české strany. Tak tomu také bylo při vyvrcholení česko-německého sporu ve druhé polovině 30. let h) Jazyk státní Jazykové předpisy 1. republiky používaly pojem československého jazyka. Byl to uměle vytvořený pojem, který si vynutila potřeba jednoduché stylizace právních předpisů a tato fikce měla být adekvátním protipólem československého státu a vůbec pojmu československý jakožto mezinárodně uznávaného atributu. Aniž tedy čsl. jazyk měl jakoukoli oporu literární či filologickou, odpovídal tehdejší teorii čechoslovakismu a celkové koncepci soužití obou států v 1. republice. Přijetím pro označení oficiálního jazyka čsl. státu měl tento epiteton constans jednoznačně deklarovat existenci jediného státního jazyka, jazyka té většiny, z jejíž snahy vznikl národní stát. Tomu odpovídá i korespondující označení čsl. národ a souvislostem těchto pojmů s historickým vznikem čsl. státu odpovídá i jejich přejímání do vnitrostátních norem z norem mezinárodních. (Tento pojem je použit i v notě francouzské vlády ze dne 29. 6. 1918, kterou se uznává čsl. národní rada ve Francii - „la nation tchécoslovaque“ -, stejně tak tomu bylo v britské deklaraci ze dne 9. 8. či v deklaraci USA ze dne 2. 9. 1918.) JZ nemohl však pracovat s politickým pojmem, a proto uvádí 2 formy československého jazyka, což ustanovení odst. 2 § 4 JZ precizuje tak, že: „slovenské úřední vyřízení k podání českému nebo úřední vyřízení české k podání slovenskému pokládá se za vyřízení, jež se stalo v jazyku podání.“ Tato konstrukce nezabránila ale tomu, aby byly překonány všechny potíže, zejména proto, že právní předpisy upravující jazykovou otázku se musely pečlivě vyhýbat názvu Jazyk český“ a Jazyk slovenský“, neměl-li být porušen základní pojem čs. jazyka. Byl to tedy jazyk, v němž se dělo úřadování všech soudů, úřadů, ústavů, podniků a orgánů republiky, v němž byly vydávány vyhlášky, zevní označení, v němž byl upraven text bankovek a státovek a jehož používala branná moc při velení. Účelem ustanovení o státním jazyku je snaha poskytnout jednomu z více jazyků ve státě existujících postavení nadřazené a privilegované vůči ostatním. Analogickým důsledkem prohlášení jednoho zjazyků za státní je, že ostatní jazyky se eo ipso stávají jazyky menšinovými. Odpovídá to historickému momentu, tvůrcem nového státu a nového právního řádu je národ československý, který je nejen „primus inter pares“, ale přímo „spiritus agens“ nového státu. A tak jestliže nebylo za Rakouska formálně možné prohlásit němčinu za státní řeč, byť se mnozí němečtí politici o to snažili (i když její faktické privilegované postavení zůstalo zachováno), je prohlášení jazyka Čechů a Slováků za řeč státní zcela logické a také historicky zákonité. Jak víme z předchozího výkladu, cílem jazykového snažení z české strany v druhé polovině minulého století bylo dosažení parity mezi češtinou a němčinou. Po vzniku RČS argumentovali odpůrci tehdejšího řešení jazykové otázky zejména příkladem řešení tohoto problému ve Švýcarsku či v Belgii, tedy ve vícenárodnostnich státech, zejména rovným postavením jazyků národností těchto 10 POLYGON 2/1996 [pageend12]států. V této souvislosti můžeme dojít akademicky k závěru, že parita jazyků nejpočetnějších národností - češtiny, slovenštiny a němčiny - by byla ideálním řešením, už pro nalezení východiska z tak delikátní otázky, jako byl vztah českého a slovenského jazyka. Fikce „československého jazyka“, kterou byl tento problém překlenut, nebylo řešení nejšťastnější, a skutečná neexistence tohoto jazyka nahrávala německým odpůrcům formy řešení jazykové otázky v RČS a RČS samotné, pro které byl tento stát stejně umělým výtvorem jako jeho státní řeč. Tehdejší realita a dobové historicko- politické souvislosti však nedovolovaly jiné řešení. Bylo to především psychologické postavení českého a slovenského národa, které po staletích zápasu o uhájení vlastní existence proti němectví a madar- ství se stal vítězem a toto své postavení analogicky kompenzoval. Tento psychologický fenomén hraje v historii vždy velikou roli, budeme o něm mluvit v souvislosti s odsunem německé menšiny z ČSR, nálady, emoce a rozjitřený cit dokáží sjednotit národ, a to ve stanovisku, které se po dalších desítiletích nemusí jevit jako nejideálnější, a nebo, co je ještě horší, které může odporovat pozdější právní úpravě základních lidských a občanských práv. K našemu problému dodejme jen to, že jiné řešení jazykové otázky po roce 1918 by vyžadovalo i vytvoření republiky jakožto státu spolkového a decentralizovaného, čemuž ovšem bránily tehdejší zahraniční i vnitropolitické příčiny a důvody vzniku RČS. Na rozdíl od jazykových úprav v Rakousko- Uhersku nečinila čsl. jazyková úprava rozdílu mezi vnějším a vnitřním úřadováním. § 1 JZ stanovil povinnost státních orgánů úřadovat ve státním jazyce, ustanovení JZ a jej provázející jazykové nařízeni (dále jen JN) nebyly ale tak rigorózní, aby nedovolovaly použití i jiného jazyka, což umožňoval i odst. 4 a 5 čl. 12 JN, v nichž se podle možnosti dovolovalo použít při osobním styku s osobami neznalými jazyka státního jejich mateřského jazyka či vydávání vyhlášek a písemných pokynů určených pro vnitřní potřebu státních ústavů a podniků i v jiných jazycích. I některá další ustanovení JZ a nařízení dovolovaly použit jiného než státního jazyka. Výklad a aplikace těchto ustanovení narážely samozřejmě na některé potíže a nejasnosti, o čemž svědčí dobová právní literatura a rozporné nálezy Nejvyššího správního soudu. Protože však menšinová otázka je obsahem jazykového práva menšinového, není třeba se podrobněji zabývat výkladem státního jazyka. c) Menšinové jazykové právo Základem této jazykové úpravy byla smlouva st.-germainská, která ukládala čsl. vládě povinnost, umožnit příslušníkům národních menšin používat před soudy v písemné či ústní formě svého jazyka. § 2 JN určoval orgány povinné zachovávat tato práva, mimo soudů to byly ještě „úřady a orgány republiky“, čímž byl překročen mezinárodni závazek uložený výše uvedenou smlouvou. To platilo bezvýhradně v těch soudních okresech, ve kterých žilo alespoň 20% obyvatel jiné národnosti, v případech menšího procenta platil tento závazek fakultativně. Tato úprava „poškozovala“ pouze oblasti s německými jazykovými ostrůvky, a z toho důvodu se nestala v právním smyslu jazykovou menšinou skupina rumunská, protože nikde nedosáhla požadovaných 20%. Stanovené orgány byly tedy povinny přijímat podání v jazyce menšiny, zatímco ústní styk se prováděl jen v jazyce menšiny. Možnost úřadovat jen v jazyce menšinovém upravil čl. 37 JN na základě zmocnění JZ. Předpoklady pro toto jeho použití byly stanoveny v čl. 37 JN, a to opět na základě zmocnění jazykového zákona. Muselo jít o okres, v němž alespoň 2/3 obyvatel tvořili příslušníci menšiny. Pak se veškeré jednání, fonna rozhodnutí a korespondence odehrávaly v jazyce menšiny. V územích se silnou převahou německého obyvatelstva, v tzv. „ryze německých územích“ (podle pozdější henleinovské propagandy) mělo toto ustanovení prakticky za následek vyloučení státního jazyka z úřadování, pokračující izolaci německého území a poněmčování české menšiny. Podrobná úprava JN, které taxativně specifikovalo ustanovení JZ, výslovně vylučovalo nutnost, aby strana či účastník měl bydliště, pobyt nebo sídlo v příslušném okrese - zmiňujeme se o tom proto, že mnohem pozdější neodemokratické restituční zákony vydané po listopadu 1989 použily právě domicil jako podmínku k obnovení majetkových práv, čímž diskriminovaly vlastní spoluobčany nebo bývalé spoluobčany. Je to i důkaz toho, oč demokratičtější duch měly zákony prvorepublikové, a to se již vůbec nezmiňujeme o problematice českého občanství, které se po 1. 1. 1993 stalo mene tekel stavu nové české demokracie. Důkazem demokratičnosti prvorepublikové jazykové právní úpravy bylo i ustanovení JN, podle kterého, „nepředcházelo-li podání strany, dostane se jí vyřízení ve státním jazyku, je-li však soudu, úřadu nebo orgánu známo, že strana je příslušníkem jazyka některé menšiny v okrese, vydá jí vyřízení v jazyku státním i v jazyku příslušné menšiny.“ Tím byla stanovena i jistá povinnost „předvídavosti“, aktivního jednání orgánu při šetření práv menšin. Ta strana, které se dostalo vyřízení jen v jazyce státním, měla možnost do 3 dnů žádat dodání vyřízení v překladu do tohoto jazyka. Per analogiam byla stanovena i povinnost státního orgánu sepsat protokolární podání menšinové strany, tlumočené v jejím jazyce a adresované orgánu, který není oprávněn přijímat podání v jiném než státním jazyce. Zbývá dodat, že JN provádělo JZ i v oblasti trestního řízení: „...veřejný žalobce jest povinen vznésti obžalobu proti obviněnému, který jest příslušníkem jazyka menšiny i v tomto jazyku, i veškeré další řízení v tomto směru je vedeno či překládáno do jazyka příslušné menšiny.“ Kasuistická ustanovení JN upravovala i otázku formální úpravy jazykových textů v případě vyřizování věci ve státním jazyce jakož i v jazyce menšinovém - čl. 25 stanovil v duchu priority státního jazyka jeho umístění na předním místě. Bylo tomu tak i v případě všech zápisů do rejstříků, záznamů, tiskopisů a seznamů justičního charakteru, pro potřebu veřejných knihoven, veřejných rejstříků a výpisů z nich, vyhlášek a doložek, ověření, pečetí, podacích značek, označení orgánů, budov, místností a tabulí a označení topografického charakteru. Postavení státního jazyka na předním místě v případech současného použití státního a menšinového jazyka bylo a priori logickým důsledkem samotného faktu existence národnostní menšiny ve státě. Že mnohdy ani dalekosáhlá obsahová náplň právních ustanovení na ochranu menšin nevyvážila "ponížení a křivdu" z níže umístěného nápisu, dosvědčuje nacionalisticky založená kampaň představitelů německé politiky v českých zemích, jakož i pozdější henleinovská propaganda o útisku Němců. Je zřejmé, že při větší toleranci v této otázce bylo možno vyjít ještě více vstříc německým požadavkům (zejména v německých menšinových ostrůvcích - viz spory o německé nápisy v Praze), vyhrocení tohoto problému však způsobil politický vývoj (zejména v sousedním Německu). Ten z této formálně-legislativní záležitosti udělal záminku pro umělé vyvolávání sporů a jitřeni celé česko-německé otázky. Při celkovém pohledu na možnost používání menšinového jazyka a při srovnání s používáním státního jazyka je zřejmé, že tzv. vnějšímu úřadování odpovídá rozsáhlá možnost užívání menšinového jazyka, ať už jako fakultativního či výhradního, a naopak vnitřnímu úřadování je vyhražen státní jazyk s výjimkou § 2, odst. IV JZ, budeme-li žalobu veřejného žalobce považovat za akt vnitřního úřadování. Pro neprávníky nebude náš výklad příliš záživný, jeho nutnost je však dána nejen potřebou komplexního pohledu na dějiny česko-německého soužití, ale i akcentací práva jako základu právního státu. Byly to právě ony „tereziánské patenty“, jimž se tolik vysmívali komunisté, když v rámci právní dvouletky (jak strašné slovo pro právo) 1949-1951 ničili demokratický řád právní republiky, který z první republiky učinil vzorový právní stát. Takovým bylo vlastně již Rakousko-Uhersko, i když bylo státem nedemokratickým či spíše autokratickým. Jak ukázala další historie, je mnohem jednodušší vytvořit právní a demokratický stát z takového státu, než z totalitního státu, jemuž bylo vnuceno právo byzantsko-sovětské provenience. Čas, který uplynul od listopadu 1989 to dokazuje nad jiné! Nezbývá nám, než abychom v tomto právním výkladu pokračovali i příště, a to výkladem o orgánech státní správy, státním občanství, školství a kultuře a všeobecných předpisech. ■ POLYGON 2/1996 11 [pageend13]Komu se nelení, tomu se zelení VLASTIMIL RADKOVICKÝ Lidová moudrost varovala už školní dítka před zahálkou a leností. Známe i "Mladí ležáci - staří žebráci", "Práce šlechtí člověka", "Bez práce nejsou koláče", ovšem i varianty totalitní, jako např. "Vytrvej a překonej sám sebe". O nutnosti pracovat nelze pochybovat, stejně tak o smysluplnosti a poctivosti práce, jak dokládá rčení "Práce kvapná, málo platná", totalitní časy přidaly i "Nepokračuj ve špatně započaté práci". Vznik "povzbuzujících a nabádajících" hesel byl v éře reálného socialismu jednoznačně motivován běžnou realitou šizení práce jak v kvalitě, tak v intenzitě pracovního procesu, proto nastoupilo heslo nejlidovější: "Kdo nekrade, okrádá rodinu." Asi by bylo nesnadné nalézt pamětníka, který se tímto heslem za totality nikdy neřídil. Spíše nalezneme desetitisíce těch, kteří se tomuto heslu s chutí podřizovali trvale. Vlastně přizpůsobovali, tedy hledali a nacházeli metody, jak ošidit mistra, vedoucího, jak vyvézt z továrny nebo ze stavby materiál, jak si v pracovní době "odskočit cosi zařídit" (mnohdy na celý den!), jak za kancelářským stolem uplést ne jeden, ale tři svetry, jak šikovně "marodit" atp. Náš člověk získal za čtyřicet let obrovskou praxi v předstírání a podvádění, v dimensích, jaké zná jen totalita. Vznikla forma "socialistické" korupce, systémy podsouvaných a očekávaných obálek a lahvinek, zvláštní formy protislužeb i distribuce nedostatkového zboží. Ale proč připomínat něco, co už je šest let za námi? Protože lidské návyky se velmi rychle mění na pevně zafixované životní normy. Jako návyk na nikotin, alkohol nebo drogy! Návyk lze silnou vůlí a vnějšími omezujícími faktory utlumit, zmírnit, ale velmi těžko zcela odstranit, častěji dochází pouze ke změnám formy. Potvrdí vám to např. bývalí vězni, kteří tabák z nalezených cigaretových nedopalků žvýkali, dokazují to též neřídké případy lidí navyklých na alkohol, kterým "v nouzi" chutná i voda po holení a francovka. U narkomanů známe "nouzový" příklon k čichání čistícího přípravku ČIKULI nebo pojídání topinek, namazných krémem na ruce (INDULONOU). "Zvyk je železná košile", abychom charakteristiku podložili lidovou moudrostí. Zbývá jen opakovaně zdůraznit, že silné návyky - pokud nejsou systematicky odstraňovány či léčeny - setrvávají (a většinou na celý život), případně se pouze mění podle nastalých podmínek. Můžeme se tedy ptát, jak a čím se naše špatné návyky změnily od listopadu 1989, či lépe: v co se změnily. Poskytnutá osobní svoboda nebyla - a ani být nemohla - elementem, který by špatné návyky odstranil, naopak, bez průpravy a bez vlastní zásluhy - a ještě s děravými zákony! - získaná svoboda umožnila jejich doslovný rozkvět: přeměnu v "tržní chování" (bezohlednou dravost), "cílevědomost" (získání majetku či moci i nečestným způsobem), "vychytralost" (jak podvést a obelstít kohokoliv). Kvítek této přeměny se presentuje jako "naše národní schopnost, šikovnost", velmi rychle vytlačil a nahradil trikolóru i cinkání klíčů. Ne u deseti nebo sta občanů, ale u většiny občanů. Právo, morálka i čest jsou ohýbány do křivek i spirál podle okamžité potřeby těmi nahoře i těmi dole. "Zpětné zrcátko" se už nepoužívá nejen k pohledu na dobu před šesti léty, nýbrž ani k pohledu na včerejšek. Morální i ekonomické mantinely musejí být zamlženy, protože to vyhovuje těm "nejschopnějším". A ti už ukázali, že komu se nelení, tomu se zelení. Mnohamilionové zisky a majetky byly a jsou získávány ne důvtipem, prací, poctivými podnikatelskými aktivitami, nýbrž "šikovností", která je synonymem pro velkopodvody, kolosální korupci, machinace, vychytralé zneužívání právních norem a zákonů, politické ekvilibristiky. Balení používáme exkluzivní: je to naše specifická forma demokracie a tržní ekonomiky. Byla "kýmsi" naordinována a přijata, dnes děsí už jen hrstku občanů, ostatní si zvykli. Denní zprávy o nemorálním dění u nás - ačkoliv je to jen špička pověstného ledovce - už je nevzrušují či dokonce ani nezajímají: každý se stará o své přežití - či zbohatnutí. Tuto neradostnou realitu je vhodné ilustračně dokumentovat zvláště pro ty, kterým vysoký podíl osobní svobody ještě dnes nasazuje růžové brýle - a nedovoluje střízlivě uvažovat. Ale i pro ty, kteří si mnou radostně ruce nad lišácky využívanými "neomezenými možnostmi", aniž jsou schopni pochopit, v jakém marastu se s chutí pohybují - a jak toto neřádstvo od nich dopadá i na všechny dosud čisté a nebo ne tolik špinavé. Až tři roky vězení hrozí přerovské soudkyni za trestný čin podplácení okresního státního zástupce. Zůstává však utajováno, v jakém soudním případě - v čí prospěch - soudkyně podplácení použila, tedy kdo soudkyni "sponzoroval". Projevená ohleduplnost nepovídá, že to byl někdo "velmi schopný", nad kterým je třeba držet ochrannou ruku, aby naše specifická forma práva a spravedlnosti nezasáhla náhodou také někoho z jejích horlivých tvůrců a zastánců. To by bylo velmi nedemokratické! Počet poštovních loupeží stoupá, jak dokazuje statistika za 5 let. Za 24 dní roku 1996 bylo zaznamenáno už 5 loupeží, poslední z nich se stala ve Vědlicích na Litoměřicku. Policie sice zdůrazňuje, že odcizené částky v jednotlivých případech nepřesáhly sto tisíc korun, ale skutečnost, že každých pět dní je vyloupena jedna pošta, zřejmě nestojí za širší hledání důvodů a souvislostí s opovrhovanou morálkou. V sousedním Německu, rozlohou i počtem obyvatel několikanásobně větším, je statistický údaj přímo břídilský: jedna poštovní loupež za 29 dní. Kam se na nás svět hrabe! Dva důstojníci české armády byli obviněni z trestného činu zneužívání pravomoci veřejného činitele v souvislosti s armádní zakázkou na dodávky tepelných zařízení a tepla. Česká televize k tomu dodává, že důstojníci, členové výběrové komise, měli požadovat úplatek ve výši 1 mil. korun hotově, 5% zisku a 15% akcií vybrané společnosti. Podle zpáv v tisku byla vybrána jedna z nej dražších nabídek! A co má být? Chováme se přece všichni "tržně". Však také několik vojáků-dobrovolníků, kteří měli odjet do Bosny v rámci akce IFOR, projevili krajní nespokojenost s výší odměny (v korunách a dolarech) tím, že do Bosny prostě odmítli odjet. Služební uvědomění a morálka se u nás musejí dobře platit! 201etý Martin K. z Brna napadl před hlavním nádražím nožem dva studenty a dívku a těžce je zranil. Policejní vyšetřovatel zkoumá, zda nejde o rasově motivovaný čin. Rasová nenávist se u nás totiž neustále stupňuje, lidé s jinou barvou pleti nepatří mezi nás, nedosahují naší dokonalosti. Vysokoškolští studenti mají dostat přímou dotaci na ubytování. Proto se hromadně přihlašují k pobytu u svých příbuzných, tedy mimo své skutečné bydliště, jen aby splnili podmínku minimální 60kilometrové vzdálenosti od místa studia. To představuje obrovský nápor na ubytovací kapacity kolejí i na výdaje ze státní pokladny. Tedy i budoucí elita národa reaguje "tržně", snaží se urvat co se dá, morální aspekty jsou zcela 12 POLYGON 2/1996 [pageend14]nepodstatné také pro rodiče i příbuzné. Je schopen někdo domyslet, jak se tato "přizpůsobivost" projeví za pět let, až budou ze studentů právníci, lékaři, učitelé? Polovina populace ČR má s trans-formací zdravotnictví špatné zkušenosti, považuje ji za neúspěšnou, třetina občanů již měnila pojišťovnu. Změny "ode zdi ke zdi" jsou motivovány politickými a ekonomickými tlaky, zdraví občana na to logicky doplácí. Jde především o kšeft, prestiž a vliv - jako v jiných resortech. V r.1993 policie vyšetřovala 230 drogových deliktů, loni už jich bylo 999. Je všeobecně známo, že se v oblasti drogových aktivit dostává do policejních statistik sotva jeden případ z deseti. Komentáře k tomuto tématu v českém denním tisku nesou už titulky Drogy běžnou součástí života mladé generace. Např. celníci v prvních letošních dnech zadrželi 281etého muže, který se pokusil vyzvednout na celním úřadu v Praze balíček s drogou. Hašiš, který si sám koupil v Indii, si poslal poštou do Čech! Co vše se už stalo běžnou součástí života nejen mladé generace? Volební strany se budou v předvolebním období prezentovat v České televizi a v Českém rozhlase pouze formou krátkých reklamních spotů, nikoliv tedy v navrhované kombinaci s diskusními pořady. Tím se informovanost voliče o programech jednotlivých politických stran dostane na úroveň reklamy na zubní pastu či střešní krytinu. Volič uslyší jen klady, chválu a sliby, nikoli však fundovaný protinázor. Tomu říkám účelové řešení v rámci naší demokracie. V ČR dluží nájemné či poplatek za dodávku tepla už 18% uživatelů bytů. A nejde jen o sociální případy; celá třetina neplatičů se rekrutuje z řad bohatých občanů, u nichž je samozřejmostí nejméně jedno západní auto a mobilní telefon. Soudy však kapacitně nestačí tyto případy řešit, na rozhodnutí se čeká celé roky - a případů přibývá. Nejvyšší kontrolní úřad zjistil, že Investiční a Poštovní banka v r.1993 neoprávněně zkrátila odvod daní z příjmů o 175 mil. korun. Použila přitom návodu a pomoci ministerstva financí, tedy instituce, která je pověřena navrhovat legislativu, podle níž se výběr daní provádí. Podvod je produktem dvou institucí demokratického (?) státu, z nichž jedna existuje z vůle a peněz veřejnosti, tedy nás všech, aby v našem zájmu poctivě a spravedlivě vyměřovala a vybírala daně. Absurditu případu podtrhuje to, že nešlo o případ jediný, podobně pomáhalo ministerstvo vyhnout se daním údajně i jiným bankám. Nejvyšší kontrolní úřad na svém nálezu trvá, trestní oznámení však nepodá, což je postup vskutku pozoruhodný. Ptát se "proč?", by bylo směšné. Příhodnější by bylo "za kolik?". Pro nedovolené ozbroj ování Lidových milicí mají být podány návrhy na obžalobu L.Štrougala, J.Korčáka, J.Lenárta, M.Václavíka a M. Nováka. Lidové milice byly totiž vyzbrojeny také těžkými zbraněmi včetně tříštivých min. Původně byli obviněni i M. Jakeš a K. Hoffmann, ale jejich stíhání muselo být počátkem roku zastaveno, protože jim policisté nestihli doručit obvinění před vypršením promlčecí lhůty! Je třeba cokoliv dodávat? Nakonec ještě zpráva "téměř” potěšitelná. Počet krádeží uměleckých církevních památek silně poklesl. Když se o tuto statistickou zprávu začal hlouběji zajímat redaktor Českého rozhlasu, nevycházel z úžasu a o výsledek zjištění se podělil s posluchači: Počet krádeží poklesl proto, že všechny cennější památky jsou už rozkradeny, není už co krást! Není dostatek prostoru k dalšímu výčtu toho, čím se zviditelňujeme sobě i světu. Uváděné příklady jsou ovšem jen zprávy z období pouhých deseti dnů letošního ledna. Na problematiku morálky nahlédl 24.1.1996 i český denní tisk titulkem: "Nejzávažnějším společenským problémem jsou špatné mezilidské vztahy". Institut pro veřejné mínění zjistil, že úpadek morálky považuje za závažný 93% respondentů, úplatkářství 91% a podvody při privatizaci 89%. Pokles životní úrovně trápí 85% lidí, stejně jako špatné jednání na úřadech. I další údaj je nezanedbatelný: 72% občanů udává, že vláda, která převzala moc po komunistech v listopadu 1989, nesplnila očekávání a zklamala. Údaje prozrazují, že jen necelá pětina obyvatel v naší zemi je spokojena s vývojem. Lze lehce odhadnout, kdo do této necelé pětiny patří. Stejně tak není obtížné domyslet, proč jsou spokojeni, co jim vyhovuje. Zrcadlem názorů je často i Radiofórum Českého rozhlasu. Do vysílání mohou totiž přímo vstupovat telefonicky posluchači se svými názory. Dne 2. února se diskutovalo o našem disentu, přítomen byl i ministr vnitra Jan Ruml. Diskuse účastníků byla selankou do chvíle, kdy zavolal první posluchač. A po něm další. Např. se ozval bývalý politický vězeň z Hodonína a sděloval, že potkává na ulici spokojené a sebevědomé příslušníky StB a ba- chaře, kteří do něho během dvanáctiletého věznění surově kopali. Ministr na to odpověděl, že poškozený má možnost zahájit revizi svého soudního procesu, případně se má obrátit na Úřad pro vyšetřování zločinů komunismu. Nežli dokončil odpověď, ozvala se posluchačka s názorem, že tato rada není řešením, protože většina zločinů byla promlčena a také každý nemá nervy ani prostředky na několikaleté soudní procesy. Jiný posluchač vyjádřil lítost nad tím, že disent nepůsobí dnes, bylo by toho velice zapotřebí. Odpověď sklouzla k obezličce: je plná svoboda projevu, např. nedávno proběhla bouřlivá diskuse, při které od řadových občanů padala tvrdá slova na adresu vlády. Diskuse však byla na ekologické téma - a to měl sotva posluchač na mysli. Diskuse a přebohaté komentáře k dnešku hledají důsledky, jen málokdy však plné a skutečné příčiny. Argumentační šalebná hra je někdy ochotna připustit pohled o nějaký rok zpět (ale proboha ne do totality!), ale stejně nakonec vyústí do "objasnění", že to bylo ještě za federativního státu a i tehdy byli poslanci demokraticky zvoleni. Jinými slovy: máme svobodu projevu a tak si můžeme říkat co chceme, ba i ostře kritizovat - ale to je všechno! Skutečné dění však půjde dále po stejné linii, o právu, morálce a spravedlnosti nebude rozhodovat nespokojenost občanů, nýbrž jimi zvolení poslanci, senátoři - a velkopodnikatelé. Ti všichni jsou přece nejlepší z nás. Nebo ne? Jednou za pár let lze volební rok "přežít", však máme zkušenosti se ztvárňováním voličů před volbami. Po volbách jsou už jen nezajímavou a beztvarou masou! Mají svobodu a co by chtěli víc? Komu se nelení, tomu se zelení, tak to u nás platí, protože zejména v kapitalismu jsou podnikatelské i osobní aktivity téměř všeho druhu hnací silou, motorem, základem k úspěchu a zisku. S tím pravděpodobně bude souhlasit většina přemýšlivých občanů. Ale jen málo z nich si uvědomuje, jak široký je pojem "kapitalismus", jak bohatou paletu forem obsahuje. Jinými slovy: záleží především na tom, v jakých mantinelech zákonů, soudnictví, státní správy a všeobecné morálky, v jaké politické struktuře apod. probíhají jak podnikání, aktivity, tak i život vůbec. Delší dobu jsem hledal druh, do kterého lze český kapitalismus začlenit. Pomohla mi - jak to někdy bývá - náhoda. Přesněji: Český rozhlas, který mě v začlenění předběhl - a jsem mu za to vděčný. Považuji za povinnost se o zjištěnou moudrost podělit: V České republice jsme nastolili a prudce rozvíjíme kapitalismus balkánského typu, s mnohými rysy mafiánského kapitalismu ruského. Nepředpokládám , že je třeba cokoliv dodávat a objasňovat. (10.2.1996) • POLYGON 2/1996 13 [pageend15]Do druhé sametové šestiletky VÁCLAV JAKOUBEK DOPROVODNÉ KRESBY: RADEK KUČERA Mnoho se poslední dobou mluví o úspěších, které the Czech Republic dosahuje ve všech sférách života. Premiér jezdí po světě a kdekomu vykládá, jaký on je pašák a je-li náhodou odněkud vypískán, jako třeba loni z University Chicago, když odmítl odpovídat na jemu nepříjemné otázky, skutečnost tato se lidu doma neoznámí. Ba i v tisku exilovém se chvály Česku dostává. Kupř. nedávno v kanadském >Novém domově< se o těchto úspěších s vervou rozepsal pan Stanislav Reiniš a hojně na podporu svých teorií citoval v Česku vydané statistické údaje. Well, proti gustu žádný dišputát, praví staré mudrosloví. Chce-li kdo růžové brýle na nose míti, budiž mu to přáno. Střízlivější pohled cosi jiného ukazuje. Podívejme se tedy krátce na některé úspěchy třeba v podnikání. Svobodné podnikání je v Česku vykládáno dosti široce, přesnější název by mohl být „organizovaná zlodějna“. Organizovaná a podporovaná vládou, v čele s premiérem- ekonomem, jemuž trvalo přes šest let, než částečně pochopil, co znamená pojem „špinavé peníze“. Parlament prý chystá zákon, který by měl jejich praní zamezit. Že jde o opatření ne s křížkem po funuse, ale po rozpadu nebožtíka, je nabíledni. Dnes je drtivá většina špinavých peněz, nakradených komunisty za tzv. minulého režimu vyprána a na to, co zbývá, je do července čas, neb tehdy snad má onen slavný zákon v platnost vejít. Ostatně: zloději, podvodníci, vyděrači a jiní hochštapleri, v Czech Republic honosně „podnikatelé“ zvaní, jsou nedílnou součástí ekonomiky. Snad je to ta „třetí cesta“, o níž se ve vládních kruzích s oblibou vykládá. Ukázkou vynalézavosti českých podnikatelů je kauza (módní to výraz český) s lehkými topnými oleji (LTO), která se táhne již několik let. V podstatě se jedná o jednoduchou záležitost. Olej na topení, který je chemicky prakticky totožný s motorovou naftou, se po dovozu na motorovou naftu papírovým prohlášením přemění. Rozdíl v ceně prodávaného produktu podvodníkům, pardon, podnikatelům zůstane v kapse. A také daň, která se státu nezaplatí. Nemalou roli v těchto podvodech hrají celníci vydávající falešná celní prohlášení, bez kterých by tyto transakce nebyly možné. Když toto schema čeští koumáci objevili, Klaus to mávnutím ruky odbyl jako cosi, čím se není nutno zabývat: 30. března 1994 se vyjádřil před kamerou, že jde jen o milionové částky. Když skandál s LTO nabýval na rozměrech, představitelé ministerstva financí konstatovali, že sice jde o značné daňové úniky, ty ale nepřesáhnou částku pěti miliard. Nyní, po obvinění více než sta osob, se tyto úniky odhadují na více než 20 miliard a dle vyšetřovatelů lze očekávat, že škody ještě vzrostou. Vyšetřování aféry ztěžuje neochota svědků vypovídat. Důvod? Organizátoři podvodů likvidují případné svědky brutalitou, která nemá obdoby. Např. brněnský „podnikatel“ Marek Lehký, který loni zprostředkoval pro jistého Josefa T. (který je momentálně ve vyšetřovací vazbě, ale odmítá vypovídat) dovoz LTO a byl proto kontaktován policií. Nedlouho poté byl na břehu řeky Moravy nalezen mrtev, přesněji řečeno: byly nalezeny zbytky jeho těla. Vrazi Lehkého spoutali, podložili ho výbušninou a odpálili ji. Jiný „podnikatel“, Miroslav Kovařík, který taktéž obchodoval s Josefem T., zahynul při výbuchu bomby umístěné v jeho voze. Motivy obou vražd policii nejsou známy a dle vyjádření soudce krajského soudu není jisté, zda Josef T. bude obžalován, natož odsouzen. Dále je možno připomenout výlovy těl z nádrže Orlické přehrady v sudech s kyselinou sírovou či zabalených do drátěného pletiva, vesměs těl „podnikatelů“ se vztahem k LTO. Není divu, že svědci buď trpí amnézií a nebo jsou nezvěstní. Není nad svobodu podnikání značky Czech made! Jinou kapitolou jsou banky, které poslední dobou v Čechách scházejí na úbytě. Za poslední dva roky jich zkrachovalo pět, nejnověji má na mále Ekoagrobanka v Ústí nad Labem. Příčiny jsou povšechně stejné: banka se založí, naláká drobné střadatele, představenstvo banky si žije na velké noze a místo investic buď spekuluje nebo se spoléhá na schema pyramidy. Ústeckému případu věnoval premiér Klaus několik slov: „Kdyby se každý měsíc deset novinářů domluvilo, že označí jednu banku za špatnou, tak ona špatná bude. Proti tomu žádná země na světě nemá obranu...“ Jinými slovy: za vše mohou ti lumpové novináři, kteří hledají všude blechy. Mentalita našprtaná u orientálních despotů, kteří s oblibou likvidovali posly špatných zpráv. Premiérovi asi v tomto případě uniklo, že EAG Ústí nad Labem si již v minulosti na překonání svých tzv. potíží vypůjčila od státu dvě a půl miliardy korun a nyní požaduje další miliardu. Snad jeho zapomnětlivost má kořeny jinde: EAG Ústí totiž poskytla mj. úvěr 360 milionů korun společnosti Falkon, která přímo sponsoruje ODS Chomutov. Také mu dle všeho unikl komentář mluvčího Centrální banky, podle které potíže českých bank jsou způsobeny „... za prvé určitou mírou neprofesionality vedení a za druhé podvody...“. Podle Klause tyto a podobné komentáře jsou v podstatě „nefér...!“. Ono se ale krade nejen ve velkém. Proslulosti nabylo Česko organizovanou krádeží KOMUNISMUS JE VÍTĚZSTVÍM idej e 14 POLYGON 2/1996 [pageend16]aut, kterak dokazuje praktická nemožnost najmout si v západní Evropě auto k cestě do Česka. Jak se tento „kšeft“ praktikuje, názorně ilustruje případ spisovatele Jana Beneše, který - optimista jeden - z exilu se vrátil, aby své pokročilé mládí v klidu a pohodě u rodné hroudy trávil. Realita českého právního státu mu ovšem očekávaný klid značně narušuje, nejen tím, že jeho komunisty ukradený dům zůstává sametem nadále ukraden, neb on jest cizinec a proto nemá na nic právo, ale navíc, díky právnímu marasmu vládnoucímu v Čechách mu bylo už dvakrát ukradeno auto. Poprvé prostě tak, že jedné únorové noci roku 1994 prostě zmizelo. Nahlásil ztrátu vozu zn. Honda CRX Si, barvy zelené, které díky neodborné opravě levého blatníku po střetu s oficielní dírou na dálnici bylo snadno identifikovatelné. Úřad přijal triviální zprávu s povzdechem, že vůz už je holt někde na Ukrajině či v Polsku, neb různé mafie v Česku rejdí. Pan Beneš tuto truchlivou zprávu nevzal doslova a na rozdíl od úřadů, které to mají v pracovní náplni, jal se po autu pátrat sám. Nejprve na voze jiném objevil svoji SPZ. Jak se zjistilo, policista, čistě náhodou z úřadu, který SPZ vydává, jel takhle po silnici k Benešovu, když náhlé nutkání ho zastavit přimělo. A ejhle, v příkopě se dvě cizinecké SPZ válely. Tak je sebral a díky své funkci je registroval autu jinému, poplatek za to jaksi zapomněl dát státu. No, stane se, ta přepracovanost! O ukradeném autu nevěděl nic. Pan Beneš si pak opatřil koníčka - kdykoliv viděl Hondu SRX, dal si práci zkontrolovat její levý blatník. Takovou Hondu objevil zaparkovanou před Obvodním úřadem vyšetřování policie České republiky v Praze 4. Tohle auto však bylo už černé, leč pod touto barvou skrze odřeninu prosvítáva- la původní barva zelená. Nový „majitel" si dokonce ve voze ponechal pásky s nahráv- kami hudby pro US Army z druhé světové války, které si pan Beneš zakoupil v USA prostřednictvím Klubu přátel swingu a které v Česku nikdy k dostání nebyly. Pan Beneš si vůz vyfotil a zavolal policii, která auto zajistila i s páskami Stagedoor Canteen, Music of the War Years 1941 - 1945, o čemž si pořídila záznam. Zároveň se zjistilo, že vůz je vybaven novým sériovým číslem výroby. Dotazem u výrobce (Honda USA) se zjistilo, že číslo nyní na voze uvedené nebylo nikdy vydáno, čili - vůz tohoto čísla nebyl nikdy vyroben. Fax s tímto údajem byl předán policii. Falešné výrobní číslo, identifikace věcí v Česku nedostupných, popis poškozeného blatníku včetně neodborné opravy - pro normálního smrtelníka věc vcelku jasná. Ovšem v poměrech českého „právního státu" tato fakta nic neznamenají. Tři dny nato se na policii dostavil policista Jan Hlaváč, předložil malý Technický průkaz a policie mu vůz bez průtahů vydala. Vůz, průkazně kradený, opatřený neexistujícím výrobním číslem a vybavený falešnými doklady! Jan Beneš byl de facto policií České republiky zcela oficiálně okraden po druhé. Obrátil se tedy na ministra vnitra Jana Rumia, od kterého se mu po čase dostalo povídání jakoby převzaté z deníku barona Prášila. Pan Ruml sděloval: jeho policie „zjistila", že auto, údajně pana Beneše, bylo ve skutečnosti dovezeno ze Švýcar, kamž se dostalo z Německa. Swingové pásky ve voze nejsou a nabouraný blatník nic neznamená, stejně jako nějaké údajně nepravé výrobní číslo, neboť policajti čeští pravost existujícího čísla stvrdili kulatým razítkem. Tak si, hochu, trhni nohou, na nás nestačíš...! Opravdu ne. Dotazem ve Švýcarsku se sice zjistilo, že auto zn. Honda uvedeného výrobního čísla tam nikdy registrováno nebylo, to ale v Česku nikoho, od posledního mafiána po ministra Rumia, vůbec nezajímá. Lze učinit logický závěr - loupeže aut v Česku organizuje a falešné doklady k nim vydává policie České republiky a tato bohulibá činnost je chráněna nej vyššími vládními místy včetně ministra Rumia. O úspěších dalších by se mnoho psáti dalo, leč místa nezbývá, tedy snad příště. Pro tentokrát uzavírám slovy Jana Beneše, který na adresu právního nihilismu českého poznamenal: „Směle kupředu za naším Vendou! A policii vyčistíme, a ty, kteří náhodou nejsou u mafie, vyhodíme!“ Hurá! ! ! - dodávám k tomu. Lakewood, Ohio, 4. března 1996. ■ Západ i president Havel sázejí na nejslabšího koně ZDENĚK F. LEINER Když Boris Jelcin po dlouhém váhání oznámil svoji kandidaturu pro blížící se presi- dentské volby, v nichž se utká s předsedou ruských komunistů Gennadij em Zjuganovem, vůdcem ultranacionalistů Vladimírem Žiri- novským, populárním generálem Alexandrem Lěbědem a snad též s liberálem Gregorijem Javlinským, otevřely se na Západě měšce s dolary, markami a franky. Na zásah Billa Clintona oznámily Mezinárodní měnový fond a Světová banka, že Rusku poskytnou úvěr deset miliard dolarů. Francouzský president při své oficiální návštěvě v Moskvě v polovině února slíbil čtyři miliardy franků a Helmut Kohl během své státní návštěvy v Rusku 20. února nešetřil též svou podporou Jelcinovi. Prohlásil sice: „Není mou úlohou pronášet komentáře o ruských presidentských volbách“, ale v zápětí pochválil „přímý vztah, který Boris Jelcin činí mezi svým druhým mandátem a svojí reformní politikou.“ Přes zdráhání německých finančních kruhů slíbil kancléř Jelcinovi otevřeni nových německých úvěrů Rusku, a na adresu oponentů v Německu prohlásil, že by bylo „idiotské“ přestat Rusku pomáhat při překonávání jeho hospodářských těžkostí. "Jestliže mu nepomůžeme, riskujeme zhoršení situace... Boris Jelcin dodržuje vždy své závazky." Po Clintonovi a Alainovi Juppém potvrdil Helmut Kohl, že Západ vsadil na kandidáta Jelcina. Přes všechny protesty a pohoršení, které vyvolává Jelcinova „politika“ vůči Čečensku, a přesto, že nahradil na křesle ruského ministra zahraničí prozápadního Andreje Kozyreva bývalým generálem KGB a někdejším velitelem ruské špionážní služby SVR po roce 1991, Jevgenijem Primakovem, známým svým nepřátelským postojem vůči Západu. Přestože Jelcin, aby získal nacionalistické voliče, na schůzce představitelů nástupnických států SSSR v Moskvě dne 19. ledna 1996 navrhl přeměnu Společenství nezávislých států na Ekonomickou unii - což by byl první krok k obnově Sovětského svazu. Přestože 22. ledna ohlásil zastavení privatisací a požadavek, aby si stát podržel v již privati- sovaných velkých podnicích 51% akcií a tím je kontroloval. A přestože existuje přímý důkaz, že Rusko začíná obnovovat svoji tradiční imperialistickou politiku směrem na POLYGON 2/1996 15 [pageend17]západ. Důkaz, který se nazývá Slovenská republika. Ruské námluvy na Slovensku začaly již loňského roku, když Kozyrevův náměstek při oficiální návštěvě v Bratislavě zrazoval slovenské vládní činitele od vstupu do EU a NATO a veřejně dokazoval výhody jejich orientace na východ. Korunu těmto snahám nasadil ruský velvyslanec v Bratislavě S. Jastržembskij svým interview v českém, tudíž zahraničním deníku „Mladé frontě dnes“. Proti všem diplomatickým zvyklostem kritisoval bod programového prohlášení slovenské vlády týkající se vstupu do NATO a řekl: „Zdaleka ne celá společnost, a to nejen na Slovensku, není s tímto cílem srozuměná. Vidíme zde vlivné síly, které mají jinou představu o bezpečnosti země.“ Řečeno bez diplomatických kudrlinek: Proti vstupu do západních struktur jsou na Slovensku celé dvě vládní strany (SNS a ZSR) a část poslanců Mečiarovy HZDS a Weissovy Strany demokratické levice; jsou buď pro spojenectví s Ruskem nebo pro zřízení neutrální zóny mezi Ruskem a Západem s konečným cílem, tuto zónu přeměnit v zónu ruského vlivu. Snahu Ruska neutralisovat Polsko, Maďarsko, Slovensko a Českou republiku potvrdil při svém pobytu v Mnichově náměstek ruského ministra obrany Andrej Kokošin. Podle českého novináře Bohumila Pečinky ruská snaha o finlandisaci Slovenska se týká také České republiky. „Mladá fronta dnes“ a po ní též jiná média uveřejnily výňatky z „přísně tajné“ zprávy české protišpionážní služby, podle které ruské zpravodajské služby trvale působící v ČR se snaží ovlivnit české parlamentní volby v tomto roce. Jejich snahou bude diskreditovat prozápadní politiky a podpořit ty, kdo jsou nakloněni Rusku. Od summitu v Budapešti Jelcin při každé příležitosti vytrvale opakuje - naposledy při státní návštěvě Helmuta Kohla 20. února t. r. -, že Rusko nepřipustí rozšíření NATO na východ. Ruský ministr obrany Gračov dokonce ve svém interview s Frankfurter Allgemeine prohlásil, že odpovědí na rozšíření západní vojenské aliance by bylo vytvoření „protipólu s účastí Číny“. Proč Západ přesto podporuje Jelcina? Proč riskuje své miliardy, které by neoko- munistická vláda Ruska pravděpodobně odmítla splatit, tak jako to učinil Lenin s velkými půjčkami, které Velká Británie, Francie a USA poskytly carovi? - Protože je jeho poslední nadějí: když se mu podaří setrvat v presidentském křesle, bude pokračovat v politice jisté demokratisace, hospodářských reforem, ’byť omezených, a spolupráce se Západem. Jeho šance jsou velice nízké. Ještě v lednu na něho politologové v Rusku i v zahraničí nesázeli ani pětník. Podle průzkumu volebních preferencí těšil se komunista Zju- ganov přízni patnácti procent voličů, Javlin- skij by obdržel 11 %, Žirinovskij 9%, generál Lebed 8% a Jelcin 6%! Všichni zahraniční pozorovatelé konstatovali, že Zjuganov od jisté doby začal hrát na stejnou nacionalistickou strunu jako Žirinovskij, Lěběd a jiní méně významní „vlastenečtí“ kandidáti. Kdyby se hlasy jejich voličů v druhém kole připojily k jeho vlastním, stal by se presidentem Ruské federace. V ruském presidentském systému, ve kterém je zachováno mnoho prvků carského samoděržaví, by to znamenalo, že by se uskutečnil jeho volební program: nové postátnění národního hospodářství, nová kolektivisace zemědělství a postupná obnova SSSR. Ještě při nedávné velké ekonomicko- politické "mši" v Davosu neváhal Zjuganov potvrdit svůj plán návratu k bývalému hospodářskému systému a pohrozil, že po zvolení presidentem zruší dohody s USA o odzbrojení, jestliže Polsko vstoupí do NATO. To vše na Západě vyvolává obavy, že se uskuteční návrat komunismu i mimo Ruskou federaci, a že dojde, když ne ke studené, tedy jistě k „vlažné válce“. Západní politikové a politologové se utěšují, že mimo Rusko je návrat komunismu nemožný, a že vítězství komunistů ve volbách v Maďarsku, Polsku a pobaltských republikách neznamená návrat komunismu. V koncertu západního tisku na toto téma sehrál koncem ledna a počátkem února sólo nejvýznamnější francouzský deník Le Figaro anketou na „nejvyšší úrovni“. Zahájil ji 22. ledna pod velkým titulkem „Rusko: nový rudý příboj“ a dalšími titulky: „Zvítězí-li komunistická strana, bude nucena obnovit socialistický systém“, „Návrat nomenklatury“ a „Nové masky komunistů“. V rámečku pod tímto posledním titulkem píše Charles Lam- broschini, redaktor řídící tuto anketu: „Komunisté se vracejí. Šest let po pádu berlínské zdi vyhrávají ve východní Evropě jedny volby za druhými, a na Západě je omlazují následky hospodářské krise. Avšak jedině Rusko je obnovením marxistického řádu ohroženo doopravdy.“ Aby dosáhli svého, píše dále autor, „změnili moskevští komunisté své ideologické pozlátko. Opustili proletářský internacionalismus a nasadili polnice nacionalismu. Zřekli se ateismu a klaní se pravoslavnému kříži.“ (V aktualitách francouzské televise jsem měl možnost spatřit komunistickou manifestaci v Moskvě, kde vedle rudých praporů se srpy a kladivy vlály standarty, jaké se nosí při církevních procesích!) V dalších, celkem jedenácti článcích Lam- broschini a jeho spolupracovníci reprodukují své rozhovory s vedoucími státníky a politiky postkomunistických zemí a Robertem Hue, prvním tajemníkem KS Francie. Ve všech interview zaznívá společný tón: Ano - bývalí komunisté zastávají v naší zemi význačné funkce, ale jsou to vesměs lidé, kteří již dávno před rokem 1989 poznali škodlivost leninismu a stalinismu, a dnes jsou přesvědčenými demokraty a přívrženci „cesty na západ“. Jedním z interviewovaných státníků je Václav Havel. Jako všichni ostatní soudí i on: „Nemyslím, že je třeba obávat se návratu komunismu v zemích, kde se exkomunisté dostali k moci... Ve stranách založených exkomunisty jsou skutečně takoví, kterým se stýská po bývalém režimu, ale druzí se minulosti úplně zřekli, a dnes jsou normálními sociálními demokraty, jakých je na Západě mnoho.“ President Havel však v dalším rozhovoru připouští nebezpečí, které hrozí i mimo Rusko od těch komunistů, kteří „mají dlouhou zkušenost v politice, kteří disponují finančními prostředky a strukturami, na které se mohou spolehnout, a kteří, a to především, jsou zvyklí na autoritativní kolek- tivismus, prostřednictvím něhož je snažší vládnout. Změnili jedině prapor, a nahradili marxismus nacionalismem. Když k tomu přidáme jejich populistické projevy, jeví se mi tito lidé jako zvlášť nebezpeční, ať už se jedná o balkánské země nebo o některé bývalé sovětské republiky. Avšak takové nebezpečí existuje latentné ve více zemích střední Evropy. Je to pro Západ velká výzva k boji. Nedo- káží-li západní mocnosti rychle a velkoryse vytvořit demokratický systém pokrývající celou Evropu, prosadí se tito pánové. A bude pozdě... Budeme se divit.“ V závěru rozhovoru odpověděl Václav Havel na poznámku Ch. Lambroschiniho, že se Jelcin snaží svést komunistické voliče stále větší autoritativností své politiky: „Myslím, že přes svoji tendenci vládnout stále autoritativněji snaží se skutečně Rusko reformovat. Myslím, že chce svoji zem skutečně přivést na cestu demokracie a tržního hospodářství bez možnosti návratu.“ Na otázku týkající se presidentských voleb v červnu soudí český president, že „v demokratickém táboře je Jelcin jediným kandidátem, který má šanci vyhrát“. (Znění Havlových odpovědí je zpětně přeloženo z francouzského překladu: pozn. red.) Úvahy presidentů Clintona a Chiraca stejně jako kancléře Kohla projevují podobné tendence, jaké naznačil president ČR. A jejich politická a finanční podpora již začala nést první výsledky: Podle průzkumu preferencí, které uveřejnil 27. února „Le Figaro“, postoupil Boris Jelcin ze šesti na jedenáct procent. Avšak Zjuganov zvýšil své score z 15 na 24 a ultranacionalista Žirinovskij z devíti na 12. Demokracie a tržní hospodářství nemají v Rusku zdaleka vyhráno, a v jiných postkomunistických zemích jsou ohroženy též. Epilog Rusko podalo už 7. května 1992 žádost o přijetí do Rady Evropy. Byla přijata s četnými výhradami, a ještě 22. ledna 1996, tři dny před zasedáním, které mělo rozhodnout o přijetí nebo nepřijetí, předseda parlamentu Rady Evropy Miguel Angel Martinez prohlásil: „Není jisté, zda bude pro přijetí Ruska dosaženo dostatečné většiny. Jsme všichni znepokojeni způsobem, jakým ruská vláda řeší čečenský konflikt.“ Další členové RE připomínali nedodržování lidských práv v Ruské federaci, zejména v oblasti justice, uváděli obrat Jelcina k autoritativnímu řízení státu, zastavení privatisací, což vyvolalo mimo jiné i demisi předsedy ruského Výboru pro lidská práva z funkce poradce presidenta Jelcina. Na diskrétní nátlak francouzského a německého ministra zahraničí, kteří činí vše, aby na poli mezinárodní politiky podpořili Jelcinovu volební kampaň, hlasovala však většina poslanců Rady Evropy pro Rusko. Švýcarský poslanec Dumeni Columberg se podobně jako jiní proti tomuto „mimořádnému politickému nátlaku“ postavil. Výsledek nátlaku, přijetí Ruska, ohrozil podle jeho slov důvěryhodnost RE, doposud synonymu demokracie, a obětoval na oltář „reálné politiky“ základní hodnoty, jakými jsou právní stav a lidská práva. v 16 POLYGON 2/1996 [pageend18]Z dějin socialismu v Československu - část XIII. (předposlední) Bursiánem u Ďurišů aneb Kterak bez větší újmy vychutnávat! slastí lidové demokracie ROBERT F. LAMBERG „Pracujícímu lidu již kyne vstříc krásný, radostný a šťastný život v socialismu. Ano, v socialistickém řádu se žije krásně, radostně a šťastně!" Václav Kopecký: Třicet let KSČ Dva dny za sebou jsem mamě čekal na vyšetřovatele v Bartolomějské ulici. Pokaždé jsem více než hodinu seděl v čekárně v přízemí vlevo, v ruce modrý předvolávací lístek; ze zdi na mne zlostně civěl zesnulý Kléma a tehdy ještě žijící Tonda Zápotockých. Vždy tak asi po hodině se objevil es- tébáček-vrátný s tím, abych přišel příští den v osm, že „soudruh referent“ je momentálně zaneprázdněn. Poznal jsem ho tudíž až třetí ráno. Chlap-hromotluk s brutálním ksichtem, v malé místnosti za prázdným psacím stolem. Vzadu byl ještě jeden stolek a za ním pěst proletariátu v podobě pidimužíka s blokem a tužkou: mlčící zapisovatel. Hromotluk si nejprve stěžoval, že má s promočním ročníkem 1952 právnické fakulty Karlovy university moc, skutečně moc práce. Pak teprve se pustil do „případu Lamberg“, přičemž se hlavně zajímal o mé styky s přáteli. Odhadl jsem inteligenci vyšetřovatele jako průměrnou až podprůměrnou. Tohoto jeli- mana, který - zdálo se - o mně zatím konkrétně nic závažného nevěděl, jsem snad při výslechu mohl „vést“ mně neškodným směrem pomocí směsi pravdy a fantastických, ale realisticky znějících smyšlenek a idiotství. Recept se ukázal správným. „Přiznal“ jsem se k tomu, že jsem na fakultě znal - povrchně znal - několik kolegů, které soudruh vyšetřovatel označil jako „zrádce a agenty“ nebo alespoň jako „otevřené nepřátele lidově-demokratického zřízení“. Třeba Vláďu Odstrčila vulgo „Lord Intervent“, když už estébák třímal příslušnou skupinovou fotku nás všech v ruce. Ale když došla řada na hodného kolegu Martínka, tak jsem stál na tom, že se jedná o Standu Martínka, oddaného člena KSČ, a ne o nějakého mně neznámého Zdeňka (ve skutečnosti dobrého kamaráda a tehdy také již ve vazbě). Soudruhu vyšetřovateli se ale - to jsem rychle vycítil - jednalo hlavně o mé styky s Luďkem Molnárem, o kterém jsem tehdy jen věděl, že v létě 1951 uprchl spolu s Lordem Interventem na Západ (a nevěděl, že se činil jako sebevražedný agent-chodec americké zpravodajské služby). Musel jsem výslech dostat nějakým způsobem do jiného směru; mnou „přiznané“ styky s tehdy rovněž již uvězněným kolegou a přítelem Bohušem Perutkou, i když „nevinné“, jelikož se vztahovaly na doby universitní, nezaváněly dobře. Molnár, příjemný a tolerantní kolega s anglosaským smyslem pro humor, mi byl vždy sympatický. To hlavní: byl daleko z dosahu StB - a proto jsem se odhodlal k nehezké fintě, v zájmu své vlastní bezpečnosti a hlavně s úmyslem hezky poplést nepřítele: „S Molnárem jsem promluvil jen jednou - a i to mi stačilo. Na více se mne prosím neptejte!“ Hromotluk byl okamžitě napnutý: „Tady musíte vše říct, jinak, panečku, bude zle, velice zle!“ Zafilmoval jsem statečné zdráhání, pak slaboučké váhání - a konečně to ze mne vyšlo, pomalu, zatímco jsem Luďka v dálce v duchu intensivně prosil o prominutí: „Hned při první rozmluvě vychvaloval přede mnou nacistickou politiku proti židům...“ Lež zapůsobila, moje kalkulace se ukázala přiléhavou: Molnár byl sice přes své typicky maďarské příjmení ryzí Čech; v očích primitiva by ale právě kvůli tomuto cizímu jménu vlastně měl být žid. Tak myslel i soudruh vyšetřovatel. Vyvalil na mne oči: „To snad není možné! Vždyť je jako vy!“ Já dělal naivku: „To se tedy mýlíte! Molnár je menší než já, o hodně menší, a je blonďák...“ Něco jsem estébákovi se svou bujnou fantazií musel rozházet. Jako by byl ztratil niť a - zdálo se - i zájem na výslechu. Kdo ví, třeba jsem mu pokazil „sionistické spiknutí“ v promočním ročníku 1952. Ještě několik spíše nevýrazných otázek a byl jsem propuštěn. Poslední slova vyšetřovatele, že se „brzy zase sejdeme“, sice na mne nezapôsobila moc utěšeně; stejně jsem ale nějak cítil, že nebezpečí prozatím pominulo. A tak se mi i stalo: až do odchodu za hranice, patnáct měsíců později, jsem už žádná předvolání na StB nedostal. * * * * Výslech s desorientačkou spadl ostatně do období hluboké osobní beznaděje. Z práce mě vyhodili, možnost útěku přes Blízký východ za nedobrovolné pomoci naší lidové armády, s kterou jsem ještě před několika týdny počítal, se rozplynula v nic. Léto roku 1956 se končilo; revoluční vření u sousedů, v Polsku a Maďarsku, bylo doprovázeno vnitřním rozkladem KSČ. To vše ale ve mně optimismus nevyvolalo. Cítil jsem se, naopak, v pasti, bez perspektiv, beze smyslu života. Co mně je do nejistoty komoušů, do roztržek ve straně? Pro mne jistě nebyly nic platné! A byly! Na Hlavní správě spořitelen se po mém nuceném odchodu vyhrotily protiklady v pokrokové veřejnosti, to jest mezi ká- drováky. „Případ Lamberg“ sloužil šéfovi výchovy kádrů Octavu Veselému k útokům proti stalinistům kolem Baby Jagy Boženy Dostálové. Veselému pomáhali ještě i v tzv. Tajném oddělení. Spořitelní „revisionisté“ měli nějaké politické spojence v kádrovém odboru ministerstva financí, kde jeden z kádrováků - říkali jsme mu „Boxer“, jeho jméno už nevím - mi mávnutím ruky zajistil místo referenta v nově založené instituci, ye Výzkumném ústavu ministerstva financí. V den vypuknutí povstání v Budapešti, dne 23. října 1956, jsem se ráno dostavil do budovy ministerstva v Letenské ulici, proti Sv. Tomáši. Byl to ostatně den mých 27. narozenin a netušil jsem, že se VÚMF - tak zněla zkratka ústavu - stane mým posledním pracovištěm za socialismu, na kterém vytrvám přesně 365 dnů, včetně neděl a svátků. * * * * * Doma jsem mezi svými knihami našel útlou brožurku: učebnici pro studenty obchodních škol s titulem „Das Bank- und Börsenwesen. Eine Einführung“. Novopečenému referentovi VÙMF přes obchodní banky a bursy na Západě se sešit stal nesmírně užitečný - z knížky jsem čerpal veškeré své suverénní znalosti výzkumníka, kterými jsem se v Letenské ulici pyšnil. Se mnou v místnosti seděl ještě Vladimír Šimůnek, svého času na fakultě antikomunista, nyní ale již začínající kolaborant, který se ode mne odtáhl, jelikož pudově vycítil, že stojím na vratké půdě. Druhým mým sousedem byl František Michalec, odborník na dopravní ekonomii a snad z nejnebezpečnějších bolševiků mé generace, na kterého - byl na to zvláště hrdý - již v únoru 1948 „třídní nepřátelé“ spáchali atentát. Bylo mu tehdy 19 let a střely ho nezasáhly... Někdy počátkem šedesátých let - tak jsem se později dověděl - milicionář Franta své bojové komunistické ideály ztratil. Byl důsledný: ve věku 33 let skončil sebevraždou. Michalec, administrativní vedoucí VÚMFu Josef Vinš a ekonom Tomáš Pásek — za války v komunistickém odboji - byli spolupracovníky StB; Michalcův přítel ve VÚMFu Jaroslav Pěnkava, odborník na daně a člen LM, je veden v uveřejněných seznamech spolupracovníků StB dokonce jako „držitel propůjčeného bytu“ pro estébác- ké konspirace. V ústavu byli samozřejmě i nekomunisté a pár neškodných nositelů „jablka“. Třeba Dr. Jiří Vít, předtím Georg POLYGON 2/1996 17 [pageend19]Winternitz z Jablonce, za války v Londýně, který stále ještě neztratil jednoznačný přízvuk v češtině a se mnou si proto rád popovídal po němečku, ovšem jen za pečlivě zavřenými dveřmi. V kádrovém dotazníku, který Vít před nástupem do VUMFu vyplnil, uvedl v rubrice o zvláštních znalostech: „Člen KSČ od roku 1923.“ Tak se to alespoň vyprávělo v kuloárech ústavu. řF řF t F t F t F Nejzajímavější osobou celého ústavu byl ale bezpochyby jeho ředitel s. dr. Július Bráník, jakási inkamace lidové demokracie. Svůj vzestup zakládal na dvou skutečnostech: na pobytu v Moskvě za války, kde působil ve vysílání pro Slovensko, a na příbuzenském vztahu k jednomu z našich velkých státníků - Bráník byl švagrem Viliama Širokého. Po nějakou dobu kolem roku 1950 ho považovali za diktátora Slovenska v oblasti ekonomické. Z důvodu, který vyplyne jaksi automaticky z dalšího zde uvedeného, upadl ale dosti brzy v nemilost, takže se musel uspokojit s ředitelskými joby druhé jakosti („Motokov“ apod.). V roce 1968, kdy pro změnu vášně platily více než obezřetnost, Bráníka označili epitetonem „vrah“. Kdo ho takhle charakterizoval? Nuže, tehdejší plamenný representant lidských tváří dr. Gustáv Husák. Když mě „boxer“ z ministerské kádrovky jaksi „přidělil“ do VÚMFu, soudruh ředitel proti tomu nic nenamítal. Naopak, Bráník sháněl mladé lidi do nově založeného ústavu a také se mu asi líbilo, že někdo v Praze s ním mluvil slovensky. Po několika málo týdnech se jeho chování ke mně ale dokonale změnilo. Urážky, hrubosti a ponižování, kterými mě častoval - a to zásadně za přítomnosti spolupracovníků ústavu -, dosáhly takového stupně, že to rozhořčilo i stalinisty typu Michalce a Pěnkavy, ke kterým mne nepojil právě úzký vztah. Není tudíž divu, že v připraveném vyhazovu do výroby, plánovaném na rok 1958, jsem jako první na listině VUMFu stál já. Důvod Bránikova nepříliš šlechetného chování byl prostý: Bývalý levočský advokát Julius Maiwald chtěl svými hrubostmi před veřejností demonstrovat, že není žádným „sionistou“, i když trpěl stejnou dědičnou vadou jako Slánský, Geminder, Fischl nebo Šling. Tudíž tvrdě na Lamberga, o jehož „neárijském“ původu se dověděl zřejmě až zpožděně. Ze stejného důvodu zoufalého mimikry s. ředitel ze sebe dělal slovenského tupce, který mluvil i po slovenskú jen v primitivním nářečí. Bráník si bezpochyby uvědomil, že žil v podmínkách, kde talent platil za pravičáckou úchylku a znalost cizího jazyka se rovnala kontrarevoluční agitaci. „Bulletin“ byl proto pro něj vždy „ bulecín “ a Winston Churchill „Čúrčil“. Hrdě se s. ředitel hlásil jen k ruštině a po povinné četbě ruďáska a bratislavské „Pravdy“ se skutečně denně bavil dlouhé hodiny s moskevskou „Pravdou“, „Trudem“ a „Izvěstije- mi“. Svět je tuze malý. V červnu 1968 jsem Bráníka potkal jako člena československé hospodářsko-politické delegace na cocktai- lu západoněmeckého ministerstva zahraničních věcí. Řekl jsem mu několik laskavostí a zároveň jsem se mohl přesvědčit, že tento liberální dubčekovec a propagátor tržního hospodářství s lidskou tváří mluvil perfektně německy (s lehkým maďarským přízvukem), obstojně francouzský a také něco anglicky... Bráník se tehdy z Bonnu vrátil do vzpurné gubernie, přežil bratrské tanky a r. 1970 podepsal adresu oddanosti socialistických ekonomů Gustovi Husákovi, témuž Husákovi, na jehož uvěznění a odsouzení coby „buržoasní nacionalista“ se počátkem padesátých let podílel. O rok, dva na to zemřel: celkem vzato málo záviděníhodná kariéra bojovníka za socialismus, za mír a štěstí všeho lidu. * * * * * Rok 1957 nebyl dobrým rokem pro resort financí i pro samotného s. ministra Júlia Ďuriše, a to kvůli „MU“ (mimořádným událostem). Někdy na počátku roku vyrazili na hodinu zaměstnance osobního oddělení. Ministerstvo financí mělo totiž vedle kádrového odboru i osobní oddělení; vždyť někde se ta skutečná práce, spojená se zaměstnáváním několika tisíc lidí, musela dělat. Dotyčný vyhozený zaměstnanec se dopustil hrůzného činu: zplodil syna-zrádce, který tehdy ve věku 22 let v péesácké uniformě a se samopalem jednoduše utekl. Že si za to tatínek své odnesl, bylo samozřejmé a odpovídalo docela socialistické zákonnosti. Soudruh ministr neměl rád samotu. Proto se obklopil nejenom důležitými papaláši v tzv. „poradním sboru“ - seděli v něm náměstci ministra, ředitelé různých hlavních správ a jiná rudá šlechta -, nýbrž také mladšími kádry svého sekretariátu. Ďuriš sedával často dlouhé hodiny ve své honosné kanceláři v kruhu sekretářek, osobních a tiskových referentů i všelikých jiných pomahačů, ke kterým patřil i pozdější - husákovský - český ministr financí Leopold Lér, tehdy sice arogantní, ale i dosti ukecaný mládenec. (Proto jsem také ve stavu líčit následující historku.) Ministr, který se jako írečitý Slovák naučil během let obstojně česky, se snažil jako muž z lidu o lidový styl. Když se mu nějaký ten spis nelíbil, tak si zavolal jeho tvůrce - většinou to byl malý ouřada - a před nastoupeným sekretariátem (přítomnost tuctu sekretářů byla předpokladem celé té hry) viníkovi spílal. Přitom používal hlavně výrazů zoologických jako „hovado“, „vole“, „vopi- ce“ nebo „krávo“: hlavní šéf přes socialistické finance totiž citlivě rozeznával mezi pohlavími. Nakonec pak hodil poníženému nebo ponížené spis před nohy na zem. (Soudruh ředitel Bráník přejímal tuto techniku házení ve styku se mnou.) I stalo se jednou brzy na jaře 1957, že si Ďuriš předvolal referenta - hubeného mužíčka pokročilého věku - k popsanému již jednání. Chudě, ale pečlivě oblečeného mu- žíka jsem znal od vidění; do lítosti, kterou jsem k němu pojal, se míchalo překvapení, že tento anachronicky působící starý pán, vzor c.k. ouřady, přežil poúnorové čistky na ministerstvu... Mužíček, hanbou narůžovělý, si vyslechl nadávky, pak poklesl na kolena a třesoucí rukou posbíral své na parketách rozhozené papíry. Pečlivě je vložil do kartónových desek, vstal, vzpřímil se, dvěma rychlými kroky stanul před ministrovým psacím stolem a se slovy „Tu máš, darebáku!“ vší silou hodil tlusté lejstro Ďurišovi na hlavu. Uklonil se a s pozdravem „Poklona, pánové!“ odešel z místnosti. Soudruh ministr a jeho nohsledi byli dramatickým spádem událostí tak ohromeni, že jim trvalo drahnou chvíli vyrozumět StB o zákeřném atentátu na čelného představitele strany a vlády. Ozbrojení soudruzi nebezpečného záškodníka pak rychle odvedli. Nikdy jsme o něm už více neslyšeli. řF řF řF řF řF Atentát třídního nepřítele upadl poměrně brzy v zapomenutí kvůli „případu Žid“. Žid nebyl žádným židem, jen se jmenoval Žid, Josef Žid, a jako starý straník byl odpovědným zaměstnancem devisového odboru Státní banky v Panské ulici. Čirou náhodou - tj. namátkovou šfárou ministerstva státní kontroly - se přišlo na to, že s. Žid udržel v Curychu osobní bankovní konto ve švýcarských francích, které díky příjmům Čs. státní banky ve tvrdé měně utěšeně rostlo. Žida okamžitě zavřeli a s ním ještě pár bankovních úředníků, ale hledání zodpovědných muselo jít výše. Šéfem zahraniční sekce Státní banky byl s. Ľudovít Kováčik. Na toho se nemohlo, jelikož byl úzkým přítelem Ďuriše a jeho styky šly prý přes Viliama Šalgoviče od StB přímo na vnitro a na Hrad. I ministerstvo financí mělo zahraniční odbor - zabývající se hlavně legislativními prácemi -, kterému velil docent dr. Kazimír Čakrt, starší a důstojný ouřada. Jediným pojítkem Čakrta ke Státní bance bylo, že pro forma podepisoval některé její devisové šeky. Čakrt byl členem strany; více ale zavážilo, že si vzal vdovu po nacisty zavražděném komunistickém advokátovi Ivanu Sekaninovi a že dotyčná s. Gertruda Sekani- nová-Čakrtová byla náměstkyní ministra zahraničních věcí, která v době našich událostí - ač již dosti letitá - akurát porodila dítko. Proto vrchnost s docentem zacházela dosti šetrně: Přikázali mu, aby do úřadu už více nechodil a doma čekal na vyřízení předčasné pense. Manžel s. náměstkyně to, alespoň navenek, bral na vědomí s klidem Angličana. Neví se ovšem, co ho doma očekávalo: vždyť Gertruda se ne bez určitého oprávnění mohla domnívat, že má kvůli Kazimírovi po ptácích. (Neměla, až bratrská pomoc o jedenáct let později učinila její kariéře konec.) Krátce a dobře, docent Čakrt si aféru nakonec přece jenom vzal k srdci: 30. června 1957 v poledne, den před odchodem na důchodek, ho našli v bytě oběšeného. řF tF řF řF řF Jednoho sychravého zářijového rána svolal s. Bráník celé osazenstvo VÚMFu do své 18 POLYGON 2/1996 [pageend20]rozsáhlé pracovny. Tvářil se ještě zasmušileji než normálně, když nám z lejstra přednesl v plynné českoslovenštině strohou zprávu: Dr. Josef Potoček, bývalý ředitel První české zajišťovny a.s., byl pro špionáž ve prospěch západních imperialistů odsouzen k trestu nejvyššímu. Rozsudek byl již vykonán. „Toto sdelenie je tajné,“ doložil s. ředitel a tvářil se katovský. Zajišťovna a.s., „Erste böhmische Rückversicherungs AG“, jak to stálo na štítu u vchodu, se nacházela v budově vedle ministerstva a Po- točka znal na ministerstvu kdekdo. Byl ostatně snad jediným ředitelem v resortu s dobrou pověstí, mezi svými podřízenými oblíben.*) „Doufám, že to byla poslední mimořádná událost v soustavě financí," prohodil Franta Michalec, bledý rozčilením, po návratu do naší kanceláře. Nebyla: Neuplynul měsíc a referent VÚMFu pro obchodní banky a bursy, jehož hlavním úkolem nicméně bylo zosobnit pro s. Bráníka kámen úrazu, vzal roha. O okolnostech této zrady, která definitivně zakončila pohostinské vystoupení autora tohoto seriálu na socialistické scéně, až příště, ve XIV., závěrečné části. ■ Buenos Aires - Rio de Janeiro, únor 1996 *) O osudu statečného dra. Potočka se zájemce může dočíst v knize uprchlého důstojníka StB Josefa Frolíka „Špion vypovídá“ (Index, Köln, 1982). Dnes je tento bojovník za svobodu stejně zapomenutý jako většina hrdinů třetího odboje. Hanba za to padá na současnou vládu ČR. Trnitá cesta k právnímu státu ZBYNĚK BRADA Podceňovaná, nerespektovaná nebo nedokonalá právní soustava bývá pravidelně doprovázena zneužíváním státní a policejní moci, porušováním základních lidských práv a dříve či později hospodářským úpadkem. V Československu takový stav trval více než půl století a proto stát v roce 1990 stál před nutností nastolení nového demokraticky zaměřeného právního řádu. To je velmi obtížný legislativní úkol, který by mohl být usnadněn, kdyby mohl navázat na dřívější právní tradici. Právní kontinuita by měla vycházet pochopitelně pouze z takového právního systému, který je kompatibilní s ideovými základy nově budované společnosti. V našem případě na společenském řádu, který je založen na respektování základních lidských práv, na demokratických principech ve vnitřní i mezinárodní politice, a tržním hospodářství. I když československou právní strukturu založenou na ústavě z roku 1920 nemůžeme idealisovat, přece však mnohé elementy tehdejšího právního řádu obstály test dvacetileté praxe, a představovaly něco, na čem bylo možno stavět v přítomnosti. Pokusme se posoudit, zda tyto předpoklady byly splněny po roce 1990 v obrozené Československé republice a ve dvou nástupnických státech, v České republice a na Slovensku. V nové ústavě České republiky se deklarativně zdůrazňuje kontinuita s Československou republikou založenou v roce 1918. Slovenská republika vidí svůj základ v Říši velkomoravské. Zatímco kontinuita první Československé republiky v České republice může míti ideový a právní obsah, který budeme zkoumat v další části článku, prohlášení návaznosti slovenské státnosti na Velkomoravskou říši je pouze deklarativního charakteru, prozrazující neochotu se ztotožnit s Československou republikou a obavu se historicky ztotožnit se státem z let 1939/45. Vraťme se tedy zpět k právnímu řádu Československé republiky. Nebudeme se zabývat mocenskými a ideologickými proudy a osobnostmi, které navigovaly směr vývoje právní soustavy v turbulencích polistopadového politického vývoje. Musíme však konstatovat, že význam budování právního státu nenacházel v abstraktně-filosofickém pojetí demokracie na jedné straně, v pragmaticky zaměřeném ekonomickém redukcio- nismu a technokratickém pojetí státní správy na straně druhé, dostatečně vysoký stupeň priority (již proto, že v obou zmíněných oblastech se prosadily v Československu mimořádně silné osobnosti). Nutnost budování právního státu jako základu fungující demokracie a efektivního národního hospodářství mnohým politickým činitelům i legislativnímu aparátu unikala. Pokud si to uvědomili, rychle narazili na těžké problémy základního rázu, kterých se zalekli (problém sudetských Němců, emancipační tužby Slovenska, problém znárodněného a konfiskovaného majetku nejrůznějších skupin obyvatelstva atd.). Intelektuální i politická kapacita lidí, které politické změny náhle postavily do rozhodných posic v této oblasti, nebyla dostatečná (nebyli rovnocennými partnery těch dvou či tří úspěšných inženýrů nové společnosti) k řešení těchto problémů a vytvoření zdravé rovnováhy v transformaci různých oblastí národního života. Mnozí z nich, mylně předpokládajíce, že vývoj naváže na politicko-sociální situaci z roku 1948 nebo 1968, připravovali neadekvátní návrhy, z nichž některé, pokud tehdy byly chápány jako nekonfliktní, prošly (a jejich nedostatečnost se projevila později a jejich škodlivý efekt často ještě trvá). Někdy i myšlenky lepší a žádoucí, ale amatérsky presentované mimo kontext ekonomické reformy, byly potlačeny, zejména pokud komplikovaly podstatně vyzrálejší plány v ekonomické sféře. Celou právní reformou se vine jako červená niť myšlenka právní „kontinuity“ jdoucí přes komunistickou éru zpět až k založení Československa v roce 1918. Její autoři si zřejmě ani nepřipustili, že tato cesta je plná obtížně řešitelných paradoxů. Právní akty vydané na území republiky v období mezi mnichovskou smlouvou a obnovením národní nezávislosti byly prohlášeny za neexistující a mnohé historické skutečnosti byly záměrně degradovány, jako by byly výlučně produktem cizí intervence a ne známkou nezávisle probíhajících procesů, kterým mnichovská dohoda pomohla se pouze projevit. Tyto události pak byly podceněny a nebyly všestranně a objektivně zkoumány, jak by si zasloužily. Všechno to, co pak následovalo, i nezastírané zavedení totalitního systému, je považováno za právně platné. Došlo tak k paradoxní situaci, že dvě etapy, v nichž došlo k potlačení demokratických institucí a omezení právní suverenity státu, jsou hodnoceny naprosto protichůdnými měřítky. Naprosto stejný čin, ke kterému došlo v různém období života téhož jedince, je právním systémem, který se odvolává na právní kontinuitu, posuzován protichůdně. A aby náhodou toto dvojí morální a právní měřítko nemohlo býti napadeno a korigováno, tak navíc byl ještě zaveden pojem tlusté čáry jdoucí 24. únorem 1948. Tato tlustá čára nejen umožnila „reformátorům“ se vyhnout řešení obtížných problémů objektivně v atmosféře nekomplikované nově se projevujícími zevními tlaky, ale také těm, kteří neměli dobré svědomí z doby před únorem 1948, zajišťovala jistou imunitu a skýtala alespoň ilusi, že reformy nepřekročí filosofii tzv. lidově-demokratického zřízení. Československá konstituce z roku 1920, která byla oficiálně naliražena až na jaře 1948, byla opakovaně porušována mezi rokem 1938-48 mnichovskou dohodou, maďarskou, polskou a posléze sovětskou ane- xací čsl. území, zřízením Protektorátu, ustavením samostatného Slovenského státu a nakonec nastolením tzv. „lidové demokracie“. Dr. Beneš, representující za druhé světové války čsl. vládu v exilu v Londýně, aby obnovil mezinárodně-politickou kontinuitu POLYGON 2/1996 19 [pageend21]Československa a aby zvýšil svou vlastní legitimitu, trval na tom, že mnichovská dohoda a konsekvence z tohoto aktu vyplývající jsou neplatné. Vyjádřeno jeho slovy (Beneš, Paměti): Právně předmnichovské Československo nikdy nepřestalo existovat. Vše, co se stalo po 19. září 1938, je protiústavní a mnichovská dohoda byla ab initio neplatná. Pokud se týká zahraničně-politic- ké platnosti mnichovského rozhodnutí získal nakonec zdráhavou podporu Velké Britanie a dalších spojenců. Již v roce 1944 M. Hruban (předválečný místopředseda čs. senátu a dlouholetý vůdce Lidové strany) podrobil kritice londýnské téze o právní kontinuitě a doslovně v roce 1944 napsal: „Obtíž se však projeví teoretickému právníkovi, až bude nucen obírati se důsledky trhlin, které utrpěl čs. právní řád revolučními událostmi let 1938- 1939. Chtít tyto nápadné rozsedliny a rozšklebené jizvy prostě ignorovat a tvrdit, že jimi formální kontinuita právní nebyla porušena, je sice možno a proveditelno, vedlo by však v jednotlivostech prakticky k nevítaným závěrům. Iluze zásadně nedotčené právní kontinuity mezi stavem před podzimem 1938 a situací let následujících nedá se udržet.“ (M. Hruban, >Z časů nedlouho zašlých<, Rome, Christian Academy, 1967) Bohužel, právní kontinuita byla Benešem uplatňována selektivně. Tam, kde se to hodilo a nevadilo, byla uplatňována (neplatnost jeho resignace na úřad presidenta nebo někdy požadavek platnosti předmnichovských hranic) a zapomínalo se na ni tam, kde se to nehodilo (dodržování platné ústavy, alespoň jejího demokratického ducha tam, kde to bylo možné). Celá jeho politická činnost, která počala v Londýně a skončila až jeho resignací na jaře 1948, je přehledem porušování základních zákonů státu, k jejichž dodržování se jako zvolený president přísahou zavázal, a dále, což je ještě závažnější, že opustil základní principy demokracie, humanismu a veřejné morálky. Usnadnil tak cestu k únoru 1948. Jak upozornil bývalý jeho tajemník E. Táborský, Beneš jako president vlády v exilu se choval jako absolutní vládce opakovaně odmítající uznat existenci a konštituční práva politických stran zvolených v posledních předválečných volbách (jejichž zrušení a sloučení byl rovněž důsledek mnichovské dohody). Odmítal také dělit se s jejich representanty o politickou moc. Jediná předválečná strana, která nebyla tímto postojem ovlivněna, byla Komunistická strana Československa, jejíž hlavní representanti se uchýlili do Moskvy, kam vliv londýnské vlády nedosahoval. Tím tato strana požívala signifikantní výhodu v poválečné politické soutěži na domácí půdě. Během tohoto vývoje, který začal v kancelářích exilové vlády v Londýně a pak pokračoval na československém území, stále vzrůstající část občanů byla vylučována z politického procesu (nejprve nepohodlné osobnosti v exilu, pak tzv. reakční strany, pak občané jiných národností, pak občané representující liberální ekonomický systém, pak Demokratická strana na Slovensku a všechny civilní organisace neakceptované hegemonií komunistické strany) a to, co zbylo, bylo nahnáno do falangy Národní fronty. Tento proces pak kulminoval na Benešovi vynuceném schválení převzetí moci komunistickou stranou 24. února 1948. Beneš již v roce 1939 v diskusi se sovětským vyslancem ve Velké Britanii Maj- ským nabídl sovětům jednat o osudu Podkarpatské Rusi. To učinil v období, kdy Sovětský svaz de iure uznal samostatné Slovensko a zavřel čs. vyslanectví v Moskvě. Opětně se k tomuto tématu vrátil v roce 1943 při své návštěvě SSSR, kdy opakoval přímo Stalinovi tuto nabídku a Stalin to tehdy odmítl, ale anexoval jednostranně Podkarpatskou Rus na podzim v roce 1944. Beneš v historii sovětské anexace Podkarpatské Rusi sehrál stejně smutnou úlohu a porušil ústavu jako již jednou v období mnichovské krise. Ještě v Londýně a zejména po návratu do Prahy Beneš se nikdy necítil vázán ústavou a vydal 98 dekretů, které negovaly platnou ústavu (která byla formálně nahražena novou ústavou až po únoru 1948). Tyto dekrety odstranily v Československu základní zásady liberální demokracie (svobodnou interakci politických sil a nedotknutelnost soukromého majetku) a jejich tvůrci zanedbali poznání, které tak jasně vyjádřil von Hayek, že bez ekonomického pluralismu nemůže existovat pluralismus politický. Okamžitě i omezily lidská práva a zavedly trestní zákonodárství (které umožnilo stíhání osob za činy, které byly legální v době, kdy k nim došlo a retroaktivně byly kri- minalizovány teprve Benešovými dekrety) a otevřely tak cestu k pořádání prvních politických procesů ještě před únorem 1948. Daly také do rukou nedemokratických skupin prostředky k potlačování demokratických práv jinak smýšlejících občanů. Na věci nic nemění, že dekrety byly dodatečně schváleny parlamentem, který byl ustaven proti duchu ústavy na základě dalších dekretů. Není mou snahou analyzovat z právního hlediska situaci před únorem 1948, snažím se pouze ukázat, že zachováním právní kontinuity s tímto obdobím byly petrifikovány zákony, které nejen nedělají čest našemu národu, nejsou výrazem demokratických a humanistických prvků Masarykovy republiky a ústavy z roku 1920, ale i usnadnily únor 1948. S pachutí v ústech proto čteme výroky, v jinak formálně dobře koncipovaném projevu předneseném v únoru v Karolinu, že nemůžeme jednat „o jakémkoliv zásahu do kontinuity svého právního řádu" a nemáme sebemenší úmysl „rušit naše dávné a legitimně parlamentem schválené právní akty". Demokraté v České republice byli donuceni Benešovy dekrety hájit, přestože neodpovídají jejich ideologii a jejich zájmům politickým. V roce 1990 se nepokusili o jiné a lepší řešení „právní kontinuity“ a tak se dostali do slepé uličky, v které jsou tísněni extremní pravicí i extremní levicí, vnucující jim svá nacionalistická stanoviska s úmyslem zrelativisovat demokratické základy státu a diskreditovat jeho současné představitele. V roce 1990 byla přijata legálně velmi slabá komunistická konstituce z roku 1968 (koncipovaná jako nástroj ideologického ospravedlnění „vedoucí“ úlohy komunistické strany) jako „dočasná“ báse pro legislativní aktivitu a zůstala platná až do rozdělení republiky ve dva následnické státy v roce 1993. Legislace v tomto období se uskutečňovala rychle opakovanými novelisacemi a také novými zákony, které pochopitelně nemohly úplně odstranit poplatnost duchu ústavy z roku 1968. Tak mnoho přijatých zákonů a novel, vzájemně si často odporujících, je v konfliktu nejen s mnohými dobrovolně přijatými mezinárodními závazky, ale i s novou ústavou přijatou v roce 1993, zejména tou částí, která zabezpečuje základní lidská práva. Požadavek vybudovat pevný právní rámec pro nápravu minulých nedostatků a chyb nebyl splněn, protože nesprávně pochopená snaha dosáhnout právní kontinuity s minulostí přinesla pouze nežádoucí pevnější skloubení s právními důsledky a příčinami vážného poválečného selhání Československa. Tím také další úloha dobrého právního řádu spočívajícího v právním zabezpečení úspěšného morálního, hospodářského, vnitropolitického a zahraničně-poli- tického vývoje zůstává stále ještě vzdáleným cílem. Boca Raton, FL (USA), 20. srpna 1995. (kr)U Autor tohoto článku není právník a článek byl napsán z hlediska politologického a historického s vědomím, že to, co se stalo, tak se stalo a nemůže se odestát, a se smutkem v srdci, že v letech 1990 až 1992 bylo dostatek času k tomuto problému přistupovat odpovědněji a tak předejít některým nepříjemným skutečnostem, které se teď zdají býti neřešitelnými. - ZB 20 POLYGON 2/1996 [pageend22]Česko-německé vztahy státe s otazníkem OTAKAR ZOUFALÝ Mezi patnáctým a šestadvacátým lednem referuje tisk osmkrát o českoněmeckých vztazích. Možná, že to nyní souvisí s volbami v ČR. Ale už od roku 1945, tedy přes padesát let, je zde něco nevyřešeného, co mezi Čechy a Němci leží jako stín. Na jedné straně je to vyhnání tří až tří a půl milionu Němců z Československa, na druhé straně se jedná o odškodnění sta až dvou set tisíc Čechů, kteří se stali obětí nacistického bezpráví. Obě strany dlouho mlčely. Mezi těmito dvěma problémy stojí Benešovy dekrety, zvláště pak Dekret prezidenta republiky č. 108/45 Sb. o konfiskaci nepřátelského majetku a Fondech národní obnovy. Jeho § 1 uvádí, že se movitý i nemovitý majetek všech Němců a Madarů zabavuje (kolektivní trest!) - s výjimkou osob, které prokáží, že zůstaly věrné Československé republice... (Právně to platí stále, lze tedy dovést ad absurdum: každému Němci, který dnes navštíví ČR, může být zabaveno auto a veškerý osobní majetek; těžko bude prokazovat věrnost ČR!) Zde se jedná o požadavek, který například děti nebo starci a další nepolitičtí lidé nikdy nemohli prokázat, tedy nejméně u třetiny odsunutých něco úplně nesmyslného. Ale pokračujme ve studiu zmíněného dekretu. V §7 najdeme, komu má být tento Němcům zabavený majetek přidělen. Odstavec 3: „Při přidělování konfiskovaného majetku budiž přihlíženo především k účastníkům národního odboje a jejich pozůstalým rodinným příslušníkům, k osobám postiženým válkou, národní, rasovou nebo politickou perzekucí, k osobám vracejícím se do pohraničí, které byly nuceny (toto území) opustit...“ V údajích o počtu odsunutých Němců se uvádějí zmíněné tři až tři a půl miliony, počet nacisty perzekvovaných by měl být jedno až dvě stě tisíc Čechů. Při velkém zjednodušení dojdeme k tomu, že jeden dům či byt obývají průměrně čtyři osoby. Tři miliony Němců opustily tedy zhruba 750 000 domů a bytů. Měly-li být oběti nacismu přednostně odškodněny, měl každý z nich dostat sedm domů nebo bytů se vším, co v nich zůstalo - kromě známých třiceti kilogramů na osobu, které si směli odsunovaní Němci s sebou vzít. Zůstaly nejen domy, polnosti, lesy, zůstalo i celé zařízení, dokonce i vklady a pojistky. Němci si směli vzít 500 říšských marek na hotovosti, které v té době neměly cenu ani toaletního papíru. Trvá-li česká strana na platnosti uvedeného dekretu (mnoho dekretů už platnost ztratilo, mnohé prostě přežily), pak je také sama zavázána k jejich plnění - a to ve všech částech. Kdo poznal poválečné pohraničí, našel tam zřídka odškodněné oběti nacismu, ale velmi často jiné tváře. Nesouhlasíme s mnichovským diktátem a žádáme, aby byla všemi - i Německem - vyslovena jeho neplatnost od samého začátku. Mnozí naši historikové (a zvláště politikové a pracovníci masmedií: red.) žádají tečku za minulostí a tím chtějí docílit vyrovnání mezi Čechy a Němci. Kam tu tečku umístíme? Jednou až k roku 1938, ale pak ji zas klademe k roku 1945, a když se nám to nyní hodí, tak tečka netečka žádáme od Německa odškodnění obětí nacismu, které jsme již dávno - podle Benešových dekretů - měli provést my sami v letech 1945/46. Jakým metrem měříme, a jak může historik Dušan Třeštík požadovat nějaký milník, tečku, za který se nesmí? Kdypak začíná a kdypak končí Třeštíkova „minulost“? Rokem 1938, rokem 1945 nebo někdy později - prostě jak se to hodí? V „Soudobých dějinách“ (2-3/94) se ve „fóru o sudetoněmecké otázce“ k tomu vyjadřuje čtrnáct historiků, z toho pět ze zahraničí. Impulzem k tomu bylo pojednání Bohumila Doležala, které vyvolalo značný rozruch. Jejich závěry jsou často rozdílné, všichni se retrospektivně vracejí daleko před rok 1945. Německý historik Rudolf Hilf uvádí: „Odsun není problémem sudetských Němců, je v první řadě problémem Čechů.“ Srovnává to s názorem jednoho z největších evropských Židů, Martina Bubera, který prohlásil, že „Holocaust není problémem Židů, ale Němců“. Myslím, že oba mají pravdu. A jaké souvislosti vyvstávají se současností a budoucností? Mnohé evropské státy se dívají na dnešní Českou republiku se sympatiemi, ale žádný tak vehementně nepodporuje naše přijetí jak do Evropské unie, tak do NATO, jako právě Německo. Vstup do obou těchto institucí je pro zajištění demokratického vývoje existenčně důležité. Od roku 1945 nebyla suverenita našeho státu nikdy ohrožena ze Západu, nýbrž z Východu. Chceme zavírat oči před komunistickým pučem v roce 1948, za kterým stál SSSR, a chceme zapomenout intervenci vojsk Varšavského paktu v roce 1968? Dnešní Rusko nepříliš skrytě jedná v intencích Brežněvovy doktríny omezené suverenity, a chce zasahovat do svobodného rozhodování ČR, i do toho, kam smíme a kam nesmíme: Demokraté toužící po svobodě se museli v blízké minulosti uchylovat nejčastěji právě do Německa, které jim poskytovalo a zaručovalo ochranu. Předvolební nervozita v ČR (během jednoho roku volby do parlamentu i do senátu) i v Německu (velmi důležité volby v Badensku- Wiirttembersku) způsobuje neklid, ve kterém se tak důležité otázky těžko řeší. Co trvalo už padesát let, snese snad několikaměsíční odklad. Proběhlé setkání a jednání ministrů zahraničí má pokračovat v dalších důvěrných jednáních na různých úrovních. Mnichovský diktát bývá charakterizován jako „o nás bez nás“. Odsun i nacistickou perzekuci označil Doležal za zvěrstvo. Obě strany musí překonat část trnité cesty a musí umět podat si ruku Bez přímého dialogu se neobejdeme. Pro obě to bude stejně bolestný jako stejně očistný kompromis. Jeho tvůrci budou stejně napadáni a špiněni z obou stran. Nemělo by v něm být ani vítězů ani poražených. Dialogu se bojí jen ten, kdo némá čisté svědomí. Jen vrazi a zloději se na obou stranách musí bát. Uzavře-li se jen nějaké prohlášení státníků - ať jakéhokoli řádu - bude nepřátelství trvat dále. Úvahy historika Třeštíka, do nekonečna zdůrazňující jen vinu Němců, vyvrací známých 8:1.- Německo má devět sousedů, se všemi udržuje vztahy nesrovnatelně lepší, než se to daří s námi. Mluví-li Třeštík o absurdním požadavku jednání se sudetskými Němci, vylučuje tím a priori a nedemokraticky jednoho partnera z jednání. Ale nikdo z těch zbývajících osmi sousedů neměl mezi svým obyvatelstvem nikdy minulost zatíženou tolika příslušníky krajní levice jako my. Komunisté se stali za pomoci Dr. Beneše po roce 1945 nejsilnější politickou silou ve státě, a roku 1948 - také sjeho pomocí - ovládli politické a hospodářské dění v celém státě. Milion sedm set tisíc členů KSČ nemůžeme oddiskutovat. Levicovým smýšlením byla, a dosud je, prosáknuta značná část národa. I podle nynějších odhadů představuje KSČM (Komunistická strana Čech a Moravy), společně s SLB (Strany levý blok), deset až patnáct procent voličů. V německém Bundestagu (parlamentu) nesedí ani jediný fašista, ani jediný reprezentant nějaké ultrapravicové strany. Padesát let u nás probíhala od jeslí až po univerzitu výchova ke komunismu. Jak často slýcháme a konstatujeme, že „staré struktury“ na mnoha místech doposud vládnou! Jsou naši zástupci, kteří se mají snažit o sblížení Čechů a Němců pevní ve svém demokratickém postoji? Mají za sebou demokratické zázemí? Protiněmecký, ale také protidemokratický komplex se pěstoval velmi dlouho, a výsledek vidíme i u některých našich historiků. Nemůžeme jim to vytýkat, jsou obětí výchovy oné doby a na převýchovu k ne- předpojatému uvažování potřebují pravděpodobně dobu celé generace - a zatím máme za sebou jen těch prvních šest let. Když se odvoláváme na neplatnost Mnichova, zdůrazňujeme, že jsme při tom nebyli. Jak se mají dívat Němci na Potupím? (A sudetští Němci na založení republiky 1918?) Údajně jsme se stali vítězi druhé (i první - red.) světové války, ale naše zbrojovky, naše doly, celý náš průmysl pracoval pro Hitlera až to praštělo. Za jaké vítěze nás považoval Sovětský svaz, když jsme mu museli platit stovky miliard reparací celou naší produkcí uranu? Od kdy platí vítězové druhým vítězům reparace? Při pokusu o legalizaci odsunu se odvoláváme na konferenci státníků, která začala 17. července a trvala třináct dní. Nenalhá- vejme si, odsun začal dávno před tím, už v květnu 1945. Spojencům pak nic jiného nezbylo, než vyslovit souhlas, který si ostatně vymohl přes mnohé námitky Stalin. Tedy někdy Stalin- dobrodinec, někdy Stalin-vrah? V životně důležitých otázkách vychází SRN České republice maximálně vstříc. Zmínili jsme se o vstupu do EU a do NATO. Nacionálni šovinismus nebude mít v těchto velkých celcích žádné oprávnění, právě naopak. Ke stavu ideálního soužití bychom se velmi přiblížili, kdyby si české oběti nacismu dovedly podat ruce s odsunutými Němci. Nic není nemožné, doufejme, že se na obou stranách najde dostatek dobré vůle. Podají-li si ruce jen státníci - ať už jekéhokoli ranku - bude to formalita, kterou neakceptují všichni, a zášť, nenávist, averze zůstanou. Neubulach, 13. února 1996 POLYGON 2/1996 21 [pageend23]Zda žít či nežít, to je, oč tu běží MILAN HULÍK Diskuse o podmínkách nutné obrany v souvislosti s causou sochaře Opočenského byla první veřejnou diskusí o právu po listopadu 1989. Je svým způsobem charakteristické a pro politický vývoj typické, že i další veřejnoprávní diskusí - tentokráte o obnovení trestu smrti - reaguje veřejnost emocionálně na své ohrožení nejen stoupající, ale i brutalizující se kriminalitou. V současné době je absolutní trest ovšem politikum první třídy, a tato politizace nedává záruku rozumné a odborné diskuse o otázce, kterou se nepodařilo uspokojivě vyřešit po staletí, dokonce ani v našem století, a která bude jistě diskutována i v příštím tisíciletí. Není divu, vždyť život a smrt jsou pojmy, které jsou alfou i omegou lidské existence vůbec. Konec lidského života a jeho ukončení jinou než přirozenou smrtí bude filozofickým, etickým a teologickým problémem nepochybně po celou dobu lidské existence. A stejně tak bude lidstvo provázet nejslavnější divadelní monolog dánského prince „to be or not to be“. „Zda žít či nežít, to je oč tu běží, zda je to ducha důstojnější snášet střely a šípy rozkacené sudby, či proti moři běd se chopit zbraně a skoncovat je vzpourou. Zemřít - spát - nic víc - a vědět, že tím spánkem skončí to srdceboleni, ta stará strast, jež patří tělu, to by byla meta žádoucí nade všechno.“ Sebevražda a trest smrti mají styčné body. Nejen konec života, ale především úvahy, které tomuto konci předcházejí. Úvahy nejen sebevrahovy, ale i soudce, který rozhoduje o životě pachatele. Po- nechme stranou všechny popravy a vraždy zvůle moci a převahy síly, které nebyly „posvěceny“ řádným soudem. Nezabývejme se ani problémem soudcovského svědomí, nýbrž toliko problémem přípustnosti trestu smrti jako zákonného trestu, oné „koruny“ z palety trestů, které obsahují trestní zákoníky civilizovaných zemí. Může si člověk sám vzít život, který mu byl dán rodiči, a může vzít soudce život jinému člověku podle zásady „zub za zub, oko za oko“? Podle zásady, kterou zákoníky civili- sovaných zemí neuznávají, s výjimkou právě trestu smrti ! Naši úvahu začněme účetnickým kalkulem má dáti a dal. Jaké argumenty mluví ve prospěch tohoto trestu a které proti němu? ABSOLUTNÍ OCHRANA Ve prospěch trestu smrti mluví obecně sdílené přesvědčení, že tento absolutní trest je nejlepšim prostředkem proti stoupající kriminalitě, zejména v případech brutálních trestných činů. Tento trest také definitivně zneškodňuje pachatele a znemožňuje jeho eventuální návrat do společnosti, ať už v případě jeho propuštění nebo útěku z výkonu trestu. Chrání tak společnost a její občany před další trestnou činností včetně dalších event, vražd téhož pachatele. Je dosaženo i „absolutní spravedlnosti“, absolutnímu zločinu následuje absolutní trest. Kdo zbůhdarma život vzal, ztrácí sám právo na život! Spravedlnost lidsky pochopitelná, jasná a srozumitelná! Odpůrci trestu smrti argumentují statistikou, podle které trest smrti nemá odstrašující účinek. Jeho znovuzavedení kriminalitu nesníží, a také nezabrání jejímu vzrůstu. Jde o psychologický fenomén známý již ve středověku. Tehdejší trestní právo používalo přesto trest smrti za většinu spáchaných deliktů proto, že tehdy neexistovaly věznice, a nebylo nikoho, kdo by pachatele odsouzené ke ztrátě svobody živil a vynakládal prostředky na jejich střežení. A přesto se kradlo i v davu diváků přihlížejícíh krůtě vykonávaným popravám, např. čtvrcení zlodějů. Proč? Jednoduše proto, že středověký pachatel, stejně jako ten dnešní, nepočítal s tím, že bude dopaden. (Máme samozřejmě na mysli trestné činy spáchané po zralé úvaze, nikoliv např. vraždy v afektu a rozčilení.) I nedávné výzkumy provedené pod patronací OSN prokázaly absenci odstrašujícího efektu trestu smrti, zrovna tak nepřinesly žádné zřetelné relace mezi počty popravených a zavražděných. Ke stejným závěrům došla Amnesty International. Nechrne stranou i filosoficko-teologi- ckou argumentaci o neoprávněnosti usmrcení člověka člověkem. I poukazování na nebezpečný precedent, který „civilisovaný“ stát dává svým občanům, když akcentuje aplikaci násilí a zároveň vyjadřuje svoji bezmocnost při řešení problémů převýchovy. Zde ovšem hned kontrujeme dokázaným protiargumentem: jsou pachatelé, které nelze převychovávat. Jedině zde by mohl trest smrti dojít svého „oprávnění“. TREST SMRTI „NA SPLÁTKY“ Nejsilnějšími trumfý odpůrců trestu smrti jsou tvrzení o nebezpeči „precedentnosti“ tohoto trestu a justičního omylu. Tyto argumenty jsou zásadního rázu. Prvé námitce, totiž že u trestu smrti bude hrozit jeho rozšíření na další skutkové podstaty než jen na trestný čin vraždy nebo jemu podobný (např. trestný čin veřejného ohrožení s následkem smrti), lze čelit poukazem na stabilitu právního státu. (Netýká se ČR, poznámka autora.) Druhé námitce nelze odporovat. I v sebedokonalejším právním státě může docházet k justičním omylům. Podle zjištění amerických penolo- gů a kriminologů byla u čtyř procent pachatelů odsouzených k trestu smrti spáchána justiční vražda. Představíme-li si hrůzu tohoto zjištění (a hrůzu k trestu smrti nevinně odsouzeného člověka), pak jsme se ocitli na hranici maxima prastaré právní zásady, podle které je lépe neodsoudit vinného než odsoudit nevinného, což je jen rub základní zásady trestního řízení "v pochybnostech ve prospěch obviněného". Podrobnosti o chybující americké justici lze nalézt v knize amerického právníka a spisovatele E. S. Gardnera „Soud posledního odvolání“, kteroužto instituci Gardner vytvořil a financoval právě z výtěžku svých detektivek o advokátu Perry Masonovi. Toto riziko je neodstranitelné, spočívá v nedokonalosti důkazního řízení a na omylnosti lidského poznání. S jakým procentem justičních omylů, a v případě trestu smrti tedy justičních vražd, bychom museli počítat u naší tolik kritisované justice, nedokážu odhadnout. Případ Marty Chadimové a počty neoprávněných vzetí do vazby jsou však v této souvislosti alarmující. Jde samozřejmě o rozdílná rozhodnutí, jedno je však spojuje: chybující lidský faktor, nesprávné posouzení předložených důkazů! Zastánci trestu smrti se tedy musí smířit s touto skutečností. Tato antinomie přímo volá po latinském citátu: „tertium non datur“. A přece zde třetí možnost existuje! Je jím trest smrti "na splátky". Brutální trestné činy, kruté vraždy dětí, vraždy na objednávku, jakož i vícenásobní pachatelé vražd vyžadují ovšem náležitou odvetu. Zde je třeba „ustoupit“ tlaku veřejnosti a volit tvrdou odpověď. A takovou je trest doživotního vězení! Stoupenci trestu smrti si neuvědomují, že trest skutečného doživotí (bez naděje na předčasné propuštění) je horší než trest smrti. Kdo viděl cely určené k tomuto trestu ve věznici na Mírově, cely s nejnutnějším vybavením, ale i s výhledem z mírovského hradu do volné krajiny, krajiny s měnícími se ročními obdobími a maličkými postavami volně se pohybujících lidí, a kdo zažil ztrátu svobody, ten pochopí, že duševní smrt způsobená naprostou destrukcí psychiky odsouzeného musí přijít už za několik let. Jde o tak zvanou sociální popravu. A má-li se někomu dostat radikálnější odplaty za zmařený lidský život, jak argumentují zastánci trestu smrti, pak to tento druh trestu splňuje účinněji než trest smrti. Na druhé straně to odpovídá součas22 POLYGON 2/1996 [pageend24]né i evropské etické tradici, která zdůrazňuje, že účelem trestu není odplata, nýbrž náprava - v horším případě trvalá izolace pachatele. Tento trest vyhovuje i oprávněnému požadavku ochrany členů společnosti před nenapravitelně asociálními pachateli, aniž by jejich vyřazení ze společnosti vyžadovalo anihilaci. Tento argument však nabývá svého skutečného významu jen tehdy, je-li doprovázen celkovou reformou vězeňství. Jde totiž o to, aby společnost disponovala takovým zařízením pro izolaci pachatele, jehož „nelidským“ trestem bude doživotní ztráta svobody, ve kterém může dožít konce svého života v lidských podmínkách. Jedině tento druh trestu - skutečné doživotí - může smířit zastánce a odpůrce trestu smrti. Vně tohoto konsenzu zůstanou zastánci přesvědčení, že každý pachatel má právo na naději, že jeho doživotní trest nebude trvat do konce jeho života. Právě tomu odpovídá současná právní úprava, která sice považuje doživotí za trest výjimečný, ale zároveň dovoluje propuštění odsouzeného pachatele po odpykání 20 let. Nelze-li tedy z dále uvedených důvodů obnovit trest smrti, mělo by se úsilí zastánců trestu smrti obrátit tímto směrem. Takový trest by mohl uvést do souladu (s výjimkou uvedených námitek) motivaci zastánců trestu smrti s argumentací jejich odpůrců. Sociální poprava by nahradila popravu fyzickou, a přece by zůstávala možnost, že v případě pozdějšího zjištění justičního omylu by mohlo dojít k nápravě, byť za cenu dočasného protiprávního odnětí svobody. A v případě, že by se po letech změnila „právní politika“ a míněni většiny, ať už v důsledku výrazného poklesu kriminality či přece jen dosažené resocializace pachatele, byla by možná revokace i v těchto případech. Jako příklad poněkud literárně romantický, ale přece jen skutečný, může posloužit postava legendárního loupežníka Babinského, který dožil jako důchodce - zahradník v klášteře. Někteří odpůrci trestu smrti připouštějí jeho možnost při jedné skutkové podstatě: uložení trestu smrti za extrémní jednání pachatele naplňující skutkovou podstatu kvalifikovaného trestního činu, spáchaného ve výkonu trestu odnětí svobody; současně předpokládají výrazné ztížení podmínek při jeho ukládání. Jde o to, aby byla poskytnuta účinná ochrana vězeňskému personálu, který musí střežit i pachatele, kteří nemají co ztratit, a kteří by byli ochotni použít při útěku všech možných prostředků. Naproti tomu někteří zastánci trestu smrti jej „změkčují“ návrhem na jeho tajný výkon - na spícím odsouzeném - bez předchozího varování. Avšak i tento „ulehčený“ výkon trestu neuspokojuje ty jeho zásadní protivníky, kteří mu oponují námitkou, že se prohřešuje proti bytostnému základu práva na život a zásadě rovnosti jedinců před zákonem. I tyto „krajní“ varianty poprav by stále ještě byly jednáním contra leges z hlediska mezinárodněprávních závazků. TREST SMRTI VOLEBNÍM HITEM Tento obecný výklad problematiky trestu smrti však nabývá své specifické rysy v ČR. Republikánský volební hit - petice za zno- vuzavedení trestu smrti - vyděsil ostatní politické strany tak, že málokterý politik si dnes dovolí „kompromitovat“ svoji politickou stranu tím, že se vysloví proti trestu smrti. Ukázala to i nedávná televizní debata, kde tlaku politiky a veřejnosti „podlehly“ i takové právní autority jako vrchní státní zástupce a soudce Nejvyššiho soudu a nakonec i předseda ústavněprávní- ho výboru parlamentu. Největší politický veletoč ale předvedl ministr spravedlnosti konverzí z protivníka trestu smrti na jeho byť podmíněného stoupence; a zabodoval pro svoji stranu. Znovu (a po kolikáté již) se ukázalo, že v této zemi, s výjimkou Václava Havla, není politiků, kteří by byli ochotni riskovat svoji osobni popularitu a pověst strany ve jménu jakékoliv kultivace veřejnosti či její mravní a právní osvěty. Jen několik jedinců si uvědomuje, že současná česká diskuse o obnově trestu smrti ve společnosti klopotně obnovující demokratické tradice a vzhlížející teprve k prvním červánkům právního státu, je nebezpečný jev, zpochybňující právní vědomí. Vědomí, které se teprve pomalu vynořuje z právního nihilismu a marasmu, do nichž je uvrhl totalitní režim. Jde nejen o přecenění „všeléku“ proti kriminalitě, ale především o nebezpečí precedentu absolutizace norem trestního práva. V souboji stoupající kriminality a její brutality s trestním právem a jeho aplikací justicí může být zavedení trestu smrti nebezpečné. Jde nejen o jeho eventuální rozšíření na více skutkových podstat, ale i o jeho možnou širší procesní aplikaci při úvaze o jeho uložení či neuložení soudem. Právě justice, na jejíž odbornost si stěžuje kdekdo (naposledy i nejvyšší státní zástupkyně), nemůže poskytnout solidní záruku, že trest smrti nebude v tomto smyslu využit nebo zneužit. V tom tkví největší nebezpečí znovuzavedení trestu smrti, vedle eventuality justiční vraždy. BARBAŘI JSME MY A ještě jedno nebezpečí jeho možné obnovení přináší. Kapitulace politiků, podléhajících volání voličů po trestu smrti, odpovídá celkovému trendu jejich populis- mu v polistopadové politice. Jen velmi maličké zpětné zrcátko totiž vyhovuje nejen těm politikům, kterým odráží také nicotnost jejich odporu proti totalitnímu režimu, ale především většině národa (nezjišťujme raději, jak veliké), které omezuje rozměr jejich morální spoluviny na existenci komunistického režimu. Volat po trestu smrti pro vrahy současné a nevzrušovat se nad nepotrestanými vrahy z minulosti, je projevem farizejství, které odnímá jeho hlasatelům pečeť spravedlnosti, kterou vtiskli na své heslo „život za život“. Tato námitka nemá nic společného s platónským idealismem, vyznávaným některými politiky, např. ze Svobodných demokratů (V. Žák), „že lepší je bezpráví trpět než je páchat.“ Zlo a vražda musí být potrestány (připusťme, že i pomstěny), a to způsobem, který splní prvek represe stejně jako trest smrti (skutečné doživotí), a bude přitom ve shodě s trestními zákoníky evropských zemí. Jinak se dostaneme do situace básníka Ovídia, občana Říma a představitele nejvyšší kultury své doby, který ze svého vyhnanství v cizině napsal: „Tady jsem barbarem já, mou řeč tu nechápe nikdo.“ Nechceme-li, abychom se stejně nesrozumitelnými barbary stali pro Evropu i my, pak nám nezbývá než akceptovat, k čemu západní Evropa dospěla po odbornější a kvalifikovanější diskusi, než jaká se vede nyní u nás. DO EVROPY? ČR převzala recepčním zákonem do svého ústavního pořádku Listinu základních práv a svobod, která se po listopadu 1989 stala součástí ústavy ČSFR. Tím jsme přijali i evropskou Úmluvu o ochraně lidských práv včetně jejího článku 1. protokolu č. 6, který nepřipouští uložení trestu smrti. Tento protokol je sám o sobě nevypověditelný, vypovězen může být jen s celou úmluvou. Vypovědět tuto úmluvu by de iure znamenalo, že by ČR přestala být členským státem Rady Evropy a de facto by musela zapomenout i na svůj vstup do Evropské unie. O důsledcích hospodářských, politických a kulturních s tím souvisejících netřeba se zmiňovat. Kdo se dovolává toho, že ve 34 státech USA existuje trest smrti, nebere na vědomí, že Spojené státy nejsou signatářem evropské Úmluvy, a že mají nejen rozdílný právní systém, ale i odlišné pojetí a jinou tradici lidských práv a svobod, nehledě na zcela specifický americký kult obrany svobody a života jednotlivce. Není pochyb o tom, že zavedeni trestu smrti by uspokojilo většinu našeho národa. Dodá jí i falešný pocit sebejistoty a uspokojení nad razantním postupem proti zločinu. Můžeme se uklidnit i tím, že časy se mění a my se měníme s nimi. Můžeme dokonce i vinit politiky, že zrušili trest smrti bez přihlédnutí k vůli lidu, projevené referen- dem. To však nic nezmění na tom, že na dveřích, jimiž jsme chtěli vstoupit do Evropy, zůstane nápis: VSTUP ZAKÁZÁN. 20. 1. 1996 POLYGON 2/1996 23 [pageend25]Jiřina Bohdalová herečkou roku PAVEL ŠTILLER Rok 1995 znamenal nejen další ústup a scvrkávání českého filmu, ale také nevídaný triumf ženského komického herectví. V nádherném a dojemném snímku režiséra Karla Kachyni „Fany“ vytvořila královna evropských komiček Jiřina Bohdaiová svou životní roli, nesnadnou postavu dobrosrdečné naivky, jež od svého dětství žije v důsledku vývojové zaostalosti v odlišném světě. Do této fantastické a fascinující figury vložila J. Bohdaiová celé své komické srdce, svou bohatou zkušenost velké herečky, svou mimořádnou zralost v předvádění složitého lidského charakteru a jiskřivého inteligentního humoru. Po částečné konsolidaci domácí filmové produkce v r. 1994 a jejími i mezinárodními úspěchy „Saturnin“ (režie J. Věrčák), „Akumulátor I. (režie J. Svěrák) došlo loňského roku k podstatnému omezení výroby, jež znamená ohrožení samotné existence českého filmu. Po vrcholu „zlatých let“ 1962-69, kdy se čs. kinematografie svou kvalitou, společenským významem a mezinárodním oceněním vyšvihla na pozici světové mocnosti č. 1, klesl počet filmů vyrobených 1995 v Čechách a na Moravě pod úroveň krizových let 1930, 1943 a 1951, které svými osmi snímky představují produkční „dno“ v českých zemích. Finanční krize filmového průmyslu a klesající počty návštěvníků kin (na české filmy chodí sotva polovina té mládeže, která frekventuje spektakulární snímky americké) jsou v jasném rozporu se značným potenciálem ateliérů, autorů, režisérů a herců v zemi. Je to začarovaný kruh: dobré, náročné, ale pro mladého člověka málo atraktivní české filmy (starší lidé se dívají jen na „pantoflové kino“ doma v pohodlí) stále obtížněji konkurují s vysoce nákladnými, líbivě zabalenými a vzrušující podívanou slibujícími produkty Hollywoodu. O to více potěší nejnovější úspěch K. Kachyni a J. Bohdalové. Jemná a citlivá Fany je třetí velká postava, již „božská Jiřina“ ztělesnila na stříbrném plátně po listopadovém převratu 1989. První byla úloha prodavačky a uklízečky ve společenské komedii „Jedna kočka za druhou“ (1992) režiséra F. Filipa. Příběh o udřené bručounce se zlatým srdcem je nemilosrdnou satirou na ubohý život a provinciálně zapšklé poměry v husákovsky znormalizovaném Če-skoslovensku krátce před „sametovou revolucí“. V mnohostranné roli „holky pro všechno“ znovu zazářil dramatický talent Bohdalové, který za totalitní diktatury zvané „všeobecné soudružství“ neutrpěl ani uhozenými režimními estrádami ani mělkým vtipem státně povoleného humoru. Druhou virtuózni figurou byla pani Závist v klasické pohádce pro děti a dospělé „Nesmrtelná teta“ (1993) podle Erbena. Režisér Z. Zelenka obohatil Erbenovu duální konkurenci rozumu a štěstí o aktuální faktor závisti, podvodu a lži. Chameleonsky proměnlivá víla a šibalsky zlá čarodějnice „teta Závist“ neustále ruší veselý až rozšafný souboj mezi mužským principem dobra a lidství, bělovlasým Rozumem, a mladicky rozdováděnou Štěstěnou. Poučný příběh o lidských ctnostech a slabostech tak pro současníky dostal nečekaně kritickou dimenzi. Intenzívní a z hlediska náročné herecké práce vděčnou postavou Fany dosáhla Jiřina Bohdaiová svého filmového zenitu. Narodila se 3. května 1931 v Praze, v libeňské dělnické rodině. Již na střední škole projevila silný zájem o hudbu a tanec. Po maturitě učila dva roky na základní škole v Ostravě. Roku 1952 sejí splnil její dávný sen, studium herectví na pražské DÁMU (příznačné: pro nevyzpytatel- nost přijímacích komisí a vzdor svému „správnému“ třídnímu původu se tam dostala až na třetí pokus!). Jako oslňující absolventka se 1957 stala přímo členkou prestižního Divadla ABC, na osobní pozvání Jana Wericha. Po jeho odchodu ze scény přešla do Divadla komedie. Na obou jevištích a paralelně v českém filmu dozrála v nejlepší čs. komediantku. V komické branži půvabných šelmiček a nevinných koketek vládla potom stejně suverénně a neomezeně jako svého času „král smíchu“ Vlasta Burian. Od r. 1967 působí v Divadle na Vinohradech (spolu s jinou velkou Jiřinou, Jiráskovou), kde si rozšířila repertoár o „vážné“ role s humorným podtextem. Svou nejslavnější divadelní kreaci, titulní hrdinku Josefu z Achardovy brilantní komedie Idiotka, jež se zuby nehty brání nařčení z vraždy, hrála od 1963 rekordně po několik sezón. S filmem se Bohdaiová seznámila v útlém věku o§mi let, kdy v pár snímcích mimovala statečné holčičky (1939-40). Díky svému obrovskému nadání mohla později spolupracovat s prvotřídními českými režiséry, mj. i v důležitých „politických“ filmech, např. s dvojicí Kadár - Klos (Únos 1952), s A. Ra- dokem „Dědeček automobil 1956), V. Jasným (Procesí k panence 1961 a Až přijede kocour 1963), M. Fricem (Hvězda zvaná pelyněk 1964 a Přísně tajné premiéry 1967), Z. Podskalským (senzační Bílá paní 1965 a zakázaný snímek Světáci 1969) a K. Kachyňou (zakázané Ucho 1969 Jana Procházky o odposlouchávacích „štěnicích“ tajné policie). Svým demokratickým, málo partajním postojem se nikdy netajila, což jí po 1970 prakticky znemožnilo práci v čs. filmu. Specializovala se proto na televizní pořady pro děti, kde se vypracovala na nedostižnou vypravěčku v seriálech Broučků a o Rákosníčkovi. Obě její vrcholné role, divadelní Josefa a filmová Fany, ač obsahově diametrálně odlišné, vykazují po formální stránce překvapivé paralely. Oběma postavám je společné měkké srdce a odzbrojující šarm, který zakrývá bolest a utrpení, nejistotu a hořkou poezii. Obě okouzlují svou neortodoxní vitalitou, prostotou i prostoduchostí, přičemž ta jedna je tzv. normální ženská z masa a krve, zatímco ta druhá je pro „normální“ lidi záhadnou osobou z jiného světa, „setkáním kosmického druhu“. Tu jednu kvůli výbuchům jejího sopečného temperamentu označují nevtipni policisté a suší soudní úředníci za idiotku, ta druhá, mírná a nešikovná ovečka i vášnivá milovnice ohrožených psů, je přes své „idiotství“ (nebo právě pro ně) neobvykle lidskou a vřelou ženou, jakousi naivní světicí. Pro hlavní hrdinku Fany našel citlivý a vnímavý režisér Kachyňa v Bohdalové dokonalou představitelku po všech stránkách. Ústřední postava sociálně potřebné a na pomoci svého bezprostředního okolí zcela závislé stárnoucí ženy, je v dějinách čs. filmu, i toho údajně „socialistického“, ojedinělá. Tlučhubovi soudruzi s rádoby „sociálním“ cítěním se takových případů a témat doslova štítili. Navyklá a bezmyšlenkovitá diskriminace těchto skupin, postižených tzv. normálními lidmi, vyplývá nejčastěji z neinformovanosti, pohodlnosti, škodolibosti nebo nedostatečné schopnosti vcítit se do odlišných světů emocí a způsobů vnímání. Fany je ženský Forrest Gump v českém prostředí. Kachyňův snímek navazuje na dlouhou a dobrou tradici českého filmovnictví, které se čas od času zabývá traumatickými zážitky tělesně či duševně postižených, v první řadě dětí a dorůstajících. Příkladem jsou mezinárodně úspěšné filmy jako Čapkův Muzikant (1947), Kachyňův Už zase skáču přes kaluže (1970, australský námět) a Jirešův Neúplné zatmění (1982). Snímek Fany ovšem znamená jakýsi předěl v této tematice. Po prvé, a jak je režisérovým zvykem, avantgardně, před dobou, se zde oslovuje budoucí závažná společenská problematika, otázka péče o staré a postižené. Nepříznivě se vyvíjející věková struktura obyvatelstva (pokles podílu dětí, růst kontingentu starých, popř. přestárlých) a přibývání pracovních či dopravních nehod s těžkými následky signalizují příchod nové námětové oblasti s jejími emocionálními a tudíž filmovými implikacemi. 24 POLYGON 2/1996 [pageend26]Vzrušující a nesentimentální příběh Fany je tragikomédií o veselém i strastiplném soužití dvou rozdílných sester. Filmové vyprávění o jejich osudech začíná nenápadně a obyčejně. Fany žije poskrovnu u tety a miluje psy, protože lidé nedokáží věrné přátelství a laskavost tak dobře opětovat. Poté co teta onemocní, ujme se Fany její sestra, primářka okresní nemocnice. Vezme ji k sobě domů a obstará jí nenáročné zaměstnání uklízečky na katolické faře. Přísná, sebevědomá, emancipovaná a velitelská lékařka, jakási česká Pruska, zpočátku nechápe pocity a přání své mladší, „nešťastné“ sestry, resp. nehodlá na ně brát ohled. Jak přibývají drobné karamboly a prekémí průšvihy všedního dne, rozhoduje se, zda nemá dát Fany do ústavní péče. Ví, že ji tím odsoudí k živoření, protože Fany na své úspěšné sestře velmi lpí. V okamžiku, kdy se odhodlá si ji přece jen ponechat, přejede Fany náklaďák - při jejím pokusu zachránit milovaného vlčáka. Po smrti Fany splní primářka její životní přání postavit útulek pro opuštěné psy, což dosud jako zbytečné vyhazování peněz odmítala. Vedle Bohdalové podali výborné výkony také „Mefistofela“ J. Jirásková v roli rázné sestry a M. Donutil jako obětavý farář. Na první pohled se filmová Fany jeví jako prosťáček, kterého je možno kdykoliv napálit. Toho samozřejmě využívají a zneužívají různí lidé, mj. také na oko slušní a přátelští lupiči uměleckých památek v místním kostele. Tito prohnaní profíci by asi obalamutili každého trochu důvěřivého člověka, jak se to dnes často stává v šedých zónách soukromého nebo polostátního „podnikání“. Poctivá a bezelstná Fany vzbuzuje svou roztržitostí a neobratností nejen soucit, ale také hlubokou sympatii a upřímný obdiv. Reprezentuje staromódní svět, ony „zastaralé“ a solidární vrstvy společnosti, které se stále obtížněji orientuji v novém, zčásti ještě hrubém a „vlčím“ systému hodnot. Film Fany je režisérovým mementem vnímavým divákům: podnět k zamyšlení, křivým zrcadlem našeho pokřiveného života. Virtuosní snímek s herečkou, jíž se v Praze říká „Virtuoska“ (s velkým V). ■ Sociální inženýrství j ar o s l av t epl ý Motto: „Kdo o mně říká, že jsem ženich, tak je sám ženich a ze všech největší!“ (K. Poláček: Bylo nás pět) Václav Klaus převzal spolu s několika jinými osobnostmi koncem listopadu minulého roku diplom universitního profesora. Za celou skupinu poděkoval právník, profesor Dědič, který mj. připomněl, že vědec má povinnost uplatňovat svou mimořádnou erudici i mimo svůj vlastní úzce vymezený obor. S tím V. Klaus plně nesouhlasí a napsal k tomu článek „Úloha vědce v dnešní společnosti“, který se vlastně zabývá spíš tím, co podle něho úlohou vědce není či nemá být. Vědci prý - stručně řečeno - mají přirozenou tendenci, aby své poznatky sdělovali, ale vzhledem k dosaženému stupni lidského poznání již mezi nimi nejsou „všeznalci“ typu starořeckých filosofů. Nicméně jsou mezi nimi jednotlivci, kteří se cítí povoláni k tomu, aby ostatní "neuvědomělé" poučili či zachránili před jejich nevědomou bláhovostí. Takže prý mezi nimi najdeme přírodovědce, kteří náhle nabudou dojmu, že se svět ocitá na prahu katastrofy jaderné, energetické či jiné; mezi ekonomy a sociology jinak vynikající vědce, kteří se domnívají, že světu hrozí vyčerpání surovin, populační exploze, krize rodiny, výbuch kriminality či jiná apokalypsa, a podléhají pak pokušení požadovat, aby byly realisovány jimi navržené společenské projekty záchrany světa. Podléhají prý tak klamu o poslání své disciplíny (a sebe sama) a stávají se tím, co F. A. Hayek výstižně pojmenoval termínem „sociální inženýr“. Ne všichni jsou prý postiženi tímto syndromem, nicméně "sociální inženýrství" je jako infekce, která ponejvíce napadá právě ty, kteří mají vysoký stupeň vzdělání a kteří mají schopnost abstraktního myšlení, schopnost modelovat a předvídat. Ti vnucováním svých „správných“ preferencí a hodnot ostatním nesmírně podceňují člověka. Jeho zkušenost, na jejímž základě si vytváří své hodnoty a jejich pořadí a řídí si svůj vlastní život, je tak bohatá, že ji žádný vědec nedokáže postihnout, a je velmi nerozumné a nemorální snažit se život jedince řídit z vnějšku objektivními projekty těch, kdo propadli klamu „sociálního inženýrství“. Proto - vrátíme-li se zpět na začátek - si mají nově jmenovaní profesoři vážit obrovského společenského uznání, ale nemají zapomenout, že titul profesora dostali za přesně vymezený obor - jeden za finance, druhý za mechaniku zemědělských strojů, třetí za pedagogiku českého jazyka. Potud tedy zkráceně V. Klaus. Na článek se objevily v LN repliky převážně hájící vědecký stav, ale jenom o ně ve skutečnosti nejde. Podívejme se na věc blíže v obecnější rovině. V. Klaus udělil svým článkem lekci především sám sobě. Uposlech- ne-li totiž své závěrečné výzvy, musí se ve své činnosti omezit na finance, protože jiné obory nezná či nemůže znát neboli nemá na ně papír; jeho občasné výlety do jiných oborů lidské činnosti či lidského života jsou tedy v jeho vlastní optice nežádoucí. Ale může se on sám tímto svým vlastním návodem řídit? Nemůže, protože každá vláda v demokratických systémech je souborem „sociálních inženýrů“, kteří se snaží ovlivňovat a řídit život občanů ve státě podle programu, k jehož provádění je tito zplnomocnili ve volbách, a on je v té vládě, řečeno s Poláčkem, „tím největším sociálním inženýrem“. Jeho článek, ve kterém se obrací proti těm, kteří mu ztěžují jeho práci svými projekty, je ve skutečnosti jen zřejmou analogií stížností, které soudruzi z KSČ v roce 1968 formulovali tak, že „jim stále někdo nastoluje nové problémy, na které nebyli připraveni“. „Nastolování“ nových problémů je totiž neodmyslitelnou součástí politického života demokratických států, a tuto možnost nelze nikomu upírat. Gouverner, c'est prévoir, říkají Francouzi, vládnout znamená předvídat. Dobrá vláda má tedy mít tuto důležitou schopnost, kterou V. Klaus přiznává dokonce i některým lidem stiženým infekcí „sociálního inženýrství“. Bohužel, tato schopnost se vyskytuje u politiků na celém světě poměrně vzácně. Vzpomeňme jen pádu berlínské zdi a rozpadu socialistického systému v roce 1989. Co tehdy dokázaly předvídat dvě vůdčí osobnosti kontinentální Evropy, kancléř Kohl a president Mitterand? Pro Němce bylo rozdělení jejich státu traumatem, a znovusjednocení hlavním politickým cílem, ale jeho politici, až ke kancléři Kohlovi, neuvěřitelně nepředvídali nic, nemluvě už ani o Francii, jejíž president byl, co se týče situace v socialistických zemích, úplně „mimo obraz“. I president V. Havel se přiřadil k této skupině politiků svým prohlášením na Světovém ekonomickém fóru v Davosu počátkem roku 1992: „...Konec komunismu prostě zaskočil nás všechny...“ Krátce před vypuknutím demonstrací v Praze se tam totiž přijel podívat na divadelní hru nějakého španělského dramatika. Právě kvůli nedostatku předvídavosti politiků se daří zcela důvodně infekci „sociálního inženýrství“ zvláště v ekologické oblasti; uveďme příklad, který’ známe všichni zvláštní zkušenosti, tj. účinky tzv. kyselého deště, který obsahuje kysličníky dusíku a síry z odpadních plynů vypouštěných do ovzduší. Jak rychle dokázali politici reagovat na „sociálně inženýrské“ snahy vědců a ekologů, o tom nejlépe svědčí v USA, Evropě a jinde zničené lesy a vůbec životní prostředí s těžkými zdravotními následky pro obyvatele postižených oblastí. Bylo by proto žádoucí, aby vláda dokázala využívat i předvídavosti občanů věcným reagováním na všechny podněty a myšlenky bez ohledu na to, od koho pocházejí; vláda, která chce dobře vládnout, to jest v prvé řadě dobře předvídat, musí umět posoudit a vyhmátnout reálné podněty vztahující se zvláště na budoucnost státu a plynule je integrovat do své politiky. Dokáže-li to např. v oblasti ekologie, vejde rozumné ekologické myšlení do krve postupně i rozhodující části občanů a zůstanou jen početně slabé nátlakové skupiny vybavené neudržitelnými argumenty, kterými se samy znemožní. Pokud by V. Klaus chtěl odbývat občany mající zájem, starosti či obavy o budoucnost své země jen nálepkou „sociálních inženýrů“, dává tím pouze najevo, že totalitní éra zanechala stopy na jeho (a ostatně nejen jeho) myšlení. Odporuje to jeho proklamovaným liberálním zásadám a do politického života to prostě nepatří, POLYGON 2/1996 25 [pageend27]protože liberální vláda nebo ta, která se za takovou chce považovat, musí mít na paměti, že „...Nezbytnou podmínkou každé liberální společnosti je názorová i slovníková pluralita, ale především neustále oživované vědomí, že druzí jsou jiní než já, a přitom jejich názory a promluvy mají z hlediska veřejného světa politiky stejný význam...“ (LN 25. 11. 95, LN 5. 2. 92, LN 12. 1. 1996: J. Přibáň: „O pluralitě liberálního přesvědčení“) Why didn't ask Evans? (Agatha Christie Proč se Nomura omlouvala? ptá se týdeník „Týden“ (č. 7, 12. 3. 96) a uvádí, že ...Hitosi Tonomura, ředitel evropského oddělení japonské investiční banky NOMURA, se dopisem z konce ledna omluvil premérovi Václavu Klausovi za to, že jedna z institucí banky, Nomura Research Institute (NRI), předpověděla dvacetiprocentní dedal- vaci české koruny po červnových volbách. V dopisu bankéř píše, že názory jednoho zaměstnance NRI - jde o Michaela Friedlande- ra, Němce ze Sedmihradska, - banka samozřejmě nesdílí... Týdeník „The Economist“ k tomu poznamenává, že vlastním důvodem dopisu měl být záměr banky Nomura podílet se na emisi akcií (v hodnotě 70 - 100 milionů dolarů) Investiční a poštovní banky, ve které má stále největší podíl. Předpověď NRI by mohla tento obchod ohrozit... Ve finančním světě je skutečně ojedinělé, že se velká světová banka omlouvá předsedovi vlády malého státu (kterému oficiálně do záležitostí banky nic není) za ekonomickou analysu či předpověď hospodářského vývoje ústavem, který nota bene té velké bance ani nepatří, pokud se můžeme spolehnout na informace „Lidových novin“ (27. 1. 96, am: „Nomura se distancuje od studie“: ...Nomura Research Institute (NRI) je samostatná společnost, v níž Nomura Securities Co. Ltd. vlastní 5%ní kapitálový podíl. NRI je nezávislý a jeho makroekonomické analýzy jsou publikovány bez předchozí konzultace nebo redakční kontroly Nomura Securities Co. Ltd. To platí rovněž pro analýzu Michaela Friedlandera, autora kontroversní studie. Nomura Group se od ní distancuje a považuje ji'za názor soukromý a spekulativní...). Malá odbočka: člověk jen povrchních ekonomických znalostí si nutně musí položit otázku, odkud se vzal název ústavu NRI, když v něm má Nomura jen 5%ní podíl. Kdo jsou ostatní podílníci, nejsou mezi nimi Nomurou nastrčené (a jím vlastněné) instituce a podniky? Mohlo by vůbec někoho napadnout, že by publikace NRI měly být konsultovány či dokonce redakčně kontrolovány pětiprocentním podílníkem? (A informace LN mluví jen o Nomura Securities, tedy o pojišťovně, ne ale o vlastní bance: red.). Není také jasné, jakou roli hraje ve věci fakt, že autorem je podle „Týdne“ „Němec ze Sedmihradska“. Znamená to pro kvalitu studie plus nebo minus? Maně si vzpomínám, že V. Mečiar se nedávno rozhodl pověřit Středoslováky „vyřešením“ trapné situace kolem únosu presidentova syna. Jinak podle "The Economist" je NRI pobočkou Nomury a česká vláda byla prý po uveřejnění studie zuřivá (furious). Analysa zprávy NRI byla námětem rozborů a komentářů veškerého pražského tisku a reakce na ni byla téměř jednomyslně odmítavá, od politiků vládních či oposičních, přes bursovní odborníky, až k ekonomům a novinářům provládním i oposičním. Ale proto se teď vraťme k tomu Evansovi (či spíše Evansové podle Agathy), kterého se měli komentátoři zeptat. V Praze je jím v tomto případě Pavel Kohout, mladý bursovní analytik, jinak též stálý spolupracovník LN, který uveřejnil v LN 25. 8. 95 celostránkový článek s „kozinovskou“ předpovědí: „Do roka a do dne budeme devalvovat.“ Je to velmi střízlivá, fakty a argumenty tak nabitá analysa, že nemá cenu se pokoušet o nějaký stručný obsah či výtah, spokojme se jen s poslední větou: „Devalvace je proto nejvíce pravděpodobná v druhé polovině léta 1996...“ Nejde teď o to, zda má pravdu či ne, ale jak to, že si jeho článku při tom povyku kolem Nomury nikdo nevšiml. Proč někdo neporovnal studii NRI s jeho názory? Při pražských poměrech není celkem překvapující, že novináři konkurenčních deníků článek P. Kohouta „přehlédli“, ale co LN? Čte vůbec vedení redakce LN vlastní deník, nebo trpí ztrátou paměti? Nebo snad tehdy v srpnu 95, v období dovolených, někdo z vedení redakce článek „pustil“, ač vlastně neměl, a teď už se redakce nechce k jeho publikaci příliš hlásit, protože se mj. poněkud nešetrně otírá o největší modlu předsedy vlády - o vyrovnaný rozpočet? P. Kohout: „...Státní rozpočet je vyrovnaný z účetního pohledu, nikoliv však fakticky. Analogicky je vnitřní dluh nízký, avšak pouze pokud na věc pohlížíme z čistě formálního, účetního hlediska. Při širším pohledu je nutné vzít v úvahu například zastaralou a nevyhovující infrastrukturu, která je jednou z forem skrytého (tj. „účetně neviditelného“) vnitřního zadlužení. Případy skrytého zadlužení jsou charakteristické tím, že mají příčinu v dlouhodobém zanedbávání jistého problému, na jehož řešení bude dříve či později nutné vynaložit určitou sumu peněz podobně jako na úhradu dluhu. Přitom tento typ vnitřního zadluženi není registrován standardními účetními postupy a není možné exaktně vyčíslit jeho výši. Pokrytí skrytého vnitřního zadluženi bude mit dlouhodobý inflační účinek a bude jednoznačně působit směrem k de- preciaci koruny...“ Jinak stručně a laicky řečeno (JT): rozpočet v období vlády KSČ byl vždy vyrovnaný a víme dobře, co po komunistech zůstalo. P. Kohout komentoval zprávu NRI také (LN 12. 1. 96); protože netrpí narcismem u politiků obecně a u některých českých politiků zvláště běžným, decentně opomněl zmínit se o svém vlastním srpnovém článku, nicméně setrval na své posici, která vychází ze stejného hodnocení hospodářské situace jako Nomura (pokud se dá soudit z těch několika vět uveřejněných o obsahu zprávy NRI); ostatně není vyloučeno, že se studie NRI nápadně podobá obsahu Kohoutova článku, publikovanému ovšem o čtyři měsíce dříve. Byla vypracována ve vídeňské pobočce, a vzhledem k tomu, kolik lidí ve Vídni umí česky, napadá člověku ledacos. Z Kohoutova komentáře vyjímám: „Je zarážející, že naprostá většina „protinomurovských“ ohlasů směřuje mimo podstatu věci... Nelze se zbavit dojmu, že z těchto názorů promlouvají spíše emoce než racionalita. Firma Nomura odvozuje svoji předpověď z rostoucího schodku obchodní bilance ČR, který se má prohloubit v důsledku klesající konkurenční schopnosti českého zboží. Její příčinou je vysoká inflace, která působí na růst výrobních nákladů, a pomalá restrukturalisace průmyslu. Pokud však nebude produktivita růst rychleji než inflace, bude muset kurs Kč oslabit dříve či později bez ohledu na jinak příznivý vývoj ekonomiky... Odhad firmy Nomura je snad kvantitativně přehnaný, je však založen na zdravé logice. Na druhé straně emocionální tón některých kritik může v nezasvěceném čtenáři vzbudit dojem, že je řeč o nebezpečné pohlavní chorobě a nikoli o běžném ekonomickém rozhodnutí. Devalvace není žádná ostuda ani důsledek nějaké "ekonomické časované bomby", nýbrž za určitých podmínek rozumný krok. Časovanou bombou se naopak může stát uctívání idolu pevného kurzu...“ Nehodlám se sám věnovat úvahám, kdo asi má v této věci pravdu či lépe větší kus pravdy, zda jednotný šik ekonomů, politiků a novinářů v ČR, či P. Kohout (Nomura si měl přivstat). Ekonomické předpovědi beru s reservou - četl jsem totiž kdesi, že ekonom je člověk, který vám teprve ex post, neboli dodatečně vysvětlí proč se ekonomické události zběhly tak, jak se zběhly. Mimoto neplatí, že názor naprosté většiny ekonomů musí být správný; kdyby bylo možné dojít ke správným rozhodnutím v ekonomice hlasováním, bylo by to všechno jednoduché. Jsem ovšem přesvědčen, že P. Kohout je pravdě značně blíže než shora uvedení novináři, ekonomové a politici, protože publikovaným číslům přiřazuje jejich reálnou hodnotu tím, že si pozorně všímá, co v těch číslech není nebo nemůže být zahrnuto. Že ani redakce novin, jichž je stálým spolupracovníkem, ani ostatní komentátoři neuznali - pokud je mi známo - za vhodné na jeho článek upozornit, je ovšem znepokojující. Platí snad, že nikdo není, či spíše nesmí být doma prorokem, pokud se jeho názor liší od proroctví oficiálních? Pokud by měl P. Kohout a tím i NRI pravdu, bylo by jistě zajímavé sledovat, zda, komu a jak by se pan Hitosi Tonomura znovu omlouval za studii NRI, který firmě NOMURA patří či nepatří. 26. 2. 1996 26 POLYGON 2/1996 [pageend28]SLOUPKY JANA BENEŠE Promiňte mi, že jsem vám vypíchl oko Tak nějak snad lze krátce vyjádřit postoj Jiřího Pelikána v publicistickém pořadu ČT 1 s trochu lopotným názvem: „ Takoví jsme byli my, dobří rodáci, aneb z Letopisů Máselné Lhoty“. Název svádí k pomyšlení na pásmo o jakýchsi pěkně povedených taškařicích. Vysílání však vyvolávalo dojem, že Jiří Pelikán, konfrontován s vůbec první obětí čistek na našich vysokých školách, justiční zlovůle, a prostě teroru, jichž se s velikou chutí, nadšením a nikoli bez mnoha sladkých odměn osobně a aktivně účastnil, byl jediný, kdo měl důvody usmívat se. Dr. Felix Uhl, předseda předúnoro- vého Spolku křesťanských akademiků, byl zatčen ještě před „únorovým vítězstvím všeho pracujícího lidu“, už 23. února 1948. V květnu odsouzen na 20 let, později jedním z těch šťastných, kterým se podaří útěk z Jáchymova. Dostuduje ve Švýcarsku, tam i žije. Pomník obětem komunismu odhalený v Gmůndu při českorakouské hranici už v osmdesátých létech, a právě k výročí Února, tam stojí díky jemu. Pokud vím, historické podání ruky Jiřímu Pelikánovi i jeho „omluvu“ odmítl už v době, kdy Jiří Pelikán přišel posílit řady zrádné emigrace, a zřejmě při tomto mravním postoji setrval, neb Jiří Pelikán mohl jeho svědectví o epoše a své nedobré, leč výhodně honorované úloze v ní sledovat jen z obrazovky, a ovšem se k němu i volně vyjádřit. Kromě parafráze v nadpisu tohoto článku dal by se postoj s. Pelikána vyjádřit slovy: „Já nic, já muzikant. “ Já nic, já byl jen předseda universitního akčního výboru národní fronty, a to byl zřejmě spolek naprosto nevinných dušinek, přímo fialek u potoka a chaloupek pod horami. Opět se omluvil, ach ano, nejen těm vyakčněným, ale zřejmě i těm popraveným kolegům. A bude i nadále chodit mezi námi, a občas si dojede někam pro nějakou medaili, aby mu nezaslouženě klidné stáří ubíhalo i v pocitech vlastní důstojnosti. Dobrý pořad, zvláště pro diváky domnívající se, že útlak začal až roku 1970, pro ty tvrdící; „...ale on se před listopadem choval slušně...“, pro ty domnívající se, že vina, vina, vina, za ztracenou zemi, ztracené životy a ztracené mládí několika generací, za podíl na moci i odměny hmatatelnější, je přehlédnutelný a napravitelný omyl. Věřili? Inu, i nacisté věřili, omlouváme tím snad jejich nacismus s jeho zločiny? Tohle má být omluva? Tohle má být vysvětlení? Tohle má být: „dost, a už o tom nebudeme mluvit“? Dovedeme si představit, že by před kamery dnes předstoupil šéf spolku nacistických studentů, vyháněvší z universit neárijské kolegy i profesory, a prohlásil: „ale já tomu věřil“? Dobrý pořad. Ve skutečnosti samozřejmě nejde a nějakého Pelikána, kterého si prý ještě pleteme s úplně jiným Pelikánem, kterýž byl ten pravý viník, nýbrž o všechny ty pilné aktivisty (že ano, s. Mandlere), kteří ke zrůdnosti onoho času přispívali. Nu, a vynikne i to ohromné svatouškovství všech těch, kteří byli pouze muzikanty. (A mnohdy i pomáhali! Např. v případě prof. Englishe: Jiří Pelikán přece zabránil jeho odstranění z university přílišnými horlivci, a to zapojením samotného Gottwalda... Hle moudrost prostého syna lidu z Dědic! Profesor English se podle s. Pelikána rozhodl jaksi sám dále nerek- torovat, neučit, a zřejmě také dát se vystěhovat z Prahy a vše ostatní.) Za tuto duchovní genocidu není nikdo odpovědný. Vypíchl jsem vám oko? To je mi teď po čtyřiceti osmi letech opravdu líto. Ostatně se mýlíte. To jsem nebyl já, to kolega. Promiňte mi. Nashledanou. Vyvstávají tu hned dva problémy: - Jaké právo máme vyčítat Německu jeho minulost, když jme se se svojí vlastní vyrovnali více než mizerně.- Laxní postoj generace mladší než Dr. Felix Uhl a Jiří Pelikán, kterou to zajímá tak málo jako nespravedlnosti třicetileté války, ačkoli oběti i viníci žijí mezi námi. Dobrý pořad, neboť v něm obličej Jiřího Pelikána neztratil ani po tolika letech nic ze svého aparátčického vzezření, zatímco Dr. Felix Uhl vystoupil jako koherentní muž s poctivou tváří. Pozapomenutá vražda Jezdíval jsem tam ještě před rokem 1968, a znovu od roku 1990. Kdysi jsem tam zatáhl jednu (a dobrou) novinářku z Metropolitanu, která ovšem vůbec neměla tušení, o koho jde. Zatáhl jsem ji tam jaksi v naději nezůstat osamělým běžcem. Jelikož tato historie patří k těm, jakým adepty naší žurnalistiky jaksi zpomněli učit, podobně jako mnohému jinému, projevila zájem právě jen zdvořilý- Tak jsem tam dál chodil sám, loni, na kulaté výročí, a letos opět. Jsem opravdu poslední, kdo pamatuje, že existoval jistý žuralista, který za svobodnou žurnalistiku, alespoň na naší půdě, položil život jako první? Ing. Rudolf Formis se narodil roku 1894, dotáhl to na ředitele rozhlasové stanice ve Stuttgartu. Gestapu se znelíbil, když přerušil projev Adolfa Hitlera. Stálo ho to dva týdny kriminálu a místo. Několikrát překročil čs. hranici, a posléze s pomocí Strasserovy Černé fronty zahajuje v listopadu 1934 z hotelu Záhoří (dnes pod hladinou Slapské přehrady) protinacistické rozhlasové vyso- lání do Německa, dokáže dokonce zapojit se i přímo do projevů partajních veličin oné totality, a komentovat je. Nacisté reagují promptně a s dynamikou totalitám vlastní. Nejprve diplomatickým protestem čs. vládě v prosinci 1934, a v zápětí vraždou Rudolfe Formi- se, kterou provede dne 23. ledna 1935 zvláštní tíčlenné komando Gestapa. Formis se brání, podaří se mu dvakrát vypálit, bohužel jen malokalibemí zbraní, jednoho z útočníků alespoň zraní. Pak je zabit. Jeho hrob je v samém koutě hřbitova ve Slapech. Občas, loni i letos, se tam objeví věnec či kytice z Němec. Syndikát novinářů ani Český rozhlas ani kdo jiný Formise nevzpomenou. Za Český týdeník a za sebe jsem tam, loni i letos, trávil osamocené chvíle opět sám. Kdepak ti mrtví chlapci jsou? Je tomu přibližně rok, co jsem si dopisoval s pražským konšelem panem Heřmanem. Na korespondenci odpovídal, což lze u dnešního úředníka jen pochválit. Jinak jsme arciť k nějaké konkluzi diskutovaného problému nedospěli. Korespondovali jsme o názvech pražských ulic, a také o tom, že mezi prorokem Eliášem, Eliášem, klavíristou v Barbaře, a generálem Eliášem, na kterém je podstatné právě to, že to byl generál, jest rozdíl, a že by se ta ulice v Dej- POLYGON 2/1996 27 [pageend29]vících, která se jmenuje jen Eliášova, měla jmenovat generála Eliáše. Že se jmenuje právě jen Eliášova, považuji za komunistickou perfidnost. Úřady, v jejichž kompetence jména ulic padají, bývávaly v této věci věru pilnější. Dne 25. února 1948 dovršili komunisté své přechodné období po roce 1945, a k 1. listopadu 1951, tedy tři roky na to, už zmizely názvy připomínající Legie, jakož i veškeré mrtvé a hrdiny, kteří se nehodili, neboť boševismus musí mít v zájmu své důležitosti a systému obecné lži také za to, že dějiny začínají až jím. Popravený Bořek-Dohalský přišel o svou ulici, dostala jméno Zbuzkova. Ardenskou nahradila Albánská, Ar- raskou Čínská, Bachmačské náměstí se stalo Náměstím A. V. Suvorova; je to dlouhý seznam, dokonce i Dukelská tehdy zmizela a nahrazena Jakutskou. Svou ulici samosebou potratil Klecanda (Kovpakova), a přišli o ně i Balabán, Mašin a Morávek, ve prospěch názvů Žateckých, Petra Rezka a Pod Tereb- kou. Ne, nejsem přítelem přejmenovávání, podle mého názoru, pokud by si takový Adolf Hitler postavil nějaké náměstí a pojmenoval ho po sobě, mělo by se tak jmenovat dodnes. Potíž je v tom, že nepostavil, ale pilnici jacísi měli potřebu zaznamenat ho ve svém, a žel i našem životě. (Paměť zde ostatně neslouží Jiřímu Stránskému ad vocem náměstí Vítězného, které se už zase jmenuje Vítězné, buď Bohu chvála, byť Kulatak se vžil lépe, neboť Hitlerovo se nikdy nejmenovalo, jak tvrdí, nýbrž po 15. 3. 1939 Německé branné moci, pak Dra Beneše, a teprve nakonec Velké Říjnové revoluce. Tuším, ale zcela jist si nejsem, že někdy v roce 1947 snad krátký čas Tito- vo.) S konšelem Heřmanem jsme si dopisovali, kromě generála Eliáše také o ulicích těch slavných „Tří králů“. Že by bylo správné, aby Balabán, Mašin a Morávek své bolševikem ukradené ulice dostali. Jistě, pražský magistrát má i jiné starosti, a tuhle věc si ostatně pinká, pokud mi to bylo dáno pochopit, s úřady obvodními. V případě Tří králů s tím v Praze 4, kde sedí i zástupce DEU, a podle čtenáře Kamila Č. (adresa k dispozici), ani místní iniciativa nevedla k ničemu. Rok s rokem se sešel, a nestalo se nic. Divíme se? Ne příliš. Loňského 28. října se přece na Hradě pozapomnělo, skrze jakousi procedurální záležitost, na naše Legionáře, respektive na hrstičku těch zbývajících. Když se naše nomenklatura jela blýsknout na výročí Invaze, nikoho z těch bodrých hochů nenapadlo položit pár kytek na naše československé hřbitovy tamtéž. Boj za svobodu totiž, ne- li přímo historie naší vzdělanosti, začíná zřejmě až u petic Husákovi a výzev dožadujících se dialogu š ÚV KSČ. Orgánu, který si ty výzvy vzal natolik k srdci, že podle dnešního vyúčtování nakonec podpořil Koordinační centrum OF částkou Kčs 260 000 000. Dali snad KCOF korunu Balabán, Mašík a Morávek? Nedali! Tak vidíte, a ulici by chtěli! Oratio pro domo - budiž slovo ve vlastním zájmu Absolvoval jsem ve dnech právě uplynulých celou řadu předvolebních setkání DEU. Nebylo jediného, aby se tam nevyskytla otázka našeho vztahu k Německu, potažmo našeho vztahu k bývalým českým Němcům. Což samozřejmě není totéž, ale není chápáno odděleně. Argumenty vyčtené z toho či onoho tisku se vyskytly rovněž, ale hovořily tam zejména emoce. Ty nerozumnější podotýkaly, zda úsilí tryskající ze stránek ČTD nezadávají naší národní hrdosti.(Tuhle větu jsem Vám, paní Friedová, nechal k rozlousknutí!) Ty rozumnější pak podotýkaly, že jsou viny, ty na hřbetech našich komunistů nejrůznějšího vrhu, které by měly být odčiněny přednostně, a od kterých lidé tohoto národa neslyšeli ani tolik omluv, kolik čeští Němci z úst Václava Havla. Německo bylo, je a zůstane náš největší soused. Z Německa a z Němců máme strach. Tento strach je dokonce oprávněný. Tento strach z Německa a Němců sdílíme s Holanďany, Dány i Belgičany. Ti všichni však netonou v našem rozlučovacím dvojboru, zda se bát víc Němců nebo Rusů. Proti tomuto strachu Němci vykonali, ba dosud konají mnohé. Rusko ani Rusové, pokud vidíme, nic. Jednota evropská a organizace NATO, tento americký deštník vzrostlý z práce, kterou tu musela Amerika vykonat za druhé světové války, a diky které nemluví dnes Francouzi německy, a ani rusky, pak je empiricky ověřenou hodnotou stavu zajišťující nejen Němce, ale i Dány, Holanďany a Belgičany. Ti všichni si v minulosti navzájem cosi udělali, také jejich dějiny jsou spojeny s Německem nejenom svazky společné kultury, ale i méně dobrými vzpomínkami. Tam všude, tak jako u nás, žily německé menšiny, které zapůsobily v předvečer války jako Hitlerova pátá kolona. Tam všude došlo také po válce k ne vždy civilizovanému účtování. Mělo, díky přítomnosti Britů a Amiků kratší průběh. Tam všude se museli také vypořádat s tím, s čím jsme se nanejvýš odsudkem a odkazem na „základ našeho právního řádu“ nedokázali vypořádat my. - Tak jako se vůbec zdráháme vypořádat se svými bolševiky. Poslyšme tuto, co píše dne 6. srpna 1945 v britském Daily Mail Rhona Chur- chil. Stalo se 20. května v Brně, když se mladí revolucionáři České gardy rozhodli vyčistit město. Krátce před devátou večer pochodovali ulicemi města a vyvolávali Němce, aby přesně o deváté byli na chodníku s jedním zavazadlem, a připraveni opustit své domovy navždy. Zeny dostaly před vyhnáním na chodník deset minut na to, aby oblékly své děti a shrábly pár osobních věcí. Tady pak dostaly rozkaz odevzdat strážím všechny šperky, hodinky, kožichy a peníze; snubní prsteny si směly ponechat. Potom byly hnány před ústím zbraně k rakouské hranici. (Víme, že je to něco přes 50 km, a co se stalo cestou v Pohořelicích, Rhona Churchil neví.) Na hranici dorazily v nejčernější tmě. Děti naříkaly a ženy klopýtaly. Čeští pohraničníci je přinutili překročit hranici směrem k rakouským strážím. (Autorčin omyl, byly to stráže ruské.) Tehdy teprve začaly opravdové potíže. Rakušané odmítají vyhnance přijmout, Češi je odmítají pustit zpět. Noc strávili na poli, ráno bylo ponecháno na stráži několik Rumunů. Na tomto poli jsou dosud; bylo přeměněno v koncentrační tábor. Nemají žádné příděly, ale stráže jim občas dají nějaké jídlo... Vypukla tam tyfová epidemie, a dovídáme se, že jich umírá kolem sta denně. Dvacet pět tisíc osob, převážně žen a dětí, absolvovalo tento násilný pochod z Brna. Mezi nimi jedna Angličanka, která si vzala nacistu. Rakúšanka stará 70 let, a Italka ve věku 86. Všude v této oblasti se teď otevírají brány koncentračních táborů, a Němci jsou do nich bez výběru naháněni, aby tam čekali na německá víza. Tento hon se nevyhýbá ani německy mluvícím Židům a antifašistům právě propuštěným z věznic Gestapa... F. A. Voigh, korespondent Manchester Guardian v Berlíně a redaktor měsíčníku Po XIX století, v jehož listopadovém čísle roku 1945, v článku Spořádaně a lidsky, praví: Jednou z nejsilnějších základen dělnického hnutí v Sudetech byly 28 POLYGON 2/1996 [pageend30]Podmokly (dnes část Děčína). Když je obsadili Rusové, zavládl teror, loupení, znásilňování. Češi ve městě trpěli stejně jako Němci. Proti Němcům byla zavedena zvláštní opatření, ale mnoho z nich získalo statut „antifašistů“ a bylo ušetřeno. Když byla správa předána českým úřadům, byly všechny antifašistické certifikáty zrušeny, a Němci buď vyhnáni nebo zavřeni v koncentračních táborech, bez ohledu na svou minulost. Byli znovu olupováni, bylo s nimi špatně zacházeno a dokonce starci a ženy byli Čechy veřejně bičováni pro sebenepatrnější podezření z provokace. SNB, většinou velice mladí chlapci silně připomínající SS, bezohledně užívali bičů a pažeb pušek. Pokračovali v drancování zahájeném Rusy; někteří lidé byli zavražděni za to, že ukrývali cennosti. Deportovaní si směli vzít menší množství zavazadel ale ta jim byla cestou ukradena českými vojáky, kteří „kontrolují“ silnice. V okolí města jsou čtyři koncentrační tábory, a kdo bydlí v sousedství, slyší odtud křik mučených. Dne 31. července došlo v Ústí nad Labem k výbuchu, který byl bez jakéhokoliv vyšetřování přičten Werwolfům. Došlo k úděsným brutalitám na Němcích, které počaly dokonce před výbuchem. Po něm následoval masakr. Ženy a děti byly házeny z mostu, Němci byli na ulicích na potkání stříleni. Podle odhadu zahynulo 2 až 3 tisíce lidí. O těchto a dalších násilnostech mluví Zpráva amerického kongresu (Congressional Record) z 29. března 1946, a nalezneme ji takřka všude ve světě, kde ještě existoval svobodný tisk. K obdobným událostem docházelo nejen u nás. Všude se s těmito činy museli vypořádat. Jeden z Benešových dekretů, základu to našeho právního řádu, se s nimi vypořádává tak, že je činí beztrestnými. Tento základ našeho právního řádu ostatně taktéž již v roce 1945 znárodnil Barrandov, ale magická hranice února 1948 ani tento dekret zde již neplatí. Izraelský prezident při své nedávné návštěvě v Berlíně tvrdě připomenul mladistvému německému studentu, že je třeba pamatovat si, co má vůči Židům na svědomí jeho dědeček. Pokud jsou mi známy požadavky hrůzostrašného landsmannschaftu, nejedná se o nic víc než o to, vyjádřit politování nad tím, co naši dědečkové udělali jejich dědečkům. Což je historie dlouhá, začínající tím, co si navzájem udělali naši pradědečkové, ale jednou je s tím, a to v našem zájmu, nutno přestat. A nemyslím, že jsme pro to udělali tak mnohé, jako udělali Němci a Německo. Výlety do světa Mar c el a Čec h o v á (5) Ecuador Od Santiaga de Chile přes Peru po březích Pacifiku vede silnice podél moře. Člověk by čekal, že bude vroubena zelení, palmami, kvetoucími oleandry a ibišky, bouganvilliemi a vší tou rozkvetlou krásou, kterou obvykle přímořská krajina poskytuje. Nic z toho, jen stovky a stovky kilometrů šedivého písku, rozeklané skály sestupující až k moři, ani keříček ani palmička ani květ, jen dezolátní poušť. Není to hezké pobřeží. Krajina se změní na hranicích Ecuadoru. Jako by mávl kouzelným proutkem, najednou se zelená tráva dere do výšky až jednoho metru, keře, stromy, všechno závodí v bláznivém růstu směrem k obloze. Díky zeleni vypadá Ecuador mnohem čistší než sousední Peru - ve vysoké trávě není tolik vidět odhozené láhve fanty a plastikové pytlíky. I hlavní město Quito je veselejší než peruánská Lima, a hlavně se tu dá dýchat, neboť leží „jenom“ 2850 m vysoko a nezasahuje sem „garúa“, mořská mlha. Počasí k návštěvě země je vhodné po celý rok. Ráno se probudíte do blankytně modré oblohy a zářícího sluníčka. Po obědě se obvykle zatáhne a z nebe se vylejí rybníky vody. Po Quitu stále krouží pouliční prodavači deštníků, takže i když zapomenete pláštěnku, žádná starost. Raději ale noste boty, jimž nevadí voda. I po honosné Avenidě Amazonas se při odpolední průtrži mračen budete brodit po kotníky. Ecuador je, podle turistických příruček, země s milými lidmi, pro turistu bezpečná a těšící se demokracii. Tvrzení pravdivé, pokud je ovšem bereme s mírnou rezervou a s přihlédnutím k tomu, že jsme v Jižní Americe. Vyrazili jsme za blankytného rána z hotelu, dva postarší, dobře oblečení cizinci. Najednou zastaví u chodníku auto, vyskáče z něj několik policajtů, pistole u boku, a neprodyšně nás obklopí. Nevlídná tvář a výzva: „Vaše pasy, prosím!“ Naše pasy jsou uschovány v tajné spodní kapse, a dobýt se k nim znamená uspořádat na ulici striptýz. Nabízíme kopie, které má každý znalý turista v Jižní Americe vždy připraveny, ale strážci zákona jsou neoblomní. Čekají, až v potu tváře pasy vydolujeme, zkontrolují přepečlivě každou řádku a pak bez omluvy naskáčí zase do auta a odjedou. Stejně veselý je přechod přes hranice, kde samopalníci seřadí turisty z autobusu pěkně jako husy do zástupu, a teprve potom je pouštějí po jednom k oficírovi, který unuděně štempluje žlutý papír. Po absolvování procedury pak ještě čtyřnásobná vojenská kontrola na prvních padesáti kilometrech po překročení hranic. Názory na to, co je demokracie, se zřejmě v různých končinách světa podstatně liší. Ecuador má několik míst, která jsou magnetem pro turisty. Především je to samozřejmě La Mitad del Mundo, místo, jímž prochází rovník, pohodlně dosažitelné městským autobusem z Quita. Vezměte si s sebou svetr; ač na rovníku, je tam často syrový vítr a strašná zima. Cik cak železnička u vulkánu Chim- boraso bývá klimaticky příjemnější záležitost. Nejeli-li jste ještě nikdy na střeše, ano, na střeše vlaku, a podaří-li se vám vyšplhat po žebříku na střechu vagónu a nějak se tam na vlnitém plechu udržet, určitě jeďte! Vláček jede pomalu, musí překonat stoupání více než tisíc metrů andských kopců. Koleje záhadným způsobem nějak vedou přilepené na skále nad propastí, každou chvíli se projíždí tunelem, před nímž je nutno pořádně se nadýchnout, abyste se neudusili. Zatímco turista, přisátý na plech střechy třeští oči do hlubiny, malá indiánská děcka běhají po ničím neohraničené střeše vláčku, bezedná propast jim vůbec nevadí. Jejich tatíci klidně žvýkají listy koky nebo se turistům snaží vnutit ulepené, po domácku vyráběné bonbóny. Vsadím se, že za POLYGON 2/1996 29 [pageend31]směšný obnos jednoho amerického dolaru nikde neužijete pět hodin naplněných větším vzrušením. Návštěvu Baňos, městečka s termálními lázněmi doporučuji z jiného důvodu. (Nechoďte se tam koupat přímo ve městě, ale dojeďte si taxíkem na El Salado. Je to dál, a proto také méně navštěvované a prý čistší, ale to se nepozná, voda je stejně rezavě kalná.) Na náměstí vévodí kostel Bohorodičky ze Svaté vody. Tato světice se proslavila mnohými zázraky, z nichž nejznámější je záchrana místního strejce, který jel na oslovi přes řeku a spadl do 70 m hlubokého kaňonu řeky. Při pádu prosil o záchranu a neutopil se ani se nerozbil o stěny kaňonu. Totéž si Svatá panna zopakovala v moderní době, kdy nechala bez úrazu spadnout pět turistů i s autem do hloubky 200 m. Všechny zázraky jsou realisticky zachyceny naivním stylem na obrazech uvnitř kostela. Místní lid svoji světici miluje a každoročně pořádá dlouhé a složité oslavy s její poctě. Sotva zavřete večer v hotelovém pokoji oči, vyletíte vyplašeni mohutným randálem. To dole na náměstí spustila tuš ne jedna, ale deset domorodých kapel, sestávajících převážně z bubnů, trubek a činelů. Muzika jest to nábožná, to znamená couravá a donekonečna opakující pár motivů. Doprovázejí ji neuvěřitelně málo libozvučné hlasy místních zpěváků a zpěvaček. Jeden předzpěvuje, ostatní opakují. Zábava začíná kolem sedmé večer a táhne se s nezmenšenou silou do tří do rána. Krátký oddech, a v pět ráno už opět činely třískají, bubny bubnují a zpěváci zpívají. V sedm ráno se jde do práce, ale navečer se rachot opakuje. K tomu městem vykračuje procesí s korouhvemi, děcka řvou, pouliční prodavači nabízejí přeslazené cukroví, to vše až do rána, a večer pak nanovo. Byli jsme v Baňos v polovině října, kdy svaté běsnění vrcholilo, ale byli jsme ujištěni, že podobné radovánky se konají i v jiných měsících roku. Ecua- dorané milují své svaté, a hlavně milují randál. Každý turista, který přijede do Ecuadoru, chce přirozené vidět pravou amazonskou džungli. Ta je podle sdělovacích médií soustavně plundrována dravými americkými podnikateli, kteří se pro své špinavé zisky neštíti ničit poslední zbytky nenahraditelného pralesa. Pravda je trošičku jiná. Indiáni, jejichž počet byl dříve regulován nemocemi, hladem a válkami, se dnes díky pronikající civilizaci mají mnohem lépe, neumírají tolik, a také se samozřejmě víc množí. U přítoku Amazonky v části Ecuadoru, která se jmenuje Oriente, dnes žije víc lidí než v New Yorku. Každý ecuadorský občan dostane na požádání od vlády 50 ha džungle k vyčištění zcela zdarma, a když ji vyčistí, může se hlásit o dalších 50 ha. Čistokrevní Indiáni mají nárok na dvojnásobek výměry. Tedy nikoliv hrabiví kapitalisté, ale sami Ecuadoran! ničí prales, mohutně v tom podporováni vládou. Podél přítoků Amazonky, kde dřív byla neproniknutelná tropická vegetace, se dnes pasou krávy. Skoro každý Indián si dnes staví nový dům - čop čop, dřevo na něj získá poražením nejkrásnějších stromů. Je třeba nová kanoe? Porazí se dva- až třistaletý strom, a je to. Kanoe jsou sice dále dlabány z kmene stromu, ale místo pádlování vrčí na zádi člunu lodní motor značky Johnson nebo Mariner. Dřív se na stavbě domu podílela celá vesnice, majitel pak uspořádal hody, jedlo se a pilo dva dny. Dnes se to už nedělá, prý si to nikdo nemůže dovolit. Dřív totiž Indiáni pili zkvašenou číču z kukuřice a přikusovali k tomu pečené banány. Dnes by nad takovou hostinou každý ohrnul nos, všichni chtějí pít pivo a coca colu a přikusovat k tomu smažené hranolky. Cestu do tak zvané džungle lze turistovi v Ecuadoru nejlépe podniknout ze špinavého hnízda Lago Agrio na povodí řeky Acua Rica. Reka je příšerně špinavá. Jak jinak, když se u ní a na ní odehrává běžný ecuadorský život. Ženské perou prádlo, děti se cáchají a čurají do vody, kousek dál se na blátivém břehu válí stádo prasat, dobytek pije, mužští umývají autobus, lodní motory ztrácejí olej, a to všechno do jedné a téže vody. I naši kuchaři brali vodu na umývání nádobí z řeky. První den jsme se na řeku dívali s pocitem odporu a s pevným odhodláním nenamočit do špíny ani palec. Na tábořišti nebylo ale ani kapky vody na umytí, jen pár láhví sodovky na pití, a rovníkové slunce pražilo k nevydržení. Jen nejtvrdší povahy vydržely vzdorovat dva dny. Třetí den se už všichni čvachtali ve vodním toku, hygiena nehygiena. Plavky pak zapáchaly ještě po dvojím vyprání. V zásadě všechny výlety do pralesa organizované pro turisty jsou předražené; bez nich však nemáš šanci nic vidět, tedy zaplatíš. My jsme si vybrali túru vedenou ošklivým poloindiánským tlusťochem s poetickým jménem Adonis. Dostavil se pro nás do hotelu, hodinu poté co slíbil se dostavit, naložil nás na náklaďák s dřevěnými lavicemi, vybral peníze předem a odešel s nimi do banky. Za pouhé půldruhé hodiny byl zpět, vyrazili jsme, ale po zhruba dvaceti kilometrech se porouchal doprovodný vůz s proviantem, takže ke dvaceti turistům, nasardinkovaným na náklaďáčku, přibyly i zásoby potravin na čtyři dny, zařízeni kuchyně a dva kuchaři. V podobném duchu pokračoval program po celou dobu výletu. Ve člunech, do nichž silně teklo, jsme po asi čtyřech hodinách plavby dorazili k tábořišti. Tvořil ho přístřešek bez stěn (zbudovaný z pokácených stromů, samozřejmě), podlaha zhruba metr nad zemí ze štípaného bambusu. Rohožky nebo lehátka žádná. V noci bambus při sebemenším pohybu krásně vrzal. Ačkoliv jsme, řádně vyhladovělí, dorazili na místo kolem čtvrté, teprve kolem půl deváté se podávala rýže s fazolemi a tuňákem z konzervy. Tatáž sestava - rýže a fazole - je na 30 POLYGON 2/1996 [pageend32]jídelníčku v různých obměnách třikrát denně. V Ecuadoru (ale samozřejmě i v Peru) vám i v hotelu ráno klidně nabídnou kafe a k němu vařenou rýži. Mluvili jsme o amazonské džungli. Džungle je nesprávný pojem. Co tu ještě v menších kouscích zůstalo, je reinforest, dešťový les. Rozdíl je v tom, že džungle je neproniknutelná houština, v reinforestu se můžete procházet. Ptáků je málo, kousavý hmyz vůbec ne. Bylo nám to divné, Adonis podal vysvětlení: ecuadorská vláda hubí komáry a ostatní hmyz na Amazonce radikálním způsobem, postřiky DDT. V celém světě je to zakázané, ale tady se to oficiálně dělá. Není divu, že nej divočejší zvíře, které dnes v povodí Amazonky můžete spatřit, je kráva. Sem tam i krávy po postřiku chcípnou, pravil Adonis. Také Indiáni mají zhusta na nohou ošklivé boláky. Taky jeden spolu- turista, Novozélanďan, který se v tropech kolem Amazonky zdržoval déle, měl jeden na stehně. Sedíme všichni u řeky při odpolední siestě, a najednou se bolák otevře, a z nohy se hrabe bílý červ, tlustý jako malíček a dlouhý skoro tři centimet- ry. Je to larva mouchy both fly, malý zázrak tropické přírody. Protože člověk by bodnutí mouchy cítil, moucha snese vajíčko na komára, a ten je přenese na pokožku dalšího hostitele. Larvička se vylíhne tělesnou teplotou a zavrtá se pod kůži, žije a tloustne si. Bolák nehnisá a ani prý moc nebolí, jen to trošku lechtá, jak se larva hýbá. Lze ji z těla těžko dostat, má zpáteční háčky. Lépe ji nechat vyzrát a vylézt samotnou, řekli nám Indiáni. Měli jsme radost, že ani jed DDT nestačil zbavit amazonskou přírodu jejího posledního kouzla. Protože píšu pro českého našince, zatíženého na vepřo-knedlo, musím se ještě zmínit o pochoutce, kterou výše zmíněný Adonis zorganizoval poslední den před odjezdem z džungle. Slíbil nám, rýží a fazolemi vyhladovělým turistům, na rozloučenou pravou amazonskou zabijačku. A taky ano, odpoledne přitáhli Indiáni k řece ne špagátu černého štětináče. Brousili kudličky, ale vodu na opaření kupodivu neohřívali. Brzy jsme zjistili, že to nebylo třeba. Vepříka zapíchli na bahnitém břehu řeky, bláto z něj poněkud oškrábali mačetou, a pak na štětináče vychrstli celou nádobu petroleje. Podpálili, prase vzplanulo, ale zase ne tolik, aby shořely všechny štětiny. Ještě jedna dávka petrolky, a už se prase, vyvržené a halabala omyté v řece, nese k ohništi. Tam už je připraven velký kotel, a mačety začnou pracovat. Kosti nekosti, celého vepře rozsekají i s kůží a se zbytkem štětin na kousky asi tak 6x6x6 cm. Teprve teď se přidá trocha vody a prase se vaří. Když je všechna voda vyvařena, kousky masa se vhazují do pánve s rozpáleným omastkem, čímž krásně ztvrdnou a chutnají jako mírně křupavá pneumatika. Slavnostní večeře se podává před půlnocí při světle jediné svíčky, což má tu výhodu, že turista nevidí, co má v misce. Zpět v „civilizaci“, kterou poskytuje město Lago Agrio, jsme se dohodli, že večer na rozloučenou s Adonisem a Ecuadorem půjdeme všichni do místní hospody, kde prý Adonisův přítel vaří takové pochoutky jako je capybara; jisté je jen to, že na dvoře za kuchyní visela stažená psí kůže, a to, co nám bylo předloženo pod jménem kajman, byly stoprocentně zbytky včerejšího prasete. Majitelem hospody byl sám Adonis, „dobrý přítel“ byl pouze jeho zaměstnancem. ■ Pan Dr. Jiří Payne svého času radil čs. exilu, aby si vylepšil svůj image. Svým příkladem ukazuje exilu, jak se to má dělat. Zprávu o tom přetiskujeme z Čs. týdeníku: Payne měl těžkosti Předseda zahraničního výboru Sněmovny České republiky Jiří Payne se dostal 19. února opět do potíží, když při jeho odchodu z pražského obchodního domu Krone na Václavském náměstí začal pískat detektor, jímž se obchod chrání před zloději. Payne se však odvolal na poslaneckou imunitu a odmítl ukázat policii tašku a kapsy. Naopak, obvinil bezpečnostní agenturu z překračování její autority a vyhrožoval, že si bude stěžovat. Podrobně o tom referoval deník MFD. POLYGON 2/1996 31 KUPŘEDU! ČEKÁ VÁS ŠŤASTNÁ BUDOUCNOST! Kresba z Čs. týdeníku, NY, USA. [pageend33]Politický fejeton JOSEF FOUSEK Hned v úvodu tohoto rádoby politického fejetonu vám musím přiznat, předeslat, jak se také říká, nebo říci předem, či také na začátek, neboli zprvu, na zahájení, že ta naše česká řeč dovoluje všeliké způsoby, jak uvést, otevřít mé přiznání, že jsem nikdy neměl, nemám a nebudu mít rád žádnou politickou stranu. A je to tady! Určitě je nás víc! Samozřejmě, že nejsou všechny strany do puntíku stejné - některé udělaly škod více, jiné méně. Ale princip každé strany je vládnout, ovládnout, mít moc, aby nezvítězila strana jiná. Vstupem do jakékoliv strany ztrácí občan kousíček své svobody, je vázán stanovami, názory, platí příspěvky, aby jeho strana, jeho byro, jeho předsednictvo, jeho ústřední výbor, byly finančně zajištěny. Předsedové, tajemníci, sekretářky, auta, ochranky, všichni chtějí jíst a žít důstojně. Co se týče reklamy při volební kampani, ta se zaplatí z příspěvku ze státní pokladny. Takže i z mých peněz budou podporovány strany, které nemám ani trošičku rád a které bytostně nesnáším. Odvolat se nemohu, rozhodli za mne páni poslanci, kterým je úplně jedno, jestli je někde nějaký občan Pepík Fousek, který si o stranách myslí své. Aby strany byly silnější a mohly rozhodovat o vládě, o křeslech ministrů, o nás všech, shlukují se do koalic a opozic. A protože v životě silnější vyhrává, ostatní malé straníčky, ať mají sebeušlechtilejší programy, nemají žádné šance. V lidském životě je důležitá velká strana. S každým předvolebním bojem vzrůstá nervozita. Dočasní zvolení, navyknuvší si na nesoucí křesla, moc, slávu, obdiv polointeligentních žen, na lepé auto, na pochlebníky, na obdivovatele - začínají pociťovat obavy o svůj ráj na zemi. V té době si zvýší platy, pomocí zatím platných konexí zakupují majetky, příbuzným shání místa na výsluní, aby našli i pro sebe, kdyby je politický ring vyhodil za provazy. Nám naivním občánkům, kteří byli celý život nestraníky - komunisté nám dali cizojazyčný název a nálepku >indiferenti< - vsazují do podvědomí, že beze stran se nedá žít a tedy musejí být. Proto nerozhodují o chodu státu vědci, spisovatelé, profesoři, moudří vzdělanci, ale vždy jen politici. V politice se neklade důraz na omšelé morální hodnoty, na mravní zákony, na humanistické utopie, ale zdůrazňuje se výmluvnost, razant- nost, umění kliček, a to vše pod heslem > Účel světí prostředky<. Politici pendlují po celém světě, s věčně optimistickými úsměvy, zasedají, rokují, odjíždějí, vracejí se, auta, helikoptéry, letadla, potřásání rukou, objímání... Asi je to nutné, aby se svět nevykolejil, nepomlátil a nevrátil do doby kamenné. Někdy mám dojem, že ta doba měla více lásky a pravidel, než tato naše. A dál jsou války, násilí, a mír je pouze v pohádkách a na hřbitovech. Začíná předvolební hon. Z úkrytů podlosti se začnou vytahovat trumfy kariér. Začíná podbízení a zviditelňování. Jaderné zbraně nesmí do naší země, ale když se před listopadem 89 ježila naše česká krajina sovětskými raketami, na tisících hektarech se skvěly katuše, tanky, obrněnci a uniformy cizí armády, nikdo ani nemukl. Tenkrát byli hrdinové na dovolené. Nesmíme do NATO! A to, že jsme byli ve Varšavské smlouvě, bylo v pořádku. Tenkrát nebyly žádné stávky, žádné protesty, žádné demonstrace... Šlo o hubu, řečeno staročesky. A aby byl klid a jistota, vstupovali lidé do velké strany, zatímco ostatní straníčky vesele kolaborovaly a konkurovaly vesmírným satelitům v Národní frontě. A mnozí vstupovali do velké strany, aby měli snažší cestu do budoucnosti. „Chápej, já musel! Kvůli dětem! Abych mohl dělat svoji práci. Kvůli kariéře... Nedalo se nic dělat..." Že nedalo? Dalo! Nejen já, ale statisíce jiných mělo děti, mělo cíle a přesto se do velké strany jisté existence nepřihlásili. Do té strany, která si osobovala právo na soukromí člověka, na jeho myšlenky, činy, na jeho život. Ne, soudruzi, nyní úspěšní pánové, nikdo tam v té jejich partaji nemusel být. Ale není třeba se rmoutit. Získali jste tím, jako vždy. Naučili jste se vládnout, poroučet, mluvit, jednat, vést, a ted' se odhodily rudé knížky s přísahou a stanovami a jedeme dál... Dále jste v důstojnickém sboru našeho socialistického korábu, který míří k západnímu pobřeží hnán východním větrem. Byl bych nespravedlivý, kdybych tvrdil, že všichni jsou špatní. Věřím, že mnoho překa- bátěných se dalo do služeb demokracie, která jim ostatně přináší větší prospěch, než puritánská šeď stranické discipliny, ale promiňte nám pochyby. Poznal jsem vás za doby čtyřicetileté komedie, která měla místo statečných šašky a anekdoty. Náš stát a naše země je mocnost na výrobu korouhviček. Točily by se, i kdyby nefoukalo. A aby nebylo tolik negace, takhle je to víceméně na celém světě. Já to říkám a píši jen proto, abych se zbavil stresů. A jaký jsem byl já, tenkrát před listopadem? Byl jsem šašek, vyprávěl jsem anekdoty a nevěřil, že se něco změní. Koho že budu volit? Jediné vím, že nikoli levici jakéhokoliv druhu. Dle mého názoru a historických pravd patří levice do společenství s ručením omezeným, kterému jsme v socialismu říkali slibotechna. Nechci, aby na mne psala posudky domovnice, nechci, abych byl veden životem jako vůl na porážku a nechci slyšet pozdrav >čest práci< od lidí, kteří práci neznají. A z tzv. pravicových politiků budu volit jen ty, o kterých jsem alespoň trochu přesvědčen, že nezblbli ze zlatého telete. Bude to těžké, velmi těžké vybírání. ■ Kritiky kritikům, recenze recenzentům PAVEL VERNER Pokaždé se otřesu studem za druhého, když čtu, jak jeden malíř strhá v tisku práci druhého malíře, jak pěvec posměšně pitvá interpretační schopnosti kolegovy, když básník plamennými slovy ničí mýtus jiného, dokonce mrtvého básníka. Mezi slušnými lidmi se to nedělá. Kritiky a recenze, ty kosti z obžerné hostiny kumštu, náleží těm, kteří si pitvání tvůrců zvolili za profesi. Básnící nesmějí kopat do básníků, a to ne ze stavovské soudržnosti, ale pro podezření, že interlineámí tajenka jejich kritizování zákonitě zní: Já jsem lepší než on! A je jedno, zda si to opravdu myslí nebo nemyslí. Negativní recenze psané umělci-kritiky na jiné umělce jsou z tohoto důvodu a priori povahy nízké. V letošním 3. čísle Literárek postavil básník Petr Král básníka Karla Kryla do galerie kýčařů, do řady od Karla Hašlera po Daniele Strože. Přisoudil mu pouze iluzivní roli básníka, ve skutečnosti zpívajícího grafomana, jenž klamal tělem pomocí pokleslých lyrismů, mechanických efektů a otřelé symboliky. Nic proti názoru. Sám veřejně neumím kritizovat opusy jiných a beztak hodnotím jen instinktivně. Při pohřbu Karla Kryla v Břevnově jsem možná proto měl stejný pocit jako při zprávě o smrti Werichově a Lennonově. Životní prostor se zdál být stejně ochuzen jako když ho opustili Elvis Presley nebo Jiří Grossman. Ve vzduchu byl cítit smutek, kterým svět truchlívá po těch, kdo modelovali lepší tvář epochy. Pláče se za nimi jinak než za vynálezci dynamitu, laseru a atomové bomby. Nevím, jak bylo v sedmdesátých a osmdesátých letech v Králově Paříži. V mé Praze bylo neveselo. Léto tu chodilo s flétnou a sahalo po tepu, a na jaře listy žloutly a často sněžilo do květin. Bylo to tu někdy k posrání a mnozí jsme věřili, že z té smutné revoluce zájdem na úbytě. Bylo toho málo, z čeho se dala brát síla, čím přehlušit pamflety, jež zněly jako tóny kravských zvonců. Ale dalo se. Třeba tím Krylem. Na spikleneckých mejdanech té doby jsem - jistě ke své škodě - neslyšel jedinou báseň Petra Krále, zato texty Karla Kryla znaly mé malé děti nazpaměť a některé znají dodnes. Kvůli Krylovým zpívaným básním se chodilo na návštěvy s kytarou, a celé roky se ty "prázdné literární ozvěny" zpívaly přítomným kamarádům i fizlům. My hlupáci jsme prostě netušili, že se opájíme "vyčpělými ideovými schématy". Nikdo nás tehdy z Paříže nevaroval. Zesnulému básníkovi jedna likvidační stránka v literárním týdeníku jistě neublíží. A kdo se taky má v tom guláši osobních nenávistí vyznat? Takže na závěr vlídný vzkaz pro básníka, kopajícího do Básníka: Je potěšující, že nekrylujete. Že nepřeceňujete své schopnosti. • 32 POLYGON 2/1996 [pageend34]POLYGON je časopis objektivních dopisovatelů, kteří vidí, slyší a nemlčí. Doporučte jej svým známým! Prodej Polygonu za koruny v České a Slovenské republice nemůže pokrýt náklady spojené s jeho výrobou, protože od tamních zájemců můžeme požadovat pouze takovou cenu, která je doma za podobný časopis běžná. Rozdíl mezi prodejní a výrobní cenou kryjí dobrovolné dary čtenářů a sponsorů. Za sponsoring je v našem případě pokládán dar od 300 SFr. (nebo ekvivalent v jiné měně) výše. Jako sponsoři se do dnešního dne přihlásili: Firma AGENTUR PAZDERA, ZÜRICH • BLANKA a RUDOLF LINKOVÍ, GÖTEBORG Dr. EDUARD VEDRAL, CICERO, IL • RUDA CHALUPA, UPPSALA Doufáme, že se přihlásí další sponsoři a dárci, abychom mohli nabídnout Polygon co největšímu počtu "korunových" zájemců. UBYTOVÁNÍ V PRAZE Třípokojový byt s kuchyní a příslušenstvím v Praze blízko stanice metra - za rozumné ceny. Volejte +42-2-256806 nebo pište na adr.: J. Plíhal, Mánesova 48 120 00 PRAHA 2 PRODEJNA ČESKÝCH KNIH PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 ŠPANĚLSKO - DENIA - COSTA BLANCA Atraktivní nabídka nemovitostí - byty, vilky, pozemky - v nejkrásnější části Bílého pobřeží. Prodej a pronájem. Bližší informace podá: INTERSERVICE, Věra Divoká C./Cop 14, E-03700 Dénia (Alicante) tel. 0034(9)6/578 58 36, fax 0034/6/642 21 33 Osobní návštěvy v místě podle dohody. Právní pomoc čtenářům Polygonu poskytne JUDr MILAN HULÍK advokátní kancelář Bolzanova 1 115 03 PR AHA 1 Telefon / telefax: +42-2-24 21 04 49 NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit četných karnevalových průvodů a koncertů, slavnosti sklizně citronů a pomerančů nebo slavnosti mimózy v Saint-Raphaëlu, lázeňském městě mezi Saint-Tropez a Cannes. Je to nejvhodnější období k seznámení se s krásami francouzské Riviéry. Od května do října Vás tam přivítají mořské pláže. Že je Riviéra drahá? Najmete-li si dvoupokojové apartmá s možností vaření, vyjde Vám dovolená levně. Pište o bližší informace na adresu: Les Tourterelles, 47 Allée du Touring Club, F-83700 Saint-Raphaël nebo volejte večer 0033-94 82 37 41 POLYGON 2/1996 33 [pageend35]OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVA Trâdgàrdsgatan 2 S-411 08 GÖTEBORG Telefon 031 /130129 HOTEL GARNI Majitelka: JANA ŠRÁMOVÁ Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D-90459 NÜRNBERG Comeniusstrasse 8 (přímo proti jižnímu východu hlav, nádraží) Telefon + fax: 0911 / 44 84 48 Pazdera für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ♦ Neutrální expertizy. ♦ Porady v pojištění, financování, podnikáni, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci či úrazu? ♦ Zajímáte se o koupi akcií, obligací apod.? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: Pazdera Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 [pageend36]