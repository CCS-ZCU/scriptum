OBAVY O NAŠI VĚC. V minulém čísle Věstníku jsme uveřejnili text telegramu ČSNRA do Bílého domu. Příčinou našich obav bylo prohlášení presidenta Johnsona o změnách hospodářské politiky Spojených států v poměru ke komunistickým vládám střední a východní Evropy, které by mohly znamenat — dle našeho soudu — posilněni komunistických režimů. Tázali jsme se v telegramu, zda prohlášení pana presidenta neznamená odklon od jeho dřívější politiky, jež měla směřovat k tomu, aby byl podporován vývoj k rozšiřováni demokracie v zemích střední a východní Evropy a k upevnění jejich nezávislosti. Text telegramu byl současně odeslán dopisem na State Department. Do deseti dnů, dne 21. listopadu, dostalo se nám této odpovědi od Walter J. Stoessela, Jr., výkonného tajemníka Státního Departmentu pro evropské záležitosti: Československé národní radě americké v Chicagu! “Byl jsem požádán, abych odpověděl na telegram Československé národní rady americké presidentovi Spojených států ze dne 11. října a na dopis ze dne 12. října sekretáři Státního Departmentu, v kterém citujete text svého telegramu.” “V telegramu se uvádí, že ‘předsednictvo ČSNRA projednalo obsah nedávného prohlášení presidenta Spojených států o budoucím vývinu hospodářské politiky Spojených států v poměru ke komunistickým vládám východní a střední Evropy.’ Telegram dále uvádí, že ČSNRA doufá, že tato nová stanoviska neznamenají odklon od dřívější politiky vlády Spojených států, jež směřovala k tomu, aby byl podporován vývoj k rozšiřováni vnitřní demokracie v zemích střední a východní Evropy a k upevnění jejich nezávislosti navenek.” “Presidentův nedávný projev o naši politice k Evropě, obzvlášť se zřetelem na východní Evropu, neznamená žádnou změnu v základním stanovisku vlády Spoj. států, jak je soustavně uplatňovala vůči zemím východní Evropy, včetně Československa. Stanovisko Spoj. států bylo i bude i nadále soustředěno na to, aby všech vhodných příležitostí bylo využito k rozšíření styků s lidem východní Evropy k povzbuzení vnitřní liberalizace v zemích této oblasti a k podpoře směru národní neodvislosti v politických i hospodářských oblastech.” ‘‘Můžeme ovlivňovat vývin ve východní Evropě jedině, že budeme pokračovat, pokud nám to podmínky budou dovolovat, v rozšiřování a oživování našich styků ve všech oblastech. Věříme pevně, že tento postup nejlépe slouží nejenom zájmům Spojených států ve východní Evropě, ale i okamžitým a dlouhodobým zájmům lidu samotného ve východní Evropě.” CO MÁ NA MYSLI PRESIDENT SPOJ. STÁTŮ? Zaprvé je to úvěr exportní a importní banky ostatním zemím za železnou oponou; až dosud jenom Jugoslávie a Polsko se těšily této výsadě. Dále, president požádá kongres o doložku nejvyšších výhod jaké se poskytují “přátelským” zemím i pro sovětské satelity, což by znamenalo velké snížení cel. Také se má omezit seznam výrobků, které se až dosud nesměly jim vyvážet, protože byly považovány za strategicky důležité. Další opatření směřují k tomu, aby byl usnadněn vývoz amerických výrobků do zemí východní Evropy. Dále pan president prohlásil, že znovu požádá kongres, aby připustil otevřeni sovětských konsulátů ve Spojených státech, což mu již jednou kongres zamítl. Všechny tyto kroky směřují k tomu, aby styky Spojených států byly rozšířeny s evropskými komunistickými zeměmi. Západní Evropa i Kanada tyto styky již pěstuji, např. Západní Německo obchoduje nejen s Východním Německem, ale i s Československem a celým komunistickým blokem, Anglie se také uchází o obchody, a není proto divu, že americký velkoprůmysl nevidí důvodu, proč by se nesměl zúčastnit. Na rozdíl od příznivého přijeti amerického tisku, prohlášení pana presidenta vyvolalo rozruch a obavy těch, kteří jako my v Československé národní radě americké bojujeme proti zlepšeným stykům s vládci a hospodářské pomoci komunistům nemá-li současně být tím pomoženo lidu. Stále žádáme — a budeme nadále usilovat — o to, aby za každou hospodářskou výhodu vládám se dostalo lidu nějaké politické úlevy, aby jim bylo umožněno svobodněji žít. Jsme zásadně proti všemu, co by mohlo komunistickou vládu upevňovat, aniž by byla donucena k politickým ústupkům jako je např. otevření hranic všem občanům, propuštění všech politických vězňů atd. Naše obavy i naše zásady byly uvedeny ve Věstníku v článcích br. Vratislava Buška, Ladislava Radimského a Františka Schwarzenberga a dnes je v nich pokračováno. Úvodem citujeme z článku Jožky Pejskara v Českém Slově z Mnichova: “Nemusíme se ani příliš namáhat, abychom pochopili, že nová americká zahraniční politika, je podáním ruky k politickému smíru s Východem. Můžeme se ptát, zda z toho něco dobrého získá věc Československa. Bude touto politikou posílen čs. komunistický režim anebo tomu bude naopak? A co zájmy našeho lidu? Nový směr v evropské politice Spojených států je nutno vzít na vědomí, a také s ním aspoň v nejbližší budoucnosti počítat, ať s ním souhlasíme anebo nesouhlasíme, ať se nám líbí anebo nelíbí. Stává se realitou, pokud ovšem Sovětský svaz nějakou neočekávanou protiamerickou akcí dnešní vývoj sám nezvrátí. Co přimělo Ameriku k tomuto kroku? Patrně vědomí její nesmírné zodpovědnosti a z ni plynoucí úsilí zachránit svět před nukleární válkou, která by znamenala jeho zkázu. Američané, a to jak demokraté tak republikáni, se domnívají a my to od nich častokráte slyšíme: “udělají-li Sověty jeden krůček vpřed ke smíření Východu se Západem, pak je na nás, abychom udělali kroky dva!” — Může v tom být nesmírná velkorysost, ale zároveň i velké risiko. Často se obáváme a to nikoli neprávem, že Američané jsou v politice příliš důvěřiví. My, kteří jsme evropské komunisty a především československé soudruhy poznali hodně zblízka, tak důvěřiví být nemůžeme. Víme ,že kdykoli udělali krůček vpřed, záhy poté následovaly dva kroky znět. A na tyto zkušenosti s komunisty, zejména s československými bude nutno americké i ostatní naše přátele systematicky upozor- V Ě S T N Í K ČESKOSLOVENSKÉ NÁRODNÍ RADY AMERICKÉ Listopad 1966 Číslo 149 [pageend1]V E S T N I K NOVEMBER 1966 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRAN KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois V Ě S T N Í K LISTOPAD 1966 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 ňovat. To by mělo být hlavním posláním československého exilu pro nejbližší dobu.” Na článek redaktora Pejskara navazuje svou úvahu br. Dr. Schwarzenberg: Ve slovech presidenta Johnsona spatřuji jednak neklamný náznak nového pokusu o sblíženi s komunistickým Východem a dále stejně jasný náznak ochoty k ústupkům, které mají sloužit uspíšení tohoto sblížení. Zdá se mi tedy, že dle názoru presidenta Johnsona uvolnění americko-so- větských vztahů poslouží více zájmům americkým, než zájmům sovětským a že je proto dle jeho názoru správným, aby Amerika za účelem uskutečněni oboustranného sblížení nežádala, ale nabízela ústupky. S tím souhlasit nemohu. Krom toho se nemohu zbavit obav, že by ústupky mohly být na úkor skutečných zájmů lidu v Československu i v ostatních státech za tzv. železnou oponou. Je-li základním předpokladem nového postoje americké vlády, že by Americe o tolik více záleželo na sblížení s Ruskem, než Sovětskému svazu na sblížení s Amerikou, tož s tímto předpokladem nesouhlasím z důvodů, které vyplývají z dnešní světové situace. Nejvýznamnějším znakem dnešní doby je skutečnost, že vyvstala Rudá Čína jako atomická velmoc pod vedením, které se nikterak nehrozí války a které dokonce nepokrytě hlásá svoji útočnost. Pro tuto neskrývanou útočnost lze s klidem tvrdit, že za dnešního stavu Rudá Čína představuje největší nebezpečí, ohrožující světový mír. Je jasné, že neútočná Amerika světový mír neohrožuje. A zdá se pravděpodobným, že se Sovětský svaz v této době svého vývoje rovněž snaží vyhnout atomické válce, která by mohla naráz zničit vše, co si Sovětský svaz za posledních dvacet let pracně vybudoval, i když komunistická morálka nikterak nevylučuje útočnou válku, kterou nám zakazuje mravní zákon náš. Chceme-li tedy rozdělit dnešní velmoci dle toho, zda jsou či nejsou ochotny v této době vyvolat třetí světovou válku, pak vidíme, že jen Čína je ochotna válku vyvolat, kdežto Sovětský svaz a Spojené státy — z různých pohnutek a snad na různě dlouhou dobu — atomickou válku nyní rozhodně vyvolat či propustit nechtějí. Proto lze dnes mluvit o rovnoběžných snahách americké a sovětské zahraniční politiky v otázkách války a míru. Trvá ovšem zásadní rozdílnost ideologická a rozdílnost v celé řadě podružných cílů zahraničně politických. Víme však z minulosti (smlouva s Hitlerem v r. 1939, spojenectví se západními demokraciemi po německém vpádu r. 1941), že sovětské vedení je nadáno dostatečným smyslem pro tzv. “realpolitiku,” aby dovedlo překlenout ideologické rozdíly, kdykoli se to zdá být příkazem jasně rozpoznaného zájmu (boj proti Hitlerovi, dočasné zachování míru), geopolitic- kých skutečností či demografie (čínský tlak směrem na Sibíř). V Rudé Číně vyvstal Sovětskému svazu protivník, který se pro svoji útočnost zdá být Rusku mnohem nebezpečnějším. než je neútočná Amerika, ač zůstává druhým protivníkem. Stejně je útočná Čína v této době nebezpečnějším protivníkem Spojených států, než jakým se dnes jeví být dočasně neútočný Sovětský svaz, ač hluboké rozdíly trvale stávají. Společenství zájmů mezi Amerikou a Ruskem je očividné a dostatečně vysvětluje každý pokus o sblížení obou těchto velmocí. Bylo by lze tvrdit, že Rusku i Americe záleží stejnou měrou na vzájemném sblížení a že proto není třeba žádných ústupků s té či oné strany. V tom případě by Amerika měla dbát nejpřísnější reciprocity a neměla by ani žádat, ani nabízet žádných ústupků. Nedávný projev presidenta Johnsona však vyvolává dojem, jakoby Americe více záleželo na sblížení s Ruskem, než záleží Sovětskému svazu na tomto sblížení a že by proto především Amerika měla být ochotna k ústupkům. S tímto názorem, jak řečeno, souhlasit nemohu. Tak se mi skutečnost dnes nejeví. Rudá Čína ohrožuje sovětské vedení ve světovém komunistickém hnutí a přímo, bezprostředně ohrožuje území Sovětského svazu. Rudá Čína však nemůže ani ohroziti vedoucí postavení Spojených států ve svobodném světě a ohrožuje přímo toliko periferii americké bezpečnosti — samotné území Spojených států ohrožuje pouze velmi z daleka. Zdá se mi tedy, že Rudá Čína představuje mnohem větší nebezpečí pro Sovětský svaz, než pro Spojené státy— Touhu po vzájemném sblížení dnes vidíme jasně na straně Ameriky a zastřeně na straně Ruska. Dobrá. Nechť tedy k sblížení dojde. Považuji však za prokázané, že Sovětský svaz je Rudou Čínou více ohrožen, než je Čínou ohrožena Amerika. Oboustranně vytoužené sblížení je tedy více v zájmu Sovětského svazu, než Ameriky. Soudím proto, že by bylo na místě, aby Spojené státy za uskutečnění vzájemného sblížení nenabízely, ale žádaly ústupky. A tyto ústupky by se mohly týkat nejen hospodářského, ale především politického uvolnění v porobených státech střední a východní Evropy. Nezapomínejme, že se i na Jaltě Západ přepočítal. Domníval se, že musí ve všem vyhovět Sovětskému svazu, aby Rusko zůstalo ve válce proti Německu a aby vypovědělo válku Japonsku. Snad Západ tentokráte nepochopil, že Stalinovi tolik záleželo na posunutí sovětského vlivu do srdce Evropy a na postavení spoluvítěze nad Japonskem, že věru nebylo zapotřebí Stalina uplácet. Při dnešním bohatství našich zkušeností by Amerika neměla opakovat tutéž chvbu a nabízet úplatky za něco, co je více v zájmu Sovětského svazu, než v zájmu Spojených států. Kdyby však vláda Spojených států přece chtěla — neprávem, po mém soudu -— nějaké ústupky nabídnout, pak by se kladla otázka, o jaké ústupkv by se jednalo. Slyšeli jsme o návrzích z Londýna: uznání hranic na Odře a Nise, nepřipuštění Západního Německa k atomické spoušti (že by totiž nebylo více řeči o vytvoření ‘‘Multilateral Force”). Tyto dva “ústupky” by nás ovšem nikterak nepálily. Spíše naopak. Kdyby se však mělo jednat o jakési odepsání střední Evropy (ač víme, že by se tomu dnešní Francie vší moci vzpírala). o uznání dnešního rozdělení Evropv za trvalé (což bv Západní Německo nemohlo připustit): kdvby se mělo jednat o hospodářskou pomoc komunistickým vládám, která bv jen upevnila jejich postavení, aniž bv pomohla lidu, pak bychom jistě právem mluvili o novém Mnichovu a nové (Pokračování na str. 3.) 2 • VĚSTNÍK [pageend2]za t č ení a mer ic k ého OBČANA V PRAZE. Dne 3. listopadu 1966 přineslo radio Praha stručnou zprávu, že “československými bezpečnostními orgány byl zatčen Vladimír Komárek, narozený v Opavě, držitel cestovního pasu Spojených států amerických.” Dále se ve zprávě uvádí, že Komárek v roce 1948 ve spojení s cizími činiteli založil protistátní ilegální organisaci a že v roce 1951 uprchl za hranice. Nejzávažnější při tom je to, že Vladimír Komárek, natu- ralisovaný americký občan, byl zatčen jako československý uprchlík, na něhož se amnestie presidenta Novotného nevztahuje. V zacházeni ministerstva vnitra se nic nezměnilo, počíná si stále bez ohledu na mezinárodní úmluvy. Ode dne zatčení dne 31. října uplynuly dva týdny a americké vyslanectví v Praze a State Department ve Washingtoně marně vymáhají svá práva mluvit se zatčeným. Je přimo neuvěřitelné, že pražská vláda na jedné straně si všemožně předchází Američany, usiluje o americký úvěr a o živé obchodní styky a na druhé straně nedodržuje mezinárodních předpisů, jakoby Americe na výsměch. Na dotazy State Departmentu prostě neodpovídá. Konečně dne 16. listopadu americký tisk přinesl zprávu a tím případ se stává záhadnější. State Department udává, že čs. ministerstvo zahraničí přiznalo americkému vyslanectví čtyři dny po zatčení, že Vladimír Komárek byl zatčen pro espionáž, pokus o vraždu a zradu na zatykač z r. 1963. (Komárek uprchl z Československa r. 1951.) Vladimír Komárek, znám též po jménem Kazan Komárek, vystěhoval se do Ameriky, usadil se v Cambridge, Mass., oženil se, je otcem 5 dětí, r. 1960 stal se americkým občanem. Dnes je mu 42 let, zaměstnáním je cestovní agent, předsedou Harvard Travel Service, zastupuje dokonce sovětský Intourist, byl pozván do Moskvy na konferenci, na které se jednalo o rozšířeni cizineckého ruchu s Amerikou. Jedna zpráva sděluje, že se vracel do Ameriky na přímém letu Moskva-Pařiž, když letadlo nouzově přistálo v Praze, kde byl Komárek na letišti zatčen. Je tu podezřeni, že to nebylo nouzové přistání, nýbrž po dohodě se Sověty, za účelem jeho zatčení. Komárkova matka bydli v Praze a zástupce State Departmentu pravil, že mu bylo vydáno čs. visum a že měl v úmyslu matku navštívit. Ať je tomu tak, či onak, bylo mu vydáno visum čs. vládou. Neví se přesně z čeho je obviňován, zda je vinen, či nevinen, ale jedno je jasné: českoslovenští vládci vládnou hrubou mocí, jak se jim to hodí, bez ohledu na diplomatické styky. Washington se dověděl o jeho zatčení náhodou, když neznámá spolucestující na sovětském letadle v Paříži zatelefonovala americkému vyslanectví a oznámila čeho byla svědkem v Praze na letišti. Americkým úřadům stále ještě nebylo dovoleno mluvit s Komárkem, ani když si State Department ve Washingtoně dne 8. listopadu dal předvolat čs. vyslance Karla Dudu, aby mu “zdůraznil vážnost tohoto případu”. Je to vážné pro náš State Department hlavně proto, že se přimlouvá za politiku “peaceful engagement” presidenta Johnsona a zastává názor, že studená válka patří minulosti. Krátce po prohlášeni presidenta Spojených států o přátelských stycích komunistické orgány nám připravily malý důkaz, že co se týče jejich zásad a cílů válka ve skutečnosti trvá a “mír” je jen na oko, pokud to slouží komunistickým zájmům. Zašleme zdarma ukázkové číslo Věstníku neb American Bulletinu na Vámi udanou adresu Prohlášení k 17. listopadu. K příležitosti Mezinárodního dne studentstva, 17. listopadu 1966, my mladí Češi a Slováci, sdruženi v Klubu svobodné kultury v Chicagu prohlašujeme, že nikdy nezapomeneme hrubé násilí a bezpráví, které před 17 lety v těchto dnech připravily o život devět funkcionářů Ústředního svazu československého studentstva. Nikdy nezapomeneme, že nacisté odvlékli na dva tisíce vysokoškoláků do koncentračních táborů a vždy budeme vzpomínat na demonstrující studenty v roce 1948, do kterých stříleli komunisté. S úctou budeme vzpomínat na ty, kteří za dobu komunistické diktatury byli odstraněni ze studií a stali se obět- mi falešných procesů a obvinění. Budiž naše prohlášení vzdáním pocty těm, kteří ještě dnes vidí svět skrze mříže komunistických žalářů. Připomínáme si, že nacisté uzavřením českých vysokých škol znemožnili 17 tisícům studentů dokončit studia a nezapomínáme, že i komunisté po léta znemožňují desetitisícům mladých Čechoslováků studia z důvodů třídních, nebo pro nekomunistické stanovisko jejich rodičů. Nebyli to však jenom studenti, ale profesoři a učitelé, kterým nacisté a komunisté znemožnili, či ještě dnes znemožňují pokračovat ve vědecké a výchovné práci. 17. listopad nám tedy symbolisuje nacistické a komunistické popření práva na vzdělání a zneuctění akademické svobody v Československu. Symbolisuje nám potlačení svobody ducha a ohrožení úrovně vzdělání našeho národa. Protože se světová kultura udržuje a roste svobodnou výměnou duchovních hodnot mezi národy, snížení úrovně vzdělání našeho národa znamená i ohroženi kulturního rozmachu lidstva. Protestujíce proti odpírání vzděláni z důvodů politických, rasových, náboženských a sociálních, vyslovujeme se u příležitosti 27. výročí 17. listopadu 1939 pro základní lidské právo — právo na vzdělání — všem příslušníkům našeho národa bez rozdílu. Klub svobodné kultury. OBAVY O NAŠI VĚC— (Dokončení ze str. 2.) Jaltě — o čemusi, blízkému zradě ne pouze na našich národech, ale o popření vlastních zásad, vlastní cti a vlastního zájmu. Z toho mála, co z novin víme, však nikterak není jasno, že by vláda Spojených států chtěla takto postupovat. Proto mluvíme pouze o dohadech a obavách, kterých se však přesto nikterak nemůžeme zbavit. Je na nás, abychom včas varovali. Jinak by vina byla zčásti i vinou naší. VĚSTNÍK • 3 _____________________________________________________ __________________________________________________ Československá národní rada americká bude ve svém boji pokračovat. Až sejde se po novém roce kongres, podá své námitky v dopisech senátorům členům zahraničního výboru a kongresmenům, m. j. bude opakovat své námitky proti zřízení komunistických konsulátů. V prvé řadě poděkujeme senátoru Thomas Doddovi za jeho varování v senátě proti zřízení sovětských konsulátů, o kterém referujeme v listopadovém čísle American Bulletinu. Již jednou jsme podnikli podobnou akci, když se poprvé jednalo o otevření sovětských konsulátů. Tenkráte bylo nebezpečí zažehnáno. Budeme v této práci pokračovat bez ustání. ⁕ ⁕ ⁕ 788-0204 creative thats us ↓ THE BERWYN PRESS 3212-14 So. Grove Ave. Berwyn. Illinois 60403 [pageend3]LADISLAV RADIMSKÝ: EXULANTŮ VINA NEJVĚTŠÍ. Po období, kdy si komunisté mysleli, že mohou exil zpro- vodit ze světa zamlčováním jeho existence a prostým vymazáním jeho představitelů z československého života, přišlo období, kdy musí proti němu bojovat spíláním a osočováním. Aby měli důvod k udržování policejního režimu, vyčítají exilu buď přímou zradu nebo aspoň poškozování československých zájmů v cizině. My exulanti víme, že tato nařčení jsou vylhaná, neboť sami bychom ze sebe vyloučili zrádce, kdyby se vyskytl. Nebojujeme proti národu a státu, jen proti režimu, který národ i stát poškozuje. Jediný nucený pracovní tábor v Československu, jediná poprava u- šlechtilé ženy, jediný básník nebo kněz, zavřený komunisty, jediná epigónská řeč pana Davida ve Spojených národech, uškodily vážnosti československého státu víc než všichni exulanti za všecka ta léta uškodit mohli — kdyby bývali chtěli. Tohle komunisté také vědí, i když to nemohou přiznat, a přece jejich zášť proti exulantům spíše roste, než aby se mírnila. Proč? V čem je největší vina exulantů, kterou komunisté nám nikdy neodpustí? Stručně řečeno komunisté vidí největší hřích v tom, že my, kteří jsme odmítli v roce 1948 tak zvané “budovat socialismus”, jsme měli pravdu a že nám všecky pozdější události za pravdu daly. Byli jsme proti násilnému zabrání všeho soukromého a řádné vydělaného majetku, byli jsme proti ukradení podniků, včetně obchůdků hokynářských a holičských živností, a to nikoliv proto, že jsme věřili v nějakou svatost všeho vlastnického práva, nýbrž proto, že jsme se domnívali, že schopný vlastník udělá víc pro celou společnost, než neschopný komunistický náhončí. Komunistům — ó, jak přesně jsme to věděli! — nešlo o blahobyt lidu, nýbrž o moc, a té moci skutečně dosáhli — nad zbídačenou a ochuzenou zemí. V roce 1948 — abych dal jiný přiklad — jsme dobře věděli a veřejně to napsali, že tak zvaný socialistický realismus uškrtí tvořivé síly národa na dlouhou dobu; dnes už nenaleznete ani vzdělanějšího komunistu, který by se odvážil diktátorské počínání kulturních stali- novců hájit. Měli jsme, my exulanté, pravdu v mnohých bodech jiných a důležitých, ba nebylo by snadné nalézt, v čem jsme se mýlili. A to nám komunisté nikdy neodpustí a odpustit nemohou. Zdá se vám to nelogické? Psychologie vždy logická není. Jen velký člověk dovede přiznat, že se mýlil, človíček mizerný a maličký svůj omyl přiznat nemůže. Řekněte takovému duchovnímu chudákovi před svatbou, že jeho vyvolená nestojí za nic, a bude vás nenávidět po celý život, a to i když se do půl roku se svou ženou musel rozejít. A právě proto, že se musel rozejít! Pro pravdu se lidé nejvíce zlobí — rozuměj lidé malého formátu. Že v čele Československa od konce druhé světové války nestáli lidé formátu velkého, o tom asi velkých sporů nebude. Říká se, že každý národ má takové vůdce a takovou vládu, jakou si zasluhuje. Někdy si však myslím, že náš národ přece jen nebyl a není tak špatný, abychom zasluhovali — tohle! V Československu však roste mládež, samozřejmě ještě vyhraněná, avšak experimentující, to je hledající pravdu. Mládež, která za komunistický puč nemůže, která není vina na tom, co se dělo a ještě děje. Tato mládež byla obětována komunistické moci tak, jako my, exulanti. Nemá proti nám psychologických zábran duchovních ubožáčků, kteří prokázali proti našim radám svou neschopnost v teorii i v praxi. My nic neudělali jí a ona nám. Naopak — máme stejné cíle blahobytu a svobody naší vlasti. Proto dříve nebo později si exulanté s československým mládím přes jednu nebo i dvě generace podají ruce. (České Slovo) Lednové Proměny, zahajující čtvrtý ročník tohoto čtvrtletníku SVU, přinášejí kromě obvyklých rozhovorů a polemik a kritických recenzí knih nás zajímajících básně Josefa Benáčka a Pavla Javora. František Rýpar přemýšlí o významu Vatikánského koncilu na vztahy katolické církve k dnešnímu světu, Václav Hlavatý ve filosoficko-matematickém eseji se ptá po možnostech mechanického determinismu, Joža Procházka píše o doktrině indické karmy, Egon Hostovský “pro změnu” uvažuje o povinnostech veřejnosti ke spisovateli, Pavel Želi- van se zamýšlí nad novou poezií Vladimíra Holana, Antonín Kratochvil zkoumá situaci na československé literární frontě, Alois Rozehnal dokončuje svou studii o pohromě bytové výstavby v ČSSR a Miroslav Rechcígl, ml. líčí stav a úkoly čs. zahraniční a krajanské bibliografie. Beletristická část přináší dvě povídky Otakara Machotky. Číslo lze koupit nebo Proměny abonovat (roční předplatné $5.00, pro členy SVU $4.00) na adrese: Czechoslovak Society of Arts and Sciences, Room 914, 381 Park Avenue South. New York, N. Y. 10016, USA. PROGRESSIVE CZECH OD PROF. B. MIKULY IN Memoriam: K uctění památky manžela James B. Černohouze věnuje Mrs. F. Černohouz, Cicero, Ill........................ $ 5.00 K uctění památky manžela věnuje Mrs. Marie Havel, Kings Forest, Hopkins .............................................. 10.00 K uctění památky Karla Glasera věnují: Joe Martínek, Tucson, Ariz........................................... 10.00 Rudolph Zajíček, Clarendon Hills, Ill........................ 3.00 Mrs. Hermie Rabštejnek, Oklahoma City, Okla......... 5.00 K uctění památky Mrs. Herminy Matoušek věnuje Mrs. Marie Pischa, Albertson, N. Y............................ 15.00 K uctění památky br. Johna Horáka věnují: Odbočka “James Hovorka”, St. Petersburg, Fla. .............. 25.00 Sam Tvarožek, St. Petersburg, Fla............................ 5.00 K uctění památky br. Franka Marka věnuje Karel Vrazel, Elmhurst, N. Y................................................10.00 K uctění památky Dr. Wm. Bezkostného věnuje Frank Kubína, No. Riverside, Ill.......................................... 10.00 K uctění památky matky věnuje Vlasta Vrázová, Berwyn, Ill................................................................... 30.00 K uctění památky manželky Cecílie Turek Mráz věnuje Martin Mráz, Chicago, Ill.................................. 10.00 K uctění památky rodičů Martin a Marie Mráz věnuje Martin Mráz, Chicago, Ill......................................... 10 00 Vhodný dárek k vánocům Páté vydání nejmodernější učebnice, s úkoly, gramatikou, výslovností, ilustracemi. Pouze $4.50 — Poštou $5.00 Roční předplatné Věstníku neb American Bulletinu pro nečleny — $2.00 ročně 4 • VĚSTNÍK _____________________________________________________ __________________________________________________________ ______________________________________________________ [pageend4]Z POSLEDNÍCH UDÁLOSTÍ V ČESKOSLOVENSKU. Dnes v této stati budeme citovat komunistické časopisy, výroky čs. občanů. Jak se pohlíží na den čs. samostatnosti. 28. ŘÍJEN A ČS. KOMUNISTICKÝ TISK. S nesmírným zájmem jsem si přečetl 28. října v Rudém právu, že . . . “28. říjen je dnem naší státní svobody . . . Znamenal dovršení bojů o naši národní svébytnost. Nesmírný význam měl vznik buržoasně demokratické republiky pro samu existenci slovenského národa.” Skutečně po devatenáctiletém nedoceňování a obcházení vlastního významu toho dne se začíná říkat něco, co není bezvýznamné. Dychtivě jsem si začal prohlížet další noviny: Svobodné slovo, Lidovou demokracii, Práci ... a dál už jsem neměl chuť (o týdenících nemluvě). V prvních dvou se o 28. říjnu nemluví, v třetím se zdůrazňuje význam 24. října, respektive dějů, které se tehdy odehrály (znárodnění). Neumím si představit, jak je stále ještě možné, že jsou časopisy, jež nepokládají za důležité připomenout čtenářům tak významné datum, které se rozhodujícím způsobem dotýká naší novodobé historie i národního cítění a hrdosti. Po třistaleté porobě si český národ vydobyl svobodu, slovenský národ se po tisíciletí národního útlaku dostal do rodiny svobodných národů. Je snad půlstoletí, jež nás dělí od tohoto data tak dlouhý čas, aby bylo zapotřebí na něj již zapomenout? Z čeho pocházíme, kde jsou kořeny tohoto státního útvaru, který až na menší změny (Zakarpatská Ukrajina) je stále našim domovem a jisté i bude, to nestojí za řeč? Že po dvou desetiletích — pokud jde o smysl 28. a 30. října 1918 — přerušované kontinuity národní tradice je třeba stále ještě mlčet, jako by se nic nedělo a nestalo? Anebo se 28. říjen stále ještě alternuje s 24. říjnem, jenž má k prvnímu jen nepřímou a nikoli bezprostřední souvislost? Vtíralo se mi a vtírá mnoho dalších otázek — a myslím, že mnohým kolegům historikům, také. Národy, které nevědí, kdy dosáhly národní svobody, je možné považovat za negramotné! Domnívám se, že český a slovenský národ vědí, kdy vznikl jejich společný domov, jiná je však teoretická výzbroj novinářů. Nezahrnuje totiž fakt, který je v podstatě faktem morálky a národní hrdosti. — Ján Mlynárik, Literární noviny č. 45. Je potěšitelné, že mimo pochlebovačů se najdou ještě zastánci národní hrdosti a pravdy. ČECHY KRÁSNÉ, ČECHY MÉ . . . Z článku Alexandra Klimenta v Literárních novinách č. 42. . . .Zpíval jsem více než před třiceti léty. Unaven starostmi a “uvězněn v dusných městských zdech”, vykročil jsem letos na malou pěší pouť po zamilovaných místech. Vrátil jsem se nešťastný, zklamaný a zoufalý. Přátelé, duše má se touhou nepne. Ale protože tuto zemi považuji za svůj domov, jsem plný hanby. Poznáni je takové: Na návsích je špína, bláto a rezivějící stroje. Skládka a odpad se sype kam koho napadne. Opuštěné domy chátrají a zarůstají diviznami a jeřabinou. Domy nové se vymkly vkusu, řádu a stylu, jako by řemeslník již neměl oko, nestydatě obnažují nouzovou nahotu, jak je spíchli melou- cháři. Nové hospodářské budovy, které stály miliony a mohly by se postavit v souladu s krajinou, trčí jako trn v oku. Boži muka a kaple, u nichž si mohl i bezbožník povzdechnout a vzpomenout na tradici a minulost národa, jsou zpře- ráženy, vybity a pomalovány nemravoličnostmi. Jako by dřevěná Svatá Anna nebo němý litinový Kristus mohl překážet v cestě. Ostatně, cesty jsou neschůdné, neudržované, zarostlé nejméně desetiletým mlázím a traktory si klidně razí a ryjí nové rovnou polem. Nádvoří statku vypadá, jako by tudy právě prošla fronta. Močůvkou a hnojem se brodí traktorista, který ie neoholen a oblečen v hadrech, ale proč se oblékat? Vždyť i hospoda, do které v poledne přijde na pivo, je zaplivaná, ošklivá a smutná. Ale pod kůlnami se blýskají pečlivě ošetřované automobily a na střechách se ježí televisní antény. Parky zámků jsou zpustlé, staleté stromy pokáceny, kamenné zdi obor pobořeny. Rybníky jsou zarostlé žabincem a páchnou, náhrobky jsou vyvráceny, jména mrtvých zarůstají plevelem. Na gotických deskách jsou vyryty představy sexuálních tužeb . . . Krajina je v agonii. Havarijní stav není jen kolem průmyslových center, kde padají miliony tun popílku na hlavu. V obležení je celá země: nevkus, lhostejnost a chátráni. A po zámeckém schodišti melancholicky vystupují zástupy venkovanů. Přes boty si oblékají veliké filcové bačkory a leští parkety vybraných objektů. Průvodce omílá tibetský mlýnek o kultuře a dějinách národa. Tupě se civí na portréty Lobkowitzů, Schwarzenbergů a Habsburgů. Krajina je v agonii, ale krajina na štěstí neumírá. Jenom se barbari- zuje. Krajina má také svou duši, a tou je oko člověka. Žádná akce a žádni učitelé s žáky, kteří budou třímat v rukách místo pér koště, nic nevyřeší. Jenom zainteresovanost každého občana na prostředí, ve kterém žije, a účinná odbornost těch, jimž byla svěřena odpovědnost za veřejné věci, může pomoci. Kultura národa se neměří jenom tím, kolik se prodá knih, ale také a především tím, v jakém prostředí se čtou. Netýká se “vzorných obcí” a “chráněných oblastí”, nýbrž jen těch nechráněných a nevzorných. K článku poznamenávám, že účelem naši kritiky není vyhledávat jen to nejhorší, ale poukazovat jak komunismus změnil nejen krajinu naši staré vlasti, ale i její lid. Neměl jsem odvahu opsat vše, co A. Kliment napsal, neboť američtí krajané nejsou na tak silná slova zvyklí. KVALIFIKACE — ŠPATNÝ VTIP. Z článku Miroslavy Černé “Vůle lidu aneb Výroční valná hromada”. Kdybych byla teoretikem, začala bych teď bádat nad vývojem obsahu slova kvalifikace (v Československu). Protože nejsem teoretik, tak to značně zjednoduším: Kvalifikace = schopnost+ vzdělání + praxe. Kvalifikace = odseděné roky + papír za absolvováni školy. Kvalifikace = třídní původ + politická příslušnost. Proč “odseděné roky” ? Proč “papír” ? A proč ne schopnost? — Zřejmě proto, že u nás došlo k hrubému zvulgari- sování pojmu kvalifikace ve smyslu onoho "vzdělání + praxe” s vyloučením nejdůležitější součásti — schopnosti. Proděláváme změnu systému řízení hospodářství. Velké slovo by tu měla pronést mladá technická inteligence. Proto jsem se za nimi vypravila do Závodů přesného strojírenství ve Zlíně. Ředitel podniku Ventrča: Využití kvalifikace, možnosti růstu u nás má každý. Absolventi se po příchodu musí seznámit s praxí. Každý postupně projde celou výrobou. Předpokladem ovšem je, že to nebudou považovat za podceňování kvalifikace, a zapojí se do kolektivu. Teď jsou mladi inženýři příliš sebevědomí. Nároky na hmotnou zainteresovanost hrají největší roli. Inženýr Miloš Hrdlička: 24 let stár. Jsem tu tři týdny. O nějakých vyhlídkách nepadlo ani slovo. Kdybych neběhal za mistrem, dělal bych v technologii postupáře. Natrvalo. Že prý bv ze mne mohl být zasloužilý postupář. Jenomže to může dělat zapracovaný dělník. Argumentovali tím, že mohu do té práce dát leccos inženýrského. Řekl jsem jim, že doktor taky nejde dělat ošetřovatelku. Inž. Břetislav Mikulaštík, 25 let stár. Cítím se vvužit jen tak na třetinu. Ve skupině čtyř lidí, jsme tři inženýři, takže musíme dělat většinu nádeničiny. Oprašujeme hotové věci, zařizujeme materiál. Nikdo na nás nemá žádné nároky. Když tři dny na nic nesáhnu, vedoucí to ani nepostřehne. Vývoj tu zdárně zahnívá. A když už konečně něco nakreslím, tak to stejně trvá roky, než se to realisuje. VĚSTNÍK • 5 [pageend5]CESTY NA ZÁPAD. Dlouho trvalo než se pražská vláda rozhodla k odvážnému činu — dovolit občanům, zprvu jen těm nejstarším, návštěvu západu. Dokud se jezdilo jenom na východ, do Polska, Ruska, Bulharska atd., nehrozilo porovnání poměrů s komunistickým “blahobytem” v Československu. Několik příčin přimělo komunisty, aby konečně pootevřeli okna do svobodného světa. Byl to převážně hospodářský důvod, záleží jim velice na turistickém ruchu ze sousedních zemí Západního Německa a Rakouska, které požadovaly uvolněni i druhým směrem. Dále byl to domácí tlak obyvatelstva, které denně vidělo cizince, s nimi mluvilo, a každým dnem více toužilo se podívat za oponu. Komunisté doufali, že svou blahovůlí uvolní napětí a zmírní nespokojenost obyvatelstva. I když se měli čeho obávat, že se občané vrátí domů ještě více rozčarováni domácími poměry, režim spoléhal na to, že má v ruce moc kdykoli zatrhnout občanům jejich projev nespokojenosti. Neví si rady s nezájmem občanů ke všemu, hlavně s jejich netečnosti k práci a doufá, že výlet do zahraničí dá jim pocit svobody a napraví jim trochu pracovní morálku v touze po vlastnictví některých moderních vymožeností, jakých je na západě nadbytek. Zdá se, že se komunisté notně přepočítali. Náladu československých občanů vystihuje dopis z Vídně americkým přízuzným. “Konečně mohu Vám psát otevřeně, a už za to jsem vděčna. Divíte se. že jsem se dostala do Rakouska. Jsem tu hostem vídeňské tety, tak mám možnost poprvé vidět, jak se jinde žije a hlavně svobodně dýchá. Je to všechno tak divné doma, na hlavu padlé. Komunisté stále žvaní, co vše udělali, jak se máme dobře, jaké jsou vymoženosti, a při tom jde to u nás od 6. k 5. Je pravda, že se mi nic neděje, že mé tělesně netlučou přes hlavu, že se najím zdravotně, protože na žádné dobroty nemám a brambory na všechny možné, i nemožné způsoby ještě nikomu neublížily. Také ještě slušně bydlím, na rozdíl od mnohých mých přátel, ale nevím, jak dlouho. Od 1. ledna budou byty znovu zdraženy a nikdo neví o kolik. Mnoho věcí již nyní zdražují, něco veřejně s oznámením v novinách a rozhlase, ale většinou bez ohlášení. Ve Vídni vidím na vlastní oči a slyším vlastníma ušima, jaké opravdu vymoženosti mají zde, o kterých se nám doma ani ve snu nezdá. A to je to nejhorší, nemusí člověka tlouci klackem, horší je snášet ty lži, podlosti a nespravedlnosti, to s Janem těžce snášíme. Dnes když jsme již starší (mně je 60, mužovi o dva roky víc) dávají nám všude na jevo, že jsme lidé, s kterými nepočítají, co jsme měli, o to nás připravili, co s námi, kdyby mohli, nejraději by se nás zbavili. A nejhorší je to, že nikde se nevidí žádné východisko. O Hitlerovi jsme byli přesvědčeni, že padne dřív nebo později, ale tito rozeštvali celý svět a rozhlodávají dále, a bude ještě někdo dostatečně silný, aby jim řekl “dost”? Je těžké slušností, poctivostí a čestnosti čelit špatnosti, kdvž žádné úmluvy nedodržují. Jsem ráda, že dnes Vám mohu otevřené napsat, jak jsme my všichni slušní lidé u nás nešťastní. Škoda, že mi není o dvacet, nebo alespoň o deset let méně, nevracela bych se domů. Jan by se za mnou sem nějak dostal, a začínali bychom znovu. I tak mám nabízeno 2 zaměstnání. O lidi, kteří chtějí pracovat a něco umí, hlavně manuelně, je zde velká nouze a Čechy zde mají rádi. Ale co mohu podnikat v šedesátce? Nezbývá než se přičinit a snažit se život hlavně čestně a aspoň trochu přijatelně dožit. Jak snad víte, mnoho lidi, hlavně mladých, se nevrací domů. Komunisty to moc žere a všude říkají, že se ještě vrátí až nebudou mít co jíst.” MÁTE POSLEDNÍ VŮLI? Pamatoval jste na odkaz vlastenecké organisaci ČSNRA, které jste členem a která nejlépe vyhovuje vašim představám národní práce za krajanskou Ameriku i za osvobozené Československo? 6 • VĚSTNÍK __________________________________________________ Z POSLEDNÍCH UDÁLOSTÍ— (Dokončení ze str. 5.) František Otrusina, referent výchovy kádrů: Inženýři a technici možnosti mají, jde o to, aby nechtěli nosit jen ten bílý plášť a šli také do výroby. Jinak je tu problém s uvolněním míst. Dokud někdo neodejde do důchodu nebo nezemře, naděje na postup prakticky neexistuje. ÚSPĚCHY VE SPORTU. Mistrovství světa v odbíjené konané v ČSR t. r. vyhrálo mužstvo Československa, které porazilo Sovětský svaz, jež byl mistrem poslední čtyři roky. Na druhém místě skončilo Rumunsko a na třetím SSSR. Stejně úspěšně si vedly ženy čs. družstva na mistrovství ve sportovní gymnastice pořádané v Dortmundu v Západním Německu. Obsadily první místo před družstvem žen SSSR, a Věra Čáslavská se stala nejlepší gymnastkou světa, přesto že byla poškozena některými soudci. Na “Předolympijském týdnu” v Mexiku pak porazila svoji největší soupeřku 17- letou sovětskou závodnici Natašu Kučinskou ve všech disciplinách čtyřboje. —aš— ZVÝŠENÍ CEN V ČSSR. V dopisech si stěžují českoslovenští přátelé na zdraženi životních potřeb a snížení platu. Nikdo již komunistickým slibům nevěří. Bytový nedostatek nepovoluje. Novomanželé se obyčejně nastěhují do malého bytu svých rodičů. Zařízení bytu je též nad poměry. Výbavy nevěst jsou minulostí. Při průměrném platu 7 kčs. za hodinu, u zkušeného dělníka až 10 kčs., totéž u lékaře, 6 kčs. za hodinu pro mladé kancelářské síly a ještě méně u zemědělských dělinc, vypočítejte si cenu peřiny, když 1 kilo peří stojí 100 až 150 kčs., na jednu postel od 800 až 1,200 kčs., sýpky 600 kčs., prostěradla, tedy lehnout si do postele stojí asi 4,000 kčs., ale kde je postel? Ta v tom ještě započítaná není. Americké cigarety se prodávají balíček za 20 kčs. I když turistům z Ameriky se vyplácí kurs 16 kčs. za dolar stála by krabice cigaret $12. Káva stojí 25 dg. 55 kčs., 110 kčs. za libru kávy. Pro mnohé lidi 10 pracovních hodin, pro některé 12 až 15 hodin práce. PLATY LÉKAŘŮ. Úřady neradi dovoluji lékařům na mezinárodní konference a přednášky, poněvadž snad ze všech lidi mají lékaři nejlepší důvod se nevracet. Po dlouhých studiích mají poměrně nejnižší plat. Sekundární lékař v nemocnici a ostatních lůžkových ústavech v prvním i dalších letech praxe má od 1,200 začátečního platu až 1,600 kčs. měsíčně. Lékař v hygienicko-epidemiologických stanicích začíná s 1,300 kčs., později má přidáno 200 kčs. Obvodní lékař a lékař samostatně pracující ve středisku má začátečního platu po dobu šesti měsíců 1,400 kčs. Pak 1,550 kčs., později 1,750 kčs. Lékárník asistent v prvém roce 1,250 kčs., po dvou letech 1,450, po deseti letech 1,540 až 1,950 kčs. Z toho vidíme, že 1,500 je pro mladého lékaře průměrný plat, pro zkušeného lékaře s delší praxí je 2,000 platem vysokým. To je zapotřebí si zapamatovat při posuzování životní úrovně za dnešní cenové sazby životních potřeb. CESTY ZA HRANICE. Celý národ je zachvácen cestovatelskou horečkou. Dostat se za hranice, do světa, je touhou skoro každého, kdo není nad hrobem. Jen ven, ven. Po dvaceti letech se dostat do svobodného světa, číst noviny, chodit na zakázané filmy, pozorovat ruch svobodných občanů je vrchol všeho. “Je mi jako když se pustí psa ze řetěze,” píše přítel. Letos bylo dovoleno více cestovat za hranice, i na západ, když to bylo na pozváni a hostitel za cestu i pobvt zaplatil. Ovšem mladým lidem není snadno dostat povolení na návštěvu západu, poněvadž je tu vždy nebezpečí, že se nevrátí. Je-li mezi šťastnými, kterým je cesta dovolena, dostaví se do oddělení pro zvláštní úkoly. Je mu nakázáno, že ve Spojených státech nesmí mluvit o standardu životním doma. Po svém návratu je opět předvolán, aby sdělil, co zde viděl. [pageend6]MASARYKOVE VEŽE V NEW YORKU. Konečne sme sa dožili dňa, kedy sa konala slávnosť odovzdania do verejného užívania veľkého obytného projektu, ktorého Slovenské Sokolstvo sa stalo sponsorom a ktoré pomenovalo Masaryk Towers — Masarykové veže. Tento o- hromný obytný komplex sa nachádza na Delancey a Columbia uliciach v meste New Yorku neďaleko mestskej radnice. Slávnosť sa konala v piatok, dňa 28. oktobra, v deň, kedy oslavujeme neodvislost’ Československa. Priestranná telocvična, ktorá sa nachádza v jednej zo štyroch veľkých budov, bola preplnená o 11. hodine ráno. Mnohí stáli na uliciach, čakajúc na hlavného rečníka, senátora Roberta Kennedyho. Brat Valúšek, hlavný správca S. T. J. Sokol a predseda korporácie Masaryk Towers, zahájil slávnosť krátkym prejavom. Rev. Ján Shintay, farár Slovenskej Evanjelickej Církve Sv. Trojica na 20. ulici, sa pomodlil. Prvým rečníkom bol pán Ira Robbins, úradujúci predseda Bytovej Autority mesta New Yorku. Tento blahoželal Sokolstvu k jeho spon- sorstvu tohoto veľkého projektu a želal mu zdaru. Brat Valúšek potom prečítal telegramy — jeden od viceprezidenta Spojených štátov, Huberta Humphreyho a druhý od mayora mesta New Yorku, Johna V. Lindsayho, ktorý nemohol byť prítomný. Hlavným rečníkom bol senátor Robert F. Kennedy. Tento v jeho reči vyzdvihnul život a zásluhy Tomáša Garrigua Masaryka, prehovoril o československej demokracii, Sokol- stve a príspevkov, ktoré naši krajania priniesli Amerike. Tiež hovoril o svojich vzpomienkách, ktoré mal na posledný sokolský slet, ktorého sa zúčastnil v Prahe. Pán S. F. Boden, prezident organizácie Association of Middle Income Housing, gratuloval Sokolstvu a slúbil tu najužšiu spoluprácu v snahe urobiť Masaryk Towers úspešnými. Kongresník Leonard Farbstein, ktorý reprezentuje tento okres v kongresu, venoval Sokolstvu zástavu, ktorá vliala nad americkým snemom. Túto od neho prijal brat Ján Ba- buška, hlavný tajomník S. T. J. Sokol a pokladník korporácie Masaryk Towers. Obaja tiež prehovorili. Brat Valúšek potom predstavil sudcu Sama Spiegla, ktorý, keď bol členom štátnej zákonodárne, predložil návrh zákona, ktorý umožnil výstavbu Masaryk Towers. Dnes je sudcom. Taktiež predstavil členov štátnej zákonodárne, snemovne, mestskej rady, ktorí pochádzajú z takzvaného Lower East Side. Cvičenci Slovenského Sokola z New Yorku potom zatancovali slovenské tance. Toto číslo bolo prijaté s veľkým potleskom obecenstva. Následoval starý slavianský zvyk — lámania chleba a so solou ho potom dávať hosťom do domu. Monsignor Cyril Potoček, farár slovenského katolického kostola Sv. Trojice z Tarrytown, N. Y., posvätil chlieb a potom Dr. Ján Papá- nek v zastupeniu Dr. Alice Masarykovej ho rozlomil a odovzdal senátorovi Kennedymu. Dr. Ján Papánek potom prehovoril o význame Sokol Towers a života Tomáša G. Masaryka. Monsignor Potoček sa pomodlil a tým celá slávnosť bola zaklúčená. V súsednej budove sa konala malá recepcia pre hostí, ktorú pripravily členkyne New Yorkského Sboru S. T. J. Sokol. Mimo hlavného správcu a tajomníka sa slávnosti súčastnil hlavný pokladník, Václav Klimek, a celá rada Sokolov z New Yorku a New Jersey. V direktoriu Masaryk Towers zo sokolských členov sa nachádzajú: A. J. Volúšek, ktorý je predsedom spoločnosti, ďalej Pavel Kabzan, ktorý je podpredsedom a je správcom New Yorkských Sborov S. T. J. Sokol, Ján Babuška, hlavný tajomník, ktorý je pokladníkom korporácie, členovia Rev. Ján Shintay, Betty Lapár, členkyňa Finančného Výboru S. T. J. Sokol, Pavel Zguriš, Ján Mitáček, Dave Višňovský, ktorý je pokladníkom N. Y. Sboru. Taktiež náčelníčka sboru, sestra Ann Dzurita, bola menovaná telocvičnou poradkyňou a Msgr. Cyril Potoček je tiež členom direktoria. V Masaryk Towers sa nachádza veľká telocvična, nová nádejná sokolovna na dolnej čiastke mesta New Yorku ako aj plavárňa. Tam, dúfame, že bude založený nový sokolský sbor, ktorý sa zapojí do organizačnej práce a činnosti. Sme radi, že Sokolstvu a Masarykovi sa dostalo tejto novej pocty a že tak dlho, ako projekt bude jestvovať, oboje mená budú s ním spojené. Je to ďalší, nový pokrok v dejinách a práci Slovenskej Telocvičnej Jednoty Sokol ve Spojených štátoch. Z PŘEDSEDNICTVA ČSNRA. Pravidelná měsíční schůze se konala v místnostech úřadovny dne 14. listopadu a předsedali Vlasta Vrázová a br. Ferjenčík. Předmětem jednáni byl dopis State Departmentu v odpověď na telegram Rady do Bílého Domu. Rozhodnuto podniknout kroky proti ratifikaci smlouvy se Sověty o zřízení konsulátů ve Spoj. státech, která bude na zimním pořadu jednáni v senátě po Novém roce (viz str. 3.). Čten dopis Dr. V. Andiče, tajemníka SVU, o jmenování přípravného výboru k pořádání oslavy 50. výročí založení Československé republiky. SVU jmenovala dva místní členy: Dr. Jana Míčku a Dr. V. Lašku. Do přípravného výboru ČSNRA byli jmenováni a hlásili se br. James V. Krákora, předsedající, V. Vrázová, br. V. Chalupa a br. M. Ferjenčík. Ve své zprávě za úřadovnu br. Kratochvil podal příznivé výkazy z výprav do Kalifornie a Hot Springs a z Holiday Folk Fair. Znovu si uvědomujeme, že převážná starost o získávání finančních prostředků spočívá na úřadovně, to znamená na dvou osobách s pomocí několika málo dobrovolných spolupracovníků a že hlavní práci na bazáru opět obstarali starší a staří členové. Bude se proto apelovat na chicagské odbočky s mladšími členy, aby příště převzali starost o jeden Stánek na bazáru a o únorový ples. Br. Kubíček podal účetní zprávu a referoval o nedělní schůzce v Cresthillu, kam jel s Dr. Leo. Rozbořilem v zastoupení Rady, aby se seznámil s novým výborem lidického klubu a s nimi a se starostou města pojednal o přípravách 25. výročí Lidic. Br. Schwarzenberg podal zajímavou zprávu o své cestě do Kalifornie, o oslavě 28. října v Los Angeles, kde byl hlavním řečníkem, o činnosti naši odbočky atd. Tajemníkům odboček má být zaslán formulář k vyplnění do Nového roku. Prosíme br. tajemníky, aby nám udali zprávu členstva, o činnosti odbočky, o schůzích atd., abychom měli přehled o stavu odboček. Organisační a tiskový výbor, taktéž finanční a Panoramy podaly své zprávy. První se schází v úterý před předsednickou, obyčejně v úřadovně ČSA, předsedá jí br. Krákora. Výbor pro vydání kroniky Panorama se schází hodinu před předsednickou, předsedá VI. Vrázová. Schůze předsednictva byla zahájena v 8 hod. a končila v 11 hod. večer. Redakce se omlouvá. Jsme si vědomi toho, že dostáváte Věstník a American Bulletin s měsíčním zpožděním. Nemůžeme však slibovat nápravu, poněvadž to není v našich silách, jenom prosíme o trpělivost. Snad se podaří chicagské poště zvládnout ten nával nedoručených zásilek druhé a třetí poštovní třídy, kterým je zavalena. V novinách se již o tom mnoho psalo, dávají se různé důvody, prý to zavinil přechod k automatizaci, menší počet pracovních sil, nový systém soustředění pošty do Chicaga pro obrovskou středozápadní oblast, a podobně. Ať je tomu tak či onak, skutečnost je až směšná. Trvalo to skoro měsíc např. doručit Věstník z Hawthorne stanice v Chicagu do sousedního Cicera, vzdálenost desíti minut pěšky, tři týdny doručit American Bulletin do předměstí Berwynu. Proto prosíme své čtenáře o strpení. Snad bude ještě hůře před vánoci, ale po svátcích doufáme, že se pošta polepší. VĚSTNÍK • 7 ____________________________________________________ ___________________________________________________ [pageend7]Z OBLASTÍ A ODBOČEK. CHICAGSKÁ OBLAST. Oblastní výbor Chicago z mnoha důvodů rozhodl, že letos se nemůže konat “Československý den”. Je proto radostné, že se podařilo uspořádat aspoň “Československý večer”, který, i když v mnohem skromnějším měřítku, jak při prvním pokusu svého druhu je nevyhnutelné, zachránil přece jen tradici veřejného projevu naší věrnosti staré vlasti a jejímu zápasu o lepší zítřek. Iniciativa k uspořádání “Čs. večera” vyšla od odbočky “28. říjen” a Svazu čs. důstojníků a Svazu čs. legionářů, k nimž se připojily všechny odbočky chicagské jakož i odbočka “Jižní Wisconsin”. Zajímavý program zahrnoval dva dojemné vzpomínkové projevy — br. Ferjen- číka a br. Torna -— vybrané recitace a krásné vystoupení pěveckého sboru “Lyra” a byl přirozeně zaměřen ke dni, o kterém se konal: k 28. říjnu. Československý večer nekonkuroval oslavě 28. října, kterou jako vždy pořádali naši legionáři. Oslava, na které promluvil br. Prchal, se konala o několik dní dříve a měla velký úspěch. Bří. Hruška a Jelínek zorganisovali úspěšnou akademii, ve které vystoupily děti svobodomyslných českých škol v Chicagu jakož i pěvecké sbory Lyra a ČSA pod vynikajícím vedením prof. Kubíny. Schůze delegátů Oblastního výboru se sice nekonala, ale úředníci výboru se sešli k plodné schůzi, na které doporučili všem složkám Oblastního výboru, aby podpořily konání “Čs. večera”. Rovněž vyzvali všechny členské složky, aby posílily své zastoupení v Oblastním výboru, a požádali jak odbočky tak ty přičleněné organisace, které mají zájem, o pomoc ve dvou důležitých směrech: při sociální práci pro nové přistěhovalce a při péči o návštěvníky našich členů z Československa. Cílem prvních opatření je získat seznam členů, kteří by byli ochotni dočasně ubytovat nejnovější přistěhovalce z Československa nebo jim mohli pomoci při hledání práce nebo konečně s nimi šli po úřadech nebo pracovních kancelářích a pomohli jim s angličtinou. Zatím tuto práci koná několik obětavých jednotlivců, a je jen spravedlivé, aby i jiní se zúčastnili. — Druhá opatřeni mají za účel ukázat našim návštěvníkům Chicago a případně i jiná místa, když jejich hostitelé k tomu nemají možnost. Hledáme dobrovolníky, kteří by obětovali jednou za čas neděli a vzali několik návštěvníků na okružní cestu, jejíž program Oblastní výbor připraví. Doufáme, že ohlas této výzvy u našich složek bude dobrý a že v obou směrech uděláme kus užitečné národní práce. Jednotlivé odbočky většinou zahájily svou podzimní činnost. Odbočka “Jan Masaryk” měla dvě členské schůze. Na první se usnesla podpořit svou účastí Holiday Folk Fair a “Čs. večer”; na druhé sestavila seznam členů, kteří jsou ochotni spolupracovat na úkolech, vytčených Oblastním výborem. Odbočka rovněž odhlasovala usnesení, podle něhož svým členům nedoporučuje zájezdy do Československa, protože je považuje za převážně škodlivé. Odbočka “Mistr Jan Hus” zahájila svou podzimní činnost slavnostní vzpomínkou na úmrtí presidenta Masaryka a presidenta Beneše a poslala dr. Alici Masarykové pozdravný dopis s kyticí červenobílých karafiátů. Odbočka finančně podpořila naše české školy odkoupením vstupenek na jejich podnik. Odbočka “Gen. Štefánik” měla velmi pěkně navštívenou schůzi, na které vyslechla přednášku zemědělského odborníka o jeho zkušenostech z oficielní studijní cesty po Evropě až do Sovětského svazu. Odbočka “Milada Horáková” konala schůzi 20. října za účasti kolem 130 osob, kteří se seznámili s činností Rady prostřednictvím výprav, které pořádá úřadovna. Předseda odbočky br. Kratochvíl promluvil o činnosti Rady a zejména poděkoval členstvu za účast a pomoc při Holiday Folk Fair. Účastníci schůze pak shlédli zajímavé obrázky z cesty do Kalifornie. Odbočka “Česká Kalifornie” konala svou první podzimní schůzi minulý měsíc. Na programu byly zařazeny zajímavé filmy ze sokolského sletu a z příjezdu kardinála Berana do Spojených států. Nedostatek času a místa znemožňuje popsat činnost ostatních chicagských složek, z nichž všechny po letní přestávce začínají svou práci. Zmíníme se tentokrát aspoň o pravidelných měsíčních schůzkách Klubu svobodné kultury a zdejší pracovní skupiny SVU s vysoce zajímavými a hodnotnými pořady. Je v nás ještě hodně života a síly, a dovedeme-li se spojit a spolupracovat k jednomu cíli, ještě toho hodně dokážeme. V. Ch. 8 • VĚSTNÍK _____________ 28. ŘÍJEN V CHICAGU POŘÁDANÝ ODBOČKOU 28. ŘÍJNA. Tento večer nám všem ukázal a pověděl, že nebudeme jen vzpomínat, ale především pracovat společně na díle, které je našim úkolem a programem a programem Československé národní rady americké, ale také programem všech uvědomělých národ a vlast milujících Čechů a Slováků, ať stojí v kterékoliv organisaci. Společný cíl budiž společnou cestou! Zůstaňme věrni sobě, svým národům, odkazu našich dějin a slavné minulosti. Věříme, že jednou budeme po této cestě kráčeti všichni. Pěvecký sbor “Lyry”, pod řízením prof. Fr. Kubíny, zahájil večer zapěním státních hymen a položil tak základ k vážnému pojetí celého večera. Když v druhé části programu zazpíval “Moravěnku”, tak zdálo se, že jsme se sešli všichni, od Tater přes Hanou ke stověžaté Praze. Recitační část programu zahájil Fr. Šimek básní Jesenského “Zborov”, a Vláďa Williamsová od Pavla Javora “28. říjen”. Obě recitace vhodné do programu byly předneseny umělecky. Projevy řečníků, Dr. Mikuláše Ferjenčíka a Čeňka Torna, byly svoji koncepci na sobě nezávislé a do sebe tak zapadající, že získaly v neskromném potlesku uznáni posluchačů. I další recitace byly předmětem pochvaly. “Obrázky z domova” od K. Čapka, přednesl Jar. Zástěra, a na zvukovém pásu byla Zd. Štěpánkem recitována “Oda na jižní Čechy”. Přesto, že vysílání trpělo technickou vadou, recitační forma Zd. Štěpánka je perlou. Závěr večera byla recitace Vl. Holečka “Pozdrav domů” od Pavla Javora a bylo milé pro pozorovatele, že posluchačstvo pozorné a nadšené zůstalo na svých místech, jakoby očekávalo pokračování. Odbočka ČSNRA “28. říjen” se těší z tohoto úspěchu a vyhoví přání účastníků, aby s nimi na společné cestě a ve společné práci pokračovala. ODBOČKA WASHINGTON, D. C. Společné oslavy 28. října ve Washingtonu, která se konala v neděli dne 30. října 1966, se účastnily: odbočka Washington ČSNRA, Sokol Washington, Čs. Americké Ústředí, řád ČSA čís. 444 a Rada Svobodného Československa. Slavnostní projev učinil profesor Vratislav Bušek z New Yorku, který shomážděné krajany seznámil s některými, ne všeobecně známými, detaily, jež přispěly k založení Československé republiky. Program oslavy byl vyplněn zpěvem člena odbočky Washington, Samuela Krištofíka, za klavírního doprovodu Lídy Brodenové, jejíž obětavost nezná mezí. Za jejich skvělý přednes patří oběma umělcům náš upřímný dík. Mladičká dcera člena odbočky, Maryna Šefčíková, přednesla dvě básně — jednu česky a jednu slovensky a sklidila bouřlivý potlesk. V pátek, dne 28. října 1966, položila čs. delegace věnec u pamětní desky presidenta T. G. Masaryka a na hrob presidenta Woodrow Wilsona v National Cathedral. V plném proudu jsou práce, spojené s přípravou oslavy 10letého výročí založení odbočky, na níž byli pozváni předsedkyně ČSNRA Vlasta Vrázová a předseda politického výboru ČSNRA, dr. František Schwarzenberg. Z darů, k tomuto účelu věnovaných, odbočka podpořila dvě rodiny uprchlíků v Italii, které se teprve nedávno dostaly na svobodu, v jednom případě za tragických okolností. Matka cestou do exilu zemřela a zůstal otec s malou holčičkou. Útěk druhé rodiny by se mohl přirovnat — kdyby tu nešlo o národní tragedii — k dobrodružnému románu. ______________ [pageend8]Členky výboru připravují k odeslání americkým vojákům ve Vietnamu vánoční lístky a různé drobné dárky. pis činnosti a významu zesnulého br. Kovaříka, vzpomenul jeho neúnavné práce pro československou věc. Projev br. Bezděka byl vlídně přijat všemi přítomnými a sklidil za přednes zasloužený potlesk. Br. Sklenář poděkoval řečníkovi za jeho proslov a ukončil schůzi oznámením, že příští schůze se bude konati v pátek dne 9. prosince. Po ukončení schůze se konalo vylosování cen věnovaných ses. Eisnerovou a Kovaříkovou. Pěkné sošky figurek v československých krojích vyhrál br. Šimůnek a nylonové punčochy ses. Rozumová. Jako každý rok také i letos jsme rozeslali sběrací listiny pro uprchlíky v táborech v Německu. Kdyby někdo chtěl věnovati peníze na uprchlíky ať zavolá nebo vejde v kontakt s těmito osobami: Br. Sklenář, ses. Rozumová, Eisne- rová, Chrástková, Heřmanová nebo br. Zemene a br. Piljan. Po skončení všech formalit si přítomní pochutnávali na dobré kávě a zákuscích, které připravily naše obětavé sestry. Zábava byla velice příjemná a nežli jsme se nadáli museli jsme se rozejít. Na shledanou v příští schůzi v prosinci. Jaroslav Rozum, tajemník. VĚSTNÍK • 9 KRAJANSKÝ VÝBOR, CLEVELAND, OHIO. Krajanský výbor v Clevelandu konal svoji členskou schůzi dne 11. listopadu 1966. Projednány běžné záležitosti a vyřízena korespondence. Přikročeno k hlavnímu bodu programu, ku vzpomínkové oslavě 28. října, kterou jsme letošního roku pořádali 30. října v Národní síni na Broadway. Slavnostním řečníkem byl Dr. Josef Lettrich z Washingtonu. Bohatý program byl pečlivě vybrán, který byl s uspokojením četným obecenstvem přijat. O úspěch této oslavy se hlavně přičinily vystupující pěvecké sbory se sokolskou hudbou, spoluprací a pochopením naší veřejnosti. Br. Zahradníček podává krátkou zprávu o těžké situaci v uprchlických táborech v Italii. Jednohlasně usneseno zaslat naše vánoční dary — $400.00 ČSNRA. $200.00 ve prospěch našich uprchlíků v Německu a Rakousku. $200.00 ve prospěch našich uprchlíků v Italii. $50.00 věnováno na tiskový fond “Nového Světa”. Příští schůze Krajanského výboru se koná 9. prosince se svým tradičním vánočním programem. Jos. Hokr, tajemník. ODBOČKA T. G. MASARYK, LOS ANGELES, CALIF. Odbočka oslavila svátek založeni Československé republiky, dne 28. října, tím nejdůstojnějším způsobem. Za přítomnosti vzácného hosta, bratra dra. Františka Schwarzenberga vztyčili úředníci odbočky T. G. Masaryka československou státní vlajku na Los Angeles City Hall. Na vlajce byl připnut nápis “Free Czechoslovakia”. Bratr Schwarzenberg promluvil k shromážděným přítomným, včetně novinářů a televisních reportérů, o významu 28. října a o nutnosti zachovat svobodu celého světa a vyjádřil vděčnost všech Čechoslováků, žijících v Los Angeles za to, že nám bylo dovoleno, aby v tak význačný den vlála vlajka svobodného Československa nad svobodnou americkou zemi. Je mojí povinnosti poděkovat bratru Josefu Brůnovi za všechnu jeho obětavou práci, že se tento krásný okamžik uskutečnil. Odpoledne byla pořádána v sokolovně slavnostní akademie, které se zúčastnili mnozí umělci československého původu. Prostorný sál sokolovny byl přeplněn návštěvníky. Byli mezi námi mnozí členové SVU, kteří zkrátili svůj sjezd, aby společně s námi oslavili tak význačný den. Zvláštní dík naší odbočky patří všem organizacím a spolkům v Los Angeles a okolí, které nezištně, prací i finanční podporou se zasloužily o to, že letošní oslava 28. října byla nejenom důstojná, ale že položila základní kámen k další spolupráci. Bruce J. Korbář, tajemník. ODBOČKA MASARYK, DETROIT, MICH. Pravidelná měsíční schůze se konala dne 29. října 1966 v Dearborn Youth Center a bvla tentokráte věnována vzpomínce na výročí vytvoření Československé republiky. Schůze byla navštívena větším počtem členů a hostů a uvítali jsme mezi námi několik osob, které opustili Československo nedávno. Byli jsme rovněž potěšeni návštěvou členů, kteří se nemohou zúčastniti našich schůzí, které obyčejně konáme v pátek. Schůzi zahájil předseda br. Sklenář uvítáním přítomných a poté bylv zahrány americká a československá národní hvmny. Hudební pořad programu byl vvplněn hudbou na piano, která byla přednesena ses. Millerovou, za kterou sklidila potlesk od všech přítomných. Br. předseda Sklenář požádal poté tajemníka, aby přečetl zápis z poslední schůze. Zápis byl přečten a byl všemi přítomnými schválen beze změny. Slavnostní projev věnovaný oslavě výročí utvoření Československé republiky byl přednesen br. Dr. Bezděkem. Ve svém projevu Dr Bezděk zdůraznil zásluhy presidenta Masaryka o vytvoření Československé republiky. Část projevu byla přednesena anglicky. Br. Bezděk přečetl podrobný po- ____________ ___________ ____________ ODBOČKA MASARYKOVO SDRUŽENÍ, NEW BUFFALO, MICH. Odbočka konala členskou schůzi dne 8. listopadu za nevelké účasti členstva, které naše předsedkyně Karolina Berounská vlídně přivítala. Snad příčina malé návštěvy bylo deštivé počasí a špatná doprava. Po přečtení protokolu a dopisu z ústředny ČSNRA a zprávy ses. pokladní Emilie Welclové-Růžičkové, byly provedeny volby, řízené ses. Švejdovou. Všechny úřednice byly znovuzvoleny. Škoda, že mladá generace nám tolik chybí, abychom my staří nemuseli nést celou tíhu. Bylo vzpomenuto ses. předsedkyní dnu veteránů, povstáním vzdána tichá vzpomínka presidentu Kennedymu, vzpomenuto i tradičního Dne díkůvzdání. Děkujeme této krásné zemi, že žijeme ve svobodě, beze strachu. Členové odhlasovali příspěvek $75.00 ústředně v Chicagu. Příští schůze, poslední v roce, bude spojena s oslavou vánoc a výměnou vánočních dárků, jak to činíme každým rokem. Sestry, přineste každá malý dáreček, oslavíme vánoční svátky ve vzpomínkách na rodnou vlast. Karolina Berounská, předsedkyně. Antonie Švejdová, místopředs. Anna Kalivodová, tajemnice. _____________ PRVNÍ ODBOČKA NA LONG ISLAND, N. Y. Oblast newyorské ČSNRA pořádala jako každoročně společně s legionáři oslavu 28. října. Velký sál sokolovny na 71. ul. byl plně obsazen. Krásně promluvil redaktor Karol Bednar, jak třeba stále připomínat světu i našim doma, že jejich spravedlivá věc i touha po svobodě je stále živa a náš zájem o jejich nešťastný stav v komunistické porobě též. Rev. Jos. Šefl, předseda legionářů, též nabádal k větší spolupráci a podpoře našeho národního života. Z legionářů, kterými bývalo kdysi zaplněno podium, nastoupili letos 3 z té velké armády “hochů Masarykových”. Bylo dojemné, když legionář Šefl vyzval všechny přítomné, aby povstáním uctili památku těch, kteří již nežijí. Devěta- sedmdesátiletý legionář Osina zatroubil znělku. Na oslavě jsem se dověděl od legionáře Hladíka, že Sdružení legionářské slavné roty “Nazdar” v Paříži, které sdružuje československé dobrovolníky obou světových válek, si vzalo za úkol shromáždit na národním hřbitově v La Tar- gette u města Arrasu všechny Čechy a Slováky, padlé ve Francii. Dnes nachází se na tomto hřbitově 182 padlých bratrů, kteří obětovali za svobodu své vlasti svoje mladé životy. Sdružení hodlá postavit památník československých dobrovolníků. Na něm na věčnou pamět budou vyryta jména hlásající jejich oběť za svobodu Československa. Hřbitov na La Targette bvl zvolen proto, že na tomto místě dne 9. května 1915 zasáhla hrdinným způsobem poprvé do boje tato slavná rota Na Zdar. Památník si vyžádá nákladu [pageend9]60,000 fr., to je $12,000. Francouzské ministerstvo bývalých bojovníků je ochotno poskytnout určitou subvenci v případě, že se sdružení zaručí z vlastních prostředků uhradit hlavní část nákladu. Sdružení ovšem tuto částku samo uhradit nemůže, proto se rozhodlo vypsat celonárodní sbírku a apelovat na československé organisace v zahraničí i na jednotlivce, aby přispěli na tuto pamětní akci. Ctít tyto padlé hrdiny a pro budoucí časy zachovat jejich památku by mělo být povinností nás všech. U nás na Blatensku v jižních Čechách nad vesničkou Za- horčiškami, nechala maminka u jejich pole postavit památník svému chlapci. Prostý litinový kříž s Kristem na kamenném podstavci, s vyrytým jeho jménem, datem bitvy u Zborova a udáním místa, kde je pochován — na hřbitově Cecová na ruské Ukrajině. Dávno kryje zelený drn na hřbitůvku kadovském maminku i její velký žal, jenom deštěm a větry ošlehaný křížek u chudé pošumavské vesničky mluví o chlapci, který odešel v oněch pohnutých mobilisačních dnech (27. července 1914) a nikdy se nevrátil. Léta utíkají a nebýt toho prostého kříže, nikdo by nevzpomněl, že kdosi obětoval svůj mladý nadějný život. Mausoleum na bitevním poli na La Targette bude symbolem i poctou všem bratrům z první i druhé světové války, kteří jsou pochováni na francouzských i anglických hřbitovech a také padlým letcům. Proto je apelováno na všechny Čechy a Slováky ve světě, kteří mají úctu k těm, kteří obětovali životy i za nás, aby pomáhali pařížskému Sdružení v této ušlechtilé akci. Všechny dokumentace, sběrací listy se jmény dárců atd. budou uloženy v historickém archivu pa- mátníku. Sdružení dobrovolníků ve Francii splnomocnilo legionáře Josefa Hladíka v New Yorku, aby prováděl sbírku mezi krajany. Po naší poslední schůzi, která byla dobře navštívena členy i hosty, přilákané zábavným programem, který vždy následuje po schůzových záležitostech odbočky, promítla nám ses. Iča Bušková obrázky z cesty po Španělsku, kde s br. předsedou Buškem prožili v létě několik týdnů. Tak se ses. Buškovou jsme se procházeli touto starou, zajímavou a na historii bohatou zemí, jejíž kráse jsme se obdivovali na bezpočetných barevných obrázcích, kterými zpestřila svůj svérázný, humorný výklad o Španělsku. Frank Havlík. ODBOČKA JIŽNÍ WISCONSIN. Psát celoroční zprávu z odboček početně silných je práce příjemnější, než z odboček početně slabých. Naše odbočka se zrodila v měsíci březnu tohoto roku a na založení jejím má velký podíl br. Bondy-Charvát a organisátor Rady, br. Chalupa. Bylo nás zakládajících členů deset. Náš předseda, br. Jirka Pokorný, dal nám zdarma k disposici místnost v jeho budově ku konáni našich schůzí. Úkolem všech odboček je snaha přímo posvátná pomáhat Radě ve snaze obnoveni svobody v naší drahé staré vlasti a nutných k tomu akci, které ČSNRA tak svědomitě a nezištně koná. Naše odbočka s tak malým počtem členů nebyla s to dělat divy, nemusí se však též červenat proto, že neudělala tolik kolik chtěla. Abychom mohli pomáhat našemu ústředí větší měrou, usnesli jsme se uspořádat nějaký větší podnik. Myšlenku tuto vzal si na svá bedra obětavý br. Šperl. K podniku však nedošlo pro nepřízeň osudu. Vhodná pro nás budova v městečku Fontana, které je takřka středem našeho působeni, byla městskou radou náhle zavřena. Hledali jsme marně jiné místo, sezona, kdy je hodně turistů u jezera Geneva a my jsme na ně počítali, uplynula a s ní též odumřela myšlenka na náš podnik. Menší podniky se nám též nezdařily pro nepříznivé, nečekané překážky. Takové vážné nezdary mohly by býti někdy smrtelnou ranou pro malé těleso, my jsme je však přežili a budeme pracovat nadále. Získali jsme pouze tři nové členy. Je to malý pokrok, neboť agitace je těžká, našich lidí je zda málo a jsou roztroušeni na míle daleko. Nevlastní-li auto pak návštěva schůzí je pro ně vážným problémem. V úsilí však neochabneme a naše odbočka nebude nikdy přítěží pro ČSNRA. I když naše pomoc bude malá, bude přec jen drobnou pomocí. Jest mojí povinností dáti plné uznání br. V. Chalupoví, který se o naši odbočku stará opravdu otecky. Oceňujeme též pomoc s níž nám vždycky vyšli vstříc manželé Ferjen- číkovi, kdykoli jsme je o ni požádali. S bratrským pozdravem, M. Bezděk, taj. KRAJANSKÉ ZPRÁVY. • MASARYK TOWERS v Manhattanu, New York, byly slavnostně dedikovány v pátek 28. října za účasti řady prominentů z veřejného a krajanského života. Jde o komplex moderních činžovních družstevních domů s 1,109 apartmenty na rohu Columbia a Delancey ul. Hlavním řečníkem při slavnostním otevření byl senátor Robert F. Kennedy. Budovy byly postaveny pod dohledem městské správy a jsou sponsorovány Slovenskou T. J. Sokol. Masaryk Towers mají mimo bytové jednotky také kancelářské místnosti, nákupní středisko, hřiště a parkoviště. Bude při nich také zřízena tělocvična a plovárna. — Slavnostní otevření bylo současně vzpomínkou na 48. výročí čs. samostatnosti. • VELKOŘÁD ČSA STÁTU ILLINOIS oslavil 90 let trvání slavnostním banketem dne 6. listopadu. Velkořád byl založen 27. srpna 1876 a hrál významnou roli v dějinách ČSA i chicagského krajanského života. K poctě téhož výročí sehraje Dramatický odbor ČSA 27. listopadu v Sokole Havlíček-Tyrš operetu “Tam na horách”. • DOBROČINNÝ VÁNOČNÍ BAZAR — již patnáctý — v neděli 4. prosince uspořádá Čs. ženská národní rada v exilu, Chicago — v budově ČSA, na Čermák Rd. v Ciceru. (Od 11 hod. dop. do 8. hod. večer.) Bude připraven pro děti zvláštní mikulášský program s nadílkou. Prodávány budou vánoční ozdoby a lístky, keramika, obrazy, krojované panenky, knihy a též domáci pečivo a cukroví. Čistý výtěžek připadne dobročinným účelům. • V NEW YORKU, dne 23. října, uvedlo Newyorské divadlo k poctě 28. října “Ve stínu lípy” za režie Jana Snížka, v sokolovně na vých. 71. ul. v Manhattanu. Výpravu měla na starosti V. Joránková. V zdařilém představeni účinkovali: B. Helclová-Snížková, V. Kalouš, V. Korec, J. Kout, J. Sabat, předseda odbočky Manhattan, J. Zoder z Toronta. Newyorské divadlo bude sehráno i v jiných městech. Češi a Nebraska. Kniha památek "Czechs and Nebraska”, o které jsem před časem psal, že ji hodlám vydat spolu s A. Nováčkem, je hotova. Záleží nyní na vhodné tiskárně, která ji bude tisknout. Kniha tato je výsledkem mnohaměsíční práce, studia i pomoci mnohých krajanů. Bude mít asi 400 stran a 80 originálních obrázků. Obálka bude barevná. Bude to pravděpodobně jediná kniha toho druhu vydaná k centeniu Nebra- sky. Sotva jiná etnická skupina vydá něco podobného. Jakmile bude kniha vytištěna, oznámime vám a požádáme o vaši laskavou spolupráci k její propagaci. Bude jistě pěknou, rodinnou památkou i darem. Hleděli jsme zaznamenat příchod českých pionýrů do všech okresů, práci českých farmářů pro rozkvět zemědělství Kniha také obsahuje řadu jiných kapitol z minulosti i přítomnosti. Informace podají: Dr. Kučera, Nebraska State Historical Society. 15 R Street, Lincoln, Nebr., nebo Alfred Nováček, Dwight, Nebr. — K. PŘEDSEDNICTVO ČSNRA přeje svým věrným členům veselé vánoce a mnoho zdaru v Novém roce. 10 • VĚSTNÍK ______________________________________________________ _____________________________________________________ ____________________________________________________ ____________________________________________________ [pageend10]ČESTNÁ UZNÁNÍ VYNIKAJÍCÍM CHICAGSKÝM OBČANŮM. Institute for Psychoanalysis a po léta je na ředitelském sboru státního ústavu v Elgin. Dr. Piersová je hlavou chicagského ústavu pro výchovu nenormálních dětí. Egon Weiner, profesor sochařství na sochařské škole Art Institute v Chicagu, je též rakouským uprchlíkem, kterému se podařilo zachránit se útěkem před nacisty. Usadil se v Chicagu, avšak jeho umělecké dílo se nachází v mnohých městech a parcích ve Spojených státech. Z nejznámějších je socha Krista v kapli Rockefeller Chapel na Čhicagské universitě. Milada Ferjenčíková věnovala krásnou vzpomínku své rodné zemi, jež vděčí za svou demokratickou výchovu. Zmínila se o nuceném útěku před komunisty po ztrátě svobody v Československu a o své práci pro uprchlíky a za svobodné Československo v Československé národní radě žen v exilu, jejíž je spoluzakladatelkou a po deset let předsedkyní. Mluvila vřele o poslání svobodných lidí ve svobodném světě a o jejich povinnostech ke staré, i nové vlasti. Milada Ferjenčíková přijímá vyznamenání od paní Daggett Harveyové, předsedkyně výboru Immigrants Service League. Členové předsednictva Československé národní rady americké, Čs. národní rady žen v exilu a přátelé Milady Ferjen- číkové byli svědky radostné události v Drake hotelu v Chicagu na slavnostní večeři pořádané dne 26. října Immigrants Service League při udílení vyznamenáni šesti naturalisova- ným občanům za jejich vyjímečnou činnost ať již v oboru sociálním, technickém, vědeckém, či uměleckém v prospěch potřebných, i široké veřejnosti. Slavnosti byl přítomen starosta města Richard Daley, jemuž byla udělena pocta Esther L. Kohn Award za jeho pochopení a pomoc poskytovanou uprchlíkům a přistěhovalcům. Ze šesti oslavenců bylo přítomno pouze pět, jedno vyznamenání bylo uděleno posmrtně a to býv. rumunskému občanu inž. Deodatu Clejanu za jeho technické vynálezy v oboru dopravy. Poděkoval za poctu jeho synek, pět a půl roku starý, a to způsobem tak sebevědomým a vyspělým, že strhl na sebe obdiv shromáždění. Každý z vyznamenaných byl představen předsedajícím předsedou Frederickem Ashrem a při poděkování krátce vysvětlil svůj původ, životní zkušenosti a co ho přimělo pracovat pro jiné. Byli to Rev. Daniel Alvarez, býv. občan Kuby, který zprvu věřil v revoluci, ale byl nucen uprchnout když Castro revoluci zradil. Řídí v Chicagu sociální středisko Casa Central pro 200,000 obyvatel španělského původu. Pomáhá se jim při hledání zaměstnání, bydlení a přizpůsobování se novému životu. Mnozí z nich jsou kubánští uprchlíci, jiní Portorikánci, Mexičané atd. Dr. Gerhart Piers a jeho žena Dr. Maria Piersová uprchli z Vidně před nacisty. Oba přispěli mnoho vědeckým bádáním v oboru psychiatrie. Dr. Piers je ředitelem Chicago “Národ sobě a s písní v srdci dál“. Tenkráte v dobách probuzeneckých, když už náš národ kladli do hrobu, ještě tu byla česká píseň, která hlaholila ve vesnických kostelích a v českých chaloupkách a spolky byly první, které budily národního ducha, povzbuzovaly, posilovaly národní uvědomění. V nynějších smutných dobách ztratil národ náš mnohé statky hmotné, ale neztratil národní čest a národní uvědomění. A jako tenkráte za dob probuzeneckých musí to být opět naše pěvectvo zde i u nás v této naší nové zemi, které skleslému lidu našemu bude vlévat sílu a pěstovat národní odvahu a pevnost. Proto volám, bratři a sestry, i k celé naší československé veřejnosti zde v zámoří, neustávejte v činnosti pěvecké a obnovte ji opět. V těchto těžkých dobách “Jen ve zpěvu naleznem úlevu”. Zpívejte našemu lidu a našemu národu naše krásné písně národní. Nezapomínejme na ně při všech svých starostech a připomínejme si stále jejich moc a sílu, která vždycky zvítězila, ať v dobách dobrých či zlých a přenesla náš národ československý přes veškerá protivenství a vzdorovala vždy všem útiskům našich nepřátel. Povzbuzujte náš lid ke svornému spolužití, neboť dnes nesmí býti nic, co by nás dělilo. Využijme všech těch trpkých zkušenosti, spojme se v jeden jediný celek. Proto volám, pozvete do svých řad všechny, kdo mají rádi naší píseň. Dokud máme naší milou českou, moravskou, slezskou a slovenskou píseň, dobře je s námi a bylo by zle, kdyby Bůh nám píseň vzal. Frank Kubina, dirigent Lyry a sborů ČSA. Šibeniční humor z Prahy. Všichni mu drželi palec. Aby nemohl hlasovat proti. Kdyby bylo pravdou, že chybami se člověk učí, stala by se v našem podniku řada vedoucích učenci. Pro zkvalitnění nových výrobků postavili nové haly na jejich opravy. Moudrý vedoucí užívá vždycky rozumu — svých podřízených. (Z Odboráře, č. 2, 4 a 5, 1966.) * * * ZV ROH MHD, ZV ROH OŘ — HD, OŘ — KO, OŘ RD a MZ a ZK ROH MHD konají dne 18. prosince 1965 o 14.00 hod. vánoční besídku. Program? Nejspíše BFLMPSVZ. (Dikobraz.) * * * Vyloupená pokladna. “Copak pachatele, toho jsme našli hned, ale opraváře hledáme už dva roky.” (Dikobraz.) VĚSTNÍK • 11 ____________________________________________________ ______________________________________________________ [pageend11]BRUCE J. KORBÁŘ: EXULANTE, KDE JE TVOJE HRDOST? Stalo se mi již mnohokráte, když jsem se dostal do rozhovoru o zotročeném Československu s uprchlíky po osudném únoru roku 1948, že jsem z jejich rozhovoru vycítil naprostý nezájem o cokoliv české, ať již je to země, tradice či řeč. Tento nezájem by byl pochopitelný, kdybychom se s ním setkali u našich starousedlíků z doby předválečné. Řekli bychom si, že taková dlouhá léta v cizině jsou příčinou jejich netečnosti a nezájmu a omluvil bych je. A přece, jak vidím, jsou to právě ti starousedlici, kteří až do dnešního dne věrně, po několik desítiletí lnou ku všemu, v čem proudí česká krev, zatím co ti, kteří by měli vlévat novou krev do unavených žil české emigrace, nehnou ani prstem, aby pomohli uchovat náš český kmen zde za mořem. Mluvím nyní o těch, kteří vděčí za svoje úspěchy Československu. Tam začali chodit do školy, učili se psát a číst a počítat. Tam také pokračovali ve svém vzdělání na vyšších a vysokých školách. Nebýt zdravého základu, který dostali doma, nalezli by Ameriku jistě trochu tvrdší. Nevytýkám, že jejich děti nechtějí mluvit česky. Konečně, jsou to jenom děti a děti pochopí, jak důležitý je původ jedině, když vidí rodiče se hrdě hlásit ku všemu českému a slovenskému. Později si řeknou, že to musí být nádherná a hrdá země, když rodiče o ní s láskou vyprávějí a účastní se tolik českých věcí, patři do tolika československých spolků. A jednou, až děti přejde jejich stydlivost, budou hrdě říkat, že jsou československého původu. Bohužel, toho se ale nikdy nedočkám, protože jsou to rodiče, mladí lidé této generace ,kteří vlasteneckou věc v Americe totálně zklamali. Místo, aby se hrdě hlásili k Československu, aby poučovali americkou veřejnost, že jsou Čechoslováky svobodnými, aby hlásili, že jejich stará vlast je porobena a trpí, zakrývají svůj původ a přízvuk touhou asimilovat se co nejrychleji do amerického života, aby je nikdo nepoznal a aby se jich neptal odkud přišli. Místo, aby podporovali snahu protikomunistických českých spolků, ať již morálně nebo finančně či oběma způsoby, vstupují do amerických organizací, politických i sociálních, ale od všeho českého dál — z. toho prý je cítit nostalgie. Musíme žit přítomnosti, ne minulosti, přesvědčují. Národ doma se změnil, ty jsi snílek. Tam už nejsou barevná políčka, ale jenom jeden úhor. Heslo Pravda vítězí, visí i dneska na Hradě. Toto je odpovědí na mou práci, na moje přesvědčování. Přece, jak snadno je nalézti odpověď na takové plané řeči. Vždyť na tradici je založen celý svět. Porovnejme tradici českou s jakoukoliv jinou! Nejsou tradice nekonečnou součástí lidských pokolení? Vracím se tisíc let zpět, k svatému Václavu, ku Karlu IV., k Palackému, k Masarykovi, sluním se v záři hrdinné české historie, vyzývám všechny jiné národy, ať porovnají jejich s mým. Již předem vidím, že budu vítězem. Není na světě národa hrdějšího, národa mírumilovnějšího, národa inteligentnějšího, jsem hrdý na slova “Jsem Čech a kdo je víc!” Neschovávám se v ústraní a nemám touhu se ztratit v americkém životě! Chci být a jsem součástí Ameriky, a sama Amerika je na mě hrda, protože jsem součástí té složky přistěhovalců, kteří dali Americe základy zdatnosti těla, sokolovny, starosty měst, guvernéry, poslance, diplomaty, lékaře, vědce, umělce, farmáře, dělníky a proto také mne! Živí mě láska ku staré vlasti a zušlechťuje mě na ni vzpomínka. Ruch mého života, moje úspěchy a moje zklamání jsou moji prací, ale mojí kulturou, mým odpočinkem je to, na co vzpomínám a na co jsem hrd. Jsem hrd na svůj původ a pakliže ti, kteří mají pochybnosti, si přečtou historii země české, musí mně dát za pravdu. Náš národ tvořil dějiny a navždy zůstane důležitou součástí i budoucího světa. Dočasná poroba jenom přidá našemu národu na významu. Je jasné, že naše nynější generace si toto neuvědomila. Ještě je čas. Hlaste se a podporujte náš život, český život v cizině. Nechtějte, aby vaše děti, narozeny již zde v Americe, vám samy vytkly jednou váš nezájem. Dary na činnost ČSNRA: Philip H. Schaaf, Bedford, Ohio ................................. $300.00 Miss Olga Vondráček, San Diego, Calif........................ 100.00 American-Czechoslovak Social Club, No. Miami .... 25.00 Martin Mráz, Chicago, Ill............................................... 10.00 Jerry Polanka, Cleveland, Ohio ................................... 10.00 Joseph Schneider, Chicago, Ill........................................ 10.00 Marie Novotná, Chicago, Ill............................................ 10.00 Rick Mejdrich, Winston Hills, Woodridge ................. 10.00 Anna Barta, Chicago, Ill................................................. 10.00 Charles Svoboda, Phillips, Wis...................................... 15.00 Charles E. Srsen, Hope, Minn........................................ 10.00 Eleanor Houska, Riverside, Ill........................................... 5.00 Barbara Kouřim, Oak Park, Ill.................................... 5.00 Jerry A. Srp, Berwyn, Ill............................................... 4.00 Emilia Facuna, Chicago, Ill............................................... 3.00 Anna Kalivodová, Chicago, Ill........................................... 2.00 Joseph A. Kučera, Crete, Nebr...................................... 2.00 Odbočka ČSNRA, Washington, D. C............................ 700.00 Krajanský výbor, Cleveland, Ohio ............................... 400.00 ČSNRA vydala krásné VÁNOČNÍ LÍSTKY POHLEDY NA STAROU PRAHU Objednejte si vánoční zásobu 6 ZA DOLAR POŠTOU 4125 WEST 26th ST. CHICAGO, ILL. 60623 Č. S. A. je bratrská a sesterská podpůrná jednota, stodvanáct let stará a nejstarší svého druhu v Americe. V jejích řadách jsou desítky tisíců krajanů, kteří se těší z výhod životního pojištění, kterým je jejich Jednota zabezpečuje. Životní pojištění ČSA má ovšem svou tradici, jejímž znakem jest spolehlivost. Jestliže jste pojištěni u Jednoty ČSA, znamená to, že jste skutečně pojištěni. Zcela a bezpečně. V Jednotě ČSA je rovněž rušný život společenský. Divadla, taneční zábavy, koncerty a řada dalších událostí, dávají členům příležitost k rozptýlení v kruhu bratří a sester či známých při pravidelných i mimořádných společenských podnicích našich řádů. Č.S.A. je Jednotou mladých i starších — je to Jednota nás všech. Staňte se i vy jejími členy! Budete se cítit doma, mezi svými. Č. S. A. 2138 South 61st Court Cicero, Illinois 60650 12 • VĚSTNÍK ________________________________________________________ [pageend12]NA STRÁŽ! Nikde není dvojí tvář komunistů tak zjevná jako v jeho poměru k Sokolu. Zatím co v naší porobené vlasti Sokola potlačili, a pouhé jeho jméno je jim červeným šátkem, zatím co stále ještě pronásledují Sokoly výslechy a censurou korespondence, pro Sokol v cizině mají největší chválu. V časopisu Československý svět, kterým zaplavují kde jakého krajana, jehož adresy se dopídí, vzpomínají na sokolskou minulost se superlativy. Nejhorlivější člen pražského tzv. “Výboru pro zahraniční Sokol”, zrádce Klinger, služebníčkuje v Československém světě pravidelnými články o podnicích a jubilejích zahraničních jednot a podkuřuje činovníkům Americké obce sokolské oslavnými články. To ale zase není čtení pro národ ve vlasti. Jen zkuste poslat jeden výtisk Československého světa svým přátelům doma — pošta vám jej vrátí jako nepřípustný do Československa. Je jasno, že tímto psaním chtějí komunisté v první řadě získat sympatie krajanů, kteří znají hodnoty Sokola, a nalákat je k dolaronosným návštěvám “starého kraje”. Nebo jde při tom ještě o něco jiného? Tomu nasvědčuje další činnost komunistického “Výboru pro zahraniční Sokol”. Ten totiž se pokouši zahrnout do své náruči samotny americké sokolské jednoty. Hned po svém ustavení je zahrnul nabídkami pomoci nářadím, literaturou, penězi a hlavně ovšem cvičiteli a návštěvami z vlasti i z konsulátů, které pak by měly otevřenu cestu k skutečnému posláni Výboru, t. j. komunistické infiltraci a rozvratu jednot i celých sokolských organizací. O to totiž jde. Komunisté dobře vědí, že Sokol svou výchovou k demokracii je přímým protichůdcem komunismu a požadavkem boje za svobodu vede k boji proti každé diktatuře, tedy i diktatuře proletariátu. Proto se snažili po puči ovládnout Sokol násilnou infiltrací — což radil Lenin Zápotockému už za Rakouska — a proto jej rozpustili, když se jim to nepodařilo. V zahraničí nemohou Sokol rozpustit ani se ho nemohou zmocnit násilím, zbývá jim tedy jedině cesta infiltrace v rouše beránčím. Proto ty medové řeči, proto ta ochota k pomoci, proto ty čas od času opětované pokusy vloudit se jednotlivě do jednot. Ale sokolské jednoty jsou na stráži. Historie nás tvrdě poučila, s kým máme co dělat i jaké jsou jeho metody. Proto všechny sladké ouvertury jdou do košů. Jediný úspěch měli komunisté za 18 let u tří prodejných jednot vídeňských, které se daly koupit za opravu sokolovny válkou poškozené a za časté zájezdy do vlasti. Je nám lito a stydno, že tak poskvrnily sokolské dějiny, ale nemůžeme nic dělat, než je odepsat ze sokolského bratrstva. Za to ostatním jednotám nemůžeme dost často připomínat nové a nové formy komunistického úsilí o rozbití Sokola a nutnost neochabující výchovy k obraně proti nim. Znovu si připomínáme sokolské heslo NA STRÁŽ. (Československý Sokol v zahraničí.) OBLASTNÍ VÝBOR V NEW YORKU. Letošní oslavy výročí založení Československé republiky se konaly v neděli 30. října odpoledne ve velkém sále Sokola New York — a oproti dřívějším letům — sál bvl plný. Největší dík za to náleží obětavé paní Aničce Neufeldové, která v překrásném slovenském národním kroji zazpívala řadu národních písní a v závěru svého vystoupeni svým opravdovým zanícením strhla celý sál ke společnému zpěvu. Stejně nadšeně byla přítomnými přijata paní Helen Duga, která zahájila oslavy přednesem americké a československé hvm- ny a zakončila je zpěvem písně “God Bless America”. Obě dámy doprovázel mistrně na již “vysloužilý” klavír prof. Václav Nelhýbel. Jeho ochotu je zvláště dlužno ocenit, poněvadž hned po skončení oslavy čekala jej tříhodinová jízda autem do Filadelfie, kde měl hudební úvazek tentýž den večer. Velmi mile překvapila nedávno vytvořená skupina -— Newyorská slovenská taneční skupina — která předvedla bez nejmenší chybičky Slovenskou besedu. Mladistvý elán a bezvadný tanec mladých slovenských děvčat a chlapců byl odměněn dlouho trvajícím potleskem, z něhož jistě měl zaslouženou radost iniciátor tohoto tanečního vystoupení, bratr Ján Gašparec. Slavnostní projev přednesl redaktor Karol Bednár, který je stejně blízký srdcím Slováků, Moravanů, Podkarpatských Rusínů i Čechů. Byl to vzácný projev — stručný, výstižný a hluboce lidský. Oslavu zahájil předseda Oblastního výboru ČSNRA bratr Andrej Valúšek a předseda Československých legionářů v New Yorku, bratr Rev. Josef Šefl, zhodnotil úkol a zásluhy československých legií v boji za vytvoření samostatného Československa. Bratr kapelník Osina uctil vojenskou znělkou nesmrtelnou památku těch, kteří položili své životy za Československo v první a druhé světové válce. Vladimír S. Walzel, tajemník Oblastního výboru. KDO Z NÁS UMÍ JEŠTĚ ČESKY. Při čtení českých novin z Prahy americký čtenář začne pochybovat o tom, že umí česky. V dějepisném článku se píše o tom, že “Slované se usazovali v Čechách koncem 4. a začátkem 5. století n. 1.” Dopátrali jsme se po mnohém dohadováni, že n. 1. znamená “našeho letopočtu”, tedy věci se udály — století před našim letopočtem, nebo — století našeho letopočtu, poněvadž se neužívá časového označení před Kristem nebo po Kristu. Z pražských novin se dovídáme, že motel Stop má bufet- gril a snackbar. Pokoje mají vlastní hygienické buňky (snad koupelny ?). Používá se moderního nábytku tzv. válendy (pohovky). Poštovní doručovatelky jezdí na mopedu. Říkávalo se tomu romantika, být vzrušen atd., ale teď tomu mladí říkají vzrušo. Napíše-li vám příbuzný, že si koupil za Tuzex šusťák, pořídil si kabát do deště. Metařům říkají teď počist’ovači. Mluví se o tom, že pro auta byla zřízena krytá plata, ale měla být také zastřešena z plejady. Hovoří se o outsiderech, tradiční laxnosti, o národu kvantitavním. — Šije se na měřenku. — Byl jsem vyžván, abych sundal domovenku. — Komínu říká se teď kouřovod. -— Bývalá hovorna je teď hovornice. — Píše se o velkém výdobytku našeho plánování. — Mléko je v tetrapaku. — Dům je podsklepen. — Stanice je zastřešená. — Platenkami by se dala odvádět daň. — Z mitinka do depa. Happening kolem sošky, teenageři, důsledný marketing a podobné příklady dokazuji, že anglická slova z nenáviděného kapitalistického světa se vkrádají do řeči československých občanů a ochuzují je o krásnou mateřštinu. Některým obratům ani nerozumíme, např. zatloukli larseny po demolicích; konsumní čtivo, je to čemu v USA říkáme paperbacks? Asi už nerozumíme česky. STARŠÍ LIDÉ A D-VITAMIN. Brněnský profesor lékařství Dr. J. Štefl již v roce 1941 varoval a rakousko-kanadský vědec Dr. Seley teď na zvířatech dokázal, že nadbytek vitaminu D může býti škodlivý pro lidi starší a staré, neboť jeho nadbytek způsobuje vápenatění — tvrdnutí tkání, krevních cév a žil. Proto již 15 roků tento D-vitamin nedáváme úmyslně do Zdravi-taminu. Jeho nepřítomnost ve Zdravi-taminu vám zaručuje, že vaše cévy budou před tímto nadbytkem D-vitaminu chráněny. Proto Zdravi-tamin podle nejnovější lékařské vědy je nejdokonalejší formula pro starší a staré a proto je pro ně i lepší než vitaminy, které ten vitamin-D obsahují. Užíváte-li teď vitaminy, které tento vitamin-D obsahují, ve vlastním zájmu o zdraví si raději ihned napište o ZDRAVI-TAMIN, neboť ZDRAVÍ zachováte lépe se ZDRAVI-TAMINEM! Také do Kanady. Do ČSR jen když zdejší příbuzní pošlou cash, money order, šek. Zasíláme rychlou poštou a pod zárukou. Zdravi-tamin na 5 týdnů ...............................................$3.98 Zdravi-tamin na 10 týdnů jen .................................... 6.98 Danube herb laxative tablety .................................... 1.30 Danube na 3 měsíce jen .............................................. 2.98 Moravské Mazání — 1 pint ........................................ 3.00 Bolven na 5 týdnů ....................................................... 2.90 EUROPEAN DRUGS P. O. Box 927 Laguna Beach, Calif 92652 VĚSTNÍK • 13 ______________________________________________________ _______________________________________________________ ___________________________________________________ [pageend13]OUR NEW ADDRESS CAPITOL FEDERAL SAVINGS AND LOAN ASSOCIATION 3960 WEST 95th STREET EVERGREEN PARK, ILLINOIS 60642 Telephones: 636-6000 • Chicago 239-3500 VKLADY POJIŠTĚNÉ AGENTUROU VLÁDY SPOJ. STÁTŮ DO $15,000. Ústav Capitol Federal Savings and Loan Association byl založen r. 1907. CHARLES T. SALÁK, předseda PUBLICATIONS of the Czechoslovak National Council 4125 West 26th Street Chicago, Illinois 60623 Progressive Czech by Prof. B. Mikula, by mail ........................................................ $5.00 Czechoslovak Prize Pastries ...................... 1.00 Bohemian Specialties—Recipes Mimeographed ................................................ .75 Six (6) Christmas Cards Etchings of Prague.................................. 1.00 Dětství a mládí— by Dr. Alice Masaryk .............................. 2.50 SECOND CLASS POSTAGE PAID at Chicago, Illinois V Ě S T N Í K 4125 West 26th Street Chicago, Illinois 60623 RETURN REQUESTED Yle V B 436 [pageend14]