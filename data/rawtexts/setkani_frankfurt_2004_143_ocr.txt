Setkání ZIMA 2004 ČÍSLO 143 Věstník České katolické obce ve Frankfurtu Mathildenstr. 30a, 60599 Frankfurt-Oberrad Tel. 069 - 63 75 08 Fax 069 - 63 15 36 10 Konto-Nr.: 155 30 607 Postbank Frankfurt BLZ 500 100 60 Naše poslední společné Vánoce Většina z vás už z našich bohoslužeb ví, že naše farnost bude k 30. září příštího roku po 35 letech své činnosti zrušena. Hlavním důvodem jsou úsporná opatření německých diecézí, které mají až o 20 % nižší příjmy z církevní daně. Toje způsobeno především klesajícím počtem katolíků, platících tuto daň, ať už výstupy z Církve, stárnutím populace nebo i vysokou nezaměstnaností výdělečně činných. Církev v Německu už není finančně schopna udržovat v chodu systém, jehož parametry byly nastaveny před 20-30 lety, kdy zde kostely byly mnohem plnější než dnes. Tato úsporná opatření se týkají všech oblastí činnosti, na kterou diecéze přispívají. Dochází k zeštíhlování správního aparátu, rušení některých málo využívaných služeb, krácení příspěvku jednotlivým farnostem, prodeji některých nadbytečných budov. U jinojazyčných farností, v kterých pracovalo více knězi a řeholních sester (např. Italové, Poláci, Chorvati), je jejich počet snižován, malé skupiny návštěvníků bohoslužeb jsou slučovány s většími. Naše farnost patří co do počtu účastníků bohoslužeb a zájemců o společnou činnost mezi ty nejmenší a tudíž nejméně citelně „obětovatelné“. Po letech hojnosti, která byla v době, kdy ve vlasti panovala komunistická diktatura a naši lidé se nemohli domů ani podívat, nastal s postupným úspěšným začleňováním se do místní společnosti a možnostmi styku s rodnou vlastí, popř. návraty, nezadržitelný odliv zájemců o náš společný farní život. Tento trend trvá podnes a pro mě byl, přiznám se, často velmi skličující a bolestný. Ale časem jsem pochopil, že to jinak asi nejde, že farnost zřejmě splnila svou historickou úlohu, kterou jí Boží Prozřetelnost přiřkla. Farnost, která pečovala o uprchlíky, krajany, kteří ztratili domov a vlast, kteří se octli v cizím, ne vždy přátelském okolí. Byla pro ně oporou, útočištěm, místem, kde se setkávali se sobě rovnými, kouskem domova a vlasti. Definitivní uzavření naší obce je tedy nezvratné. Jednotlivým diecézím se kvůli našim zhruba 25 aktivním účastníkům (na každém z bohoslužebných míst) nevyplatí udržovat kancelářské místnosti, pracovní sílu a ani mě. Navíc mé služby mohou být v jiných oblastech užitečnější mnohem většímu počtu potřebných. Prozatím vše zůstává při starém. Pouze musíme do Vánoc přestěhovat byt a kancelář (více o tom na druhé straně). Těch necelých 10 měsíců můžeme pojmout jako určitou šanci, ještě spolu něco hezkého prožít při našich bohoslužbách, společných setkáních, duchovních obnovách, poutích a pod. Pokud byste měli zájem, mohli bychom znovu podniknout pouť třeba do Říma, Lurd atd. Věřím, že tuto šanci všichni co nejlépe využijeme a že sami přijdete s návrhy, co bychom mohli ještě společně udělat. Vánoce jsou oslavou příchodu Syna Božího na svět mezi nás. Přeji vám, aby ty letošní byly pro vás naplněné opravdovou radostí a pokojem, pramenícími z vědomí nekonečné Boží lásky k nám lidem. Váš farář Pavel Hověz i [pageend1]Příští bohoslužby Frankfurt-Oberrad, bohoslužby a naše spočená setkání zůstávají v Herz-Jesu-Kirche, Mathildenstr. 30 a: vždy v 16.30 hodin -1. a 3. sobota v měsíci, tj.: 18.12., 24.12. (Štědrý večer), 1.1.2005 (Nový rok- Slavnost Matky Boží Panny Marie), 15.1., 5.2., 19.2., 5.3., 19.3., 27.3. (Hod Boží velikonoční v 1130 h.) Mannheim, Spitalkirche, E 6: vždy v 16.00 hodin - 1. neděle v měsíci tj.: 2.1., 6.2., 6.3., 3.4. Wiesbaden, St.Andreas-Kirche, Assmansháuserstr. 11:.- vždy v 16.00 hodin -.3. neděle v měsíci, tj.: 19.12., 16.1., 20.1.,20.3., 24.3. (Zelený čtvrtek v 18.00 h.) Hanau, Maria-Namen-Kirche, Im Bangert 8: - poslední neděle v měsíci, vždy v 16.00 hodin, tj.: 26.12. (Svátek sv. Štěpána), 30.1., 27.2. 28.3. (Pondělí velikonoční) Kolín nad Rýnem, Elendskirche u Severinsbrucke: - poslední sobota v měsíci, vždy v 17.00 hodin,tj.: 25.12. (Hod Boží vánoční), 29.1., 26.2., 27.2. (Hod Boží velikonoční) Prosíme, poznačte si tyto termíny hned nyní při čtení tohoto věstníku do svého kalendáře. Velmi nás mrzí, když se dozvíme, že někdo omylem přišel na naše bohoslužby v den, kdy se nekonaly. Svátost smíření můžete přijmout před každou mší sv. a kdykoliv na požádání. Naše nová adresa je Schafflestrasse 19, 60386 Frankfurt - Riederwald. Kancelář se nachází v přízemí po pravé straně kostela Hl. Geist, byt duchovního správce je v přilehlé faře ca. 20 m vpravo od vchodu do kanceláře. Máme slíbeno, že nám bude zachováno telefonní číslo do kanceláře, tj. 63 75 08, kde budeme mít záznamník, a faxové číslo 63 15 36 10. Telefonní číslo do bytu faráře bude 94 21 72 23. Návštěvní hodiny na Velehradě jsou v úterý a patek dopoledne v 9 - 12 hodin, ve čtvrtek odpoledne 14-18 hodin. Ve středu nejsme přítomni. V době naší nepřítomnosti máme zapojen telefonní záznamník, na kterém nám můžete zanechat svůj vzkaz. Jak nás najdete? - Na východním okraji Frankfurtu ve čtvrti Riederwald, u kostela Heiliger Geist, Scháfflestr. 19. Z Hauptwache a Konstablerwache k nám jede U-Bahn č. 7 směr Enkheim. Od zastávky Scháfflestr. ke kostelu je to asi 200 m pěšky po rovině. Jedete-li autem po dálnici A 3, na Offenbacher Kreuz odbočte na dálnici A 661 a asi po 3 km sjeďte na výjezdu Frankfurt-Ost. Zůstaňte v prostředním jízdním pruhu a na semaforu jeďte přímo. Podjedete dálnici, po které jste přijeli, a asi po 1 kilometru odbočte do prava (jsou tam všude ukazatele Frankfurt-Riederwald). Silnice vás přivede nejprve k první a potom ke druhé zastávce U-Bahn (označené velkým písmenem U v modrém poli). U této druhé zastávky začíná vpravo naše ulice. U kostela (je po levé straně) je dostatečné množství parkovacích míst. Duchovní centrum v Brně-Lesné Před časem jsme vás prosili o přispění na stavbu Duchovního centra v Brně -Lesné. Můžeme vám oznámit radostnou zprávu, že tato víceúčelová budova už byla postavena a 2. října t. r. slavnostně požehnána brněnským biskupem mons. V. Cikrlem. Na nedělních bohoslužbách se v ní setkává na 200 věřících (už nyní tento prostor pro tolik zájemců nedostačuje), mše sv. a různé aktivity jsou v ní každý den. Časem by chtěli tamější věřící vybudovat skutečný kostel, na jehož stavbu zatím shromažďují prostředky. Pokud byste X na tuto bohumilou akci chtěli přispět, můžeme vám zaslat české složenky. Vaše dary pro českou obec / Rovněž vám můžeme zaslat složenky pro váš příspěvek pro náš sociální a charitativní fond, z něhož pomáháme potřebným. Nebo můžete svůj dar poukázat na č. konta, uvedené v záhlaví našeho věstníku, nebo jej odevzdat při našich bohoslužbách. Na požádání vám necháme vystavit potvrzení o daru pro daňové účely. Děkujeme předem za všechny vaše dary, modlitby, projevy sympatií a za vaši účast na životě naší farnosti. Duchovní správce za vás, famíky a dobrodince, obětuje každou společnou mši sv. Duchovní obnova, exercicie v Ellwangen budou ve dnech 4. - 6. března 2005. Nezapomeňte se včas přihlásit u duchovního správce. Mše sv. za oběti komunismu a totalitních režimů bude s mezinárodní účastí v neděli 13. března 2005 v 17.00 hodin v kostele Gross St Martin v Kolíně. Knižní bazar Od několika dárců jsme dostali množství pěkných českých knih. Za dobrovolný příspěvek šije můžete rozebrat po našich bohoslužbách ve Frankfurtu. Váš dar předáme jedné potřebné mamince, kterou i s jejich čtyřmi dětmi opustil manžel. Pro tuto rodinu a další potřebné rodiny sháníme použitelné dětské šatstvo, obuv, hračky i finanční prostředky. Požehnání nového domu, bytu, auta..., návštěvu nemocných a starých krajanů nabízí duchovní správce všem famíkům. [pageend2]