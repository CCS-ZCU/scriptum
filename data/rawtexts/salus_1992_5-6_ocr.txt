Se š it y pr o b io e t ik u A PASTORÁLNÍ MEDICÍNU Obsah: Úvodem 2 Kontemplace v lékařově životě (Jan Ev. Urban) 3 Živá teologie a dialog (Antonín Mandl) 3 Hippokratova přísaha (Jaroslav Bouz) 5 Monoteistické preambule a závěrečné formule (Gottfried Roth) 8 Věda a víra z hlediska fyzika (Václav Frei) 12 Utrpení z nesmyslného života (Viktor E. Frankl) 21 LAICI VE SVĚTĚ UTRPENÍ A ZDRAVÍ 30 Od kdy hovoříme o osobě? (Dr. Kevin Kelly) 35 ÚVAHA (Václav Morava) 44 BYLI JSME PŘI TOM... 47 Lidská mysl (Vatikán1990) 47 Mezinárodní sympozium o pastorální medicíně (Heiligenkreuz, 1991) 48 Komu je medicína odpovědná? (Freiburg i.B., 1991) 50 Medicína na úsvitu třetího tisíciletí 51 PORTRÉT: Anna Dengelová 53 Informace 57 Mezinárodní konference o AIDS 57 O mezinárodní konferenci o lidské mysli 57 Setkání katolických lékařů v SRN 57 5-6 / 92 SALUS [pageend1]Úvodem Sliby a předsevzetí z minulého roku se nepodařilo splnit - další sešit Salus vychází tedy zase až po roce. Abychom čtenáře odškodnili, je to tentokrát dvojčíslo. A protože se podařilo vyřešit některé technické problémy, máme reálnou naději, že se napříště intervaly mezi jednotlivými sešity zkrátí. Jsme však stále ještě „neperiodikum“ neboli „občasník“. Žijeme v těžké době přerodu - je to těžší, než jsme si původně myslili. Po odkrytí totalitní pokličky vyvřely na povrch četné dosud potlačené problémy, vyvalilo se mnoho špíny, hlouposti, malosti - a v kalné vodě mohou lovit i lidé nedobré vůle. Znovu se nám potvrzuje, že ráj na světě vybudovat nelze, že jsme jako jedinci i jako společnost poznamenáni dědičným hříchem, musíme s tím umět žít a v naději se nevzdávat. Musíme věřit ve spásu a vydržet napětí mezi Ještě ne“ a Již ano“. Věčnost začíná dnes, ve zmatku našich všedních dnů. Hledáme svou identitu - jako občané, jako příslušníci státního i národního společenství, hledáme své vztahy ve světě kolem nás. Hledáme sami sebe a své poslání i jako křesťanští zdravotníci. V posledním roce se mezi katolickými lékaři vytvořily dva názorové proudy, které by bylo možno stručně charakterizovat asi takto: jeden směr chce být „solí země“, to znamená, že chce prožívat svou víru, naději a lásku tam, kam je člověk ve svém povolání postaven. Vytvářet síť, podhoubí dobré vůle, přispívat k humanizaci medicíny v dosahu svého vlivu, ve přátelské spolupráci stejně smýšlejících. Druhý směr klade důraz na organizaci, vytváření struktur, politických seskupení schopných vyvíjet ve společnosti určitý tlak Považuje za nutné budování vlastních církevních, řádových, křesťanských zdravotnických zařízení. Nové zákony to umožňují. Myslím, že oba názory jsou legitimní, že jsou obě cesty správné a že by se měly doplňovat. Rozdíly v pojetí vlastního poslání by neměly vést k trpkostem a nesvárům. Nedostatek politické kultury, „neumění“ demokracie, chybění lásky a úcty k partnerovi v rozhovoru, jsou dnes charakteristické jak pro veřejnou výměnu názorů, tak pro diskuse mezi věřícími křesťany. Právě proto mne znovu oslovil text, který jsem objevila ve svém archivu a z něhož přináším pro dobro nás všech alespoň krátký úryvek s obecnou platností. V době svého vzniku byl významný především pro začínající ekumenický dialog, ale jak je vidět, lze jej aplikovat i dnes v mnoha směrech jako aktualitu. Jeho autorem je jeden z českých vyznavačů, statečný, zářivý a láskyplný člověk, P. Antoním Mandl, od jehož smrti uplynulo v letošním roce právě dvacet let (f 21. 3. 1972). V neklidu našich dnů cítíme asi všichni, jak se vydáváme z podstaty, rozpouštíme se v každodenních starostech a bojích. Proto si také připomínáme slova P. Jana Ev. Urbana OFM (+ 7. 1. 1991), která pronesl na jedné z rekolekcí pro lékaře v právě tak rušné a napjaté době. Tímto sešitem nás budou také provázet myšlenky o tichu a mlčení Thomase Mertona z knihy No Man is an Island (Hollis and Carter, London, 1955). [pageend2]3 Jan Ev. Urban: KONTEMPLACE V LÉKAŘOVĚ ŽIVOTĚ Kontemplace? To mi zaznívá jako odněkud z pouště, jako z nějakého kláštera kartuziánů, trapistů, karmelitánů. Jak z hory Alvemy sv. Františka. A přece je to slovo právě dnes tak potřebné, tak soudobé, protože je lidský život a náš život jeho opakem. Náš život je život pohybu. Ovšem každý život je pohyb, ale náš život je skoro jenom pohyb, a to je jednostrannost. A proti němu jako druhý pól bych právě postavil výraz kontemplace. A není to, jak se domníváme, pouze výraz, který se hodí do samoty pouště a tichých klášterů. Vzpomínám na to, co napsala generální představená nového podivuhodného řádu, Malých sester Ježíšových, která vyslovila princip tohoto nového řádu slovy: kontemplace v tlačenici. A s tím se mi snoubí v paměti podivuhodný výraz středověký, výraz sv. Bonaventury, knížete mystiků, který se vyjádřil podobně; kontemplace v davu. Tedy tyto protipóly se nějak scházejí, nějak se vzájemně provokují. A opravdu, čím víc je náš život davový, čím více je mechanicky uspěchaný, tím víc a právě vyžaduje opaku, vyžaduje soustředění, a to tak hlubokého, jako sám je rozptýlený, jako silná nemoc je silnou potřebou pro silné léky. Jan Ev. Urban OFM Z promluvy k lékařům 6. 12. 1968 Antonín Mandl: 7A\k TEOLOGIE A DIALOG Dne 28. srpna 1968 vydal Sekretariát pro nevěřící v Římě dokument o dialogu. Jako úvod k dalšímu cituji z něho toto místo: „Skutečnost, že každý účastník dialogu je přesvědčen, že je v pravdě, nečiní dialog neužitečným. Tento fakt totiž není v rozporu s povahou dialogu. Dialog se totiž rodí tak, že vychází ze dvou odlišných pozic se vzájemným úmyslem šije vyjasnit a pokud možná přiblížit; a proto stačí, že každý partner v dialogu uznává: pravda, kterou vlastním, může růsti dialogem s druhým. Takový postoj musí být naprosto upřímně praktikován i přijat ze strany člověka věřícího. Pravdy víry, nakolik jsou zjeveny Bohem, jsou v sobě absolutně dokonalé, avšak věřící je vnímá inadekvátně. Proto má možnost růst neustále v jejich chápání i v uvažování o nich. Ostatně vše, co křesťané vyznávají, nepochází ze zjevení, a dialog s těmi, kteří nemají víru, může pomoci křesťanům v rozlišování toho, co pochází z víry, od ostatního, a kromě toho i poznávat znamení času ve světle Evangelia.“ Ještě uvedu jeden citát, a to z otce Giulia Girardiho, jednoho z odborníků na téma dialog, z jeho stati Církev tváří v tvář ateistickému humanismu: „Nelze milovat člověka pro lásku k Bohu a v Kristu, pokud ho nemilujeme v něm samém a pro něho samého.“ Tato slova jsou jen variantou oněch slov apoštola sv. Jana: „Kdo nemiluje bratra svého, kterého vidí, jak může milovat Boha, kterého nevidí?“ Nyní nutno položit otázku: může a má mít živá teologie zájem na dialogu? Může vůbec připustit jeho existenci a jeho oprávněnost? Mluví-li teologie jménem Božím, může [pageend3]4 k tomu člověk ještě něco říci? Může člověk, který přijal slovo Boží, hovořit dialogicky s člověkem, který chce mluvit jménem člověka? Abychom lépe pochopili význam této otázky, nutno podat určitou definici dialogu: Dialog je setkání mezi osobami nebo skupinami ve snaze o lepší pochopení pravdy nebo o zlepšení lidských vztahů v ovzduší prostoupeném upřímností, úctou k osobě a vzájemnou důvěrou. Z této definice vyplývá: je to setkání osobitého druhu. Neběží o to, abych druhého získal pro sebe, nýbrž abych s druhým našel společné a styčné body, ať už na poli pravdy nebo dobra. Dalo by se to vyjádřit slovy: moudrost a lidskost dialogu je v tom, že ví a počítá s faktem, že zítra je dříve než pozítří. Nutno si povšimnout výrazů moudrost a lidskost. Proto hledám u druhého, co máme společného. Dialog předpokládá uznání našeho společného při veškeré různosti a rozdílnosti. Z tohoto minima vychází, z něho usiluje o větší sjednocení a doufá v možnost dosažení jednoty. Tato jednota je ovšem ve své úplnosti věcí pozítřku. V dnešku je bezpodmínečně nutné, aby se partneři pokládali za rovnocenné, i když každý z nich vyznává svou pozici. Bez této rovnocennosti a z ní se rodící vzájemné důvěry a úcty není možný dialog, a tedy ani snaha o zítřek, který má být výrazem vzájemného porozumění, chcete-li srozumění a sblížení. Tak je dialogu podstatné, že nechci druhého získat na svou stranu, že ho nechci dobýt, ať už s měkkým nebo tvrdým „y** jako nějaký předmět, nýbrž že je pro mne skutečně někdo, kdo sice drží odlišnou pozici: jak už ji posuzuji, je moje osobní věc. Uznávám však, že odlišnost pozice ho nezbavuje skutečnosti, že to je „někdo**. Uznávám tedy jeho lidské právo se všemi jeho důsledky. Uznávám tedy jeho právo na svobodný zítřek. I když bych si mohl přáti, aby zde bylo pozítří, nemám právo přeskočit zítřek a mám povinnost snažit se o dialog právě proto, abych umožnil pozítří. Boži milosrdenství můžeme mít, kdykoli chceme, jsme-li milosrdní k jiným. Je to totiž Boží milosrdenství, které s nimi jedná skrze nás, když nás Bůh vede k tomu, abychom s nimi zacházeli stejně, jako on sám zachází s námi. Jeho milosrdenství posvěcuje naši vlastní ubohost skrze soucit, který máme s jejich ubohostí -jako by byla naše vlastní. Je to odlesk jeho božského soucitu stvořený v naší vlastní duši. Proto ničí naše hříchy už tím - a pokaždé - když přehlížíme a odpouštíme hříchy jiných lidí. Takovému milosrdenství se nenaučíme bez utrpení. Nenalezneme je ve spokojeném životě, kdy platonicky odpouštíme druhým lidem jejich viny, aniž si uvědomíme, že jsme sami zapleteni do světa hříchu. Chceme-li poznat Boha, musíme se naučit chápat slabosti a hříchy ostatních lidí, jako by byly naše vlastní. Musíme cítit jejich ubohost tak, jako Kristus zakoušel naši. Thomas Merton [pageend4]5 Jaroslav Bouz HIPPOKRATOVA PŘÍSAHA Nepřehledná je řada lékařů, kteří tuto přísahu přísahali - po mnoho staletí - a v mnoha jazycích. Tato přísaha je nadčasová, jak to dokazuje dějinná skutečnost, byla nesčetněkráte přeložena do pojetí mnoha jazyků a mnoha kultur. A tak známe pojetí křesťanská, právě tak jako pojetí židovská, ale i arabská. Poslední významný pokus přiblížit Hippokratovu přísahu dnešku byl učiněn Světovou zdravotnickou organizací v r. 1970. Abychom se mohli lépe zamyslit nad touto přísahou, dovolím si zopakovat její text - přeložený z němčiny: Přísahám při Apollonovi, lékaři, Asklepiovi a Hygiei i Panakei a všech bozích, že budu zachovávat tuto přísahu a všechny povinnosti z ní plynoucí podle svého nejlepšího svědomí a vědomí: že budu toho, jenž mě tomuto umění vyučil, ctít jako své rodiče, pokud by trpěl nouzi, budu se s ním dělit o živobytí, jeho syny postavím na roven svých bratří, a kdyby si toho přáli, vyučím je tomuto umění beze smlouvy a odměny; rady a pokyny a veškerou moudrost sdělím synům svého učitele, jakož i žákům, kteří dle lékařského zvyku složí tuto přísahu, jinak ale nikomu. Všechny své léčebné předpisy budu udělovat ku pomoci a ve prospěch nemocných dle svého nejlepšího vědomí a svědomí; budu své nemocné chránit před škodami a svévolným násilím a bezprávím. Nepodám nikomu, byť by o to prosil, smrtícího jedu, ani k tomu nebudu radit. Také nedám žádné ženě prostředek, aby potratila. Uchovám v čistotě a svatosti svůj život i své umění. Nebudu také operovat kámen v měchýři, leč přenechám to těm, jichž je to řemeslo. Ve všech domech, kam vstoupím, učiním vše ve prospěch a ku pomoci nemocných, zdržím se svévole a bezpráví a každého jich poškození, aniž se dotknu těl žen a mužů, ať svobodných či otroků, ve smyslné žádosti. O všem, cokoliv uvidím nebo uslyším při léčení, a vůbec o životě lidí, o čem třeba smlčeti, smlčím a uchovám jako tajemství. Jestliže splním a neporuším tuto přísahu, budiž mi v životě i v mém umění dopřáno věhlasu u všech lidí po všechny časy; když ale tento svátý slib poruším, opaku toho. Nejprve několik dějepisných poznámek: Původní text přísahy byl sepsán v iónském nářečí, tehdejším jazyce nejen lékařů, ale vzdělanců vůbec, v době mezi léty 380 - 420 před Kristem. Přísaha je spojena se jménem Hippokratovým; ten pocházel z lékařského rodu Asklepiovců - lat. Aesculap. Jméno Hippokrates se v tomto rodu vyskytuje ale několikrát a onen za autora přísahy považovaný byl nejméně druhým svého jména. Praotec rodu, Asklepios, byl dle pověsti synem Apollona a Coronnis (to byla dcera královská); byl tedy polobohem - heroem. Zúčastnil se společně se svým synem Machaonem trojské války, jak se o tom zmiňuje Homeros. Ten náš Hippokrates - tedy druhý - byl asi dvacátou generací po Asklepiovi. Asklepiovci chápali svou lékařskou činnost jako službu Apollonovi - léčení působil Apollon a Asklepios přenesl tento dar na potomky. Nemocný byl lékařem přiveden [pageend5]6 do chrámu, který se nazýval také Asklepion, a po obřadu zvířecích obětí byl uspán. Ve snu se mu zjevil Asklepios a vyléčil jej. Hippokratcs navázal na toto chrámové období řeckého lékařství a přidal mravní zásady a prvky iónské přírodní filozofie. Přísaha má tedy ráz především náboženský - odvolává se na božské autority - ale současně i světský - poukazem na smlouvu. To jí však neubírá na posvátnosti. Smluvní stav mezi Bohem a lidmi je nejstarší a nejspolehlivější smlouvou vůbec. Odvolání se na božské autority na začátku přísahy lze pochopit jako volání o pomoc. Utrpení a smrt provázejí člověka od pádu prarodičů a boží příslib ochrany a uzdravení je podstatným bodem Úmluvy, uzavřené již mezi Bohem a národem vyvoleným. Čteme o tom ve 2. Knize Mojžíšově - Exodus: „Jestlile budeš poslouchat Hospodina, svého Boha, činit, co je v jeho očích správné, a dbát na všechna jeho přikázání, nepostihnu tě žádnou nemocí, kterou jsem postihl Egypt. Neboť Já jsem Hospodin, Já tě uzdravuji. “ (Německý překlad hovoří ještě zřetelněji: leh bin dein Gott und dein Arzt!) A to je pevně zakotveno v lidské duši a i v archetypu každé společenské soustavy. A tak vidíme na počátku dějinného vývoje mnoha soustav, že moc světská a duchovní jsou spojeny s činností lékařskou. Naprosto světský a pro nás neobvyklý je zdůrazněný příslib žáka, že se postará se o svého učitele včetně jeho rodiny. Na vysvětlenou: V době vzniku přísahy nebylo v Řecku lékařských škol, každý lékař vyučoval osobně, tedy individuálně - jako řemeslu. Žák byl na dobu výuky přijat do rodiny lékaře-učitele. Přísahu skládal na začátku učební doby v domě učitele před domácím oltářem zasvěceným Apollonovi a za přítomnosti svých příbuzných. Po složení přísahy se konala rodinná slavnost, kterou se obě rodiny spojily v jednu. Další odstavec obsahuje včtu, kterou lze nazvat hlavním zákonem a prvním přikázáním lékařské etiky: Salus aegroti - suprema lex esto! Tato zásada je starší, mnohem starší než Hippokratova přísaha. Nacházíme ji již v papyrech starších egyptských dynastií - současně se zmínkami o lékařských školách (asi prvních vůbec!), i ve staré Indii. K hlubšímu zamyšlení vede další část přísahy: naprosto přísné, nekompromisní odmítnutí aktivní euthanasie a současně i potratů - příslib zachovati svatosti a čistotě vlastní život a umění. Tedy posvátná úcta před lidským životem, a to od jeho prvopočátku až po jeho přirozený konec, je postavena na roven s obecnou mravností, a to jak v povolání, tak v osobním životě! Nám všem je známa souvislost a vzájemná závislost potratovosti a euthanasie, o tom se nehodlám šířit, spokojím se zjištěním, že to věděl už Hippokrates. Tyto dva projevy společenské sebevraždy se objevily v dějinách již vícekráte. A nikdy k těmto sklonům nevedla nějaká hmotná nouze, naopak vždy se tak stávalo za poměrného blahobytu a krátce před zánikem té nebo oné kultury. Příkladů máme dostatek: Babylonie, městské státy antického Řecka, císařský Řím, Byzanc, města pozdního středověku, atd. V současné době nejsou tyto snahy omezeny na levou polovinu společnosti. Patří, a vždy patřily k nejtemnějším kapitolám dějin. Všude a vždy, kdy a kde byly uzákoněny, stalo se tak proti odporu drtivé většiny lékařů a v rozporu nejen s lékařskou etikou, ale i s lékařskou vědou. Zmínka o kamenu v močovém měchýři se zdá nečasová. Považuji ji za velmi zajímavou, a to ze dvou důvodů. Předně je důkazem přísného oddělení lékařů, jakožto stavu v Hippokratově pojetí, od ranhojičů a lazebníků, ti měli ráz spíše řemeslného cechu. Zvláštní postavení zaujímali různí kouzelníci, kteří údajně vymítali zlé duchy. Ti [pageend6]7 žili na okraji společnosti, byli potulní a jejich léčebné metody často budily větší hrůzu než sama nemoc. Můžeme se odvážit příměru, projít všemi těmi staletími až do dnešní doby - Heilpraktiker, PSI, New Age, atd. - A posléze, a to je důležitější: je tu poprvé nepřímo vysloven požadavek, který se stupňuje během dalších staletí a dnes je až palčivě časový: že totiž lékař nesmí vždycky činit všechno, co umí! Přímý požadavek neprodlužovat utrpení a nemoc ke škodě nemocného nacházíme v bavorské lékařské přísaze ze 17. století. Pokrok, zejména technický, mnohé dnes umožnil, ale zdaleka vše nevyřešil, spíše mnoho ztížil. Proveditelnost a možnost časově neohraničené náhrady lidských životních funkcí přístroji staví často lékaře před obtížné otázky. Jak dlouho, do jakého stadia je takováto intenzívní medicína lidsky a eticky oprávněna? Kdy, za kterých podmínek je dovoleno vypnout přístroje, a tím vypnout lidský život? Světské zákony jsou, jako vše lidské, nedokonalé. Nechrání vždy ani před světským soudem, nikdy před vlastním svědomím, a už vůbec ne před Soudcem věčným! Trpící člověk se obrací ve své nouzi na lékaře a dává mu svou bezmeznou důvěru; tím plní svou část smlouvy. Zneužít toho je nemravné; lékař, který tak činí, stává se křivopřísežníkem, ba zrádcem. Tato zásada je jednoznačná a přísaha to zdůrazňuje dvojím uvedením. Každá etika, tedy i lékařská, musí být jednoznačná. Ale nemůže být ani jednosměrná, platí tedy pro obě strany. To platí pro nemocného a zavazuje ho k poctivosti vůči lékaři. Zvláště to ale platí pro společenské soustavy, a to všechny! A mnohé společenské soustavy se po všechny časy snažily, snaží se dnes, a asi se budou snažit po všechny časy, všemi, často velmi nemravnými způsoby lékaře zneužít ve svém smyslu. O těch způsobech bychom mohli mluvit dlouho. Ono to začíná zdánlivě nevinnými úplatky, přechází při neúspěchu ve vydírání, až k nezakrytě hrubému násilí. Dodnes se najdou psychiatři, zejména v SSSR, ale i v naší vlasti, kteří zneužívají své vědy, dodnes provádějí lékaři pokusy na lidech v koncentračních táborech. Nedávno pronikla na veřejnost zpráva, jak se zoufale brání perští lékaři proti nucené spolupráci při mučení vězňů a amputacích jakožto trestech. A není tomu tak dávno, kdy kolegové v některých státech USA se s velikou námahou ubránili před požadavkem, aby míchali a aplikovali smrtící infuse pro odsouzené k smrti. Zvláště temnou kapitolou je zabíjení nenarozených dětí, říká se tomu různě: Fristenlósung, přerušení těhotenství, atd. Úděl lékaře, který bere vážně své povolání, nikdy nebyl lehký. Myslím si, že se lékař a nemocný mohou nejlépe sejít na cestě vzájemné důvěry - a společné víry. Snad to zní jako příliš laciná rada, ono se to tak snadno řekne. O tom Hippokrates nic nenapsal. Ani nemohl - neznal, nemohl znát největšího lékaře všech dob - Ježíše. Ten totiž přijímá každého s jeho chorobou, i znetvořující, odpor budící, nakažlivou a smrtící. A nejen to - chrání nemocného před společností. Jako pokání nabízí sám sebe. A má vždycky a pro každého čas. Uzdravuje tělo i duši a předpokládá Jen“ víru. A když mu někdo poděkuje, je spíše příjemně překvapen. Pro Hippokrata byl člověk bytost rozpolcená - na tělo a duši. Křesťanský lékař vidí, nebo by měl vidět v trpícím bližním bytost lidskou, Bohem stvořenou, jedinečnou, nesmrtelnou duší obdařenou - s lidskou důstojností! Tento křesťanský pohled nám v Hippokratově přísaze chybí. Ale přesto si myslím, že Hippokrates byl jedním z proroků, jejichž ústy hovořil k lidem Bůh. MUDr. Jaroslav Bouzje rodinným lékařem v St. Anton in Plesnitz v Rakousku, zabývá se lékařskou etikou, přednáší a publikuje v tomto oboru. Uvedený příspěvek je původní prací poskytnutou pro Salus autorem. [pageend7]8 Gottfried Roth MONOTEISTICKÉ PREAMBULE A ZÁVĚREČNÉ FORMULE LÉKAŘSKÝCH PŘÍSAH (O vnitřní souvislosti mezi lékařskou etikou a terapeutickým personalismem) /. V lékařských etických přísahách a slibech, které bývají zpravidla zahrnovány pod pojem hippokratovské přísahy, se po staletí nacházejí v křesťanství, v islámu i židovství monoteistiké formulace -„sic me Deus adiuveť4. To je z mnoha důvodů nesmírně důležité pro zdůvodnění křesťanské etiky v medicíně a lékařské praxi. Časný příklad specifického typu monoteistické preambule nacházíme u Asapha Judského, v textu obsaženém v hebrejském kodexu ze 7. stol, po Kr. (Mnichovská státní knihovna). Čistota lékařského jednání tam má zaklad v přísaze ve jménu nejvyššího Boha, Stvořitele nebe a země. Druhý text je islámským vzorem přísahy, jde o arabskou verzi Hippokratovy přísahy (Ibn Abi Usaibi, 1203-1273). Začíná Bohem, ale připojuje Asklepia a všechny boží svaté. „ Přísahám u Boha, Pána života a smrti, dárce zdraví a tvůrce všeho uzdravení i každé terapie, a přísahám při Asklepiovi a při všech svátých božích, ať již mužského či Ženského rodu, a beru je za svědky, že zachovám tuto přísahu a splním její podmínky. “ V jednom vatikánském rukopise je uchována křesťanská verse dávného lékařského slibu v řečtině, napsaná do podoby kříže, která začíná slovy: „Pochválen bud’Bůh, Otec našeho Pána Ježíše Krista, velebenpovždy a navěky, abych se nikdy nezpronevěřil své povinnosti. “ Poté následuje známý starověký text. V roce 1531 musili lékaři v papežském Římě přísahat, že se budou řídit Hippokratovou přísahou. Ve statutech trevírské lékařské fakulty (1473-1798) má lékařský slib z roku 1706 tuto preambuli: „Ego, N.N...in conspectu Dei et Beatae Virginis Mariae omnium beatorum caelitum juro... “ A závěr téhož textu zní: „.. .sic me Deus adjuvet, et sancte eius Evangelia, in principium erat Verbum et Deus erat Verbum. “ V roce 1721 končí vídeňský text přísahy vzýváním Trojjediného Boha, Neposkvrněné Panny Marie, svátých Kosmy a Damiána a je posléze uzavřen slovy: „ in nomine Patris et Filii et Spiritus Sancti. Amen. “ Přísaha pražské univerzity z r. 1829 zní: „Ego N.N. spondeo et juro Dei omnipotenti“ a končí slovy „Sic me Deus adjuvet. “ Podobně přísahali i studenti v Budapešti. Z dvacátého století můžeme uvést další texty. Stát Izrael zná slavnostní slib kandidátů medicíny, do něhož jsou včleněny prakticky všechny části Hippokratovy přísahy a který končí promotorovým přáním: [pageend8]9 „ Kéž Bůh dá, aby se vaše práce dařila k prospěchu lékařství v Izraeli. “ Islámský text z roku 1981 začíná opět Bohem, Nejvyšším, jehož je třeba ctít při výkonu lékařského povolání: „Přísahám při Nejvyšším Bohu: Budu ctít Boha při výkonu svého lékařského povolání; ... vidy budu nástrojem milosti boží a svou lékařskou pomoc budu poskytovat vzdáleným i blízkým, ctnostným i hříšníkům, přátelům i nepřátelům; .. .podle své víry budu lít v soukromí i veřejné a vystříhám se všeho, co by mne mohlo znectít v očích božích, v očích jeho apoštolů a mých souvěrců. “ Lékař chápe sebe sama jako nástroj boží milosti, ve shodě se starozákonním textem, neboť v 38. kapitole knihy Sirachovcovy čteme: „Vždyť i on se odporoučí Pánu, aby měl zdar, když nese úlevu, když léčí, aby ti zachránil život“ (pozn. překl.:v německém textu „aby měl zdar, když tě vyšetřuje“). „Cti lékaře, jak to zasluhuje pro své služby, vždyť Pán stvořil i jeho“. K mezinárodnímu lékařskému slibu prohlásil Pius XII.: „Přísaha je osobním přiznáním se k základům lékařské etiky a současně výzvou a podporou pro jejich respektování. Dejte této přísaze - nebo spíše ponechte jí- co jí přirozeně náleží: náboženský smysl ujištění, vysloveného před nejvyšší autoritou Stvořitele, od něhož její požadavky dostávají svou v posledku zavazující moc a nejvyšší posvěcení.“ I papež Jan Pavel II. citoval Hippokratovu přísahu a Ženevskou deklaraci jako kodifikace použitelné ke stanovení cílů pro závazné normy lékařské etiky. Max.-P. Engelmeier sepsal pro křesťanský kulturní okruh tento text: „ Přísahám při všem co je mi svaté: Svou lékařskou službu budu vykonávat s vděčností a úctou k těm, kdo mi slovem a činem byli příkladem. Jako oni chci zachovávat kolegiátní solidaritu, hájit ji a předávat dalším. Své nemocné budu léčit bez ohledu na jejich stav a jmění tak dobře, jak jen budu schopen, a přitom je budu chránit přede vším, co by je mohlo zahanbit nebo jim přivodit bezpráví. Všechny své síly a vliv vynaložím na to, abych svým bližním dopomohl ke zdravému životu ve spravedlivé společnosti a ve světě důstojném člověka. Nikdy se nedopustím vraždy a za iádných okolností k ní nebudu napomáhat. Nechť mne k tomu nesvedou ani sliby či hrozby nebo prosby. Rovněž chci ctít a chránit nenarozený lidský život stejně jako život jeho matky. Vždy budu usilovat o takový způsob života, aby mé rady byly hodnověrné a aby lékařské povolání získalo ve společnosti důvěru. K tomu mně dopomáhej Bůh. u (V další části textu cituje autor v originále preambule současných lékařských slibů různých států světa) V této části jsme v souhrnu ukázali, že v kulturních oblastech monoteistických náboženství se vžy znovu a na mnoha místech tradovala nábožensky zdůvodněná závaznost lékařské etiky: Lékař se vztahoval a vztahuje se svým Juro ante Deum“ k Pánu nad zdravím a nemocí, k Pánu nad životem a smrtí. [pageend9]10 Je ovšem třeba poznamenat, že se v době sekularizované medicíny tato monoteisticky vyhraněná a vznešená forma lékařské etické odpovědnosti neuskutečňovala a neuskutečňuje. V oblasti etických povinností, u všech nařízení a zákonů ovšem vždy existují šedé zóny, umožňující jejich přestupování a porušování, ale výjimky nikdy nepopírají princip. Dnes může být těžké zastávat názor příčící se duchu doby; avšak z dějin lidstva a z dějin ducha víme, že to nebude dnešní člověk, kdo přetrvá staletí, nýbrž dobře zdůvodněná a osvědčená lékařská etika. Jednotlivá monoteistická náboženství nejsou navzájem izolována. Jejich vznik má mnoho společného, proto se mohou v proudu jednotlivých tradic vytvořit i transverzální spoje. Navzdory všem nevyjasněným otázkám o Asaphu Judském a jeho spisech nalezl S. Pines v jeho textech vztah jak k hippokratovské přísaze, tak k Didaché. Nachází mezi hebrejským textem a Hippokratovou přísahou analogie, byť nikoliv expressis verbis monoteisticky ražené, ale přece jen personalistické. I když někteří klasičtí filologové popírali vliv pythagorejců na autora Hippokratovy přísahy, vykazuje přece jen pythagorejská etika analogie ke křesťanské etice, které svědčí pro vnitřní spojitost starořeckého, hebrejského i křesťanského názoru na člověka a mravní povinnosti. II. V této druhé části jde nyní o interpretaci monoteistických preambulí. Ve slibu je patrna jak vertikála, tak horizontála. Lékař vzývá Boha jako svědka, vstupuje s ním do vztahu, od osoby k osobě. Lidské Já směřuje k živému a zavazujícímu vztahu k božskému 7ý. Lékař chápe sebe sama jako božího posla, vyslance Boha, Pána nad životem a smrtí, od něhož vychází uzdravení i spása. To je vertikální vztah terapeutického personalismu. Bůh je svědkem personálního dění, zprostředkuje toto personální dění - uzdravení, které má svůj zdroj v Bohu a je v posledku základem spásy. V Ježíši Kristu je božský lékař blízko lékaři-člověku. Motiv „Christus medicus“ je obrazem biblického původu a můžeme jej sledovat přes patristické spisy k Hildegardě z Bingenu, k Paracelsovi, k Piu XII., Pavlu VI. a Janu Pavlu II., zvláště ve spisech Salvifici doloris (1984) a Dolentium hominum (1985). Všechny tyto spisy zdůvodňují teologický a terapeutický personalismus v medicíně. Ten se již odedávna traduje v učebnicích pastorální medicíny a různých publikacích z tohoto oboru a nyní nachází své místo i v teologicky orientované filozofii medicíny. Zároveň s teologicky zdůvodněným personalismem v teoretické medicíně je nutně v praktickém lékařství zdůvodněn horizontální personální vztah, terapeutický vztah ke zdravému i k nemocnému člověku, ano i k umírajícímu. Jistě, v somatické dimenzi celého člověka jde o objektivní nemoci, poruchy předem daného řádu, který tvoří biologickou bázi pro život člověka, ale nemoc je zároveň jak objektivní nemocí, tak subjektivním stonáním; v celostně chápané medicíně, která sahá dávno do minulosti a není vynálezem naší současnosti, neexistuje nemoc jako „absolutum“, nýbrž vždy jde o nemocného člověka, který očekává pomoc od lékaře. Jsou tu dva lidé, kteří se potkávají v situaci potřebnosti a pomoci, nemoci a terapie. Podstata a meze terapeutického umění ukazují, že charakter humánní medicíny je neodmyslitelnou a nepominutelnou součástí západní i východní soustavy hodnot, která se zhutňuje v monoteistických preambulích a závěrečných formulacích lékařských přísah [pageend10]11 a slibů, v odpovědnosti slov „Juro ante Deum“, což zůstalo (navzdory vyblednutí v mnoha regionech) živé po mnoho staletí vývoje medicíny v kulturní oblasti monoteistických náboženství. Lékaři tak přísahali, a nemocným lidem tak zaručovali personálně akcentované terapeutické umění přesahující nutnou přírodovědnou medicínu. Vysoká vážnost monoteisticky zdůvodněné etické odpovědnosti lékaře není izolována od filozofického vývoje medicíny. I v epochách sekularizované medicíny se pozvolna začal znovu vyvíjet obraz člověka, který je možno bez větších potíží začlenit do monoteisticky zdůvodněných lékařských povinností. Touto monoteistickou vázaností v lékařském nazírání i jednání získává personální charakter medicíny a lékařství bezpodmínečné zdůvodnění; místo ohroženého zdraví nebo nebezpečné nemoci je to zdravý nebo nemocný člověk, s kterým lékař vstupuje do profylaktického nebo terapeutického vztahu. A takové chápání obrazu Boha i člověka se vymaňuje z oblasti iracionality, přiřazuje se k nadpřirozenému rozměru, a to právem, neboť skutečnost, že člověk je obrazem božím, je pro náš rozum nepochopitelná ne proto, že by byla sama o sobě temná, nýbrž právě proto, že je plná živého světla. To neznamená, že by v člověku neexistovalo nic iracionálního; ale duchovní dimenze nemůže být iracionální. Tento názor je důvodem pro terapeutický personál ismus. V personalitě člověka se zakládá jeho důstojnost, a ta si žádá uplatnění lékařské etiky. Dosavadní úvahy ukazují na vnitřní souvislost mezi lékařskou etikou a terapeutickým personalismem. V humánní medicíně se nemůže lékařská etika uskutečňovat jinak než na základě personálního vztahu mezi lékařem a nemocným člověkem, na základě personálně zdůvodněné odpovědnosti. Terapeutický personalismus směřuje od počátku k nemocnému člověku a nikoli k aktuální nemoci, která, je-li primárně podmíněna somaticky, vyžaduje bez pochyby medikamentózní léčbu a(nebo) chirurgický zákrok. Ale psychoterapií má být doprovázena nejen psychoframakoterapie, nýbrž každá terapie musí mít charakter lidské, personálně vyjádřené pomoci. V monoteistických preambulích a závěrečných formulích lékařských přísah se lékař dovolává Boha jako svědka svého správného jednání; chápe sebe sama jako pověřence Boha, který je Pánem nad životem a smrtí, zdravím, nemocí a uzdravením. V Ježíši Kristu je božský lékař lidskému lékaři blízko svou pomocí a léčivou mocí. (Prof Dr. med. Gottfried Roth, neurolog, je lektorem pro pastorální medicínu na vídeňské univerzitě. Příspěvek poskytnut pro Salus autorem). Kdykoli se nám dostane znamení Boží vůle, jsme povinni jednat ve shodě s tím, co nám toto znamení říká. Měli bychom tak činit s čistým úmyslem a poslechnout Boží vůli, protože je dobrá jak sama o sobě, tak pro nás. Ovšem k tomu, abychom mohli mít takový čistý úmysl, nestačí vzbudit občas „úkon víry“. Je k tomu nutno žít celý život z víry, naprosto se zasvětit skrytým hodnotám. Žádá si to stálou mravní odvahu a heroickou důvěru v pomoc Boží milosti. Především je k tomu však nutná pokora s duchem chudoby, abychom dokázali putovat v temnotách a nejistotě, kde tak často nevidíme žádné světlo a vůbec žádné znamení. Thomas Merton [pageend11]12 Václav Frei VÉDA A VÍRA Z HLEDISKA FYZIKA (Předneseno na jaře 1991 v Kruhu katolických lékařů v Praze v rámci cyklu přednášek o vědě a víře) Milí přátelé, pozvání k tomuto vystoupení jsem přijal opravdu rád. Jako věřící fyzik se totiž cítím velmi dobře (kdysi to bylo krušnější) a o některé důvody tohoto harmonického soužití katolické víry s vědou 20. století bych se s vámi s chutí podělil. Tím spíš, že snad mohu nejen dávat, ale také něco ziskat - už vyslechnutím dotazů a námitek. Vždyť medicína není od fyziky tak daleko, aby se nenašly zajímavé styčné body. Proto jsem souhlasil s termínem, i když jsem dodnes nakonec zůstal v nemocnici. Zkusím vám proto vynahradit živý přednes povídáním k přečtení. Ale stejně vás prosím, abyste mi oplátkou nezamlčeli, co by mě mohlo zajímat: především co vám chybělo, nebylo uspokojivé nebo co vyvolalo nesouhlas. Navíc také vlastní náměty, tj. pohledy lékaře na cokoli fyzikálního. A zvláště pohled věřícího lékaře. (Na Západě by asi vždycky napřed uvedli lékařky, ale já trochu staromódně pořád, už od mládí, ženy tak jako tak počítám mezi lidi.) Jistá nesnáz je s volbou látky. Fyzika je rozlehlá, zúžení je nutné. Leccos z fyziky je nesnadné k jednorázovému vyložení. Takový kolega Jiří Grygar se svou astrofyzikou může nabídnout poznatky mnohem poutavější, než jaké bych vám mohl nabídnout ze svého užšího oboru - fyziky krystalů. (Ale časem se k oběma těmto oblastem dostaneme.) Samozřejmě není tu jen široká a trochu ztížená nabídka, lze vyjít i z předpokládané poptávky: co tak asi vzdělaného nefyzika, a to věřícího a navíc lékaře, může zajímat? Tedy tradičně: věda a víra, snad důkazy Boží existence, nebo zase soukromá zjevení, léčitelé a psychotronici... Jelikož teď nejde o akademickou přednášku na vybroušené úrovni, nýbrž spíše o rozhovor, budu trochu více osobní, tuzemský a také historický. Hned na začátku jsem poznamenal, že „kdysi to bylo krušnější", totiž s vnitřním rozpoložením věřícího fyzika. To by mohl být dobrý začátek: potíte fyzika s vírou-, jak se k tomu mají kazatelé a autoři zbožných knih; budeme-li trochu altruističtí, co bychom mohli doporučit nebo dokonce nabídnout lepšího, nejsme-li s pastorací v tomto směru spokojeni. Tedy tím „krušnějším kdysi“ jsem měl hlavně na mysli minulá staletí, ale mohu to nakousnout i osobně. Vzpomínám si na jediné období, kdy se mi víra s fyzikou dostala v hlavě do pranice, a dokonce dost nepříjemné. Heslem-, determinismus a prosebná modlitba. Alois Musil, cestovatel po arabských zemích, popisuje jakýsi obřad, jímž se vyděšení beduíni snažili zažehnat zatmění měsíce, i velkou úlevu, že měli úspěch. Inu: neznalost přírodních zákonů. Nás, mírně fyzikálně vzdělané křesťany, řada takových proseb k Hospodinu jednoduše nenapadne, stejně jako sotva komu přijde na mysl vyprošovat platnost Pythagorovy věty. Prostě některé vztahy nebo děje bereme na vědomí jako nábožensky neutrální pozadí, a své prosby zaměřujeme výš: za uzdravení nemocné osoby, za Boží posilu v nějakém morálním problému atp. Ale co když jen naše znalost determinismů je zatím neúplná? Pak se vlastně modlíme stejně šalebně jako za východ slunce nebo za eukleidovskou geometrii. Vzpomínám si, že jsem tohle dost tíživě prožíval jako pétépák asi 221etý, tedy po maturitě, ale [pageend12]13 před vysokou školou. Po nějakých šesti letech, když jsem se na matematicko- fyzikální fakultě seznámil s kvantovou fyzikou, Heisenbergovými relacemi neurčitosti a jejich indetermmistickým výkladem, by mě takové potíže ve víře nejspíš nenapadly. Jenže teď, po šedesátce, vám hlásím, že zrovna to indeterministické východisko nepokládám za jádro skutečného řešení. Tím jsme si otevřeli celý vějíř problémů. Doufám, že se mi postupně podaří vyložit, k čemu jsem dospěl, a také srozumitelně vysvětlit, co z fyziky za tím vězí. Začněme hlediskem řekněme pastoračním. Ke svému zahanbení se musím přiznat, že jsem se tehdy v roce asi 1952 ze své potíže spíš vnitřně vykroutil, než si ji plně vyjasnil. Svou roli v tom hrálo něco jako strach ze ztráty víry. Také si nevzpomínám, že bych se byl opřel o radu kněze nebo zpovědníka, ačkoli u naší roty PTP jich byla celá řada. To byla nejspíš moje chyba. Ale po mnoha letech a nejedné neuspokojivé rozpravě se dnes bohužel domnívám, že kněží u nás, se svou výzbrojí ze semináře atp., vcelku nebývají připraveni v takových případech fundovaně pomoci. To by mohlo být jedno téma do diskuse, i když dost delikátní a vhodné spíše pro užší kolektiv. Naproti tomu jsem pak během let bohatě našel oporu v literatuře, ale většinou zahraniční, u nás málo známé a dostupné, nebo málo užívané. Předně v Písmu\ to u nás dostupné je, ale místa mně v té souvislosti drahá nebývají citována. Dále si gratuluji, že jsem se, ač laik, dost brzo dostal k Denzingerovi, tj. k souboru významnějších výnosů učitelského úřadu církve katolické. (Enchiridion symbolorum et definitiorum, tj. Příručka vyznání víry a věroučných vymezení.) Vůbec si nevzpomínám, že by se u nás v pastoraci s tímto klíčovým pramenem pracovalo. Dokumenty jsou v Denzingerovi většinou latinsky a řecký; před časem si Němci vydali výtah známý pod jménem zpracovatelů jako Neuner-Ross (Titul tuším Glaube der Katholischen Kirche.) Jak moc u nás zdomácněl, nevím. Přivezl jsem si ho před časem z NDR, ale už díky protekci, protože tam byl o něj mezi laiky velký zájem. (To říkám na okraj našeho návratu do Evropy a pocitů části zdejších katolíků, jak jsme na tom u nás s pravověmostí dobře.) Pro vás snad bude povzbudivější sdělení, že mi byl a je velkou oporou Svatý Tomáš Akvinský a vůbec dominikánská intelektuální tradice. V ní je nejen proklamována, ale i pozoruhodně rozpracována klíčová katolická teze, že víra není proti rozumu, ale nad rozum. Takhle to jen vyhlásit zní snadno jako úhybová fráze, takže na tom rozpracování dost záleží. To byly poznámky k pastorační stránce problému, s nímž jsem se osobně na pomezí fyziky a víry setkal. Jak předpokládám, je vám srozumitelný a snad vás dokonce také znepokojuje. Shrnul bych: ve výchově zejména inteligence a v pastorační péči je žádoucí větší důraz na pravdu než na poslušnost anebo dokonce na vytěsňování problémů. To má co dělat jak s přesvědčivostí našeho svědectví, se schopností vést dialog a v něm se též obohacovat, někdy také s duševní hygienou. A rozhodně se schopností rodičů předávat něco ze své víry vlastním dětem. Ale teď k jádru věci. „Krušné doby“ zažívali vzdělanci pozdně osvícenské doby, kdy se zdálo, že determinismus je všeobecný a vědecky nevývratně dokázaný. Ten pohled na svět se často nazývá mechanistický materialismus. Vyrostl z kolosálních úspěchů Newtonova fyzikálního díla; je to jistá ironie osudu, protože Newton sám (+ 1727) si byl mezí mechaniky ve výkladu všech dějů ve světě vědom. Nicméně v 18. století se na úrovni tehdejší fyziky dost poctivě vnucovala představa, že svět je jen souhrn hmotných částic, které se pohybují přesně podle zákonů Newtonovy mechaniky, od věků do věků zcela determinované. [pageend13]14 V takovém světě - nebo spíš kdesi mimo něj - bylo nanejvýš ještě místo pro Boha deistického; Chesterton vyjádřil uznání jeho existence lapidárním „někdo natáhl hodiny“. Nejen prosebná modlitba, ale ani církev, milost, Boží zjevení a dokonce svobodná vůle člověka se s tímto „vědeckým světovým názorem“ nedaly sloučit. Vnitřní situace věřícího přírodovědce tenkrát byla opravdu konfliktní. Jak už jsem naznačil v odstavci pastoračním, v takovém případě však sotva bylo křesťansky a lidsky nejlepší zavřít oči, zatnout zuby a věřit silou vůle. Přístup, který právě v katolické myšlenkové linii oceňuji a je mi osobně i jako fyzikovi blízký, je naopak víra s otevřenýma očima, bez křečí a schizofrenních náběhů, překlenovaných úpornými modlitbami. Jelikož se nám donedávna snažili namluvit, že taková víra právě není s tzv. vědeckým světovým názorem slučitelná, stojí za to využít příležitosti k vyjasnění, jak se věci skutečně mají. Dnes a zásadně. Nyní se vějíř problémů rozevírá detailněji. Jistě bych vám měl přiblížit, v čem a proč se už fyzikální obraz světa jeví jinak a křesťanské víře příznivěji než ve stínu mechanistických představ. K tomu přece jen patří pár slov o tom, co zbylo z oficiálního údajně vědeckého ateismu. To nemá být laciné kopání do mrtvoly, spíš solidní úklid po velkém nepořádku. Oprávněný pocit úlevy mocenské máme od předloňského vykročení k demokracii, ale úleva fyzikální přicházela už mnohem dříve. Tzv. vědecký ateismus se před nějakými 30 lety ještě sebevědomě odvolával na nekonečnost vesmíru atp., ale zrovna v astrofyzice došlo k řadě nečekaných a závažných nových zjištění, která zejména kosmogonii stavějí do úplně jiného světa. „Velký třesk“ postupně byl méně a skromněji napadán a znenáhla je chtě nechtě i zbylými marxisty přijímán spíš jako prokázaný fakt než hypotéza. Tady bych stačil jen velmi chabě zastoupit Jiřího Grygara a jeho kolegy, ale podstata věci je vám doufám známa: různá nezávislá zjištění opřená o různé metody (zčásti nová a čerstvě poctěná i na úrovni Nobelovy ceny) ukazují na to, že nám známý Vesmír se rozpíná z jediného malinkého centra, tzv. singularity, a že tento proces začal před několika miliardami let; přitom metodicky nezávislé časové odhady, kdy rozpínání začalo, se dosti sbližují. Takže zastánci ateismu mají co dělat, aby rozptylovali důvodné podezření, že Velký třesk mohl být okamžikem stvoření hmotného světa. Karta se obrátila, teď se naopak mnozí věřící cítí na koni a chutě se dovolávají výsledků moderní vědy. Jinými slovy: v dobách nadšení Newtonovou mechanikou bylo svým způsobem těžké věřit, v okouzlení Velkým třeskem se mnohým spíš zdá těžké nevěřit. Před chvílí jsem ve výkladu nechal mezeru v otázce, co mohli věřící z dob mechanistického materialismu na podporu své víry dělat. Mohli mj. očekávat, že fyzikální poznání časem odhalí skutečnosti, které víru postaví do příznivějšího světla. A to se také stalo. Ještě na půdě klasické mechaniky částic vyrostla statistická fyzika, která s termodynamikou vedla mj. k závěru o tepelné smrti vesmíru a tím rovněž k ideji jeho časového počátku. To byla fyzikální situace už před 1. světovou válkou a marxistickým ateistům nikdy nepřestala dělat potíže. Tak nemilé, že povinné ateistické vsuvky v sovětských učebnicích termodynamiky místy v podstatě tvrdily, že fyzikálně je teorie tepelné smrti nepřijatelná, protože by vedla ke kně- lourství (popóvščině). Bylo to tak nefair, že to tlouklo do očí. To opravdu neříkám v rámci „kopání do mrtvoly“ (na to by se přímo ve fyzice našlo víc příležitostí), ale v rámci úklidu. Dokonce úklidu v táboře věřících nebo sympatizantů, i když asi ne mezi katolíky, kteří jakés takés povědomí o základech své [pageend14]15 víry mají. Pozitivním výhledem naznačeno: pro vztah mezi vědou a vírou je podstatné zprostředkování filozofie. Doufám, že se mi to podaří objasnit nebo aspoň přiblížit. Ale na nefair hru pánů marxistů navážu čerstvou zkušeností přítele Grygara. Ten měl v říjnu 1990 v rámci KA přednášku nazvanou tuším „Je Velký třesk článkem vědy nebo víry?**. Publikum se nemohlo ani vejít do sálu, zájem obrovský. Nepochybně převažovali sympatizanti a věřící, kteří se těšili, jak důrazně se populární Dr. Grygar postaví za víru v Boha. Osobně jsem nebyl přítomen „díky“ předchozí hospitalizaci, ale vím, že přítel Jiří je solidně vzdělaný jako fyzik i jako katolík a tudíž se bude o přímé spojitosti Velkého třesku se stvořením světa nebo dokonce s důkazem Boží existence vyslovovat velmi, velmi zdrženlivě. Jak mi pak on sám i další kolegové přírodovědci z našeho kdysi ilegálního kroužku potvrdili, v publiku se projevovala opakovaná snaha z přednášejícího vymámit pádné teologické závěry ze současné astrofyziky - a naopak zřetelné záchvěvy nevole nad jeho jemnějšími, diferencujícími odpověďmi. Nevole či zklamání a nepochopení. Může nás těšit nedůvěra mládeže (i ostatních zájemců) k závěrům ateistické propagandy, zájem o náboženství a sympatie s křesťanstvím, hlad po argumentech i po svědectví uznávaných odborníků - zejména neteologů - ve prospěch víry. Jistě lze pochopit dosud zřejmě silný a neotřelý emocionální obrat od povinného kvazisou- hlasu s marxleninismem a se vším, co činil a čím se pyšnil. Takže se té zklamané reakci nedivím. Umím si navíc představit, že Jiřího rezervovanost mohli někteří pociťovat jako strach zavedeného profesionála „shodit se“ před vědeckými kolegy netaktickým vyznáním vlastního přesvědčení. Jenže v rámci úklidu po zideologizova- ném systému je důležité oprostit se nejen od výsledků, nýbrž i od nefair metod a přístupů, jichž užívala propaganda údajně vědeckého ateismu. Pouhé obrácení některých znamének k tomu zdaleka nestačí, podobně jako v ekonomice atp. nestačí vyměnit lidi nahoře při ponechání pravidel hry. To „ nejsme jako oni “ se musí postupně prosadit všude, kde „oni“ jednali podle nesprávných zásad. Porovnejme stručně tři varianty argumentování. A. Někdo „nahoře“ vyhlásí určitý závěr a z toho si autoři článků, projevů i učebnic vyberou směrnici ten závěr podporovat argumenty. Tím dostanou všechna stanoviska, ba pouhá suchá konstatování, předem punc něčeho „pro“ nebo „proti“. Tu atmosféru dobře známe z dob, kdy navíc onen „někdo nahoře“ měl v rukou i moc. B. Jako obrana - někdy až příliš pochopitelná - se zase objevuje sklon trochu pomoci argumentům mocensky nevítaným, i za cenu jistého myšlenkového násilí: příznivé okolnosti zdůraznit, možné pochybnosti bagatelizovat nebo zamlčet, protiargumenty nebo jejich nositele trochu zdiskreditovat. To vše může být v rozepřích mocenského rázu velmi účinné, ale ve vlastní náboženské oblasti by to nebylo na pravém místě. C. Varianta respektující autonomii přirozeného rozumu a tím i vědy. Shodu vítat, ale nepřeceňovat a hlavně nečinit z ní odborný argument. (Konkrétně teorie Velkého třesku je slučitelná s vírou ve stvoření světa v čase. Ale z toho neplyne potvrzení fyzikální správnosti např. scénáře prvních tří minut vesmíru podle známé knihy St. Weinberga.) Neshodu neabsolutizovat, ale také nezastírat, af vytěsňováním v mysli jednotlivce nebo vylučováním z publikace. Osobní poznámka: co do nepředpojatého přístupu jsem ocenil první církevní prohlášení respektující negativní závěry zkoumání turinského plátna radiouhlíkovou metodou. Naopak námitky proti těmto závěrům [pageend15]16 nepovažuji už proto za fyzikálně věrohodnější. Zdá se však, že opravdu jsou odborné výhrady proti tomu, jak byla nedávná zkoumání provedena. Podrobnostmi jsem se nezabýval, chci tu jen na subjektivních přístupech ilustrovat „víru s otevřenýma očima“. Pokušením k „přitahování argumentů za vlasy“ v duchu varianty A bývají citáty ze slavných autorů, jmenovitě vědců, jejichž skutečné názory se zdaleka ne vždy kryjí s církevní naukou. K osvětlení varianty C mi připadá výmluvná a důležitá analogie právní: nezávislý soud, kde žaloba i obhajoba má stejné právo uplatnit svědky a kde porota nebo soudce nestranně vyslechne obojí - to je obdoba „víry s otevřenýma očima“. Pak ovšem musí posoudit, kdo má a kdo nemá pravdu. Stane se občas, že případ nelze stoprocentně rozhodnout pro nedostatek evidence, aspoň v dané chvíli. A zase, pro úměrnost hodnocení: někdy - např. za války - je nutné omezit ve společnosti svobodu informací. Často je moudré nepublikovat části neuzavřené diskuse, popřípadě ji omezit na odborné kruhy. Ale to je obvykle věc míry, ne principu. Proto mi nepřišla někdejší církevní praxe s indexem zakázaných knih nepochopitelná a leckdy si říkám, že nějaký vyvažovači postup by byl namístě. Vyvažovači - ale také vyváženě uplatňovaný! Zase otázka závažná, ale mimo rámec tématu. Zásadní otázka v pozadí variant A, B, C je, zda k pravdě směřujeme nebo ji máme v držení; zda je naším úkolem ji hledat nebo tvrdě držet a hájit. I pravdu ve smyslu „adaequatio rei et intellectus“. Principiálně platí to první, a to by pro křesťana mělo být samozřejmostí: vševědoucí je jen Bůh, a o člověku - i věřícím - platí Pavlovo „částečně jen poznáváme, částečně věříme“ (1 Kor 13). V každodenní rutině prakticky převažuje to druhé: technik užívá matematických vzorců, fyzikálních tabulek, rovnic a zákonů, a neklade si explicite otázku, zda zná meze platnosti nebo zda v pozadí není dosud nerozřešená záhada hodná základního výzkumu. V medicíně je jistě situace obdobná, možná jen, že se tam meze neznámého projevují vtíravěji. O tom byste jistě mohli leccos říci. V pastoraci je ale tato otázka velmi choulostivá. Je historicky zatížena tím, že klérus byl po staletí podstatně vzdělanější společenskou vrstvou než naprostá většina laiků, kazatel stál vysoko nad posluchači sedícími pod jeho kazatelnou. K tomu velmi často přistupovaly vnější konflikty, např. mezi- konfesní nebo s proticírkevní propagandou. Už proto byla pochopitelná tendence církevní nauku předkládat pokud možno jednoznačně, bez upozorňování na nuance nebo dokonce otevřené otázky známé v odborné teologii (součinnost milosti a svobodné vůle atp.). Výuka náboženství pro děti musila respektovat přiměřenost věku, tj. nerozvíjet zároveň více možností výkladu atp. (Upozorňuji na nedávná omezení náboženské výuky na 2.-7. ročník základní školy a praktické vyloučení náboženského vzdělání pro dospělé a mládež.) Samozřejmě byly vždy také názorové rozdíly. Dlouho se o nich i vědělo, středověká katolicita byla »jednotou v mnohosti“ mj. díky různým důrazům v řeholních společenstvích. Potridentský katolicismus a ještě více katolicismus po 1. Vatikánském koncilu (1869-70) tíhly značně k monoli- tičnosti především v obranné reakci napřed vůči protestantismu, pak vůči laickému státu, indiferentismu a ateismu. Vždy však v katolické teologii zůstávalo otevřeno. Na nové otázky se odpovědi hledaly. Extrémní názory ve prospěch papežské neomylnosti se na 1. Vatikánském koncilu neprosadily - po paměti si vybavuji sen jednoho z jejich zastánců „mít každý den ráno k snídani noviny s dalším papežským dogmatem“ (podle těchto názorů papežova neomylnost se skoro neodlišova- [pageend16]17 Ja od Boží vševědoucnosti). A v této věci právě přínos svátého Tomáše Akvinského, nověji pak biblistiky, je zásadní a nepominutelný. Měl bych se však dostat k fyzice, proto zatím zůstanu při tomto náčrtu a nápovědích. Důraz na jednoznačnost nejednou v pastorační praxi přesahoval meze, výjimečně (ale i podle mé opakované zkušenosti) dokonce jakoby zásadně. Citlivě se to projevovalo v poměru k tzv. „pochybování o víře“. Ve zdravém přístupu by se právě měla uplatnit varianta C. Představme si, že konkrétní věřící má v dané chvíli osobní představu o něčem z církevní nauky, třeba si stvoření světa vykládá v dané chvíli podle obrázkové biblické dějepravy, a to v 6 dnech po 24 hodinách. Pak se setká s jiným tvrzením, třeba v souvislosti s geologií a vývojovou teorií. Zúžené pojetí „nepochybování“ by ihned vedlo k obranné reakci, původní osobní představu by prostě ztotožnilo s „vírou“, již jsme Bohu povinni, a všechny jiné informace by bralo jako pokušení proti víře. Otázka informace by se tím hned předznamenala morálně. Jinak zareaguje ten, kdo „věří s otevřenýma očima.“ Povšimne si rozdílu, sám nebo s poradou či pomocí literatury uváží, že se střetly dva dílčí nedokonalé pohledy, a postoupí k pokročilejší syntéze. (Uvádím pro názornost stařičký problém, jaký by podle Denzingera od r. 1905 neměl žádnému katolíkovi působit nesnáze - tehdy jistý římský výnos explicitně připustil, že „den“ v biblické zprávě mohlo být vlastně velmi dlouhé období, a že nejde o přírodovědnou reportáž.) V návaznosti na analogii se soudním jednáním věřící sám je v roli poroty. Původní naivní představa o pravdě víry je svědkem obhajoby, článek o geologii a zkamenělinách v roli svědka obžaloby. Každý říká zprvu nediferencované svůj malý díl svědectví o zatím nejasné pravdě, již je třeba zjistit, nebo aspoň se jí co nejvíce přiblížit. Vyslechnutím svědků ve zúženém pojetí zkoumání končí, zbývá už jen vůlí se držet „víry“. V pojetí velké katolické (a to nejen, jak doufám) myšlenkové tradice ono „soudní jednání“ teprve začíná. Přijde někdo inteligentní - třeba dvojice obhájců atp. - a bez podezírání ze lži apod. se blíže vyptává, co přesně ten i onen svědek opravdu viděl a co to znamená pro rekonstrukci celého případu. Často je nutno volat svědky další atp. V příznivém případě se nakonec soud poradí a vynese rozsudek, zpravidla trochu provizorní a zdokonalitelný. Nedomyšlené nebo falešné varianty B či A by znamenaly konečný úsudek - domněle plnou pravdu o věci - ihned ztotožnit s některým dílčím svědectvím, ať „zbožným“ nebo „bezbožným“. Někdy s unáhleným předpokladem, že celou pravdu už známe, takže není co zkoumat, jen prosazovat nebo odmítat, úporně hájit nebo trestat ... Snad by vlastně po půlstoletí izolace našeho katolicismu od světového vývoje v církvi nebylo zbytečné blíže vyložit, nakolik se přístup katolické teologie skutečně podobá soudnímu jednání podle varianty C, a to v dějinách ve velkém, i v mysli jednotlivého věřícího v malém. Ale nutné to doufám není -a v—diskusi třeba mou představu opravíte. Jen dvě jednotlivosti bych dodal výslovně: 1. církev nedrží zásadu doslovného výkladu Písma, takže ani citace z bible není v načrtnutém podobenství víc než jeden „svědek obhajoby“, ne Boží pravda sama. (Jistě, může to být svědek korunní, ale i jemu a jeho způsobu vyjadřování je dovoleno klást otázky. Biblická exegeze je legitimní i pro katolíka.) 2. Není tomu jinak ani s dogmatem, článkem víry slovy formulovaným. I ten je, slovy svátého Tomáše, „perceptio divinae veritatis tendens in ipsam volně přelože- [pageend17]18 no: ukazatelem, který k plné Boží pravdě ukazuje. Odkážu na pár pramenů u nás dostupných: Kasper, Dogma pod slovem Božím (asi 1970). Projev Jana Pavla II. v r. 1980 (překlad v Universu č. 1). Anzenbacher, Úvod do filozofie. Nově vyšel v SPN. K strategicky důležité tezi: ten „inteligentní někdo“, kdo se na soudu ptá svědků a snaží se vyhodnotit jejich přínos pravdě, je v podstatě jilozofie. Pro časté spory „mezi vědou a vírou“ je důležité upozornit, že tyto dva póly se takřka nemohou střetnout čelně a protiřečit si. Vždy musí přijít filozofie a zkoumat, co vlastně jejich výpovědi znamenají. Pokud jde o fyziku, pokusím se to ukázat za chvíli. Pokud jde o víru, má asi pravdu kterýsi autor s velmi cenným výkladem středověkého hesla Philosophia ancilla theologiae: filozofie se svými racionálními postupy, s užitím logiky atp. smí sloužit teologii, tj. víře uvažující. (Ne tedy že nesmí dělat nic jiného, tím méně že má posluhovat v ideologickém smyslu, v duchu varianty A.) Tady je ale svízelný bod některých ekumenických rozhovorů. Na začátku jsem slíbil nepominout zcela Grygarovu astrofyziku, ale ani ne svou fyziku krystalů. Malá, ale pro katolíka nezapomenutelná profesionální vzpomínka. Díky zdatnosti pana profesora M. Brdičky, statečného, byť ne věřícího člověka, jsem se hned po absolvování MFF v r. 1960 dostal do ČSAV a pod vedením Dr. An- tončíka (od 1968 v zahraničí) dostal svůj první úkol. Týkal se elektronů v krystalu sloučeniny CdSb, o níž existovalo několik čerstvých fyzikálních článků. Dr. Antončík mi doporučil vyjít z nejnovějšího, od renomovaných autorů (SRN). Ale dlouho jsem se nemohl s jejich vývody srovnat. Pak jsem si vzal článek starší, leč obsahující jinou informaci o počtu atomů v základní buňce krystalu: ne 2, ale 8. Víc atomů znamenalo složitější úkol, ale rozpor ihned zmizel. Udiven jsem to ukázal též udivenému školiteli. Po chvíli zamyšlení řekl mně, novopečenému teoretickému fyzikovi, větu, která je pointou příběhu: „Václave, pamatujte si, že vy jste tady placen od toho, abyste ničemu nevěřil." - Nevěňt na pravém místě je přínosem! Hranice mezi vědou a filozofií je poněkud zamlžená, ale lze se přes ni dostat postupnými otázkami. (Varianta C, připomínám, žádné otázky předem nezakazuje.) Experimentátor něco naměří - intenzity, úhly atp.; je to hrubý vědecký fakt. Obvykle sám podá interpretaci, co to znamená - např. kolik atomů je v základní buňce krystalu. U některých problémů díky dělbě práce, u jiných díky jejich zapeklitosti nastupuje teoretik a ptá se o krok dále (typicky, co z toho plyne). U problémů klíčových musí přijít fyzik mimořádný, zpravidla i trochu filozofující (bohužel leckdy svérázně, neradím a priori přenášet jeho kompetenci fyzikální i na jeho filozofické názory) a někdy vytvoří novou teorii - např. Maxwell kolem r. 1870 o elektromagnetickém poli - nebo úplně jiný přístup, jímž se podle známého výrazu T. Kuhna mění paradigma vědy, zatím tedy fyziky. Změnu paradigmatu přivodila např. teorie relativity (1905) a později (kol. 1925) teorie kvantová. Za změnou paradigmat už vždy vězí filozofické otázky. U teorie relativity je známo, že v období kolem první světové války mnozí proti ní rozhořčeně vystupovali. Četní fyzikové, i slavní, asi pro její nezvyklost. Ale jiní - patrně i teologové a věřící - z obavy před relativizováním prý všeho, i morálky. Bylo to nedorozumění vázané mnohem víc na slovo než na věc. Výsledek Einsteinovy teorie by se z jiného konce stejným právem dal nazvat teorií invariance. Dokázal totiž, že při vzájemném pohybu těles (a vztažných soustav) se něco mění, a to je relativní, ale našel i veličiny a vztahy, které se právě nemění (jsou vůči pohybu [pageend18]19 invariantní), a to je také důležitý a dodnes platný originální přínos téže teorie. Mravní naučení: když už i u vědeckého textu z našeho století moc záleží na správném pochopení slov, oč je to důležitější při výkladu Písma! Proti fundamentalistům: encyklika Pia XII. „Divino afflante spiritu“ vyšla r. 1943 a náš zesnulý významný novozákonník prof. Jan Merell nám v 60. letech na ekumenickém semináři v Jirchá- řích vyprávěl, že se o ní s dalšími našimi kněžími jen nepřímo dověděli v nacistickém koncentráku. Některá místa z této encykliky, obávám se, by dodnes u některých našich katolíků vyvolala zděšení. Na semináři tomu vskutku tak bylo. Skluz 50 let za Evropou ... Ale konečně ještě k atomům. Název je starý asi 2500 let a povrchní pohled říká, že Démokritos si pod atomy představoval zhruba totéž, co my, jen o nich méně věděl a jen si to geniálně domýšlel. Omyl! Omyl především filozofický. Ve starověku nebyla filozofie odlišena od fyziky a navíc Řekové hluboce důvěřovali logice a pojmům. Zhruba řečeno, démokritovský atomismus znamenal přesvědčení, zaprvé že vlastnosti atomů plně a pravdivě chápe tak, jak jsou; že zná jejich fyziku i metafyziku (ontologii). A za druhé že skutečně není nic než atomy a prázdno: všechny vlastnosti větších těles, včetně živých organismů, jsou plně vysvětlitelné z vlastností atomů a jejich vzájemného působení, které však bylo puze mechanické (zaklínění, nárazy, zachycení pomocí háčků atp.). Bez filozofického projasnění hrozí nebezpečí, že si něco takového bezděčně myslí i současný vzdělanec. Ale ono tomu tak není ve zcela prokazatelných souvislostech fyzikálních i filozofických - něco z toho jsem pro gymnazisty ještě za bolševika napsal do učebnice pro nepovinný předmět Cvičení z fyziky, zde uvedu nutné minimum. A jsem silně přesvědčen, že tomu tak není ani v otázkách, které jsou už přes 50 let předmětem neutuchajících sporů o interpretaci kvantové mechaniky. Richard Feynman, nedávno zemřelý geniální americký fyzik, patří k těm, kteří jsou filozoficky povážlivě slabí. Je to trochu vidět ze zábavné knížky, která o něm loni vyšla česky i slovenský („To snad nemyslíte vážně“, Mladá Fronta), ale ještě víc z výroku, že „všechno, co dělají živočichové, dělají také atomy“. Tuto větu velmi inteligentně napadá jiný fyzik - nobelista, A. B. Pippard, a zejména přesvědčivě ukazuje, že lidské vědomí je sféra, o jejíž existenci nelze pochybovat (ostatně Descartes v ní viděl nejjistější východisko filozofie: Cogito, ergo sum), ale do níž se zásadně od atomů nelze dostat. Reprodukovat argumenty teď neumím, ale se závěrem doufám souhlasíte. Ve světě z Démokritových atomů by lidská mysl, vědomí, odpovědnost byly jen jakýmsi povrchovým jevem nad masívnějším světem skutečně existujících atomů. Asi jako nahodilý krásný ornament, který na okamžik vznikne setřásáním barevných kuliček v ploché krabici. Feynmanův výrok (ovšem o atomech jiných, kvantových) neumožňuje z tohoto začarovaného - v podstatě materialistického - kruhu uniknout. Ale je nutno zmínit jméno Galileo Galilei. Ten totiž vnesl do fyziky program matematizace - zabývat se pouze veličinami, nikoli kvalitami. (Nuance nejsou podstatné.) Např. barvy duhy lze vyjádřit růzností vlnových délek světla, hudbu lze převést na kmitočty a intenzity chvění vzduchu atp. Tento program se ukázal jako neobyčejně plodný, až překvapivě. Na něm stojí velká část úspěchů nearistotelovské, tj. soudobé fyziky. Ale filozoficky je zřejmé, že tímto přístupem může fyzika studovat jen určitý aspekt skutečnosti, a to i skutečnosti hmotné. Kvality existují, mají pro nás význam, ale Galileiho program velí nechat je stranou. To je kultivovaným fyzikům svobodného světa zcela zřejmé. [pageend19]20 A je to jedno z nepřekročitclných omezení „vědeckého světového názoru“ opřeného jen o exaktní vědy, matematiku, fyziku, chemii. Už oblast života a tím spíše vědomí je tím v podstatě mimo hru. Heisenbergovy relace neurčitosti (1927) sice ukazují fyzikální únik z determinismu, ale podle mého soudu - a nejsem sám - vůbec neposkytují klíč k pochopení např. svobodné lidské vůle, tím méně odpovědnosti. To a další nesnáze často přeceňovaných rysů kvantové mechaniky se pokusil ukázat Miloš Lokajíček v další přednášce v rámci KAP „Kvantová fyzika - mýtus 20. století“. Přednáška i s diskusí vyšla v časopise Universum. Podle mého názoru však ty výsledky kvantové mechaniky, které jsou věrohodně prokázány, umožňují navíc pochopit, že atomy interagují docela jinak, než myslel Dómokritos; celky z nich složené mohou mít vlastnosti, které na jednotlivých atomech nelze shledat. První coklady jsou známy už z konce 20. let u atomu hélia a u molekuly vodíku. Pak se tedy nabízí docela jiný - ne důkaz, ale výhled - na Boží existenci: hmotný svět, jejž známe, je „složen“ jen z těch ani ne 92 druhů atomů prvků. Ale je to stavebnice, předčící veškerou fantazii. Je to víc než hodiny, které hodinář natáhl a už se o ně vůbec nestará, jelikož fungují determinované. Fungují podle přírodních zákonů - odkud jsou? A velký třesk? Ukazuje fyzikálně k bodu, za nějž fyzika nemůže. A tím nadhazuje filozofickou otázku, již lze zodpovědět rozumně zdůvodněným přesvědčením o Božím tvůrčím zásahu. Je pravda, že děláme mnoho chyb. Největší chybou ze všech je, když se tím necháme překvapit. Jako bychom mohli doufat, že se nikdy žádné chyby nedopustíme. Relativní dookonalost, o niž musíme v tomto životě usilovat, abychom žili jako Boží děti, nespočívá ve čtyřiadvacetihodinové produkci dokonalých úkonů ctnosti, ale v životě, z něhož bylo odstraněno a v němž bylo překonáno všechno, co překáželo Boží lásce. Thomas Merton [pageend20]21 Viktor E. Frankl UTRPENÍ Z NESMYSLNÉHO ŽIVOTA Existenciální frustrace Dnešní psychiatr se setkává s vůli ke smyslu nezřídka ve formě její frustrace. Existuje tedy nejen sexuální frustrace, frustrace pohlavního pudu nebo obecněji vůle k rozkoši, nýbrž právě také existenciální frustrace (jak je nazývána v logoterapii), která znamená pocit nesmyslnosti vlastní existence. Tento pocit nesmyslnosti, pokud jde o etiologii neurotických onemocnění, dnes předčí pocit méněcennosti. Dnešní člověk netrpí ani tak pocitem, že má menší cenu než druhý, jako spíše pocitem, že jeho život nemá žádný smysl. Právě tato existenciální frustrace je přinejmenším tak často patogenní, to znamená že je možnou příčinou duševních nemocí, jako ona v tomto ohledu tolik inkriminovaná sexuální frustrace. Existenciálně frustrovaný člověk nezná nic, čím by mohl vyplnit existenciální vakuum, jak bych to rád nazval. Schopenhauer se domníval, že lidstvo kolísá mezi nouzí a nudou. I nám psychiatrům dnes působí větší obtíže nuda než nouze - takzvanou sexuální nouzi přitom nevyjímaje. Ano, vždy znovu se ukazuje, že za nejedním případem sexuální frustrace vlastně stojí frustrace vůle ke smyslu: teprve v existenciálním vakuu bují sexuální libido. Nuda může být, jak nás už poučuje jazyk, „smrtelná“; skutečně mnozí autoři tvrdí, že sebevražda se koneckonců vyvozuje z vnitřní prázdnoty, jak odpovídá existenciální frustraci. Dnes jsou všechny tyto otázky obzvlášť aktuální. Žijeme v době, kdy se množství volného času neustále zvětšuje. Existuje však nejen volný čas od něčeho, nýbrž také volný čas k něčemu; existenciálně frustrovaný člověk ale nezná nic, čím by jej vyplnil. Ptáme-li se po hlavních klinických formách, ve kterých se nám existenciální frustrace představuje, měli bychom jmenovat mezi jinými mnou popsanou neurózu z nezaměstnanosti (Sozialárztliche Rundschau, březen 1933). Tak se však také musí chápat krize důchodců - pro dnešní medicínu druhého věku aktuální problém. Můžeme zajít klidně tak daleko jako Hans Hoff, kteiý prohlašuje: „Možnost dát svému životu nějaký smysl zajímavý i do budoucna by asi v mnoha případech zabránila výskytu stařeckých psychóz.“ A chápeme moudrost, která promlouvá ze slov největšího neurochirurga všech dob, Harveye Cushinga - Percival Bailey je citoval ve své slavnostní přednášce při příležitosti 112. výročí americké psychiatrické společnosti: „Existuje jen jediný způsob, jak snést život: vždycky mít nějaký úkol, který máme plnit.“ Ale i já sám jsem málokdy viděl tolik knih navršených na jednom psacím stole - knih, které ještě čekaly na své zpracování - jako na psacím stole devadesátiletého vídeňského profesora psychiatrie Josefa Berze. Jako krize důchodců představuje takříkajíc permanentní, neustálou neurózu z nezaměstnanosti, tak také existuje periodická neuróza, a sice myslím nedělní neurózu, depresi, která postihuje lidi uvědomující si prázdnotu svého života, když v neděli utichne všednodenní horlivá činnost a dostaví se existenciální vakuum. Existenciální frustrace ovšem obvykle nebývá manifestní, nýbrž latentní. Existenciální vakuum může zůstat i zahaleno, zamaskováno a známe různé masky, za kterými se existenciální vakuum skrývá. Vzpomeňme si jen na nemoc manažerů, kteří se vrhají [pageend21]22 do horečné činnosti z pracovní posedlosti, přičemž vůle k moci - abychom nejmenovali její nejprimitivnější a nejbanálnější projev, totiž „vůli k penězům“ - potlačuje vůli ke smyslu! Ale tak jako manažeři sami mají příliš mnoho práce, a proto příliš málo času, aby si jen vydechli nebo se dokonce dostali sami k sobě, mají jejich ženy zhusta příliš málo práce, a proto příliš mnoho času. Nevědí, co si s tímto časem a tím spíše samy se sebou počít; svou vnitřní prázdnotu ohlušují pitím, pomluvami a hráčskou náruživostí ... Všichni tito lidé utíkají sami před sebou tak, že se oddávají takové formě utváření volného času, kterou nazývám centrifugální a proti které bych chtěl postavit formu, která se pokouší dát lidem nejen příležitost k rozptýlení, ale i k vnitřnímu usebrání. Nejen ve fyzikální, ale i v psychologické oblasti existuje horror vacui, strach z prázdnoty. V pokusech přehlušit existenciální vakuum řevem motorů a opojením z rychlosti vidím psychodynamickou vis a tergo rapidně se zvyšující motorizace. Považuji zrychlené tempo dnešního života za jeden, byť marný sebezáchranný pokus existenciální frustrace; neboť čím méně člověk zná svůj životní cíl, tím více zrychluje tempo na své životní cestě. V tomto smyslu paroduje vídeňský kabaretista Helmut Qualtinger zdivočilého chuligána na motorce v jedné písničce, v níž se zpívá: „Nemám sice tuchy, kam jedu, o to rychleji se tam řítím.“ Taková ctižádostivost může jindy sahat i po vysoko stanovených cílech. Tak znám jednoho pacienta představujícího nejtypičtější příklad manažerské nemoci, se kterým jsem se kdy setkal. Když byl onen muž vyšetřen, bylo nabíledni, že se takřka upracoval k smrti. Tu se ukázalo, proč se tolik vrhal do práce, až se přepracoval: byl hodně bohatý - vlastnil dokonce soukromé letadlo; ale to bylo právě ono: přiznal se, že nasadil všechno, aby si místo tohoto obyčejného letadla mohl dovolit tryskové. Péče o něco takového, jako je smysluplnost lidského života, i pochyby o ní, ba dokonce zoufalství kvůli domnělé nesmyslnosti lidské existence, to není nějaký chorobný symptom, nějaký patologický fenomén, a právě v klinické oblasti bychom se měli chránit před podobným názorem - mluvit o nějakém patologismu. Starost o smysl vlastní existence přece charakterizuje člověka jako takového - těžko si představíme zvíře zabývající se něčím podobným -, nesmíme proto z tohoto lidského - více než to: z toho nejlidštějšího na člověku - udělat jen něco příliš lidského, například slabost, nemoc, symptom, komplex. Naopak: znám konkrétní případ jednoho pacienta, univerzitního profesora, který byl na mou kliniku odkázán právě proto, že si zoufal nad smyslem svého života. Z rozhovoru vyplynulo, že u něj vlastně jde o endogenní depresivní stav, nikoli o psychogenní, tedy neurotický, ale o somatogenní, tedy psychotický stav. Nyní vyšlo najevo, že ho přemítání o smyslu vlastního života přepadalo nikoli v údobích depresivních fází, jak by se snad člověk mohl domnívat; v těchto údobích byl spíše do té míry zaujat hypochondru, že na něco takového neměl ani pomyšlení. Přemítal jen ve zdravých obdobích! Jinými slovy, mezi duchovní nouzí na jedné straně a duševní nemocí na straně druhé existoval v konkrétním případě dokonce vylučující poměr. Existenciální frustrace, nebo jak bychom ji také mohli nazvat, frustrace vůle ke smyslu, není tedy nic patologického: podobně sama vůle ke smyslu - lidský nárok na co nejvíce možnou, smyslem naplněnou existenci - je sama o sobě něčím tak málo chorobným, že může a musí být mobilizována jako terapeutikum. To je jeden z nejdůležitějších úkolů logoterapie - na logos, což v konkrétní souvislosti znamená: [pageend22]23 na smysl orientované (a pacienta re-orientující!) léčení. Přičemž podle okolností nejde jen o to mobilizovat vůli ke smyslu; ale tam, kde je zasuta, kde je neuvědomělá, kde byla potlačena, je třeba ji především vůbec probudit. Smysl utrpení Lékař jako takový má vždy znovu co dělat s trpícím člověkem, tedy i nevyléčitelně nemocnými, lidmi, kteří - a rovněž i on - jsou konfrontováni s otázkou, zdali se jejich život tváří tvář nezměnitelnému, neodvratnému utrpení nestal úplně nesmyslný. Lékař je pak postaven před úkol nejen učinit svého pacienta, jak vždycky už patřilo k úkolům lékařského jednání, práceschopným a nadto ještě schopným požitku, ale teď jde i o třetí úkol, o schopnost trpět. Schopnost trpět však vposledku není nic jiného než schopnost uskutečnit to, co nazývám hodnotami postoje. Životu může totiž dát smysl nejen tvůrčí činnost (odpovídající schopnosti k práci) - mluvím pak o uskutečňování tvůrčích hodnot -, nejen (schopnosti požitku odpovídající) prožívání, setkávání a milování - mluvím pak o hodnotách prožívání -, nýbrž život může učinit smysluplným i utrpení; přitom nejde jen o jakoukoli možnost, ale o možnost uskutečnit nejvyšší hodnotu, o příležitost naplnit nejhlubší smysl. Na čem z hlediska lékařského - lépe řečeno: z hlediska nemocného - záleží, je postoj, kterým se člověk k nemoci staví, postoj, kterým se s nemocí vypořádává. Jedním slovem: záleží na správném postoji, statečném snášení vlastního údělu. Způsob, jakým neseme nutné utrpení, skrývá v sobě možný smysl. Nevytané nám tu nutně na mysli báseň Julia Sturma, kterou zhudebnil Hugo Wolf? „Za noci, za noci radost i bol přicházejí, a než se naděješ, zase odcházejí a jdou před Pána předstoupit, jak jsi je snášel, říci.“ Skutečně, záleží na tom, jak člověk nese osud, který už nemůže vzít do rukou, nýbrž už jen vzít na sebe. Jinými slovy: kde už není možné jednání - které by mohlo utvářet osud - tam je zapotřebí čelit osudu správným postojem. Nyní nám bude jasné, jakým právem mohl říci Goethe: „Neexistuje situace, kterou by člověk nemohl zušlechtit buď naplněním, nebo snášením.“ Musíme to jen doplnit: Snášení, přinejmenším ve smyslu pravého, statečného strpění vlastního osudu, je samo o sobě výkonem - ano víc než to: je to nikoli ledajaký, ale nejvyšší výkon, který je člověku dopřán. Pak také pochopíme slova Hermanna Cohena: „Nejvyšší důstojnost člověka je utrpení.“ Pokusme se zodpovědět otázku, proč smysl, který nabízí lidem utrpení, je ten nejvyšší. Hodnoty postoje se osvědčují vůči tvůrčím a prožitkovým hodnotám tak, jako je smysl utrpení dimenzionálně nadřazen smyslu práce a smyslu lásky. A proč tomu tak je? Můžeme vyjít z toho, že homo sapiens se dá rozčlenit na homo faber, který naplňuje smysl své existence tvůrčí činností, na homo amans, který obohacuje svůj život prožíváním, setkáváním a láskou, a na homo patiens, trpícího člověka snášejícího své utrpení. Homo faber se vydaří tehdy, je-li takzvaně úspěšným člověkem; zná pouze dvě kategorie a jen v nich myslí: úspěch a neúspěch. Jeho život se ubírá mezi oběma těmito [pageend23]24 extrémy cestou etiky úspěchu. Jinak homo patiens: jeho kategoriemi už nejsou úspěch a neúspěch, nýbrž naplnění a beznaděj. S touto dvojicí kategorií se staví napříč k cestě veškeré etiky úspěšnosti; neboť naplnění a beznaděj patří k jiné dimenzi. Z této dimenzionální rozdílnosti však plyne jejich dimenzionální převaha; homo patiens se může realizovat ještě i v krajním neúspěchu, ve ztroskotání. Tak by se ukázalo, že naplnění je slučitelné s neúspěchem, stejně jako úspěch s beznadějí. Je to však pochopitelné jen z dimenzionální diference dvou párových kategorií. Ovšem, kdybychom chtěli triumf homo patiens, jeho naplnění smyslu a sebe sama v utrpení, promítnout do přímky etiky úspěšnosti, musel by se na základě dimenzionální diference zobrazit bodově, musel by se jevit jako nic, jako absurdita. Jinými slovy: v očích homo faber musí být triumf, jehož dosahuje homo patiens, bláznovstvím a pohoršením. Při tom všem je jasné, že přednost je třeba dát možnosti uskutečňovat tvůrčí hodnoty, tedy správným jednáním brát svůj osud do rukou, oproti nutnosti vzít svůj osud na sebe správným postojem, tedy uskutečňovat hodnoty postoje. Zkrátka, i když možnost smyslu, skrytá v utrpení, v řádu hodnot převyšuje možnost smyslu tvoření, tedy i když smyslu utrpení přísluší primát - smyslu tvoření je vlastní priorita; protože brát na sebe ne osudově nutné, ba zbytečné utrpení by nebylo žádným výkonem, ale spíše svévolí. Zbytečné utrpení je - abychom použili výrazu Maxe Broda - „neušlechtilým“ a nikoli „ušlechtilým“ neštěstím. Jak se nyní tyto vztahy odrážejí v lékařské praxi? Řečené by znamenalo, že například operabilní karcinom není nemoc, která by byla smysluplná; jednalo by se spíše o svévolné utrpení. Dotyčnému postiženému by se mělo dodat odvahy k operaci, zatímco tomu, kdo zuřivě reptá na osudovou ránu při neoperabilním karcinomu, by se mělo dodat pokory. Bolesti jsou obecně právě tak málo osudově nutné, spíše jsou nesmyslným utrpením; protože se dají ve velkém rozsahu tišit. Zřeknutí se narkózy nebo lokální anestézie, nebo v případě inoperabilného onemocnění každého utišujícího léku, není záležitost kohokoli; byla to snad věc Sigmunda Freuda: až do konce se heroický vzdával každého analgetika. Lékař má vždy znovu příležitost vidět, jak se v pacientovi dokonává obrat od možnosti - stojící v popředí všedního vědomí průměrného života - dát svému životu smysl tvůrčí činností, k nutnosti dát životu smysl utrpením, přijetím osudu plného utrpení. Ukážeme na konkrétním případě, jak nejen zřeknutí se práce a s ní zároveň i v ní obsažené možnosti smyslu, nýbrž i zřeknutí se lásky může člověka přinutit, aby se chopil příležitosti k naplnění smyslu, která se vyskytuje právě v tomto osudovém ochuzení o možnost smyslu: Obrátil se na mne jeden starší praktický lékař; před rokem mu zemřela nadevše milovaná žena a právě přes tuto ztrátu se nemohl přenést. Zeptal jsem se těžce deprimovaného pacienta, zdali uvažoval o tom, co by se bylo stalo, kdyby byl sám zemřel dříve než jeho žena. „Ani to nechci domyslit,“ odpověděl, „má žena by si byla zoufala.“ Musel jsem ho upozornit: „Vidíte, toho zůstala vaše žena ušetřena, ovšem za cenu, že musíte truchlit vy.“ V tom okamžiku dostalo jeho utrpení smysl: smysl oběti. Na osudu nemohl změnit ani to nejmenší; ale jeho postoj se změnil! Osud si od něho vyžádal, aby se odvrátil od možnosti naplnit smysl láskou; zůstala mu však možnost postavit se i tomuto osudu, postavit se správně. [pageend24]25 Nebo bych mohl citovat z dopisů, které mi psali vězni z káznice na Floridě: „Našel jsem smysl svého života, teď, ve vazbě, a musím jen ještě nějakou chvíli vyčkat, než budu mít příležitost všechno napravit - a od nynějška dělat všechno lépe.” Číslo 049246 mi píše: „Tady ve vězení existuje stále více možností sloužit nějaké věci a vyrůst sám nad sebe. Musím říci, že jsem dnes šťastnější než kdy jindy.“ A číslo 552022 píše: „Milý pane doktore! Během několika posledních měsíců četla skupina vězňů společně Vaše knihy a poslouchala Váš pásek. Je to pravda, že ještě i v utrpení se dá najít smysl... Můj život vlastně teprve začal - jak nádherný je to pocit! Je dojemné, jak moji bratři v naší skupině se slzami v očích prožívají, že jejich život tady a nyní získává smysl, který předtím nikdy nepokládali za možný. Co se tu děje, hraničí se zázrakem. Lidé, kteří byli bezmocní a bez naděje, vidí najednou ve svém životě nový smysl. Tady, ve vězení s nejpřísnějšími bezpečnostními opatřeními z celé Floridy - tady, jen několik set metrů od elektrického křesla -, právě tady se uskutečňují naše sny. Blíží se vánoce; ale pro nás znamená logoterapie velikonoce, vzkříšení. Nad lebkami Osvětimi vychází tohoto velikonočního rána slunce. Jaký nový den k nám asi přijde!“ Lékařská péče o duši To, oč v takových případech jde, bychom mohli označit jako péči o duši, a sice péči, se kterou se lékař denně setkává v ordinaci a která tedy představuje legitimní úkol v lékařské oblasti. „Lékařská péče o duši“ je záležitost internisty, který přichází do styku s nevyléčitelnými lidmi, geriatra, který má co činit s chřadnoucími, dermatologa se znetvořenými, ortopéda se zmrzačenými lidmi, a hlavně chirurga, který často musí člověka operativně zmrzačit. Ti všichni se setkávají s pacienty, kteří jsou postaveni před nezměnitelný, možná neodvratný osud. A v takové situaci, kdy se nedá už léčit ani nějakým způsobem stav nemocného zmírnit, nezbývá nic jiného než poskytovat útěchu. Že i tohle patří k jejich povolání, dokazuje dojemné svědectví, nápis nad hlavní branou všeobecné nemocnice ve Vídni, se kterým věnoval císař Josef II. tuto nemocnici veřejnosti: saluti et solationi aegrorum - nemocné nejen léčit, ale i těšit. I v ustanoveních Američan Medical Association najdeme odpovídající odkaz: „Lékař musí také utěšovat duši. To není v žádném případě jen úkol psychiatra. Je to prostě úkol každého praktikujícího lékaře.“ Samozřejmě, že člověk může být nějak lékařem, aniž by se o něco podobného staral; pak ale platí, co v analogické souvislosti mínil Paul Dubois: že se pak člověk od zvěrolékaře liší už jen jedním - svou klientelou. Je to dilema, které od lékaře vyžaduje, aby poskytoval péči o duši. „Pacienti sami nás staví před úkol, abychom přejímali péči o duši“ (Gustav Bally). Jde tu přitom o roli, do které je lékař dotlačen (Karl Jaspers, Alphons Maeder, W. Schulte, G. R. Heyer, H. J. Weitbrech aj.). „Psychoterapie ... je nevyhnutelně i tam, kde to neví, nebo vědět nechce, vždy také nějakým způsobem i péčí o duši ... Často musí vysloveně zakročit v péči o duši“ (A. Gorres, Jahrbuch fur Psychologie und Psychotherapie 6, 200, 1958). Lékařova péče o duši není samozřejmě náhradou za vlastní duchovní péči, která je a zůstane kněžskou pastorační službou; ale jak se vyjádřil Victor E. V. Gebsattel, takzvaný „odklon západního lidstva od duchovního k psychiatrovi“ je skutečností, kterou duchovní nemůže ignorovat, a požadavkem, který lékař nesmí odmítnout. V době jako je naše - tedy v době rozsáhle rozšířené existenciální frustrace -, v době, kdy si tolik lidí zoufá, protože pochybuje o smyslu svého života, a to proto, že nedovedou trpět a zároveň přeceňují svou schopnost pracovat nebo užívat a dělají si z ní [pageend25]26 modlu, v této době je tohle všechno obzvlášť aktuální. V dřívějších dobách samozřejmě existovalo cosi jako existenciální frustrace; ale lidé, kteří jí trpěli, nechodili k lékaři, nýbrž ke knězi. Nyní nesmíme zapomenout: Jakkoli je existenciální frustrace tak málo sama o sobě patologickou skutečností, je přece možné, že se patogenní stane, že povede zvláště k neuróze. Je to však jen možnost, to znamená, že existenciální frustrace není nutně, nýbrž jen fakultativně patogenní: může, ale nemusí vést k neuróze, a naopak, neuróza může, ale nemusí vyplývat z existenciální frustrace, z pochybností a beznaděje o konkrétním a osobním smyslu života. Stane-li se nyní fakultativně patogenní existenciální frustrace jednou nebo po druhé fakticky patogenní, to znamená, že v konkrétním případě skutečně vede k neurotickému onemocnění, pak takovou neurózu nazývám noogenní neurózou. Pro objasnění: Ne každá existenciální frustrace se stává patogenní a ne každé neurotické onemocnění je noogenní. Když jsme dospěli až k tomuto bodu našich úvah, uvidíme, že vedle uvedeného nebezpečí patologismu existuje další nebezpečí: nebezpečí noologismu. Upadnout do chyby patologismu by znamenalo tvrdit, že každá beznaděj vede k neuróze. A obráceně, omylu noologismu bychom propadli, kdybychom tvrdili, že každá neuróza je důsledkem zoufalství. Nesmíme přehlížet duševní stránku, ale nesmíme ji také přeceňovat. Vidět v duševní stránce jedinou příčinu neurotického onemocnění, znamená klonit se k no- ologismu; neurózy mají však kořeny nejen v duševní stránce člověka, nýbrž i v jeho psychofyzických vrstvách. Ano, nerozpakuji se tvrdit, že neuróza v užším slova smyslu se dá definovat jako (právě ne noogenní, ale spíše) psychogenní onemocnění. Natož pak, že vůbec každá nemoc, tedy nejen psychogenní, ale i každé so- matogenní onemocnění má být noogenní - jak tvrdí noologismus, který se nazývá psychosomatika, ve skutečnosti však je to noosomatika. Psychosomatické lékařství učí: onemocní jen ten, kdo se souží - ale dá se ukázat, že podle okolností onemocní i ten, kdo má radost. Ve skutečnosti tělesný průběh nemoci vesměs nemá onu topickou hodnotu v životě a onu osobní výrazovou hodnotu, kterou mu psychosomatické lékařství tak velkoryse přisuzuje. Jistě mnohé v lidské existenci má svou biografickou topickou hodnotu, a pokud ji má, má i hodnotu jako výraz. Neboť biografie není vposledku nic jiného než temporální explikace osoby: v uplývajícím životě, v odvíjející se existenci se osoba explikuje, rozvíjí se, rozvine se jako koberec, který teprve pak odhalí svůj nezaměnitelný vzor. Organismový průběh nemoci není věrným zrcadlovým obrazem osoby. Bez psychofyzického organismu se psychosomatické lékařství přepočítalo. Pokud si zůstaneme vědomi toho, že člověk není schopen všechno, co jako duchovní osoba chce, u sebe sama jako psychofyzického organismu také prosadit, uvarujeme se toho - vzhledem k takové impotentia oboedientialis - abychom všechny nemoci těla přisuzovali selhání ducha. Přičemž tak jako tak odhlížíme od extrémů noosomatiky, od tvrzení, že onemocnění karcinomem znamená nejen neuvědomělou sebevraždu, nýbrž přímo trest smrti, kdy člověk nevědomě popravuje sebe sama z nějakého komplexu viny. I když je člověk v podstatě duchovní bytostí - zůstává bytostí konečnou; tato ohraničenost odpovídá podmíněnosti člověka, který je jen fakultativně nepodmíněný, zatímco fakticky zůstává pouze podmíněný. Z toho už také vyplývá, že duchovní osoba se nemůže bezpodmínečně, za všech okolností prosadit ve všech psychofyzických vrstvách. [pageend26]27 Duchovní osoba není v psychofyzických vrstvách vždy zjevná ani účinná. Psychofyzický organismus je sice celek orgánů, nástrojů, tedy prostředků k účelu; ale toto medium je - vzhledem k instrumentální funkci - velice těžkopádné. Každá nemoc má jistě svůj „smysl“; ale skutečný smysl nemoci není tam, kde ho hledá psychosomatické bádání - ne v tom, že je někdo nemocný, ale v tom, jak je nemocný, jak trpí; pak právě musí být tento smysl nemoci teprve dán, a to tím, že trpící člověk, homo patiens, naplňuje správným snášením vlastního osudu možný smysl osudově nutného utrpení. Ale tento smysl mu nemůže dát lékař psychosomatickou interpretací. Samozřejmě i to, že je někdo nemocný, má svůj smysl. Je to však transcendentní smysl, to znamená, že přesahuje všechno lidské chápání smyslu. Tím spíše leží za hranicemi legitimní psychoterapeutické tematiky. Překročením těchto hranic, prosazováním pokusu pouštět se do patodicey nebo dokonce teodicey, lékař ztroskotá. Nebo ho to přinejmenším přivede do rozpaků, jako onoho muže, který dítěti na otázku „Jak je Bůh láska?“ kazuisticky odpověděl: „Vždyť tě zbavil spalniček“ - a přitom zůstal dlužen odpověď na námitku dítěte: „Ano, ale nejdříve mi je poslal!“ Tak musí lékař vědět nejen o vůli ke smyslu, ale také o smyslu utrpení, a v době pochyb o smyslu je víc než kdy jindy zapotřebí, aby si to uvědomoval - a pacientovi dal najevo, že i život trpícího člověka nepřestává být smysluplný. Namísto teoretických výkladů bych raději uvedl praktické zkušenosti, zvláště jeden konkrétní zážitek: Jednoho dne jsem doklopýtal na skupinovou terapii pořádanou mým asistentem dr. Kocourkem. Právě se ve skupině mluvilo o případu jedné paní, které nedávno zemřel 1 lletý syn na perforaci slepého střeva, zatímco její 201etý syn, trpící Littleovou chorobou a upoutaný na invalidní vozík, zůstal. Matka se pokusila o sebevraždu a byla přivezena na mou kliniku. Zapojil jsem se do diskuse a vyzval jsem jednu mladou ženu, aby si představila, že je jí 80 let, blíží se k smrti a pohlíží zpět na svůj život, bohatý na společenský vliv a erotické úspěchy, ale nic víc; jak by se sama k sobě vyjádřila? „Měla jsem se v životě dobře, byla jsem bohatá, zhýčkaná, muži za mnou bláznili, když jsem s nimi flirtovala, nic jsem si nedala ujít. Teď jsem stará, děti nemám a musím říci, že můj život, přísně vzato, se nezdařil. Do hrobu si nemohu vzít nic. K čemu jsem na světě byla?“ Nyní jsem vybídl matku tělesně postiženého chlapce, aby se vžila do stejné situace a řekla, co by si myslila ona: „Přála jsem si mít děti a mé přání se splnilo. Mladší zemřel, ale starší mi tu zůstal. Kdyby mě nebylo, ani z něho by se nebylo mohlo stát nic pořádného. Byl by skončil v nějakém ústavu pro slabomyslné. Byla jsem to však já, kdo z něho udělal člověka. Můj život nebyl nezdar. Jakkoli byl těžký, byl bohatý na úkoly a podařilo se je zvládnout, byl smysluplný. Mohu teď klidně umřít.“ S pláčem vypravila tato slova. Spolupacienti však usoudili, že asi nezáleží tolik na tom, zdali byl život nějakého člověka plný požitků nebo utrpení, jako spíš na tom, zda měl smysl. Logoterapie a náboženství Náboženství je pro logoterapii možné jen jako předmět, nikoli jako obsah. Náboženství je lidský fenomén, fenomén u nemocného, fenomén mezi jinými fenomény, se kteiými se logoterapie setkává. V zásadě však jsou religiózní a irreligiózní existence pro logoterapii ko-existentními fenomény, jinými slovy logoterapie musí vůči nim zaujímat neutrální postoj. Vždyť logoterapie je jeden směr v psychoterapii a tu mohou - aspoň podle [pageend27]28 rakouského lékařského zákona - vykonávat pouze lékaři. Když už ne z jiného důvodu, měl by se logoterapeut, protože jako lékař složil Hippokratovu přísahu, starat o to, aby se jeho logoterapeut ická metodika a technika daly použít u každého nemocného, ať věřícího nebo nevěřícího, a aby je mohl použít i každý lékař bez ohledu na svůj osobní světový názor. Po tomto našem určení místa logoterapie v rámci medicíny se tečí věnujeme jejímu vymezení vůči teologii, které se podle našeho mínění dá načrtnout následovně: Cíl psychoterapie je duševní vyléčení - cílem náboženství je spása duše. Samozřejmě to není tak, jako by cíle psychoterapie a náboženství stály na stejné rovině bytí. Dimenze, do které proniká náboženský člověk, je vyšší, to znamená obsáhlejší, než dimenze, ve které se odehrává cosi jako psychoterapie. Průnik do vyšší dimenze se však děje nikoli věděním, ale vírou. Kdybychom chtěli určit vztah lidského k božskému, to znamená určit nadlidskou dimenzi, nabízí se nám jako přirovnání zlatý řez. Podle něj, jak známo, je poměr menší části k větší jako poměr větší části k celku. Jak známo, zvířeti náleží pouze prostředí, zatímco člověk „má svět“ (Max Scheler); svět člověka se však má k vyššímu světu jako zvířecí prostředí k lidskému světu. To znamená asi tolik: právě tak málo, jak by zvíře bylo schopno ze svého prostředí pochopit člověka a jeho svět, tak je také nemožné, aby člověk nehlédl do světa, který nás přesahuje. Vezměme si jako příklad opici, které dávají bolestivé injekce, aby se získalo nějaké sérum. Může opice někdy pochopit, proč musí trpět? Ze svého prostředí není s to sledovat úvahy člověka, který ji zapojil do svých experimentů, protože lidský svět jí není přístupný. Nedosáhne do něj, nestačí na jeho dimenzi. A my bychom neměli předpokládat, že i lidský svět je převyšován světem nepřístupným člověku, jehož smysl, teprve jeho vyšší smysl, je s to dát smysl lidskému utrpení? S vírou vykonaný krok do ultra-humánní dimenze je založen na lásce. To samo o sobě je známá věc. Méně známé by mohlo být, že pro něj existuje infra-humánní preformace. Kdo už někdy neviděl, jak pes, kterému v jeho zájmu musí být způsobena bolest - řekněme třeba zvěrolékařem - pln důvěry vzhlíží k svému pánu. Aniž mohlo „vědět“, jaký smysl bolest má, „věří“ zvíře natolik, že důvěřuje svému pánovi, a sice proto, že ho miluje - sit venia anthropomorphismo. Pokud jde o „krok do ultra-humánní dimenze“ - ten nelze vynucovat, a už nejméně pomocí psychoterapie. Jsme již rádi, když brána k ultra-humánnímu není blokována redukcionismem, který jde v patách špatně chápané a vulgárně interpretované psychoanalýze a s ní se přenáší na pacienta. Jsme už rádi, když Bůh není pacientovi předkládán jako „nic jiného než“ imago otce a náboženství jako „nic jiného než“ neuróza lidstva a jako takové v očích pacienta snižováno. I když je náboženství pro logoterapii „pouze“ předmět, jak bylo řečeno na začátku, přece jí leží přinejmenším velmi na srdci, a to z jednoho prostého důvodu: v souvislostech logoterapie znamená „logos“ ducha a kromě toho smysl. Pod pojmem duch je myšlena dimenze specificky humánních fenoménů a v protikladu k redukcionismu si logoterapie právě odepírá možnost redukovat ji na nějaké subhumánní fenomény, resp. ji z nich dedukovat. Do specificky humánní dimenze bychom měli mezi jinými lokalizovat fenomén existence transcedující sebe samu směrem k logu. Lidský život skutečně vždycky přesahuje sebe sama, vždy poukazuje k nějakému smyslu. Přitom nejde člověku v jeho životě [pageend28]29 ani o požitek, o moc ani o sebeuskutečnění, nýbrž o naplnění smyslu. V logoterapii mluvíme o vůli ke smyslu. Pokud můžeme definovat člověka jako odpovědnou bytost, je člověk za naplnění smyslu odpovědný. V protikladu k otázce „k čemu“ musí v psychoterapii zůstat otevřena otázka naší odpovědnosti „před čím“. Pacientovi musí být přenecháno rozhodnutí, jak bude svou odpovědnost interpretovat - jako odpovědnost před společností, před lidstvem, před svědomím, nebo vůbec: nikoli před něčím, nýbrž před někým, před božstvím. Dá se namítnout, že otázka odpovědnosti pacienta „k čemu“ nemusí zůstat otevřená, nýbrž že odpověď je ve formě zjevení už dávno dána; důkaz však pokulhává. Směřuje totiž k petitio principii, neboť to, že vůbec zjevení jako takové uznávám, vždycky už předpokládá rozhodnutí víry. Proto ani v nejmenším nepomáhá, jestli někdo nevěřícímu poukáže na to, že existuje zjevení. Kdyby to pro něho bylo zjevením, byl by už také věřící. Psychoterapie se tedy musí pohybovat mimo víru ve zjevení a otázku po smyslu zodpovídat mimo rozdělení na teistický světový názor na jedné straně a na ateistický na straně druhé. Pojímá-li fenomén víry ne jako víru v Boha, ale jako širší víru ve smysl, pak je naprosto oprávněné, jestliže se fenoménem víry zabývá a obírá. Je pak zajedno s Albertem Einsteinem, který kdysi řekl, že člověk, který našel odpověď na otázku po smyslu života, je náboženským člověkem. Víra ve smysl je ve smyslu Kantově transcendentální kategorií. Právě tak, jako od Kantovy doby víme, že nějak ztrácí smysl ptát se na kategorie prostoru a času už proto, že nemůžeme myslet a proto se ani ptát, aniž bychom prostor a čas vždycky už předpokládali - tak je lidské bytí vždy zaměřeno na smysl, byť by ho ani příliš neznalo. Ten je tu možná jako vědomí smyslu a tušení smyslu; tušení smyslu se v logoterapii zakládá na takzvané „vůli ke smyslu“. Ať chce či nechce, ať ho uskutečňuje nebo ne - člověk, dokud dýchá, věří v nějaký smysl. I sebevrah věří v nějaký smysl, když ne ve smysl vlastního života, dalšího života, tedy ve smysl smrti. Kdyby skutečně už nevěřil v žádný smysl - nemohl by vlastně ani hnout prstem, a už proto by nemohl dojít k sebevraždě. Viděl jsem umírat přesvědčené ateisty, kteří po celý život naprosto odmítali věřit v nějakou „vyšší bytost“ nebo něco podobného, v nějaký dimenzionálně vyšší smysl života; ale na smrtelné posteli „v hodině svého umírání“ byli svědky skrytosti, která odporovala nejen jejich světovému názoru, ale nemohla už být ani intelektualizována nebo racionalizována. „De profundis“ (z hlubin) se cosi otevírá, cosi se probojovává, objevuje se naprostá důvěra, která neví, vůči komu se má projevovat, ani na co má spoléhat, a přece vzdoruje a nechce si uvědomit nepříznivou prognózu. Na stejnou strunu udeřil i Walter v. Baeyer, když píše: „Držíme se postřehů a myšlenek, které vyslovil Plügge. Objektivně posuzováno tu už není žádná naděje. Nemocný, který je při jasném vědomí, by si už musel dávno povšimnout, že se pochybuje o jeho uzdravení. Ale stále ještě doufá, doufá až do konce. V co? Naděje takových nemocných, na pohled iluzorní a dávající jen ve skryté hloubi tušit svůj transcendentální smysl, musí být zakotvena v lidském bytí, jež nemůže být nikdy bez naděje, odkazuje na budoucí dovršení. Tato víra je i bez dogmatu člověku přiměřená a přirozená.“ Čtenář už narazil na citát z Alberta Einsteina, který jednou řekl, že člověk, který našel odpověď na otázku po smyslu života, je náboženským člověkem. Rád bych jen doplnil, že podobně se vyjádřil i Paul Tillich, který nám nabízí následující definici: „Být náboženský znamená vášnivě si klást otázku po smyslu naší existence.“ Ludwig Wittgenstein říká: „Věřit v Boha znamená, že život má smysl“ (Tagebücher 1914-1916). [pageend29]30 V každém případě lze říci, že logoterapie - byť je primárně psychoterapií a jako taková patří do psychiatrie, do medicíny - je oprávněná zabývat se nejen „vůlí ke smyslu“, jak se to nazývá v logoterapii, ale také i vůlí k poslednímu smyslu, k Nad-smyslu (Uber-Sinn), jak jej nazývám já; náboženská víra je koneckonců víra v tento vyšší smysl - důvěra v něj. Jistěže toto naše pojetí náboženství má pramálo společného s konfesionální úzkoprsostí a jejím důsledkem, náboženskou krátkozrakostí, která, jak se zdá, vidí v Bohu bytost, která je v podstatě zaujatá jen jednou věcí: aby v něj věřil co největší počet lidí a nadto ještě tak, jak to určitá konfese předepisuje. Neumím si prostě představit, že by Bůh byl tak malicherný. Nedovedu si však také představit, že je smyslupné, když ode mne- nějaká církev vyladuje, abych věřil. Nemohu přece chtít věřit - právě tak málo jako chtít milovat, tedy se k lásce nutit, právě tak málo, jako nutit se k naději, totiž proti svému lepšímu vědomí. Existují prostě věci, které se nedají vyžadovat - proto se nedají také udělat na přání, na rozkaz. Abych uvedl jednoduchý příklad: nemohu se na rozkaz smát. Chce-li někdo, abych se zasmál, musí vynaložit určitou námahu a vyprávět mi třeba vtip. Podobně je tomu také s láskou a vírou; nedá se s nimi manipulovat. Jako intenční fenomény, kterými jsou, dostavují se spíše až tehdy, objeví-li se adekvátní obsah a předmět. Jednou jsem měl interview s americkou reportérkou z časopisu Life. Chtěla vědět, zdali současný trend odvádí od náboženství. Řekl jsem, že neodvádí od náboženství, ale asi od těch konfesí, které, jak se zdá, nemají nic jiného na práci, než se vzájemně potírat a vzájemně si přetahovat věřící. Nato se mě reportérka zeptala, zdali to znamená, že dříve či později se dospěje k univerzálnímu náboženství, což jsem popřel. Naopak, řekl jsem, nespějeme k univerzální, nýbrž personální, hluboce personalizované religiozitě, z níž každý člověk nalezne svůj osobní, vlastní, nejvlastnější jazyk, obrátí-li se k Bohu. To ještě samozřejmě neznamená, že nebudou existovat společné rituály a symboly. Existuje přece také množství jazyků - a přece: nemají mnohé z nich společnou abecedu? Tak či onak, ve své odlišnosti se různá náboženství podobají různým jazykům: nikdo nemůže říci, že jeho řeč převyšuje ostatní - v každém jazyce může člověk dojít k pravdě - k jedné pravdě - a v každém jazyce se může mýlit, dokonce i lhát. A tak může také prostřednictvím každého náboženství dojít k Bohu - jedinému Bohu. Teď se naskýtá otázka, zdali se nedá spíše mluvit k Bohu než o Bohu. Výrok Ludwiga Wittgensteina: „whereof one cannot speak, thereof one must be silent“ - o čem člověk nedovede mluvit, o tom musí mlčet, můžeme také přeložit z agnosticismu do teismu - o kom člověk nedovede mluvit, k tomu se musí modlit. Dnes se pacienti obracejí na psychiatry, protože pochybují o smyslu svého života nebo si dokonce zoufají nad tím, že by vůbec mohli nějaký životní smysl nalézt. Dnes by si vlastně nikdo nemusel stěžovat na nedostatek smyslu života; musel by si jen rozšířit svůj obzor, aby zpozoroval, že se sice těšíme blahobytu, ale jiní žijí v nouzi; máme svobodu, ale kde zůstává odpovědnost za druhé? Před tisíciletími se lidstvo probojovalo k víře v jednoho Boha: k monotheismu - kde je však vědomí jednoho lidstva, vědomí monanthropismu - jak bych to rád nazval? Vědomí jednoty lidstva, jednoty, která přesahuje všechny rozdílnosti, ať v barvě pleti nebo strany. Das Leiden am sinnloscn Leben (Herder 1981) Psychotherapie íur heute (převzato ze samizdatového českého rukopisu) [pageend30]31 PAPEŽSKÁ KOMISE PRO PASTORACI ZDRAVOTNICKÝCH PRACOVNÍKŮ LAICI VE SVĚTĚ UTRPENÍ A ZDRAVÍ ÚVOD Text začíná citací koncilového dekretu o misijní činnosti církve: „Církev se nemůže považovat za řádně založenou, nežije plným životem, není dokonalým Kristovým znamením mezi národy, jestliže vedle hierarchie neexistují a s ní nespolupracují dobří laici.” (M 21). Na druhém místě se opírá o citaci konstituce Světlo národů: „Ze zvláštního povolání laiků však vyplývá povinnost, aby hledali Boží království při práci na časných hodnotách, usměrňujíce je podle vůle Boží.“ (SN 31). Za všech dob byla jedním z předních úkolů církve služba nemocným a trpícím. Papežská komise pro pastoraci zdravotnických pracovníků má za úkol řešit specifické problémy zdravotnické služby z křesťanského hlediska. Na tomto poli existuje mnoho otevřených a vážných problémů etické povahy, jež se dotýkají důstojnosti a poslání lidské osoby. Církev považuje život za Boží dar od okamžiku početí až do stáří. Chrání jej na každém stupni rozvoje, nedělá rozdíly mezi rasami, sociální a kulturní úrovní, ani mezi náboženským vyznáním. Chránit člověka, znamená chránit život. Pomáhat člověku, znamená sloužit životu. Křesťan chápe Kristovo vykoupení a jeho milost jako skutečnost, která se dotýká člověka v každé životní situaci, tj. v nemoci, v utrpení i ve smrti. Nemoc a utrpení se netýkají pouze fyzické stránky člověka, ale celé somaticko-duchovní jednoty. Ostatně je známo, že nemoc postihující tělo mívá často svůj původ a příčinu v lidské psychice. Zdraví proto chápeme jako rovnováhu a pohodu složky fyzické, psychické a duchovní. Zdraví vyžaduje zvláštní životní.styl, respektování etických kritérií a úsilí o ctnosti podle křesťanských zásad. Jelikož jsou u Boha život a láska jedno a totéž, není ani plnost lidského života možná bez lásky. Láska je cestou k velikosti, důstojnosti a hodnotě lidství. Ve výkupném programu našeho Pána má i utrpení svůj význam a smysl. Láska je dovede proměnit v prostředek spásy. Církev chápe lékařské a ošetřovatelské povolání jako službu, nikoli jako pouhé zaměstnání. Tato služba - říkáme též diaconia - se s rozvojem civilizace, vědy a techniky stále více specializuje. Z toho vyplývá nebezpečí, že se ze zdravotnické služby může vytratit vědomí výkupné hodnoty utrpení. Proto je důležité vědomí, že povolání zdravotnického pracovníka je třeba chápat a prožívat jako povolání v církvi, podobně jako jím je povolání kněze, řeholníka nebo řeholnice, s tím rozdílem, že jejich prostorem je svět zdraví a uzdravování (sanita e salute). Pastorační poslání laiků vyplývá ze křtu, který dává každému účast na poslání Krista kněze, proroka a krále. Z poslání křesťana ve světě vyplývá úkol prostupovat časný řád křesťanstvím. Křesťanské povolání a poslání laika se dá dokonale naplňovat zdravotnickou službou, která se podobá službě samého Krista, který začal obracet lidská srdce tím, že zbavoval lidi fyzických nemocí. Zdravotnický pracovník by si měl počínat podobně. Jeho kvalifikovaná služba by měla být jeho apoštolátem. [pageend31]32 I. LAICI A STAROST O NEMOCNÉ 1. Společné poslání laiků Starost o nemocné je v programu církve a tím se stává i povinností a úkolem každého křesťana. Vyplývá z účasti na všeobecném Kristově kněžství. Na rovině individuální laici budují církev a získávají svět Kristu mnohými způsoby apoštolátu. Takovým významným způsobem je zdravotnická služba, konaná týmově, společně a s použitím technických prostředků. Na rovině církevní se podílí na spoluodpovědnosti apoštolátu laiků církev. Dbá na to, aby se rozvíjel v harmonické spolupráci mezi různými charizmaty a službami. Proto i zdravotnickou službu je třeba konat ve spolupráci s hierarchií, kněžími, křesťanskými komunitami, s řeholníky a řeholnicemi. Nadto je třeba rozvíjet dialog a spolupráci s nekřesťany ve všech iniciativách, které sledují rozvoj člověka a jeho základní práva. 2. Odborný přínos laiků Rychlým rozvojem vědy a techniky je medicína v neustálém rozvoji. Křesťanský zdravotnický pracovník jej nesmí nikdy přestat sledovat. Svou odbornost nemůže nahradit žádným jiným druhem apoštolátní horlivosti. Již konstituce Světlo národů říká, že Jim hlavně je svěřen úkol, aby časné hodnoty, s kterými jsou v těsném styku, tak osvědčovali a uspořádali, aby se dály a rostly podle Krista“. (Sn 31). Víra se má stát pohnutkou jež, jej stimuluje, aby hledal stále vhodnější řešení v záležitostech lidského zdraví. Zdravotnická odbornost sleduje především tři aspekty: a) vědecký výzkum a formace vědce. Vědeckou formaci musí souběžně provázet i lidská formace, prohlubování víry a duchovního života, i formace společenská a apoštolátní. Výchovnými místy k získání křesťanské úrovně jsou rodina, farní společenství, škola, apoštolátní společenství. Výchovným obdobím je čas od narození až po dospělost. Výzkumy a dobrodiní vědy a techniky je třeba hodnotit z hlediska víry a křesťanské etiky. Jejich aplikace na pacientech nesmí být nikdy v rozporu s křesťanskými postoji. b) zdravotnická výchova Katolická sdružení lékařů, lékárníků, porodních asistentek, ošetřovatelů, dobrovolných spolupracovníků ve zdravotnictví apod. mají být na úrovni národní i mezinárodní šiřiteli křesťanských zásad ve výchově zdravotníků. Nikdy se nesmí od sebe odlučovat profesionální odbornost od křesťanského přístupu k nemocným. Zde nestačí jen křesťanské a morální zásady bránit. Je třeba je uvádět do života a prosazovat především ve zdravotnickém zákonodárství a ve sdělovacích prostředcích, aby lidé podle nich formovali své svědomí. [pageend32]33 c) zdravotnická služba není jen projevem lásky, ale je i povinností spravedlnosti. Prvou povinností zdravotnické služby, individuální nebo skupinové, je služba nemocnému. Každá forma manipulace s nemocným, nejen že je proti základním právům člověka a proti důstojnosti lidské osoby, ale je i zradou na Kristu, který přišel sloužit a nikoli, aby se mu sloužilo. Zájem a starost o nemocné není jen záležitostí zdravotnických pracovníků a medicíny. Se starostí o nemocné se musí počítat v každé pastorační aktivitě a týká se všech věřících. Církevní komunita má proto podporovat dobrovolné formy pomoci nemocným, ať individuální nebo skupinové. Církev i každý jednotlivý křesťan by měli být pozorní vůči každému trpícímu. II. ODBORNOST A POSLÁNÍ LAIKŮ 1. Ušlechtilost poslání laického zdravotnického pracovníka Všeobecné kněžství věřících nalézá ve službě trpícím velice ušlechtilý projev. Na žádném jiném pastoračním poli, než na zdravotnickém ve službě nemocným, se nedá lépe uskutečňovat současně apoštolát kněžský, náboženský a laický. Od nejstarších dob se říká, že Kristus je lékař duší i těl. Zdá se tedy, že službou nemocným je možno nejúčinněji svědčit o Kristově lásce a o svatosti Boží. Zdravotnický pracovník je stejně jako kněz a jako církev přítelem a pomocníkem lidství. Bojuje proti fyzickému zlu a proti následkům hříchu ve světě. Zdravotnický pracovník je Božím darem člověku. Je dobrým Samaritánem dneška. Je zde i hodně podobností s knězem. Ten léčí jako zpovědník a udělovatel svátosti nemocných svým způsobem neduhy duše. Zdravotnický pracovník používá vědy. Svým křesťanským svědectvím provádí i ekumenický apoštolát. Ale především slouží životu. 2. Ochrana a rozvoj života Povinností zdravotnického pracovníka je sloužit životu každého člověka. Moderní rozvoj lékařské a technické vědy otevírá stále nové a širší problémy etické, dnes častěji říkáme bioetické. Prvořadou starostí zdravotnického pracovníka musí být nejen studium bioetiky. Současně musí usilovat i o to, aby se podle ní také řídil. Na každé zdravotnické škole nebo lékařské fakultě je třeba vyučovat lékařskou etiku, aby každý zdravotnický pracovník bioetiku ovládal. To předpokládá studium na katolických školách nebo i na teologické fakultě. Z těchto středisek by měly vycházet kvalifikované osoby, které by usnadňovaly formaci laiků na poli zdravotnické služby. Pokud jde o obranu života, zdravotničtí pracovníci se nesmí omezovat jen na pasivní obranu života od početí až po jeho přirozený konec. Mají také znát křesťanské postoje k předávání života. Humanae vitae Pavla VI. říká: „Nemůže být pravého rozporu mezi Božími zákony, jimiž se řídí sdělování života, a zákony, které podporují pravou manželskou lásku.“ (HV 24). Pokud jde o euthanásii, zdravotničtí pracovníci se nemohou omezit jen na zákaz jakéhokoliv přímého nebo nepřímého zákroku, sledujícího ukončení života nevyléčitelně [pageend33]34 nemocného nebo handicapovaného apod., nýbrž musí také umět hodnotit utrpení pacienta. V této záležitosti je třeba řídit se směrnicemi Instrukce magisteria církve o euthanásii. V zemích, kde zákony dovolují potraty, euthanásii, pokusy, které jsou v rozporu s posvátností života a lidské osoby, zdravotničtí pracovníci musí vydávat svědectví své víry a nikdy se nesmí stát spoluvinnými za jakoukoli formu násilí na životě. Nauka církve nehájí jen život jednotlivce, ale celé společnosti. Moderní medicína má pomáhat odstraňovat nemoci z podvýživy, z nadvýživy, endemické nemoci apod. Zdravotničtí pracovníci by měli jednak šířit křesťanskou zdravotnickou osvětu a jednak by měli sledovat a znát všechny směrnice učitelského úřadu církve týkající se lékařské etiky. Jinými slovy - měli by objevovat nejvhodnější prostředky k transformaci víry do konkrétní lidské činnosti. To předpokládá stále náročnější humanizaci medicíny. Pojem humanizace medicíny je korelativní se zdravím, které není jen nepřítomností nemoci, nýbrž fyzickou, mentální a sociální pohodou. Cílem medicíny je co nejlepší zdravotní stav každého jednotlivého člověka i celé populace. V tomto smyslu je právo na zdraví základním právem jednotlivce. Pracovat pod tímto zorným úhlem znamená sloužit životu. Bez humanizované medicíny není možno podporovat život. Humanizovat medicínu znamená vidět trpícího člověka a pomáhat mu. Zdravotnický pracovník tedy usiluje o maximálně lidskou zdravotnickou službu. Ta v sobě zahrnuje i duchovní službu kněze nejen na konci života, ale co nejvhodnější spolupráci lékařů a duchovních. ZÁVĚR CO OČEKÁVÁ CÍRKEV Církev očekává účinnou spolupráci při zajišťování spásy především od těch, kteří slouží životu, chrání jej před nemocemi, léčí nemocné a pomáhají postiženým. Apoštolátní činnost zdravotnických pracovníků tvoří podstatnou složku v pastoraci církve. Současně si však uvědomujeme, že bez Pánovy pomoci a bez jeho podpory jsme jen neužiteční služebníci. Zdravotnická služba, která se inspiruje Kristovou starostí o trpící, spoléhá na modlitbu a na eucharistickou účast. A také na Pannu Marii, kterou církev vždy vzývala jako Salus infirmorum - Uzdravení nemocných. Ona je vzorem služby zdravotnického pracovníka. V Římě 15. 9. 1987 (Zkrátil a volně tlumočil J. Kopecký) Člověk, jenž dobře selže, je větší než ten, kdo špatně uspěje. Thomas Merton [pageend34]35 Dr. Kevin Kelty: OD KDY HOVOŘÍME O OSOBĚ? Nikdo z nás by netvrdil, že vajíčko nebo spermie jsou osoby, i když jsou formami lidského života. Nikdo nepopře, že dítě je osoba. Mezi těmito dvěma jasnými extrémy je však celý dlouhý proces intrauterinního lidského vývoje. Embryologové nás informují, že životní proces je kontinuální z generace na generaci. V lidském vývoji neexistuje bod, o němž bychom mohli říci: „Zde začíná lidský život.“ Proto mnozí embryologové považují každý oddělený bod embryologického výzkumu za libovolný. To je snad správné po stránce embryologické. Není to však nutně správné filozoficky. Filozofická otázka nezní: „Kdy začal lidský život“, ale „Kdy jsem začal existovat já?“, jak to vyjadřuje stručně Norman Ford v titulu své nové knihy. Navrhuji podívat se na tři rozdílná kritéria lidství, která předkládají filozofové. Existují též jiné pohledy, ale tyto tři reprezentují většinu názorů a navíc jsou schopny realistické interpretace. Realismem se zde rozumí uznání, že lidská důstojnost není něco, co jiným propůjčujeme nějakým druhem sociální smlouvy, ale že je to cosi vnitřního, co rozpoznáme a respektujeme. V tomto smyslu jsou všechny tři pozice v souladu s křesťanskou teologií o stvoření, kde všechny lidské bytosti jsou chápány jako Boží dar a bytosti transcendentální hodnoty, nikoli jen jako funkční hodnota. 1. hledisko - Individualita - jakmile máš individuální lidské bytí, máš bytí obdařené plnou hodnotou lidské osobnosti. Zastánci tohoto hlediska se poněkud odlišují podle názoru, kdy se podle nich objevuje individuum. Někteří považují za začátek individuální existence již oplodnění, jiní zastávají názor, že definitivní individuum se objevuje až při vzniku 1. zárodečného listu - embryoblastu (14 dní). a) hledisko fertilizace - je vlastně stanoviskem římskokatolické církve, která chrání život od samého prvopočátku. Toto stanovisko nemůže být v podstatě vyvráceno, a tak lidská moudrost vyžaduje jeho respektování, Jinak bychom mohli riskovat usmrcení lidské bytosti, a vzít na sebe toto riziko by bylo amorální. Těžištěm této argumentace je, že oplodnění je klíčovým momentem, od něhož se podle genetického kódu odvíjí celý další vývoj člověka. K tomu, že dějiny člověka začínají v tomto bodě, se přihlásili svým společným prohlášením římskokatoličtí arcibiskupové Velké Británie v roce 1980. b) hledisko primárního embryoblastu (14 dní) - tuto teorii zastává dnes mnoho lidí, včetně mnoha vynikajících římskokatolických moralistů a v nejposlednější době australský katolický filozof a moralista Norman Ford ve své pečlivě pojaté knize: „Kdy jsem začal existovat já?“ Předmluvu k této knize napsala Mary Wamocková, která souhlasí s jeho názorem a tvrdí, že od tohoto stádia máme co činit s lidskou bytostí nekonečné ceny. Tento pohled vyzdvihuje individualitu nad hledisko „oplodnění“. Podle těchto autorů nelze akceptovat, že oplodnění je klíčovou událostí pro vznik individuality. Nejčastější embryologické nálezy prokazují, že individuum není definitivní do doby, než se vytvoří primární embryoblast (14 dní). Ford píše: „Místo abychom považovali prvé dva týdny po oplodnění za vývoj lidského individua, tvrdím, že bychom tyto dva týdny měli považovat za jeden z článků vývoje k lidskému individuu.“ Ford píše jako filozof-aristotelik, filozof velké současné školy. Zastáncem podobné aristotelovské pozice je i přední anglický filozof A. Kenny. Tito všichni by pravděpodobně v tomto období [pageend35]36 prvních čtrnácti dnů neodmítali výzkum na embryu s odůvodněním, že by narušoval důstojnost a hodnotu lidské osoby, a že by proto každé další znehodnocení embrya, k němuž by výzkum vedl, mohlo být způsobeno jen po zvážení všech pro a proti formou morálního uvažování. Zastánci teorie „fertilizace“ by samozřejmě odsuzovali embryologický výzkum v každém období. Papež Jan Pavel II. ho odsoudil způsobem nejjasnějším a nejzřetelnějším. 2. hledisko - Rudimentární organická struktura nezbytná pro sebevědomí atd. Tento názor zastávají další aristotelikové. Ve skutečnosti ho lze najít i v samotném Aristotelovi a u jeho následovníka Tomáše Akvinského, též dalších jím ovlivněných katolíků. Jinými slovy tento názor znamená, že lidská duše je pouhou formou lidského organismu, který je lidský podstatným způsobem. Samozřejmě by dnes nebyla Aristotelova biologie přijatelná. Přesto však ještě dnes přijímají mnozí filozofové a teologové její předpoklad o potřebě biologického základu pravého lidství. Ve skutečnosti tento předpoklad není vlastní jen tomuto názoru. Sdílejí ho i zastánci prvního hlediska a v dialogu mezi těmito dvěma skupinami jde vlastně o to, zda specifické genetické kódy tvoří dostatečné biologické základy pro lidství. Zastánci druhého pohledu se částečně dovolávají evoluce, kterou považují za druh vývojové hominizace. Podobný proces vidí i ve vývoji embryo - fetus. Naráží na něj profesor Jack Makoney v knize Bioetika a víra. Nicméně, ačkoliv tento názor uznává porušení kontinuity vývoje, neobstojí v názoru na vyvíjející se lidství. Chtěl by začátek lidství umístit, soustředit na časném poznatelném bodě v embryologickém vývoji a na tomto bodě lidství identifikovat. Pokud jde o existenci tohoto bodu, píše jeden z příznivců Aristotela Peter Byme: „Embrya by vlastně měla menší cenu než osoby až k okamžiku, kdy se začne formovat mozek a nervová soustava jako diferencovaná tkáň,“ a klade toto datum do druhého měsíce po fertilizaci. Tito všichni pravděpodobně souhlasí s embryologickým výzkumem až do doby, kdy se zformuje takováto rudimentární struktura, s podmínkou, že se zváží všechna oprávněná pro a proti. 3. hledisko - Rudimentární subjektivní zkušenost - osoba je zásadně subjektem, a tak vývoj nedosáhl ještě úrovně osoby, dokud neexistuje rudimentární subjektivní zkušenost. Tento pohled se v podstatě liší od utilitarismu, který snad povoluje provádět embryologický výzkum, pokud se tak děje bezbolestně. Moderní anestezie ruší bolest relativně snadno. Avšak - nezpůsobit bolest - není žádným druhem morálního kritéria kritického uvažování v případě, kdy jsme konfrontováni s lidskou osobou. Kritériem osobní zkušenosti je něco zcela jiného. Toto hledisko argumentuje, že neexistuje osoba, jestliže není lidský subjekt, a žádný lidský subjekt neexistuje dříve, než se objeví rudimentární forma subjektivní zkušenosti. Moderní autorka Carol Tauferová obhajuje tuto pozici a podotýká, že kapacita zkušenosti, i když je nevědomá, tvoří nejelementámější formu lidské zkušenosti. Ačkoli nevědomá, tato zkušenost má kontinuitu ve zkušenosti plně vyvinuté osoby a determinuje psychologický rozvoj individua. Proto mluví tato autorka o psychickém základě lidství. Umísťuje tento začátek subjektivní zkušenosti do doby nejranější aktivity mozkového kmene, tj. do 7. týdne vývoje. Ještě jednou - tento postoj pravděpodobně nenamítá z morálního hlediska nic [pageend36]37 proti embryologickému výzkumu s podmínkou, že proti němu nemluví další důvod, zjištěný na základě zvážení všech pro a proti. (Článek je částí příspěvku Dr. Kevina Kellyho na brífingu o otázkách embryologického výzkumu, který se konal 6. prosince 1989 ve Westminteru. Bylo to v době, kdy panovala ve Velké Británii nejživější kontroverze o zákonné úpravě reprodukční medicíny a výzkumu na embryích, jež vyústila v normu podstatně liberálnější než např. v SRN. Zkrácená verze Kellyho příspěvku byla uveřejněna v časopise Month, vydávaném jezuity, v únoru 1990). přeložila K.H.A. Nemůžeme být sami sebou, dokud sami sebe nepoznáme. Ale sebepoznání je nemožné, dokud je naše duše udržována ve zmatku bezmyšlenkovitou a automatickou aktivitou. Abychom mohli poznat sami sebe, nemusíme zastavit veškerou činnost a myslet jen na sebe. To by nemělo smysl a asi by nám to velice ublížilo. Ale musíme svou aktivitu omezit na míru, která nám dovolí klidně a rozumně o našich činech uvažovat. Nemůžeme poznat sami sebe, dokud nepoznáme důvody, proč děláme to či ono, a nemůžeme být sami sebou, dokud naše činy nebudou odpovídat našim úmyslům a dokud naše úmysly nebudou ve shodě s naší situací. To stačí. Není třeba, abychom měli ve všem úspěch. Člověk může být dokonalý, aniž sklízí ovoce své práce, a může se stát, že člověk, který toho dokáže velice málo, je mnohem větší osobností než ten, kdo zdánlivě dokáže velmi mnoho. Thomas Merton [pageend37]38 MUDr. Aleš Novotný UMĚLÉ OPLOZENÍ VE STÍNU MASOVÝCH POTRATŮ Neobyčejně rychlý vývoj některých oblastí medicíny v posledním desetiletí začíná v západní společnosti, a tedy i v Německu, vyvolávat veřejnou diskusi, která se vymyká běžným měřítkům. Problematika umělého oplození a genetického výzkumu se začíná dotýkat samé podstaty života a celkového bytí člověka, začíná razantně převracet názory a zvyklosti, které se vytvářely po staletí. A v neposlední řadě se začíná díky této problematice znovu drát do popředí otázka, o které modemistická euforie předpokládala, že je už vyřešena jednou provždy - otázka zabíjení nenarozených, nebo jak určité kruhy nikoliv náhodou formulují - otázka tzv. „přerušení těhotenství“. Zde u této sémantické potvomosti a logického nesmyslu je nutná malá zastávka. Nechuť nazývat věci pravými jmény a potlačovat nepříjemnosti i sám před sebou začíná už u názvosloví. Jak jsme si všichni zvykli na to „přerušení“, jak lehce to ještě pořád přechází přes rty. Jako by snad jednou takto přerušené těhotenství mohlo ještě pokračovat. Jak jinak okamžitě zní správný název této činnosti, totiž zabití člověka, kterým tento úkon, tato jediná poprava i v zemích bez trestu smrti, bezesporu je. Složitost tak úzce specializovaného oboru, jakým je genetika a zejména gynekologická problematika umělého oplození, se snoubí s obrovským nábojem emotivním, který, ač zcela pochopitelný v otázkách takové důležitosti, hrozí nejen ztížit jakoukoliv věcnou diskusi, ale v důsledku toho napáchat i škody faktické. I politikové, kteří formulují zákony, jsou laiky, které množství vědeckých poradců spíš irituje, než by jim pomáhalo. Chci se pokusit nastínit současný stav této dvojí problematiky na příkladu Spolkové republiky; jde tedy o vztah politických směrů a skupin k manipulaci s embryi - vzniklými uměle i přirozeně. Problémy technologické Na tomto poli, otevřeném prozatím ještě jakž takž volnému výzkumu, neboť jasné právní předpisy schválil parlament teprve před dvěma týdny (leden 1991), je zdá se vyřešeno nejvíc. Umělým oplozením (in vitro fertilisation, IVF) se rozumí oplození lidského vajíčka mimo pohlavní orgány ženy, do nichž je pak vsazeno po několika děleních uměle. Technická stránka věci je dnes propracována do nejmenších podrobností ve třech pracovních cyklech: 1/ Odběr zralého vejce z vaječníku po hormonální přípravě (ve skutečnosti se odebírá hlavně z důvodů praktických několik vajíček najednou) se provádí buď klasicky v narkóze pelviskopicky, nebo moderně punkční jehlou transvaginálně pod kontrolou sonografie, což lze bez narkózy. 2/ Oplození preparovaným spermatem různého původu a pozorování nejranějšího vývoje embrya ve vhodném mediu; konečně 3/ Jeho vsazení do pohlavních orgánů ženy, opět po příslušné hormonální přípravě. Ve Spolkové republice Německo je dnes několik desítek pracovišť, která provádějí umělá oplození s průměrným úspěchem 25 % dosažených těhotenství. Jsou to nejen velké univerzitní kliniky, ale i menší zařízení a dokonce stále přibývají usazení gynekologové ve svých praxích. Dá se očekávat, že úspěšnost se ještě nadále zvýší, rezervy jsou hlavně ve třetím cyklu, přenosu a nidaci embryí v děloze. Poměrně velké [pageend38]39 procento se neimplantuje a dochází k spontánním abortům. Celý proces je sice možno opakovat, ale zatížení pacientky, především psychické, je značné. Problémy etické Je pochopitelné, že střetnutí čisté biologie, procesu spojení dvou buněk v umělém prostředí, s faktem, že se jedná o buňky lidské, a v případě úspěšně provedené manipulace tedy o nového člověka, s lidskými právy a ochranou podle článku 1 ústavy, vyvolává otázky, při nichž běhá po zádech mráz. Zde bych si dovolil další malou odbočku. Jeden z nejčastěji diskutovaných problémů se často vyjadřuje otázkou: Kdy tedy vzniká nový život? Af už je odpověď na ni jakákoliv, je tato otázka už sama o sobě špatná, protože nepřesná. Nový život vůbec nevzniká, život se pouze přenáší nekonečným řetězcem z generace na generaci. Obě pohlavní buňky musí být samy pochopitelně živé, dokonce ve své kvalitě prvotřídní. Jediné co vzniká, je nový člověk, jedinečné a neopakovatelné individuum (nebo teoreticky i dvě, chceme-li být úplně přesní) stvoření Boží. Zastánci jeho beztrestného zabíjení mohou tedy diskutovat už jen na téma, od kdy tedy přesně je to člověk, se všemi právy a zákonnou ochranou - toto rozhodnutí je jistě jako právní postulát i historicky podmíněné. Tedy zpět k otázkám, po nichž mrazí v zádech. Začíná to už při odběrech. Protože jak řečeno, je největším technickým problémem úspěšná nidace, snaží se lékaři předejít opakovaným odběrům, nutným k opakovaným oplozením a implantacím tím, že hned napoprvé odsávají zralých vajíček víc, průměrně 4, ale i třeba 6. Hormonální příprava stejně vede k hyperstimulaci vaječníku, jejímž důsledkem jsou někdy skutečné cysty. Lze tedy po neúspěchu první implantace tuto opakovat tolikrát, kolik odebraných vajíček je k dispozici. Jelikož však běžná konzervace zmrazením je u neoplozených vajec velice obtížná, ba prakticky nemožná, je v praxi nutno postupovat opačně - oplodnit všechna vejce a zmrazit „přebytečná“ embrya, což lze poměrně snadno bez jakékoliv úhony. Po světě jistě běhají už stovky zdravých dětí, které byly ve stadiu několika buněk zmrazený, po určitou, teoreticky možná téměř nekonečně dlouhou dobu přechovávány, posléze „rozehřátý“, přeneseny, implantovány, vynošeny a porozeny. Je ovšem také možné a ne zřídka prováděné, že se hned při prvním pokusu přenáší embiyí více, třeba i všechna. Naděje na těhotenství je ovšem mnohem vyšší, ale na druhé straně vděčíme této metodě za četná čtyř-, pater-, a šesterčata. „Úprava“ těchto těhotenství tak zvaným „odstraněním přebytečných embryí“ je asi vrcholem perverze, ale skutečný problém etický nastává už i v tom případě, kdy žena otěhotní už při prvním nebo druhém přenosu a lékařům zůstanou dvě nebo tři další embrya, abych tak řekl „nepoužitá“, zmrazená sice, ale živá. Co teď s nimi? Jejich rodiče už je „nepotřebují“ a věčně zůstat zmrazená taky nemohou. Buď tedy implantovat ženě jiné, k čemuž se hned dostanu, nebo prostě vyhodit, popřípadě ještě před vyhozením použít k výzkumu. Cože, vyhodit, zkoumat!?! - ozývá se ihned zděšený výkřik, vždyť jsou to lidé! Ano, já myslím, že jsou, sice ve stadiu několika buněk, ale principiálně jsou. Bude však velmi poučné všimnout si, z jakých úst tento výkřik zaznívá zvlášť hlasitě. Dalším etickým problémem je oplození cizím spermatem, buď dárce, nebo z tkáňové banky, je-li i „partner“ neschopen oplození přirozeného. Tato problematika je však už na pořadu dne déle, neboť oplození přenosem spermií do rodidel ženy se provádí už několik desetiletí, a její akceptance je vyšší. [pageend39]40 Zcela jinak je však posuzován případ opačný, totiž vlastní otec a „nevlastní“ nebo také „vypůjčená“ matka, i když vzniklé dítě je vlastně pro oba rodiče geneticky stoprocentně Jejich“. Tento způsob, jímž se dá dopomoci k vlastnímu dítěti i ženě, která nemá vůbec ani možnost otěhotnět, naráží na tvrdý odpor nejširší veřejnosti. Jde o to, že výše popsaným způsobem vzniklé embryo je přeneseno do rodidel ženy cizí, ochotné vynosit těhotenství, dítě porodit a odevzdat pravým rodičům - pravým ve smyslu genetickém. Argumenty zastánců i této metody jsou jasné. Kdo léčí desetiletí ženy, které si nepřejí nic jiného tak toužebně jako vlastní dítě, kdo při tom pozoruje, jak se často celá jejich psychika a způsob života mění v důsledku této nenaplněné touhy, obhajuje často spolu s postiženými i tento způsob reprodukce. Štěstí ženy je nepopsatelné, svírá-li v náručí své vlastní dítě, i když strávilo prvních deset měsíců života na místě poněkud nezvyklém, totiž v děloze jiné ženy. Kdo z nezúčastněných má právo jí toto štěstí zakazovat? Z jakého titulu? Uvědomme si prosím, že jde o ZÁKAZY, a že argumenty zastánců jsou argumenty postižených. Argumenty odpůrců, a tedy vždy osob nezúčastněných, které nikdo nenutí ani k touze po vlastním dítěti, které není možné mít přirozeně, ani k vynošení cizích dětí, jsou poměrně slabé. Točí se často kolem peněz, když ještě na chvíli pominu mravní otázku zásadního dosahu. Je faktem, že v USA je možné uzavřít normální smlouvu a nechat si vynosit a porodit dítě za peněžitou odměnu. Jak snadné je v dnešním demokratickém Německu tuto „nemorálnost“ Ameriky odsoudit a pranýřovat. Jistě, je jaksi morálnější udělat to bez zaplacení - v Jihoafrické republice porodila takto uměle oplozená žena svou vlastní vnučku. Asi čtyřicetiletá a úplně zdravá matka tak dopomohla své vlastní dceři a jejímu manželovi k jejich, stoprocentně jejich, dítěti, bez haléře placení, z lásky. Kdo si osobuje právo to zakazovat? Snad by stačilo upravit zákonem, že nelze na zprostředkování takových „služeb“ vydělávat, ale zdá se být podivné v liberálním státě zakazovat dvěma dospělým svépráv- ným bytostem uzavřít smlouvu ze svobodné vůle - vynosit a porodit dítě za odměnu. Je to skutečně tak nemorální? Podle dnešního stavu věcí je. Zato se však utažená morálka může odbrzdit a vyřádit v otázce násilného ukončování těhotenství, jak o tom svědčí střízlivý odhad asi 200 000 takto zabitých dětí ročně, z toho 87 % z takzvané psychosociální indikace - v této zemi, jedné z nejbohatších na světě. Co to je vlastně, ta „sociální nouze“, od jakého jejího stupně je dovoleno zabíjet pro ni člověka? Co to vymysleli nejvyšší soudci v zemi, která přece jen nemůže zapomenout svou ještě dost čerstvou minulost? Belgický Ustavní soud rozhodl přesně naopak: „pojem takové ’nouzové situace’ není objektivně definovatelný a proto je jako východisko zákonodárství naprosto nevhodný.“ Problémy politicko-právní A tak tedy dámy politicky a páni politikové připravují nové zákony, neboť ve spořádaném Německu dostává kdekdo husí kůži, když jen tuší nějakou mezeru v nepřehledné houštině zákonů a předpisů. Že v této problematice mezery existují, je ovšem nesporné. Připravují se zákony, které svou přísností by slušely spíš diktatuře nebo alespoň státu autoritativnímu - ovšem jen přísností přísně jednostrannou: zákaz jakéhokoliv dalšího výzkumu genetické informace na lidských embryích, i když by v konečném efektu vedly k léčbě nesčetných genetických chorob a nepřímo i k dalšímu objasnění [pageend40]41 příčin rakoviny. Zákaz „cizích“ neboli „vypůjčených“ matek, umělé oplození vůbec jen pod nejpřísnější kontrolou - koho? Laiků ovšem, nezúčastněných státních byrokratů. Genetický výzkum ve čtyřech „bezpečnostních“ stupních s odpovídajícím nekonečným schvalováním. Jen jako příklad - je myslím známo, že za dostatek insulinu vděčíme již léta nikoliv desítkám poražených krav a koní, ale geneticky manipulovaným baktériím. Zákony dělají volení zástupci lidu, podívejme se tedy na strany, které formulují tuto jeho vůli: CDU/CSU jako strany křesťanské, odmítají z etických důvodů. Bylo by to ještě pochopitelnější, kdyby konsekventněji odmítali i onen velký zločin, patřící k našemu tématu, totiž masové zabíjení lidí, vyvíjejících se v dělohách po oplození přirozeném. Ale v principu mají přece jen jakousi důvěryhodnost, což je pochopitelné - jediné ospravedlnitelné mravní stanovisko odpůrců umělého oplození je křesťanská víra, že stvoření člověka je dílem Božím a člověku nemůže být dovoleno zasahovat do něho takovým způsobem. Je však nutná důslednost, a proto je nutno těmto stranám vytknout, že to „C” v jejich názvu je příliš malé, ba někdy už téměř neviditelné. CSU podala žalobu! FDP, strana chameleon s jediným neměnným programem, totiž zůstat u moci, je rozštěpena jako vždy. Skutečně liberální křídlo, takzvaní „pravicoví“ zástupci průmyslu a finančnictví, by snad ani proti nebyli - tuší už asi budoucí zisky a vykořisťování nebohých pracujících matek, tedy vlastně nebohých pracujících děloh budoucích vypůjčených matek; zkrátka, jde jim o zisky. No, mezi námi, ze zisků se rovněž platí nemalé daně a výroba bez zisku, zvaná socialismus, přinese všem jen bídu. Koneckonců by v tom byly i nové pracovní příležitosti a tím příspěvek ke zmenšení té takzvané „masové nezaměstnanosti“. Ale protože není nic snazšího pro zdejší ve své většině levicová media, než ukřičet podobné argumenty, tak raději mlčí. Možná že se v zákulisí snaží zabránit nejhoršímu - je totiž samozřejmé, že ostatní demokratické státy si dají zákony podstatně liberálnější, a tím v této oblasti rozvíjejícího se průmyslu, který možná přinese stovky miliard, nechají Němce daleko za sebou. Už dnes není prakticky velkých firem, které by své investice do genetického výzkumu zaměřovaly na Spolkovou republiku. Levicově-liberální menšina FDP, mnohem hlasitější ovšem, než ona druhá skupina, je zásadně proti z důvodů ... Inu, jakých vlastně? Ti, kteří za tuto stranu prosazovali v 70. letech liberalizaci zákona o potratech, se naráz bojí liberálního zákona o umělém oplození? Lidé, kterým se tak strašlivě příčí jakékoliv jiné zakazování, třeba zamaskovaných obličejů takzvaných demonstrantů, zapalujících auta a rozbíjejících sklo výkladních skříní a hlavy policistů? Ti lidé jsou náhle na straně zakazovatelů? Tady začínají těžko pochopitelné iracionality, které se dál doleva politického spektra slibně rozvíjejí. SPD, strana sociálních demokratů, odborů a dělnické třídy vůbec, je ovšem ostře proti. Proč vlastně? Asi především proto, že v opozici musí být zásadně a vždycky proti všemu, co by podle jejich podezření snad vláda mohla chtít. Vskutku podezřelé, jak málo věcných argumentů možno zaslechnout, věcných podotýkám, které by mohly přesvědčit. Těžko si taky představit, proč by umělé oplození a vypůjčené matky měly rušit boj dělníků za 20hodinový pracovní týden při plném výdělku, za lOtýdenní dovolenou, čtrnáctý plat a nejméně 10 % ročně k tomu, a to ovšem bez ohledu na to, jestli příslušná firma má pět miliard zisku jako Daimler-Benz, nebo pět miliard ztrát jako Spolková dráha. [pageend41]42 Ale žerty stranou. Je velmi smutné, slyšet z úst představitelů dnešní SPD tvrdou, ale věcně naprosto neopodstatněnou kritiku vědců a lékařů, pracujících koneckonců pro blaho svých pacientů, promíšenou temnými narážkami na možné snahy o zneužití vědy k válce, popř. ovládnutí lidstva umělými homonkuly. Zní to totiž z úst těch lidí, kteří jsou dnes a denně ve spolkových zemích, kde vládnou, zodpovědní za masové provádění potratů na přání, což je přesné vyjádření současné praxe. Jejich vědomosti odborné jsou pak mnohdy velmi nevalné. Já sám jsem měl možnost sledovat diskusi k tématu umělé oplození, které se mimo jiné zúčastnila ministryně zdravotnictví Sárska, paní Brunhilde Petersová, členka SPD, jež tam vládne absolutní většinou. Její arogance v diskusi s jinak smýšlejícími oponenty byla překonána už jen radikalitou a vehemencí obhajovaných vlastních názorů - které ovšem díky funkci budou mít váhu rozhodující, až půjde o zakazování. Přítomný katolický biskup, který měl ve věci samé názor velmi podobný jejímu, působil vedle ní vyloženě liberálně. To vše měla podloženo tak zarážející neznalostí základních medicínských souvislostí, že jsem jenom mrkal - a to už po léta učím žákyňky a jsem na lecjaké překvapení zvyklý. Vrchol programové schizofrenie a politické oportunity je ovšem poslední strana bonnského parlamentu, takzvaní Zelení - dnes ovšem už rudí tak, že komunistická strana předtím, než se rozpadla, vyzývala své voliče dávat jim druhý hlas. Na straně jedné jsou to nejradikálnější zakazovatelé jakéhokoliv styku s geny a chromosomy, nejlépe zakázat celé umělé oplození. Zajímavé a dnes už typické je, že je ještě nenapadl pro ně jediný jakž takž logický argument - že je to proti přírodě. Jaké to puritánství u lidí, kteří nevynechají jedinou demonstraci za „rovnoprávnost" homosexuálních „manželství“ včetně ústavních výhod pro rodinu, požadují beztrestnost sexu s dětmi bez jakéhokoliv omezení věku a, pochopitelně, „mé břicho patří mně!“, žádají úplnou beztrestnost a zcela volné zabíjení nenarozených bez jakékoliv časového omezení, tedy prakticky až do porodu. Z jejich novějších ukázek svobodné artikulace názorů dva příklady z transparentů, které nesli v souvislosti s tzv. memmingenským procesem. Musím je ovšem nechat v originále, protože překlad se tak pěkně nerýmuje: „Ehe das Kind im Hause schreit, bleibt es lieber abgetreibt“ a krátké a pádné: „Der Dreck muss weg!“. Asi trochu znervózněli, když se dnes a denně tupený a vysmívaný zákon jednou ozval. (Pozn. red.: V bavorském Memmingen byl odsouzen lékař, který prováděl potraty v rozporu se zákonnými předpisy. Na věc se přišlo při kontrole berním úřadem, protože měl „černé“ příjmy. K protestům došlo i proto, že úřad v té souvislosti kontroloval jeho kartotéku). Podivuhodné, není-liž pravda? Bližší zhodnocení si jistě udělá každý sám, jen na jeden dílčí aspekt bych chtěl upozornit. Tak hluboká nenávist, mimo jiné i ke genetice, není samozřejmě žádná náhoda. Tato takzvaná strana, ve skutečnosti hnutí pestré směsice nejrůznějších menšin, je dnes pevně v rukou radikálních marxistů. A pro tyto pozůstatky 19. století není dnes kromě víry v Boha většího nepřítele, než je genetika - je vlastně ještě horší, protože je vyvrací jejich vlastními zbraněmi pozitivistického materialismu. Lidé, jejichž víra, světový názor a celé hnutí stojí na tvrzení, že za všechny neduhy člověka může společnost - třídní ovšem - že všichni jsou si rovni za všech okolností a až do morku kostí a že vše se dá převychovat a jedinou roli hraje jen vnější prostředí, tito lidé nemohou přece připustit, že je díky moderní genetice čím dál jasnější, že právě naopak je to naše zděděná a vrozená výbava, která rozhoduje mnohem důsledněji o osudech lidských jedinců a tím i lidské společnosti. Jistěže, i prostředí hraje nemalou roli, ale ono [pageend42]43 se ukazuje stále jasněji, že ty geny budou přece jen rozhodující. Moderní genetika je teprve v úplných začátcích, ale když bude mít čas a prostor, pomůže definitivně zlomit vaz teoretickému marxismu, této sice už mrtvé, ale pořád ještě ne pohřbené nechutnosti, která se rozkládá mezi námi a stále ještě otravuje mysli i lidí dobrých a poctivých. Mimochodem, kdo z nás by nevěděl, že v sovětském Rusku byli genetikové ti nejpronásledovanější ze všech přírodovědců. Náhoda? Nikoliv! Stalin je popravoval zcela bez milosti a tento genius teroru a nejkonsekventnější praktik socialismu neponechával nikdy nic náhodě. I v této oblasti dokazují dnešní takzvaní Zelení, že nadaní žáčci nezapřou učitele - na rozdíl od svých předchůdců, skutečných Zelených, kteří toto původně sympatické hnutí zakládali a které jejich železně vyškolení nástupci už dávno vyhnali a znechutili. Co říci na závěr? Že dnešní Německo si i v této oblasti dělá vše těžší, než to mnohdy je. Že pravděpodobně ztratí kontakt se světovou špičkou v budoucím průmyslovém odvětví, srovnatelném svým významem asi jen s mikroelektronikou, to je možno oželet. Co je však v mých očích mnohem horší, to je skutečnost, že jsou připravovány zákony, jež rozdělí zcela legálně lidi na dvě skupiny: - na straně jedné kontrolovaní, chránění a zákonem hýčkaní, vyrvaní z nezodpovědných rukou zlotřilých vědců, totiž embrya a později lidé, vzniklí ve zkumavce, - a na straně druhé statisíce bezmocně zabíjených, rozdrcených a odsávaných lidí, pardon, embryí, později právě už nikoliv lidí, kteří měli na rozdíl od prvních tu smůlu, že vznikli v posteli. Nejnebezpečnější místo pro dítě v téhle zemi není totiž ani silnice, ani kuchyně, ani hřiště. Tím daleko nejnebezpečnějším místem, kde jich daleko nejvíc utrpí smrtelné zranění, je děloha. MUDr. Alex Novotný je odborný Ženský lékař působící ve SRN. Jeho příspěvek je původním článkem psaným pro Salus. Jde o kontroversní příspěvek do diskuse, která je nyní aktuální i u nás v době, kdy se chystá zákonná úprava postupů v moderní reprodukční medicíně. Tato oblast zatím byla řešena podzákonnými předpisy, mnoho se děje Živelně. Katolická církev zastává jednoznačné stanovisko: dovoleny nejsou Žádné pokusy na lidských embryích, které neslouZí prospěchu toho určitého embrya (tedy mimo terapeutický pokus), a není dovolena fertilizace in vitro (viz Donům vitae). Jsme-li silní, jsme vždy větší než věci, které se s námi dějí. Duše člověka, který našel sebe sama, je jako hluboké moře, v němž je mnoho ryb: ty však nikdy nevyplují na povrch a žádná z nich není tak velká, aby rozčeřila klidnou hladinu. Jeho „bytí*4 je daleko větší než všechno, co cítí nebo dělá. Thomas Merton [pageend43]44 Václav Morava ÚVAHA Jsme svědky a účastníky, mnohdy in- spirátory zvýšeného zájmu lidí o možnost pomáhat druhým. Někdy jsme sami překvapeni i tím, že tradovaný mýtus o tuposti lidského soucítění se stává sám mýtem. Doufejme, že tomu tak je a bude. Že neza- znamenáváme jen chvilkovou elaci nebo - dejme tomu - i poněkud účelovou a snad módní vlnu ve společenském pohybu. Ale af je tomu tak nebo tak, skutečnost, že někoho napadne pomoci druhému, je validním průkazem vztahu. Přemnozí vynakládají veškerou nastřádanou a probuzenou energii na úvahy, jak lépe a efektivněji pašovat pivo. Jiní zase, jak rychle propašovat svůj egocentrismus do domněle tichých přístavů „asylové“ péče atd. Tuší volný prostor a možnost ani ne tak prospívat druhým, trpícím, vyřazovaným, ale spíše osobně profitovat. V poslední debatě se sestrami na Lomečku jsme se - jako vždy - shodli, že každá snaha je vítána a musí být uchopena. A jako vždy jen ti vytrvalci a praví humanitně orientovaní vydrží. O tom jsme se přesvědčili již velice pregnantně. Nicméně je k zamyšlení, jak a nakolik pomáhat laikům, kteří jeví ochotu spolupracovat na poli péče o nemocného nebo postiženého spoluobčana. Někteří považují za nezbytnost prvotní proškolení. Máme zato, že to není zcela přesné. Řádové sestry z Lomečku to přesně vyjadřují (s onou úsměvností, která provázela slunnou neděli 25. února 1990) ve své besedě: Člověka, který cítí lásku k druhému a je nutkán k činu milosrdenství, není třeba nijak školit. On již má v sobě ten určující kód. Je zralou osobností pro altruistické konání. Poněvadž víme, že do- síci tohoto stavu mysli a srdce není snadné v žádném systému sebelepších poučování a proškolování. Pro některá děvčata bylo studium zdravotnické školy utrpením. Chyběl jim motiv. Vykonávaly jen naplnění motivace svých rodičů, případně známých: studuj, abys měla školu. Ve vztahu k lidem a pak i k trpícím nemocným selhávaly mnohé tragicky. Na druhé straně budu vždy vzpomínat onoho dobrodružství, kdy řádové sestry bez znalostí odborných a bez profesního zázemí pro práci ve specializovaném zdravotnictví (ústavní sociální péče pro mentálně poškozené) vytvářely intuitivně terapeutické komunity, strukturovaly režimy, vytušily ihned význam pracovní terapie atd. Měly totiž nosný program: pomoci druhým. To je totéž, jako mít hudebnost v krvi a ještě absolutní sluch. S těmito lidmi se dobře muzicíruje. A znám kantory, kteří prchli z konzervatoře, poněvadž měli přikázáno učit i ty vnucené posluchače, jimž chybělo jen cosi: právě jen a jen hudební sluch. To se událo. Budeme tedy ted opět v kontaktu s lidmi apriorně talentovanými. Talent jejich spatřuji v tom, že je napadlo v onom kvasu doby hlásit se o práci pro druhé. Bez zájmu o zdravotnickou živnost, bez okázalosti. Budeme jim pomáhat rychle a jak se dá. Poněvadž mám zato, že je mnoho již vyzkoušeno a nemělo by se opominout sdělit těmto lidem zkušenosti, kterých máme dostatek. Včera jsem chvíli jednal s organizá- torkami povinných postgraduálních kursů pro SZP. A ihned zařazuji do sylabu téma o laické humanitární práci a jejích hranicích, možnostech a prostředcích. Ihned se toho ujímám. Poněvadž vím, že i sebelépe nadaný laik rychle absorbuje racionality, komplementuje své etické obsahy a zdárně profesionalizuje a profiluje se přesně. Rychle tedy oživuji v paměti své i v paměti řádových pracovníků to, čím jsme léta [pageend44]45 žili a co jsme v práci zjistili, abychom to mohli rychle sumarizované předat dalším. Aby se zbytečně nedopouštělo to, co je v Čechách někdy zvykem: zakládat institut, nezeptat se nikoho a začínat podle vlastní současné představy. Přitom někdy stačí dvě hodiny u kávy a zákusku debatovat a vynoří se něco, k čemu se leckteří koncepční suchaři těžko blíží. Poněvadž práce byla a je pro řeholnice životem. Ne jen jeho trpnou nebo nemilou stránkou. Změnil se rychle i postoj široké veřejnosti. Některé sestřičky, které mají neveselé zážitky z kontaktů s „civilisty“ bývalých časů, raději by žily v ústavech jak se říká v lesích a daleko od města. Měli jsme takové ústavy vlastně všechny. A někdy jsme byli všichni rádi, že jsme za lesem. Za devaterými horami různého paskvilu, předstírání a pseudohumanity. Tam jsme žili plný život a také plnou radost. Ta byla hnací silou a stále vyvolávala onen údiv nad tím, proč to kdo vlastně dělá ... když z toho NIC nemá. To ještě trvá. Poznají se tak ti, kdož se nemohou vcítit do potřeb potřebných. Jedna sestra mi říkala, že ještě před nedávném lidé, děti, před ní odplivly. V hale budějovického nádraží se před dvěma lety stalo módou některých mládenců „plivnout si po ránu pro štěstí na babku“. A dělali to. Snad za to ani nemohli. Pokud vím, také se jim nic nestalo. Nedostalo se jim mravní výchovy. Nic víc a nic míň. Ale ona sestra mi vyprávěla, jak se situace změnila. Přicházejí učitelky s dětmi pro informace, zvídavě si prohlížejí to, co dříve nevnímaly. Nesměly a nechtěly. Zažili jsme argumentace (přísné a vše- úřední), že nemůže být lepší péče o opuštěné dítě, než je péče státní. Poněvadž stát je nositelem nejvyšší moci, proto prý i péče o dítě je pak nejlepší. Nebyla a není. Ti, co to tvrdili, ti, kteří tak museli postupovat, to věděli vždy. Jenom někde a někomu to svěřovali potají. Děti ale trpěly. Samozřejmě, že i tam byli dobří pracovníci a jsou tam skvělí lidé. Na druhé straně ani sestřičky se nikdy netajily tím, že zápasí o dokonalost, že mají své chyby. Ale princip je odlišný. Od kolektivizace člověka k jeho zjedineč- nění. Poněvadž člověk není jen mechanickou součástkou společenského stroje, on je vždy jedinečnou bytostí, s osudem uděleným a nadějemi propůjčenými, svěřenými. Společnost tedy vnímá, kde je možné těžiště péče. Kde jsou lidé, které prověřil život. Kteří pomáhali ne za sáček kávy nebo za protislužbu, nebo dokonce úplatek. Ale lidé, kteří potřebují pomáhat, aby sami sebe plně prožívali. Mnozí přijdou, někteří již přišli, ozvali se. Mnozí váhají. To je normální. Myslím si, že schopností soucitu a puzením k milosrdenství nadaní lidé nicméně potřebují určitou pomoc. Myslím si, že mají vědět, jaké hranice má laická pomoc, jaká jsou i její úskalí. Že i dobře míněné politování nemusí někdy pomoci, a že jsou situace, kdy musí nastoupit radikální řešení, které se jeví navenek jako málo citlivé. I v oblasti sociálně-medicinské a sociál- ně-psychologické jsou takové otázky k řešení. Bylo by proto vhodné zkoncipovat osnovu, která by se mohla pak využít. Pokud byste někdo považovali toto za účelné, budu rád, když se spojíme. A ještě něco. Ne na konec, ale do nového začátku: vzpomínku a dík všem sestrám z Oseká u Strakonic, Hrabic, Štěkně, Stráže nad Nežárkou, Čemovic u Tábora, které v ústavech jen nepracovaly, ale vskutku žily, které vítaly pomoc naši, ale které neskonale pomohly nám obecně, našemu oboru i osobně mně a mé rodině. Vřelou vzpomínku na ty, které již odešly. A radost z toho, že ty sestry, které by již měly jak se říká nárok na to si postesknout (a bylo by nač), to nečiní a opět i nás osvěžují tím principem, který je nezastupitelný a nepotlačitelný. Onou touhou přiblížit se ideálu. [pageend45]46 Pozři. red.: Dopis primáře Moravy jsme dostali jit před časem, ale nebyla příležitost jej uveřejnit. Činíme tak nyní, protože myšlenky v něm obsažené jsou stále aktuální. V poslední době zažíváme již realizaci něčeho z toho, co prim. Morava proponoval: v kurzech blah. Zdislavy se spojuje vysoká motivace křestanů s velkým zájmem o odbornou průpravu tak, aby pomoc bližním nezůstávala u tápavých pokusů, ale byla i účinná a racionální. Všechno, čeho chce Bůh dosáhnout v mém životě, má dvojí cíl: abych byl dokonalý jako část univerzálního celku a abych byl dokonalý sám o sobě jako individuální osoba, stvořená k Božímu obrazu a podobě. Nejdůležitější složkou výchovy člověka je formace svědomí, schopného vidět Boží vůli v tomto správném světle a vést vlastní vůli, aby na ni odpovídala rozhodně, rozvážně a s láskou správným rozhodnutím. Takový život je pravá moudrost. Skutečnost, že se naše bytí chce neustále vyjadřovat v činu, by nás neměla vést k názoru, že přestáváme existovat, jakmile přestaneme něco dělat. Nežijeme jen proto, abychom „něco dělali“ - ať už je to cokoliv. Aktivita je jen jedním z normálních životních projevů a život, který se vyjadřuje činností, je tím dokonalejší, čím víc je založen na uspořádané ekonomii činů. Takový řád si žádá moudré střídání aktivity a klidu. Nežijeme plněji jen tím, že víc děláme, vidíme, užíváme, že získáváme stále více zkušeností. Naopak, někteří z nás potřebují objevit, že nedokáží žít plněji, dokud nenajdou odvahu dělat, vidět, užívat a hromadit zkušeností méně, než jsou zvyklí. Thomas Merton [pageend46]47 BYLI JSME PŘI TOM... Jan Payne: LIDSKÁ MYSL Člověk jako celek ve zdraví i chorobě Smysl lidské bytosti ve světě „ Pokud lze utrpení považovat za tajemství, potom zejména v tom, že se dotýká nejvznešenějších lidských schopností a mysli především. Když se hluboce skláníme před tímto tajemstvím, jsme jím oslovováni, abychom se učili konat dobro v utrpení a trpícím. “ To jsou slova, jež citoval papež Jan Pavel II. z apoštolského listu (Salvifici Doloris) v závěru svého projevu na konferenci o problematice vztahu mezi lidskou spiritualitou a tělesností. Tato konference se konala na půdě Vatikánu a pod záštitou Pontifikální rady pro pastorální péči, již pátá toho druhu v posledním desetiročí. Přibývající množství rozmanitých a stále renomovanějších účastníků dokazuje, že toto téma získává na významu: Koneckonců k tomu směřuje i na konferenci připomínaná výzva prezidenta USA George Bushe určená odborníkům celého světa, aby se v nadcházejícím deceniu věnovali intenzivnímu zkoumání mozku. Vskutku se jedná o palčivé otázky, na jejichž řešení do značné míry závisí další pokrok nejen poznání, ale vůbec všech dimenzí společenského života. Při tom se dotýkají řady rovin lidského bytí a je proto třeba, aby se k nim vyjadřovali profesionálové z nejrůznějších oblastí. Ozdobou konference bezesporu byla účast několika nositelů Nobelovy ceny (Edelman, Gajdusek, Rubbia) i dalších vynikajících vědců (Gazzaniga, Jouvet, Heiss, Vincent, Sacks, Goodwin, Mishkin, Cassidy) a ovšem též významných osobností z jiných okruhů (Zaragoza za UNESCO, Nakajima za WHO, Sullivan za vládu USA) či církevních autorit (kardinál Ratzinger, arcibiskup Angelini). Příspěvky teologů se zdají být v této souvislosti obzvlášť významné, poněvadž je to právě tradice křesťanského myšlení, jež se v průběhu celých evropských dějin zabývala subtilními náměty, týkajícími se lidského já, a jež do značné míry ovlivnila svými podněty i filosofii a vůbec lidské sebepochopení. Z toho důvodu diskuse mezi teologií na jedné straně a „neuro“ vědami na straně druhé je velmi žádoucí a jistě bude v příštím období nesmírně plodná. A konference ve Vatikáně od 15. do 17. listopadu 1990 toto úsilí bezesporu symbolizovala a jistě i podnítila. Naneštěstí vlastní výsledky setkání samotného nutno hodnotit střízlivě: V průběhu všech 3 dnů bylo proneseno jen několik sofistikovanějších příspěvků a žádný nepřekročil meze vlastní odbornosti, aby se pokusil o syntézu a celostné pochopení člověka, ačkoliv zejména prakticky orientovaní účastníci vyjadřovali požadavky na vytvoření zevrubné psychosomatické koncepce nutné hlavně pro všednodenní léčení. Zčásti lze tento nedostatek přisoudit tomu, že na konferenci nebyl dán prostor žádnému ze současných špičkových filosofů a ani přednášející se neuchýlili k filosofickému slovníku. A přece bez této terminologie filosofické ražby se sotva může zdařit sjednocení mnoha oborů účastnících se na řešení tak zvaných „body-minď* otázek. Mezi ně nutno [pageend47]48 jistě zařadit i kybernetiku s umělou inteligencí a robotiku, jež na konferenci zůstávaly bohužel relativně v pozadí. A pro příští podobná setkání by asi bylo vhodné vytvořit pracovní skupiny a v nich ponechat možnost dalším účastníkům, aby se mohli vyslovit, poněvadž „duch vane, kam chce“ a sotva ho lze reglementovat či očekávat pouze od již uznávaných autorit. Akcentování lidské vznešenosti a nutnosti ctít individualitu člověka v politice jako lidská práva i v lékařství bylo ovšem zcela namístě a podílelo se do značné míry na vytvoření atmosféry spolupráce. Základní důraz na službu bližnímu v nouzi totiž prolínal všemi příspěvky a naznačoval, že od něj a od vyrovnávání se s lidským utrpením, čili nikoli ve scientistické nezaujatosti, se musí odvíjet bádání a zkoumání problémů povýtce existenciální povahy. Za ČSFR byli delegováni celkem 4 účastníci. Za Slovensko to byl sám ministr zdravotnictví Rakús a z Čech byli přítomni dva poradci ministra zdravotnictví, neurologové. Nepochybně významnou společenskou událostí bylo též přijetí na recepci u ministra Andreottiho. Konferenci lze hodnotit jako přínosnou a nepochybně podnětnou pro další práci v této oblasti rovněž v ČSFR s tím, že Praha či jiné město by bylo vhodným místem pro uspořádání podobného setkání. MEZINÁRODNÍ SYMPOZIUM O PASTORÁLNÍ MEDICÍNĚ V krásném, duchovně stimulujícím prostředí starobylého cisterciáckého kláštera Heiligenkreuz v Dolním Rakousku se ve dnech 23.-28.9.1991 konalo V. sympozium pastorální medicíny. Uspořádal je institut filozoficko-teologické vysoké školy z podnětu obětavého vídeňského odborníka v pastorální medicíně prof. Dr. med. Gottfrieda Rotha. Při hodnocení sympozia je třeba na prvním místě uvést skutečnost, že významnou měrou přispělo k dosažení mezinárodního konsensu o náplni pastorální medicíny jako samostatného vědního oboru. Mezi biomedicínskými vědami a teologií existují vzájemné vztahy, které jsou oboustranně prospěšné. Prudký rozvoj poznatků a možností moderní medicíny vyžaduje teologickou reflexi, na druhé straně medicína očekává od teologie existenciální orientaci v otázkách po smyslu života. Personalistický přístup k člověku je předpokladem humanizace medicíny a východiskem při řešení etických problémů jednotlivých lékařských oborů. Prof. Roth v úvodním referátu zdůraznil, že pastorální medicína není humanitní věda v imanentním smyslu, díky svému zakotvení v teologii. Její tematická náplň je velmi široká, přičemž zvláštní zájem se věnuje otázkám spojeným se začátkem a koncem lidského života, s jeho předáváním a s překonáváním krizových životních situací. Lékařská etika, respektující základní cíl lidského života, tvoří nedílnou součást oboru. Autentický obraz člověka překonává psychosomatický paralelismus a celostní pojetí všech dimenzí lidské osoby umožňuje spojovat úsilí o lidské zdraví a spásu. Vrcholem vědeckého programu sympozia byly dvě přednášky prof. Dr. med. F. Seitelbergera., emer. ředitele Institutu pro výzkum mozku a rektora vídeňské univerzity, o struktuře a funkcích lidského mozku ve vztahu ke specificky lidské duševní činnosti a k svobodnému rozhodování. V rámci tohoto referátu je možno pouze naznačit přínos obou přednášek, bylo by cenné je přeložit a publikovat in extenso. Přírodní vědy shromáždily doklady o tom, že se specificky lidské vlastnosti vytvářely v průběhu dlouhé evoluce. Vývoj hominidů je charakterizován pozoruhodnou změnou dosavadního trendu k co největší specializaci somatického vybavení živočichů na životní prostředí. Toto [pageend48]49 „odspecializování“ umožnilo lepší adaptaci primitivního člověka na nepředvídané situace a jeho otevřenost k světu. Ve fylogenezi mozku se tvořila nová hierarchie integračních úrovní při postupující kortikalizaci, a to tak, že se vývojově starší struktury přestavovaly a zařazovaly do vyšších výkonnostních stupňů. Rozsáhlé funkční obory byly přenechány individuálnímu vývoji (a individuální odpovědnosti) v rámci učení. Studium neurofyziologických dějů, které jsou nezbytným předpokladem činnosti lidského mozku, nedovede vysvětlit způsob zpracování a vytváření informací nehmotné povahy. Cesta poznání vedla k popisu složitých organizačních principů, uplatňujících se při zpracování signálů v neuronových sítích (např. paralelně rozdílené nebo lineámě- sériové zpracování). Stupňovitý rozvoj symbolických funkcí, závislý na vývoji lidské řeči, umožnil vytvářet metabiologickou skutečnost, včetně zpřítomnění minulých i budoucích dějů v představivosti. Lidské vědomí postupovalo od neurčitých tělesných pocitů až ke schopnosti uvědomování si sebe sama a uvědomělé myšlení přineslo možnost volby optimálního jednání. Byla též zjištěna biologická podstata vnitřní duality lidské osoby, projevující se např. při introspekci a při navazováni interpersonálních vztahů. Další překódování symbolických funkcí lidského mozku podmínilo rozvoj kultury a zde se jeho studium stává společným předmětem biologických a humanitních věd. Z dalších zajímavých sdělení přednesených na sympoziu je třeba zmínit originální ontologickou analýzu úzkostných a depresivních stavů, vycházející z tomistické a existencialistické terminologie kategorií bytí (prof. Dr. L. Tringer z Budapešti). Na příkladech konkrétních nemocných byly demonstrovány poruchy v prožívání lidského bytí a představy trvalého ohrožení nicotou, které se subjektivně jevily jeko nedostatek hodnot a obtížné navazování interpersonálních vztahů. Z popsaných rozborů vyplynuly podněty pro psychoterapii. Terapií chronických funkčních poruch se zabýval Dr. med. R. Klótzl, který zdůraznil ovlivnění celé lidské osoby důslednou snahou o řád a individuální míru v životním stylu. Náprava chyb v uspořádání života tvořila jeden z pilířů západního lékařského umění (řecké slovo diaita znamená řád, askein cvičit, trénovat, ne pouze zdržovat se něčeho). Pečlivé pozorování nemocného umožňuje individuální doporučení, směřující k rozvíjení citlivosti, zájmu a příklonu k životu. Tématickou šíři sympozia demonstrují další neméně hodnotná sdělení, např. studie postojů k nemoci a lidskému utrpení, jak se jeví v patristické literatuře (Dr. med. et Mag. theol. B. Maier), rozbor etických problémů reprodukční medicíny a genové technologie ve Švýcarsku (Dr. med. N. Zwicky-Aeberhard), přehled vývoje rockové hudby včetně sociologických příčin některých subkultur mezi mládeží (Dr. I. Kôgler). V diskusi zaměřené na výuku pastorální medicíny se ukázalo, že se v Rakousku tento obor systematicky přednáší pouze na univerzitě ve Vídni, studenti však nemají možnost praxe u lůžka. Tradičně vysoká je úroveň pastorální medicíny na Lateránské a Gregoriánské univerzitě v Římě, dále v Neapoli a na katolické univerztě v Lovani. Bylo zdůrazněno, že přednášky by měly být svěřovány pouze zkušeným lékařům s nemocniční praxí. Z Československa se sympozia zúčastnilo pět pracovníků, z toho čtyři ze Slovenské republiky. Autor tohoto referátu přednesl vyžádané sdělení, zabývající se koncepcí pastorální medicíny, zkušenostmi s její výukou a některými etickými postoji našich zdravotníků a celé veřejnosti, týkajícími se terminální lékařské péče a ochrany nenarozeného [pageend49]50 života. Dále sc podílel na panelové diskusi o historickém vývoji lékařské promoční sponze. V. sympozium pastorání medicíny přineslo všem účastníkům cenné podněty. Aktivní pracovní skupina z Drážďan, věnující se pomoci umírajícím nemocným, projevila zájem o kontakty s československými zdravotníky. Příští sympozium se uskuteční za dva roky a místem konání má být opět Heiligenkreuz. Prof. MUDr. A. Slabý, DrSc. KOMU JE MEDICÍNA ODPOVĚDNÁ? Konflikty, poslušnost a vzdor ve zdravotnické praxi Tato témata byla předmětem jednání sympozia Akademie pro lékařskou etiku (SRN) a Švýcarské společnosti pro biomedicínskou etiku, které se konalo 29. a 30. listopadu 1991 ve Freiburgu (Breisgau). Na pozvání pastora Udo Schlaudraffa se jednání zúčastnili z Československa MUDr. Jan Payne a MUDr. Dagmar Pohunková z Prahy a MUDr. J. Hruška z Prešova. Šlo o setkání nevelkého pracovního společenství německy mluvících účastníků, převážně věřících křesťanů katolických i reformovaných, ale i nevěřících. Ve dvou plenárních zasedáních byly předestřeny oblasti konfliktů mezi zájmem jednotlivého nemocného, společnosti jako celku (státu) a svědomím lékaře a tyto konflikty pak byly reflektovány z hlediska práva a etiky. Šlo o oblast epidemií a katastrof, válku a drogovou závislost. Pro nás to byly úvahy poněkud nezvyklé - přece jen jsme zvyklí na myšlení, zdůrazňující legitimní nárok státu na ochranu veřejného zdraví. U německých a zejména švýcarských kolegů byl například maximální důraz kladen na práva a svobodu jednotlivce. To může např. v situaci epidemie vést ke značným konfliktům - kdy a za jakých podmínek může být nařízena karanténa, izolace, povinné léčení? My jsme tento konflikt ani nevnímali, pro naše hostitele se zdál neřešitelný. Jde ovšem o aktuální otázku např. ve třetím světě (cholera), která však nabývá důležitosti i v rozvinutých zemích v souvislosti s epidemií AIDS. Týká se to ovšem i povinného očkování. Podobně jsme se těžko dohovořovali o principech postupu při medicíně katastrof nebo ve válce - jaké má lékař právo provádět třídění raněných pro diferencovanou péči? Zdá se, že se diskutující kolegové ještě nesešli se situací skutečné nedostupnosti nebo vážného omezení lidských i materiálních zdrojů pro poskytnutí pomoci. Podobně nás zarážel názor, že lékař, který je zásadně proti válce, by se nesměl stát vojenským lékařem, jestliže je povolán do armády (složitě rozebíráno v souvislosti s válkou v Perském zálivu). V pracovních skupinách pak bylo diskutováno o novém chápání lékařské profese, o svědomí a vztahu ke státu. Ukázaly se tam opět problémy: kolegové, kteří nevycházeli z theistických pozic, neměli pro lékařskou etiku pevný základ, nemohli ji zásadně zdůvodnit. Znovu jsme si uvědomovali, jak je lékařská etika závislá na obrazu světa a člověka, který uznáváme, a jak se rozdílná východiska promítají i do různého řešení praktických otázek. To sc projevovalo zejména v diskusi o svědomí. Pokud se diskutovalo o vztahu ke státu, poznamenali jsme, že nelze mluvit o loyalitě jako takové (respektive nerespektování státu, jak zdůrazňovali tamní kolegové). Rozhodující je, jaký je to stát, zda má legitimní vládu a zda jeho zákony respektují lidská práva. [pageend50]51 Z německé strany se ozýval zejména silný odpor vůči jakémukoli omezování svobody výkonu lékařské praxe ekonomickými ukazateli danými pojišťovnami, mnoho se hovořilo o ochraně informací. V kuloárových debatách se ovšem ukázalo, že ani naši hostitelé nebyli názorově jednotní, že jako obvykle převládaly určité hlasitě vyjadřované extrémní názory. S mnoha účastníky jsme se velmi dobře dohodli a navázali jsme velmi dobré kontakty s několika zástupci kateder lékařské etiky a dějin lékařství. Doufáme, že s nimi bude možná další spolupráce i v rámci Křesťanské akademie. MUDr. Dagmar Pohunková MEDICÍNA NA ÚSVITU TŘETÍHO TISÍCILETÍ Tak znělo téma VII. kongresu Federace evropských asociací katolických lékařů (FEAMC, Féderation des Associations de Médecins Catholiques), který se konal 25. - 28. března 1992 v Benátkách. Hostitelem byla italská asociace katolických lékařů a poprvé se kongresu mohly jako hosté zúčastnit oficiální delegace postsocialistických zemí střední a východní Evropy. Studené a deštivé počasí nebylo v tomto zpustlém historickém městě na závadu - program byl bohatý a nakonec se téměř nedostávalo času na poutavé kuloárové rozhovory. Rámec kongresu byl slavnostní: k zahájení poslal pozdravný list Svatý otec Jan Pavel II., zúčastnili se jej oficiální představitelé města Benátek i lékařských organizací, benátský starosta a předseda Mezinárodní federace asociací katolických lékařů (FIAMC) prof. Thomas Linehan. Na závěr se dostavil osobně italský premiér G. Andreotti. Každodenní slavná mešní liturgie se konala pokaždé v jiném historickém chrámě, koncelebrovalo mnoho kněží (některé delegace měly s sebou svého duchovního), předsedal střídavě kardinál Fiorenzo Angelini, předseda Pontifikální rady pro pastoraci zdravotníků, benátký patriarcha kardinál Marco Ce‘, kardinál Edouard Gagnon, předseda Pontifikální rady pro mezinárodní eucharistické kongresy. Bohoslužbě v arménském ritu předsedal generální opat kongregace „Mekitarista Arména di San Lazzaro“ P. Kevork Balian. Ve své homilii připomenul, že Benátky se vždy považovaly za bránu k Východu a arménská komunita je v nich domovem od dávných dob. Z hlubin času zněly také zpěvy arménské liturgie, církve, která si zachovala věrnost v průběhu tragických dějin národa, zkoušeného utrpením dříve i dnes. I tentokrát se na kongresu rozvinula živá diskuse na téma Východ - Západ a jednotlivé „východní“ delegace měly možnost vzájemné diskuse k pochopení specifických situací jednotlivých zemí. Pro nás to bylo zdravé: nejsme pupek světa a naše chudoba, naše nedostatky jsou nesrovnatelné se situací zemí na východ od nás. Ostatní postsocialistické země vlastně ještě s reformou zdravotnictví nezačaly - první kroky byly učiněny v Maďarsku v oblasti primární péče. Bulharské zdravotnictví se zhroutilo a chybějí mu nejelementámější potřeby, katoličtí lékaři (je jich hrstka) se snaží se zahraniční pomocí zabezpečit výuku a základní služby, prosí o pomoc jak pokud jde o léky a zdravotnický materiál, tak např. i o lékařské teploměry, tonometry apod. Těžká je i situace v Rumunsku. Na okraji Bukurešti se má s pomocí italských katolických lékařů stavět katolická nemocnice s poliklinikou, která by sloužila jako výukové centrum; pro distribuci léků a lékařské péče mobilními týmy se využívá síť farností. Asi 2000 dětí ve věku do 10 let je nakaženo AIDS. V poslední době v Rumunsku došly kity [pageend51]52 na vyšetřování HIV v krevních konzervách, takže operativní obory prakticky nemohou podávat krevní transfuse. Rumunští kolegové prosili o pomoc, která by však měla být směrována na přesně domluvené adresy církevních organizací, aby neskončila na černém trhu. Ceněna by byla možnost studijních pobytů v ČSFR. Italští kolegové jsou velmi aktivní v rozvojové pomoci i ve třetím světě, ale rychle reagovali i na aktuální nouzi v Chorvatsku a Slovinsku. Kardinál Fiorenzo Angelini měl několik promluv a opakovaně vstupoval do diskuse. Zde bych chtěla vyzvednout jeho slova: „Neříkejte, že církev by měla udělat to či ono, nečekejte, co udělá církev - vy jste církev, pro vás, katolické lékaře, je místem bohoslužby, kde plníte svou funkci, vaše pracoviště, vaše nemocnice, lůžko nemocného, nemocný vám reprezentuje Krista.“ Opakovaně nabádal k poslušnosti magisteriu a k pevné soudružnosti věřících v době, kterou charakterizoval jako období značného ohrožení křesťanství sekularismem, konsumním smýšlením, ale i bojovým šířením nekřesťanských náboženství. Odborný program byl rozdělen na tři tematické okruhy. První se týkal poslání lékaře ve vztahu k životnímu prostředí a kvalitě života (fyzikální vlivy ohrožující člověka, rizika pro člověka, možnosti prevence a ekonomické limity). V tomto dni byla nejvýše hodnocena přednáška mladého Španěla, prof. Juana Viňas Salas, který zaníceně apeloval na křesťany, aby se spojili k záchraně nejen životního prostředí, ale především života lidí třetího světa. Vyzýval k metanoi, k novému stylu života, který by umožnil spravedlivější rozdělení prostředků mezi Severem a Jihem. Druhý den byl věnován novým výzvám medicíně (AIDS, drogy, biotechnologie - přínos a rizika, úzkost a deprese, ztráta duchovní dimense života, nutnost etické reflexe v práci lékaře). Kulatý stůl třetího dne byl věnován mezinárodní spolupráci a referátům „východních“ delegátů. Mnohé z hlavních přednášek - ačkoliv byly odborně fundované - měly spíše ráz jakéhosi postgraduálu. Řečníci se v diskusi hájili tím, že katolický lékař musí mít v první řadě odborný přehled. Většina účastníků nejvýše cenila odpolední diskuse ve skupinách podle jazyků. Tý byly velmi neformální, dobře moderované předními medicínskými odborníky, a přinesly řadu podnětů. My jsme nejvíce ocenili navázání osobních kontaktů s velmi vzdělanými lidmi, upřímnými křesťany, kteří projevili mimořádnou ochotu přijet i k nám přednášet a diskutovat. Jelikož dosavadní prezident FEAMC prof. André Nenna náhle zemřel na sklonku minulého roku, zvolil výbor FEAMC nového prezidenta - nestal se jím oficiální kandidát německé asociace, prof. Wilhelm von Eiff, nýbrž švýcarský internista, nefrolog, dr. Josef Bättig (Muttenz), sekretářem se stal rovněž Švýcar, psychiatr dr. Ermanno Pavesi (Zürich). Pro nás bylo důležité, že výbor FEAMC projednal přijetí nových členů: mimo Madarsko, Slovinsko, Chorvatsko a Ukrajinu bylo přijato za člena i Československo. Delegace ČSFR si zvolila za svého mluvčího MUDr. Jozefa Glasu z Bratislavy, při setkání s premiérem Andreottim nás zastupoval prof. Josef Marek z Prahy a o problémech zdravotnictví v České republice promluvil v rámci „kulatého stolu“ MUDr. K. Šipr z Brna. "Výbor FEAMC jednomyslně přijal návrh dr. Šipra, aby se příští evropský kongres FEAMC v roce 1996 konal v ČSFR. Podrobnosti budou dohodnuty na podzim 1992 při příští schůzi výboru FEAMC. To je také lhůta, do kdy je třeba předložit stanovy Asociace katolických lékařů ČSFR, přizpůsobené stanovám FEAMC a FIAMC a schválené biskupskou konferencí ČSFR. [pageend52]53 Aby tomu bylo možno vyhovět, je třeba vytvořit organizační síť a podchytit zájemce o členství. Prosíme proto katolické lékaře z celé ČSFR, kteří chtějí být informovováni a mají zájem o spolupráci, aby se přihlásili na těchto kontaktních adresách: MUDr. Jana Vrbíková, KKL Praha, Endokrinologický ústav, Národní 8, 116 95 Praha 1, MUDr. Květoslav Šipr, Kolegium katol. lékařů Brno, Petrov 4, 600 00 Brno, MUDr. Josef Glasa, IVZ, Limbová 12, 800 00 Bratislava. Na přihlášce uveďte plné jméno a tituly, adresu domů a na pracoviště, telefony, postavení na pracovišti, medicínský obor, oblast zájmu (etika, ochrana nenarozeného života, thanatologie, praktická sociálně-zdravotní pomoc, pedagogická činnost aj.). O dalším vývoji budeme informovat. Dagmar Pohunková PORTRÉT Anna Dengelová, zakladatelka lékařských misií (16.3.1892 - 17.4.1980), se narodila právě před sto lety v rodině výrobce parament v malé obci Steeg v Lechtalu v Tyrolích. Po absolvování školy saleziánek v klášteře Thumfeld, kde se naučila základům francouzštiny a italštiny, se 171etá dostala do Lyonu jako vychovatelka žákyň řádové školy „Association familiale des Chartreux". Tam se při překladu článku z francouzského lékařského časopisu do němčiny poprvé setkala s lékařskou problematikou. Po dvou letech se vrátila domů a pomáhala otci v obchodě, jezdila vyřizovat zakázky. Při těchto cestách si přečetla leták, který informoval o působení řádových sester v misiích a o ošetřovatelské škole v Lyonu, která tyto sestry připravovala. Byla nadšena myšlenkou ošetřovat nemocné v dalekých zemích, a proto napsala do Lyonu své přítelkyni, aby jí zjistila podrobnosti o této škole. Přítelkyně jí odpověděla, že ví o něčem, co by ji mohlo zajímat ještě více a seznámila ji prostřednictvím korespondence se skotskou lékařkou Dr. Agnes Mc Larenovou. Tato stará dáma se zasloužila o postavení katolické nemocnice v Rawal- pindi v severní Indii, na území dnešního Pákistánu. Dr. Agnes Mc Larenová působila na francouzské Riviéře a kromě jiných pacientů léčila i misionáře vracející se z Indie a Afriky. Jeden z nich, Mons. Dominie Wagenaar, působící v Indii, jí líčil obrovskou bídu žen v muslimských oblastech Indie. Vyprávěl jí, že porody tam jsou považovány za nečistou záležitost, že se ženy nesmějí ukázat bez závoje před jiným mužem než nejbližším příbuzným a pod.,a že proto rodí v temných vlhkých komorách bez oken, pouze za pomoci místních porodních bab a často bez pomoci umírají na infekce a krvácení a trpí po porodu depresemi či přicházejí o své novorozené děti pro choroby v Evropě léčitelné. Pomoc lékaře-muže nepřipadá pro ně v úvahu. Pomoci těmto matkám a jejich dětem by mohly pouze ženy-lékařky, to bylo Dr. Mc Larenové od počátku jasné, méně jasné již bylo, kde je vzít, protože začátkem století byla žena-lékařka víceméně kuriozitou. Pustila se do práce a založila Komisi pro lékařskou misii v Londýně, jejímž úkolem bylo shromáždit peníze na stavbu nemocnice v Indii. V r. 1908 se Dr. Mc Larenová, tehdy více než šedesátiletá, dostala k audienci k papeži Piu X., vyprávěla mu o bídě muslimských žen v Indii a nastínila mu projekt katolické nemocnice vedené ženami; zdůraznila při tom potřebu existence katolických lékařek. [pageend53]54 Ve stejném roce Pius X., jako odpověď na potřebu doby, uložil sestrám ženských ošetřovatelských řádů povinnost absolvovat zdravotní školy a složit příslušné diplomové zkoušky. Dr. Mc Larenové a její komisi se opravdu podařilo shromáždit peníze na stavbu nemocnice. Byl zahájen provoz nemocnice sv. Kateřiny v Rawalpindi v severní Indii. Působily tam františkánské sestry - Misionářky Panny Marie a anglická lékařka. Ta však nevydržela obrovskou zátěž a po krátké době odjela. Vystřídala ji tehdy sama již dvaasedmdesátiletá Dr. Mc Larenová, ale to nebylo řešení. Hledala tedy mladou lékařku, katoličku, nebo dívku, která by chtěla studovat medicínu a odjet pracovat do Rawalpindi. A pak se prostřednictvím Iyonské přítelkyně seznámila s Annou Dengelovou. Po dopisech, které jí vylíčily problém v celé šíři, se Anna pevně rozhodla, že vystuduje medicínu a odjede do Indie. Dr. Mc Larenová sice zemřela dříve, než se mohla s Annou osobně setkat, ale Anna za pomoci Komise pro lékařskou misii začala uskutečňovat její plán. Ke studiím jí ještě Dr. Mc Larenová vybrala katolickou univerzitu v irském Corku. Anna Dengelová byla promována doktorkou medicíny v r. 1919. O rok později odjela do Rawalpindi, aby se ujala péče o pacienty nemocnice sv. Kateřiny. Po několika letech tvrdé práce v nemocnici i v terénu byla na pokraji svých sil. Viděla, že sama nemůže zvládnout všechnu lékařskou péči včetně chirurgie a porodnictví. Potřebovala sálovou sestru, instrumentářku a porodní asistentku, ale františkánské sestry se nesměly účastnit operací ani porodů vzhledem k usnesení 4. lateránského koncilu z r. 1215, který zakazoval kněžím a řeholníkům činnost v těchto „krvavých“ lékařských oborech. Současně se stále více, též asi díky životu mezi řádovými sestrami, prohlubovala její touha zasvětit život Bohu. Byla již téměř rozhodnuta, že vstoupí do řádu františkánek - Misionářek Panny Marie, a odjela před plánovaným vstupem do noviciátu domů do Rakouska. Při tomto pobytu se však setkala s několika lidmi, kteří působili v misiích v oblasti medicíny. Nakonec, po exerciciích, vedených innsbruckým jezuitou P. Rimmelem, se rozhodla založit vlastní kongregaci, která by se věnovala medicíně v misijních územích. Protože v poválečné Evropě by byla těžko nacházela podporu, odjela spolu se sekretářkou Komise pro lékařsku misii slečnou Paulinou Willisovou do USA, kde přednášely o zdravotní problematice misií a o potřebě lékařských misií, o zvláštní úloze lékařek v těchto zemích. Po počáteční nedůvěře se jim dostalo podpory, zvláště od kněží, kteří v misijních zemích působili. V r. 1925 dostala Dr. Dengelová a její tři další spolupracovnice, Dr. Joanna Lyonsová, zdravotní sestry Agnes Marie Ulbrichová a Marie Laetitia Fliegerová, církevní souhlas k činnosti, nikoli však řádu, ale „Pia Unio“. Na jaře roku 1926 vykonaly misijní slib a jako představenou si zvolily Annu Dengelovou. Založily časopis „The Medical Missionary“, v němž informovaly o problematice misií z lékařského hlediska, o nutnosti působení řeholnic-lékařek v misiích, uveřejňovaly stanoviska biskupů z těchto zemí. A zatímco Anna Dengelová v Americe organizovala, získávala nové členky společenství a spolu s londýnskou komisí sbírala peníze na rozšíření nemocnice v Rawalpindi, odjely ostatní členky společenství do Indie, aby v této nemocnici pracovaly. Mezitím se v řádových domech v USA ve Washingtonu a v Anglii připravovaly další postulantky a novicky ... V r. 1936 bylo papežským výnosem „Ustanovení pro ženské řády, vzniklé se zřetelem k péči o matky a děti v misijních zemích“ povoleno zřízení řádu sester, které se [pageend54]55 budou po získání lékařského nebo sesterského diplomu této péči věnovat. Bylo převratné, že po více než 700 letech byla členkám a členům řeholních řádů povolena čiinnost i v porodnictví a chirurgii. Jako první Anna Dengelová a po ní ostatní sestry mohly složit věčné sliby. Jejich společenství nyní existovalo jako právoplatné společenství řeholní - Společnost katolických misijních lékařských sester (SCMM). Roku 1939 byl zřízen nový mateřinec „Fox Chase“ ve Philadelphii a řádový dům v Haarlemu v Holandsku. Sestry budovaly nemocnice a ambulance zprvu v Indii, později v Indonésii, na Filipínách, po 2. světové válce též v Africe a Latinské Americe. Součástí jejich práce, kromě prvotřídní medicíny, byla výchova domorodých odborníků a odbornic - zdravotních sester, případně zdravotnických úředníků pro zvládání některých endemických chorob, i misionářská práce v duchovním smyslu slova, při samozřejmém respektování náboženské svobody obyvatel té které země. Zakládaly poradny pro těhotné, pro matky s dětmi, snažily se vzdělat místní obyvatele v základech hygieny, včetně péče o pitnou vodu. V Ghaně vedly příkladně organizované leprosarium, které nebylo místem vyvržení bezdnadějně nemocných, ale kde byla prováděna komplexní léčba lepry, od medikamentózní a chirurgické terapie až po pracovní rehabilitaci a reedukaci pacientů, aby se po uzdravení mohli vrátit do normálního života. Přitom školily úředníky státní zdravotní správy, kteří v celé provincii vyhledávali postižené leprou a posílali je k léčbě. Krom často divokých přírodních podmínek, při jejichž zdolávání musely proká- zovat znalosti nejen medicínské, ale i technické (nedostatek vody, nepřítomnost přístupových cest ... ), se musely potýkat i s takovými problémy, jako jsou návaly příbuzných, doprovázejících do nemocnice každého pacienta, či dobře míněná, ale často katastrofálně končící domácí péče o nemocné za pomoci bylinek, vykuřování či zaříkávání. Snažily a snaží se zmírnit obrovskou bídu domorodců ve svých působištích i tím, že jim pomáhají zavádět racionálnější způsoby práce v zemědělství, zakládat výrobní družstva, prostě ukázat jim způsoby, jak by si sami mohli pomoci. Šlo-li o lidská práva, podporovaly obyvatele v sporech s mocnými jejich zemí. Ve válečných dobách pečovaly o raněné a uprchlíky všech zúčastněných stran, např. v době bojů mezi muslimy a Hindy po rozdělení Indie a Pákistánu. Působení Misijních lékařských sester se neomezuje jen na misijní země. Pracují na periferiích evropských a severoamerických velkoměst, pečují zejména o staré, nemocné a umírající, sociálně slabé, ženy v kritických situacích, mládež, handicapované lidi, imigranty, etnické menšiny ... Angažují se v oblasti medicíny, sociální péče, psychologie i pastorace. Od zasedání kapituly v roce 1957 byla kongregace organizována do provincií a proprovincií, které měly velkou samostatnost. Koordinaci zajišťoval generalát, do roku 1958 sídlící ve Philadelphii, poté v Římě. Generální představená Anna Dengelová absolvovala každým rokem dlouhé cesty po všech kontinentech, aby osobně přispěla k činnosti jednotlivých řeholních domů. Při cestách do Indie se opakovaně setkávala s Matkou Terezou z Kalkuty, která sama kdysi, když se rozhodla pečovat o opuštěné nemocné a umírající v kalkutských ulicích, se učila u Misijních lékařských sester základům ošetřovatelství. [pageend55]56 Za obrovskou práci se dostalo Dr. Anně Dengelové řady medicínských, občanských a církevních poct, které však vždy považovala za ocenění snahy všech členek kongregace. V roce 1967, po skončení 2. vatikánského koncilu, svolala do římského sídla generalátu kapitulu na téma „obnova“, při které oznámila svou abdikaci. Bylo jí více než 75 let a podle církevního práva již ani nemohla být znovu zvolena generální představenou. Kapitula se ustanovila na některých změnách, založených na snaze o decentralizaci a o odklon od formalit, což znamenalo větší kompetenci, ale i odpovědnost pro jednotlivé řádové domy i samotné sestry. Pomoc rozvojovým zemím, které se v té době osamostatňovaly, dostávala nový smysl, očekávala se chvíle, kdy se budou nemocnice a další instituce kongregací vytvořené předávat do rukou místních úřadů. Realizoval se původní ideál Anny Dengelové, vytvořit moderně fungující zdravotnické instituce, personálně zajištěné domorodými odborníky, jež připravily Misijní lékařské sestry ve svých školách. I po opuštění funkce generální představené pomáhala Anna Dengelová radou v odborných i organizačních problémech. Některé rozdílné názory mladší generace sester vedly občas ke konfrontacím, ale v zásadě se činnost kongregace neodchýlila od původního záměru spojení lékařské a apoštolské misijní práce. V r. 1976 mělo společenství 700 členek z 18 národů, které působily v 33 zemích pěti kontinentů. V dubnu 1976 utrpěla Anna Dengelová cévné mozkovou příhodu, byla částečně ochrnuta, duševně však svěží a plně si vědomá svého stavu. V následujících čtyřech letech života se jí spolusestry snažily nejen poskytovat lékařskou a ošetřovatelskou péči, ale i prokazovat lásku a úctu. Navštěvovaly ji sestry z řeholních domů kongregace z celého světa, misionáři, lékaři, přátelé z dob začátků v USA i příbuzní z Rakouska. Byly to čtyři roky poznamenané utrpením při pomalém umírání, ale také vyzařováním vnitřního klidu, který pocítili všichni, kdo se s ní v té době setkali. Matka Dengelová zemřela 17. dubna 1980 uprostřed sester v domě generalátu v Římě. 21. dubna byly její ostatky uloženy na hřbitově Campo Santo Teutonico v blízkosti chrámu sv. Petra. I po smrti zakladatelky rozvíjí kongregace její odkaz lásky, pečuje o nemocné, o lidi trpící tělesně i duševně, o sociálně slabé a utlačované. Bojuje proti nemocem, hladu, nespravedlnosti, zaostalosti, za práva žen a dodržování lidských práv. Sestry denně obětují svůj život Bohu a lidem, tak jako od počátku Anna Dengelová. (Podle knihy Pia Maria Plechl:„Die Ärztin im Habit“, St. Benno Verlag Leipzig, 1988, zpracovala M.V.) Půjdeš-li do samoty s mlčenlivým jazykem, bude se na tvém klidu podílet mlčení němých bytostí. Půjdeš-li do samoty s mlčenlivým srdcem, promluví ticho stvoření hlasitěji, než jazyky lidské či andělské. Thomas Merton [pageend56]57 INFORMACE Mezinárodní konference o AIDS (Vatikán, 13.-15.11.1989) Papežská rada pro pastoraci nemocných pořádá každým rokem mezinárodní konferenci, zaměřenou na některé aktuální medicínské téma. V roce 1989 šlo o AIDS jako o globální hrozbu a výzvu celému lidstvu. Svatý Otec zdůraznil ve svém projevu v Synodní aule nutnost prevence respektující lidskou důstojnost, význam přiměřeného životního stylu, a na druhé straně maximálně citlivou lékařskou, ošetřovatelskou i pastorální péči o nemocné. Konference se zúčastnili zástupci různých oborů z celého světa. Přítomen byl profesor Robert C. Gallo, objevitel HIV, prof. Luc Montagnier a prof. Arsene Bumy. Mnoho pozornosti bylo věnováno otázkám virologie, epidemiologie, aspektům právním i etickým. P. Georges Cottier OP, generální sekretář Mezinárodní teologické komise, hovořil na téma AIDS - znamení času. Líčil reálné problémy i jejich symbolický význam. „Zvyky a mravy nevybočovaly v žádném věku z jakéhosi průměru. Pro dnešní ideologii permisivity je však charakteristické, že lidé ztratili vědomí hříchu a že je banalizována jak sexualita, tak všechno, co souvisí s darem života. Nová nemoc nás nutí, abychom věcem pohlédli do očí. AIDS musíme především chápat jako znamení času, pokud nás vyzývá k lásce k bližnímu a k solidaritě. Láska k našim bratřím musí být vynalézavá, aby dokázala mírnit utrpení.“ Pro naše poměry, kdy se stále ještě nechápe celý dosah této hrozby včetně sociálních důsledků, byly asi nejdůležitější referáty z afrických území, kde vymírá celá populace práceschopného obyvatelstva a kde zůstává nepředstavitelné množství osiřelých (a často infikovaných) dětí v péči prarodičů nebo misijních stanic (kardinál Paul Zoungrana). Kardinál John Joseph O’ Connor, kteiý sám pečuje o hospitalizované nemocné umírající na AIDS v USA, líčil své zkušenosti z ošetřovatelské i duchovní péče; v několika kasuistikách ukázal na nesmírné duševní utrpení postižených a rozebíral metodiku vhodného rozhovoru s nimi. Z ČSFR, pokud je nám známo, se konference nezúčastnil nikdo, zprávy o ní jsme dostali od vídeňského profesora Rotha. Doslovná znění referátů byla uveřejněna v časopise Dolentium hominum 5 (1990) 13, 1-284. O mezinárodní konferenci o lidské mysli, která se konala o rok později, referuje podrobně neurolog MUDr. Jan Payne na jiném místě v tomto čísle Salus. Koncem roku 1991 se konala další konference věnovaná lidské reprodukci, materiály o ní zatím nemáme k dispozici. Pokud se jí někdo z ČSFR zúčastnil, prosíme, aby se přihlásil redakci Salus. Prosíme rovněž účastníky dalších zajímavých akcí, aby nám posílali stručné referáty. Setkání katolických lékařů v SRN byla v roce 1991 převážně ve znamení přípravy nové úpravy potratového zákona, jenž by měl platit jednotně pro celý stát. K diskusím vyšla výborná publikace, kterou vypracovaly původně Německá biskupská konference a Evangelická rada církví, ke konečnému znění se připojily - jako ke svému oficiálnímu dokumentu - všechny křesťanské církve v SRN. Publikace se zabývá ochranou lidského života v širokém kontextu, nazývá se GOTT IST EIN FREUND DES LEBENS (Bůh [pageend57]58 je přítel života), a my doufáme, že se nám ji podaří vydat v roce 1992 v překladu jako přílohu SALUS. Lékařská setkání se ovšem zabývají i jinými tématy - transplantacemi, euthanasií, ale i ekonomikou a spravedlností v rozdílení zdravotnických služeb. *** V průběhu roku 1992 se v ČSFR konalo několik setkání věnovaných lékařské etice. Podrobné zprávy o nich přinášejí průběžně Zdravotnické noviny, kde se budou i nadále objevovat zásadní články věnované této problematice. *** Ze zajímavých časopisů v roce 1991 upozorňujeme tentokrát na celý ročník Arzt und Christ s monotematickými čísly (křesťanská antropologie, reprodukční medicína, prevence potratů a poradenství pro těhotné v krizi, odpovědnost lékaře za terapii, AIDS a sebevražda). Salus, sešity pro bioetiku a pastorální medicínu, č. 5 - 6. Vychází neperiodicky v nakladatelství Cesta, Vymazalova 4, 615 00 Brno. Odpovědná redaktorka: MUDr. Dagmar Pohunková Adresa redakce: U Lužického semináře 24, 118 00 Praha 1. Objednávky přijímá nakladatelství Cesta. Uzávěrka čísla 30. března 1992. [pageend58]Nakladatelství Cesta nabízí: UNIVERSUM - revue pro vědu a techniku. Cena 10 Kčs John Henry Newmann: Sen starého muže Dovídáme se o úzkostech člověka odcházejícího z tohoto světa, o jeho zápase a očekávání, zklamání i konečném usmíření. Cena 16 Kčs MUDr. Jaroslav Kašparů: Hovory o sobě aneb Výlety pod vlastní kůži Příručka má sloužit snoubencům před startem do společného života. Cena 10 Kčs Josemaría Escrivá: Křížová cesta Autor pomocí meditativního nastavení křížové cesty sděluje svou vlastní zkušenost v následování Krista, Cena asi 15 Kčs Tomáš Kempenský: Následování Krista Jedna ze základních meditativních křesťanských knih. Cena 34 Kčs [pageend59]CESTA [pageend60]