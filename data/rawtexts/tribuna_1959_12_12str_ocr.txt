TRIBUNA LIST ČESKOSLOVENSKÉHO ZAHRANIČNÍHO ÚSTAVU V EXILU PROSINEC 1959 ROČNÍK XI NEKONČÍCÍ PRÁCE Z OBSAHU P. Želivan: O člověka J. Zachoval: Atom — svobodné volby V. Chalupa: Hodnotící měřítka politického úsilí Teoretické politické myšlení bylo vždy důležitou složkou československé kultury. Dnes v Československu neexistuje. Neexistuje ani tvořivé zpracování marxismu-leninismu, jen rozvádění a opakování frází. Není ani jinak možné. Právo na teoretické politické myšlení mají dnes jen členové politbyra — a členové československého politbyra nejsou teoretického myšlení schopni. Ale ani v exilu není obraz mnohem utěšenější, ačkoliv právě exil potřebuje víc než cokoliv jiného zjednat si jasno v základních politických pojmech a otázkách. Nedovede československý exil dát světu význačného politického myslitele, který by přispěl k řešení těžkých otázek, před kterými lidstvo stojí? Z dlouhé řady Čechoslováků na universitních katedrách politických věd ve světě by takový muž měl vzejít. Přinášíme v tomto čísle aspoň několik ukázek, kterými směry se ubírá myšlení těch, kdo se v exilu politikou teoreticky zabývají. Maďarská revoluce ukázala, že Spojené státy nejsou ochotny za svobodu porobených zemí bojovat zbraněmi. Návštěva Chruščovova ve Spojených státech dokázala, že Spojené státy nejsou ochotny za svobodu porobených národů bojovat ani diplomaticky. Tento vývoj zrcadlí mocenské poměry mezi Spojenými státy a Sovětským svazem, ve kterých nastal zejména jako následek sovětských úspěchů v technologii zbraní přesun v neprospěch Spojených států. V dané chvíli uznává americká politika mlčky status quo v Evropě — pravidelně se vracející ujištění vedoucích představitelů Spojených států, že se nesmíří s násilným udržováním komunistických režimů ve státech střední a východní Evropy, utichla. Za toto mlčení ke konsolidaci jejich panství v Evropě činí Sovětský svaz ústupky, které představují odložení, ale nikoliv překažení jeho konečných plánů: zmírnil ofensivu v neutrálních zemích, povolil v nepodstatných věcech (dohoda o Antarktidě), snad ustoupí částečně i v otázce kontroly zbrojení, přerušil tlak na Berlín — vše věci, kde je možno kdykoliv urychlit znova ofensivu tam, kde dnes byla zpomalena nebo zastavena. Je tedy stav, který Sověty nazývají »mírovou koexistencí*, stavem plným nebezpečí pro svobodný svět. V rámci takovéto situace je třeba pokračovat v práci o osvobození Československa. P ro Československý zahraniční ústav v exilu to znamená odhalovat skrytá nebezpečí situace těm, kdo je nevidí, tvořit protiváhu proti těm, kdo je úmyslně či podvědomě vidět nechtějí. To znamená nutnost udržet cizojazyčné publikace STUDIES i COMMENTARY nejméně v současném rozsahu a rozšířit jejich distribuci i do mladých zemí Asie a Afriky. Obsahově to ukládá povinnost odpoutat je od minulosti, analysy komunistického puče a údobí po něm, a zaměřit je víc do přítomnosti a budoucnosti — na otázky psychologické války, vliv moderních zbraní na vývoj situace, formy odboje v komunistickém státě, a podobně. V edle těch, kdo nebezpečí současné politiky Spojených států nevidí nebo vidět nechtějí, je skupina těch, kdo si je uvědomují, kdo si uvědomují důležitost zemí, jež jsou dnes za Železnou oponou, a jsou ochotni se za ně zasazovat. Je třeba navázat a utužit s nimi styk, podpořit je i těmi omezenými prostředky, jež Ústav má. Nesmí být ani opuštěn domov. Ústav musí pokračovat v zasílání tiskového materiálu všemi vhodnými prostředky, s cílem vyvolat v Československu tvoření drobných, nezávislých a na půdě legality zůstávajících skupinek demokratických a samostatně myslících lidí, kteří by byli nadějí demokracie v období příštím. TRIBUNA Dokonč. na str. 12 [pageend1]2 TRIBUNA V. CHALUPA HODNOTÍCÍ MĚŘÍTKA POLITICKÉHO ÚSILÍ V době názorově tak roztříštěné jako dnešní je na místě revise, Samých základů politického myšleni.' Úpravy a opravy běžných názorů už nevystačí, protože je pochybné, zda a do jaké miry jsou tyto názory aspoň natolik správné, aby se vůbec opravit daly. Je tudíž třeba sestoupit k samým základům lidského myšlení, kriticky je ověřit a kriticky ověřovat každý další krok, který je v myšlenkových pochodech dále podnikán. Jen tak je možno dobrat se měřítek, kterými by bylo možno hodnotit politické úsilí současnosti a podle kterých by bylo možno se orientovat ve změnách, které nás denně překvapuji a matou. Základní vysvětlovací principy. Vysvětleni je řazení pojmů podle odpovědi na otázku »proč?«. Děje se podle jednoho ze dvou možných základních vysvětlovačích principů, které rozumové poznání zná: principu nutnosti a principu svobody. Rozumové poznání má k disposici pouze tyto dva vysvětlovači principy a žádný jiný; jeho kapacita je omezena na ně. Myšlení dovede určitou zkušenost vysvětlit jen bud jako něco, co za daných podmínek nutně a nezbytně nastat muselo, t. j. jako součást světa nutnosti, anebo jako něco, co za daných podmínek nastat nemuselo a co bylo vyvoláno (něčím) rozhodnutím, t.j. jako součást světa svobody. Toto rozhodnutí může být projevem vůle nebo splněním povinnosti — do oblasti svobody patří svět povinnosti stejně jako svět vůle; pojem »povinnost« sám předpokládá, že příkaz může, ale nemusí být splněn, t.j. předpokládá svobodu toho, komu je povinnost ukládána. Nutnost i svoboda jsou tedy vysvětlující principy, kterými ten, kdo poznává, pořádá zkušenost a které promítá do skutečnosti. V tomto smyslu je nadále používáno pojmů »svoboda« a zejména »nutnost«: za plného vědomí, že jde o pořádací principy, které rozum promítá do skutečnosti a kterých je používáno k tomu, aby zkušenost byla uvedena v soustavu a myšlenkově zvládnuta. Jsou tedy nesprávné a vadné pokusy určit kvantitativně či časově míru svobody člověka; jsou stejně vadné, libovolné a marné pokusy o vymezení, kde ve skutečnosti končí svět nutnosti a začíná svět svobody. Skutečnost je patrně mimo obě tyto kategorie; zkušenost však o tom nemůže dát žádné poučení, protože jest poznávána jen brýlemi toho či onoho způsobu nazírání. Všechny podobné úvahy mají proto nutně ráz spekulativní a patří za hranice vědy, do metafysiky. Mezeru, kterou zde má rozumové poznání, může snad nahradit jiná forma poznávání; je možné věřit tam, kde nelze vědět. Pro potřeby vědy však stačí uvědomit si jasně hranice rozumového poznání, aniž by otázky meta- fysické byly vnášeny do diskuse. Jak hledat hodnotící měřítko politického úsilí. Politická činnost je aktivita účelová. Platí pro ni tedy obecný poznatek, že účel je uskutečnitelný jen pomocí příčinných řad, jejichž abstrakce jsou vyjadřovány přírodními vědami formou přírodních »zá- konůí. Zkoumání, zda se účel svým obsahem nevymyká zákonitosti dění, t.j. zda vůbec lze najít kausální řadu, která by jej splnila, je zkoumání uskutečnitelnosti účelu. Zkoumání, zda volené prostředky jsou s to žádaný účel splnit, t.j. zda zahajují onu příčinnou řadu, jejímž následkem je stav, kterého má být dosaženo, je zkoumání upolřebitelnosti prostředků. Uskutečnitelnost účelu i upotřebitelnost prostředků jsou obecně platná, objektivní měřítka. Objevit je je možné ovšem jen příčinným způsobem nazírání, t.j. vysvětlením na základě principu nutnosti, jehož neodlučitelnou součástí je determinismus, v němž se lidstvo jeví jako součást přírody a změny v uspořádání lidské společnosti jako součást přírodního dění. Má-li hledání měřítka pro hodnocení politického účelu a prostředků zůstat na poli vědy, je třeba volit tento způsob nazírání. Je však třeba současně pamatovat na to, že jde o formulaci poznání skutečnosti, kterou lze chápat i jinak, t.j. na základě vysvětlova- cího principu svobody; v tomto případě se determinismus kausálních řetězců mění ve vůli, případně příkazy nej vyšší bytosti, Boha. Rozsáhlost krise společenského uspořádání, která je dnes světová — stejně hluboká na Západě jako na Východě — ukazuje, že nejde dnes jen o nevhodnost, neupotřebitelnost prostředků politického úsilí, ale přímo o neuskutečnitelnost sledovaných cílů. Hloubka krise vyžaduje revisi politických programů pod zorným úhlem základní tendence všeho dění, protože dílčí nápravy jsou neúspěšné, i když jsou po odborné stránce dobře připraveny. Tato revise je podmíněna zkoumáním, kam světové dění jako celek spěje, t.j. je třeba z jeho dosavadního průběhu odvodit hlavní »zákony«, které je určují, a jejich pomocí odhadnout následky, ke kterým v budoucnosti dospěje. Tento průběh se pak jeví jako nevyhnutelný, kausálně daný; jednající jedinec k němu může zaujmout stanovisko kladné či záporné, ale — a v tom je objektivní platnost hledaného měřítka, pokud jsou působící činitelé plně poznáni — cíle, které mu odporují, jsou neuskutečnitelné, protože budoucnost je dána současností a minulostí. Hodnotící měřítko cíle politického úsilí. Mezi změnami, které probíhají v přírodě, tvoří zvláštní skupinu pochody, pro něž je charakteristické, že vyústují ve vytvoření celků, jejichž jednotlivé části jsou differencovány, ale současně spojeny tím, že se vzájemně doplňují. Vůči tomuto novému stavu je stav předchozí, výchozí, stavem větší stejnorodosti, ale neurčité, nevyhraněné, bez souvislosti mezi jednotlivými složkami. Celek těchto pochodů v přírodě je vývoj. Vývoj je vyhraňováni neurčité nesouvislé stejnorodosti v určitou souvislou různorodost. V určitých oblastech se vývojové možnosti vyčerpaly, vývoj se zastavil a nastoupila stagnace nebo rozklad; ale příroda jako celek ve vývojovém pochodu pokračuje. Ty její části, v kterých se vývoj projevuje nej intensivněji, t.j. ty, u nichž je přechod z diffusní (rozptýlené) homogenity (stejnorodosti) v integrovanou (spojenou) heterogenitu (různorodost) nejrychlejší a na vytváření různých forem nejbohatší, jsou nositeli vývoje} přes ně probíhá hlavní proud vývoje. Mezi produkty vývoje se nositelem vývoje stala živá hmota; z jejích vývojových zplodin se nositelem vývoje stal člověk určitými svými vlastnostmi, duševními. Člověkem se vývoj přesunul na pole duševní a směřuje v čase k rozvoji duševna. Duševní činnost se v příčinném způsobu nazírání jeví jako jedna z vlastností člověka; měřítkem politického úsilí tudíž jest, zda a jak umožňuje či podporuje duševní vývoj co do jakosti i co do množství. Politické úsilí, které mu brání, je na trvalo marné; politické úsilí, které jej podporuje, je úspěšné do té míry, do jaké jej podporuje. (Jílem politického úsilí s tohoto objektivního hlediska má býti dosaženi maxima duševního vývoje. Hodnotící měřítko politických prostředků. Maximum duševního vývoje jako cíl politického úsilí a měřítko politických a hospodářských opatření ponechává otevřenu otázku, jaký je typ formace duševního života, jaká je kombinace různých duševních schopností člověka, ke které vývoj spěje. V tomto směru je možné mít různá mínění, ale nelze s objektivní platností určit, která duševní vlastnost [pageend2]TRIBUNA 3 bude určitou skupinu lidi kvalifikovat za budoucího nositele vývoje. I když nelze určit, kterými duševními vlastnostmi bude vybaven typ člověka, k němuž vývoj spěje, může politické úsilí zajistit činitelům, kteří vývoj vyvolávají, plnou volnost působení. Tito činitelé duševního vývoje jsou totožní s činiteli, podmiňujícími vývoj živých bytostí, poněvadž duševní aktivita je viditelná jen ve spjetí s živými bytostmi. Život je vyhraňování vloh ve vlastnosti přizpůsobováním prostředí. Prostředí klade tomuto pochodu odpor, a konečná podoba organismu je výslednicí poměru sil živé bytosti a prostředí. Hnací silou vývoje však není prostředí, nýbrž vnitřní síla, expansivní povaha živé bytosti. Živá bytost je nutně rozpínavá, nebot život je právě přizpůsobování odlišného svému vlastnímu charakteru a rozvíjení vlastního charakteru organismu; jakmile toto přizpůsobování přestává, živá bytost se rozkládá, umírá. To platí nejen v oblasti čistě fysiologické (trávení), platí to i v oblasti duševní. Uplatňování vlastních názorů (které se v tomto způsobu nazírání jeví jako získané duševní vlastnosti) je toutéž tendencí přizpůsobit prostředí svým vlastním vlastnostem. Nové životní tvary se vyvíjejí z předchozích rozrůzněním a výběrem. Rozrůzněni je dáno variabilitou organismů. Živé bytosti vytvářejí při svém rozmnožování (rozmnožování je pokračování růstu mimo tělo jednotlivého organismu) řadu odchylek méně (variace) nebo více (mutace) podstatných, udržovaných pak dědičností — organismy přebírají znaky organismů, z kterých se zrodily. Z neurčité stejnorodosti, která kombinací dědičnosti a variability vznikla, vzniká určitá různorodost výběrem. S hlediska celkového vývoje je rozhodující životnost ne určitých organismů, ale jejich skupin s dědičně shodnými vlastnostmi. • Uýftčz je způsoben expansivností živé hmoty, silou, kterou se snaží přizpůsobit své prostředí a vyvinout své vrozené vlohy ve vlastnosti. Tato tendence každé živé bytosti naráží na odpor prostředí; buď jej překoná anebo zahyne. Překonávání odporu prostředí je boj o život. Probíhá s prostředím neživým, kde na sebe narážejí síly života a setrvačnost neživé hmoty, a s prostředím živým, kde se střetává expansivní tendence živých bytostí buď formou boje nepřímého, když organismy neútočí přímo na sebe, nýbrž si vzájemně odnímají životní podmínky, anebo formou boje přimého, když organismy přímo na sebe útočí. V oblasti ďuševní existuje ještě další forma boje, umožněná velkou variabilitou duševních vlastností: nositelé určitých myšlenek nebojují proti nositelům jiných myšlenek, nýbrž mění jejich duševní vlastnosti (myšlenky) ve shodě se svými (výchovou, propagan- ďou, přesvědčováním). Z toho vyplývají měřítka pro posouzení, zda určité společenské uspořádání napomáhá či brání duševnímu vývoji: Maximum duševního vývoje jest zaručeno takovým uspořádáním, které při zachováni převahy integrace umožňuje maximum rozrůzněni a výběru po duševní stránce. Použiti hodnotících měřítek. Z předešlého je zřejmo, že síla komunismu spočívá v tom, že rozrazil v Sovětském svazu a v Asii ustrnulé společenské formy, a tím rozšířil základnu pro duševní vývoj a masy liďí, kteří v předchozím společenském uspořádání z něho byli vyloučeni. Jeho základní a neodstranitelná slabina je, že popírá naprosto hodnotu myšlenkové differenciace a potírá ji všemi prostředky. Je to počínání marné, protože variabilita života a zejména variabilita duševního života je neodstranitelná. Přesto je v povaze komunismu jakožto manažerské společnosti, že se o toto neuskutečnitelné musí stále pokoušet, a tento zápas s neodlučnou vlastností života představuje hlavní dynamiku komunistické společnosti. Slabiny západního světa jsou dnes hlavně dvě: nedostatečná integrace a odvrat od duševních hodnot k »technologickému hedonismu« — k poživačnosti, usnadněné moderní technikou. Nedostatek integrace projevuje se jednak uvnitř států, zejména v oblasti hospodářské, jednak mezi jednotlivými státy. Na rozďíl od oblasti komunistické však demokratický režim dovoluje odstraňování svých nedostatků, aniž by tím podlomil svou podstatu. Jeho životní otázkou je zďa ve svých vývojových formách neustrnul už tak, že tento reformní pochod bude příliš pomalý tváří v,tvář komunistickému vypjetí. Pak by lidstvo muselo čekat, až síla života promění a rozloží společenskou soustavu komunistickou, nebot duševní vývoj je trvale nezastavitelný, leda zničením života. O ČLOVĚKA PAVEL ŽELIVAN »Dobro se dá budovat a množit jen zase dobrem. Potřebujeme víru v člověka, i když je to dnes víra na přílbici«. Pracovní řád Čs. zahraničního ústavu v exilu. 1. — Začal jsem se opět ptát po společné základně, na níž bych se mohl sejít s různými skupinami našeho českého exilu. Na otázku: o č nám jde — co chceme (chceme-li něco více než automobil nebo pěkný byt), jsem neodpověděl jen tím, že chceme svobodu svého domova. Šlo mi o to, jak se dostat k jádru a k myšlenkovému středu této toužené svobody, která znamená nejen nepřítomnost diktatury, nýbrž též přítomnost či alespoň otevřenou cestu ke všem lidským hodnotám. Chtěl jsem si dát i odpověď takovou, která by zahrnovala evropskou a světovou problematiku a nezu- žovala se jen na naše domácí obzory, protože se domnívám jako mnozí jiní, že naše domácí otázka je řešitelná jen v evropské a světové perspektivě. Nuže, dal jsem si tuto odpověď: jďe nám o člověka. Usilujeme o zbudování lidského řádu, to je řádu, v němž by mohl člověk svobodně dýchat a žít, lidsky žít, žít v souhlase se svou lidskou přirozeností a povahou, se svými lidskými cíli, — řád, kde by mohl člověk uskutečnit a naplnit svůj lidský osud. 2. — Uvědomil jsem si a byl jsem i upozorněn na to, že snahou po všeobecné platnosti své odpovědi se dostávám do nebezpečí povrchnosti a mlhavé t neurčitosti. Přílišná všeobecnost a neurčitost mé odpovědi se dá snadno odstranit úvahou o tom, jak chápu a pojímám člověka. Myslím, že zde jsem u kořene a u podstaty otázky. Skoro se bojím otevřít její závory a pustit se jako poutník na její cesty. Bojím se, abych chtěje přinést trochu světla do husté spleti otázek nezbloudil a nezpůsobil větší tmu, [pageend3]4 TRIBUNA nebezpečnější pomatení anebo intelektuální únavu. Říkám-li: Pracujeme pro člověka — nebo: tvoříme lidský řád, snad mohu předpokládat, že se shodneme více méně na tom, že společenský řád má sloužit člověku. Máte ale plné právo se mne zeptat: co je člověk a pro kterého či jakého člověka vytváříme společenský řád? Nebot »člověk je potvora, mimo jiné«, jak mi napsal přítel V. Ch. 3. — Je nutné první zpřesnění pojmu »člověk«. Poznání člověka, jak se domnívám, musí začít nikoliv někde v apriorním světě, nýbrž ve světě skutečností a faktů. Jedním slovem: začíná fenomenologickým popisem lidské skutečnosti, který nám dává jednak historie a jednak empirická a popisná sociologie. Obraz lidské povahy bude takto dosti bohatý, ale bude zároveň nutně zahrnovat v sobě hodně rozporů, světla i stíny. Celá kultura a minulé i současné dějiny jsou dílem člověka. Jsou jeho životem, který odkrývá lidskou tvář. Co nalézám v dějinách? Nechci hodnotit; chci jen konstatovat a popisovat. Proto pojmům a kategoriím v tomto odstavci nepřipisujte hodnotící mravní význam. Člověk, jak nám jej odhaluje dějinná zkušennost je tvor, který a) stavěl příbytky, vesnice, města, cesty, mosty — jedním slovem: budoval svou kulturu na tomto světě, překonávaje přírodu a zmocňuje se jejích sil ve svůj prospěch. Ale tentýž člověk ničil a boural to, co postavil. Nejednou byl přemožen silami přírody, které nosí v sobě a které jej obklopují; b) dával život sobě podobným (v rodině i ve společnosti). Dovedl se obětovat pro bližního až k nasazení vlastního života. To byla láska k druhému. Ale týž člověk byl schopen milovat jen sebe až k vraždě druhého. Do této kategorie třeba počítat všechnu individuální nenávist, všechny rodové spory, všechny války a všechnu politickou nespravedlnost, jež lámala lidské životy jako nepotřebnou slámu; c) poznával svůj život a duchovní osud a povahu až k velkému mystickému zanícení a k zanedbávání hmotné stránky své existence. Na druhé straně se vášnivě ponořoval -do hmotných hodnot, prohlašoval se za nej vyšší stupeň hmotného světa a zavrhoval existenci samostatného duchovního vesmíru. Tento krátký popis stačí, abychom poznali, že člověk i empiricky se pohybuje mezi dvěma póly jako bytost podvojná, rozeklaná, rozdvojená, neustálená. Empirický obraz člověka bychom mohli dokreslit a dokreslovat ještě dlouho poznatky o lidském životě, které nám dává jednak sociologie a jednak anthropologické vědy, jako anatomie, medicína, pokusná psychologie a psychiatrie atd. Je dobré, že se dnes pracuje hodně a důkladně a že máme dobrá a poctivá vědecká díla o člověku v jeho empirickém obrazu. Empirický obraz člověka je podle mne. idea či pojem člověka, který jsme si vytvořili souhrnem poznatků zkušenostně ověřitelných bez jakéhokoliv mravního hodnocení. Je-li zkušenostní studium člověka nutné k pochopení jeho pravé povahy, není ještě celé. Empirický obraz člověka mne zbavuje snění a ilusí. Je to jakási kotva či uzemění a záruka pevného realismu a ochrana před nebezpečnými abstrakcemi. Je však zcela nepostačující, chceme-li jej použít jako měřítka v přemýšlení, tvoření, uspořádávání života a organisó- vání společenského řádu. Bylo by totiž nesmyslem tvořit řád, v němž by člověk směl nejen stavět, nýbrž i ničit, nejen dávat život, nýbrž i vraždit, nejen milovat, nýbrž i nenávidět atd. Takový řád by se rovnal anarchii a nebyl by schopen trvání. Naše úsilí má být tedy obráceno k vytváření společenské a kulturní stavby, kde by se mohlo plně a svobodně rozvíjet dobro a kde by zlo nemělo právo na existencí a bylo potlačováno jako nepřítel člověka. 4. — Tím, že jsem vyslovil ona dvě slůvka: dobro — zlo, přešel jsem ze zkušenostního pole na rovinu hodnocení. Bylo-li napsáno, že »člověk je potvora, mimo jiné«, mohu též týmž právem napsat, že xčlověk je světec, mimo jiné*. Dám-li těmto dvěma soudům jen empirický obsah a smysl a vyhnu-li se jakémukoliv mravně hodnotícímu pohledu, pak je mohu sjednotit v jeden soud, totiž tento: člověk je tvor, který je schopen stát se potvorou nebo světcem. Nebo: člověk je bytost, jež z potvory se může stát světcem anebo naopak. Fenomenologicky a empiricky oba pojmy mají stejná práva a řekl bych stejnou hodnotu, protože oba jsou zkušenostně ověřitelné — protože lidský svět zná lidi-potvory i lidi-světce. Všimli jste si, jak jsem stále musel upozorňovat na to, že pojmům »potvora« a »světec« dávám jen empirický význam. Potřeba a nutnost tohoto zdůrazňování je asi znamením, že je nám snad bližší a přirozenější dávat výše zmíněným pojmům smysl nadempirický a hodnotící, mravní — to je: přešlo nám skoro do krve přemýšlet o lidském životě ethicky bez jakéhokoliv popírání čistě empirické stránky naší existence. Myslím, že nebudu přehánět tvrzením, že toto mravně hodnotící stanovisko při pohledu na člověka je nutné alespoň zrovna tak jako je nutný empirický obraz. Bez mravního hodnocení, bez osy: dobro-zlo v dějinách a lidském životě vůbec bychom se dostali nejdřív do myšlenkového a potom nutně i do existencialního zmatku. Dobro a zlo by měly stejnou hodnotu, protože by neměly žádnou ethickou hodnotu. Možné by se stalo dovoleným, protože dovolenost či nedovolenost by ztratila naprosto svůj smysl a měly by být škrtnuty z našeho slovníku a vymazány z našeho myšlení. Když jsem volil formuli xpracovat pro člověka — budovat lidský řád«, myslel jsem právě na ethický pojem člověka, měl jsem před očima mravní obraz člověka a hodnotící hledisko, které sice nutně předpokládá empirický obraz člověka, ale také jej nutně překonává. Myslel jsem na to, co V. Ch. vyjádřil těmito slovy: xŘekl bych, že se pracuje pro určité ideály, pro to, aby se jim člověk přiblížil, aby se mu napomáhalo (řečeno biologicky) v rozvoji dobrých vloh plně ve vlastnosti a v udržení špatných vloh ve stavu latentním, resp. potlačování* (Podtrženo mnou). Ptám se ještě, zda moje formule: xpracovat pro člověka* není obojetná i s ethického hlediska. Pracovat pro člověka-světce anebo pro člověka-potvoru, to je ethické dilemma. Přiznávám, že zde určitá obojetnost a nedokonalost existuje. Ale kdy bude naše mluva dokonale odpovídat pojmům a nebude nebezpečí obojetnosti? Myslím však, že se toto nebezpečí, jež ostatně nemusíme přehánět, dá odstranit úvahou o tom, že zlo je vlastně určitým druhem nebytí, které ruší a trhá bytí. Proto xčlověk-potvora* (totéž jako člověk zlý) je člověk jen »aequivoce«, v odvozeném a druhotném smyslu, kdežto xčlověk-světec« — člověk dobrý — je člověk v prvním a pravém smyslu. Říkám-li: xpracovat pro člověka*, myslím tím dobrého člověka. Lidský řád je pak řád, který rozvíjí dobré vlohy člověka, obohacuje a rozšiřuje jeho bytí; překonává a potlačuje špatné vlohy; zaplňuje a překlenuje nebytí a nicotnost, která tragicky rozhlodává lidskou bytost. Chtěl bych ještě unésti dva pojmy. Jde o pojem ideálu a vlohy. a) Ideál. Alespoň slovně se přibližuje velké platonsko-aristotelovské tradici. Klade zase otázku bytí a jeho podstaty do jejího pravého těžiska tím, že rozlišuje empirii od ideje. Je to velká a tvrdá otázka, k níž třeba přistupovat s pokorou a láskou. Je dobré, když se užívá množného čísla: xideály*. Říkáme tím, že idea řádu, k němuž se má člověk přiblížit nebo jej vytvořit svým myšlením, chtěním a jednáním — vytvořit jej v sobě, je pluralistická, bohatá na skutečnosti a rozměry, zahrnující v sobě celý komplex hodnot. Platonsko-aristotelovská filosofie nazývá souhrn lidských ideálů člověkem. Oprávně[pageend4]TRIBUNA 5 nost takto mluvit vyplývá především z celé filosofické soustavy řecké. Nemělo by smyslu, kdybychom tento způsob myšlení a mluvení chtěli přenést do soustavy positivistické. Uznávám, že jsem se asi dopustil chyby, když jsem zapomněl, že mnozí z našich vzdělanců myslí a mluví jen positivisticky. V jejich uších musí moje terminologie znít nutně jako tautologie nebo nicneříkající slovíčkářství. Bez velké námahy můžeme poznat, že zde jde o dvě filosofické soustavy, jejichž hodnotu a pravdivost můžeme prodiskutovat na jiných myšlenkových rovinách a měřit je jinými, všeobecnějšími zásedami a skutečnostmi. Pro lepší pochopení platonsko-aristotelovské ideje bych dodal, že můžeme nazývat přesněji onen souhrn lidských ideálů, cílů a vloh abstraktem »humanitas« — člověčenstvím, nauka o nich je pak humanism. b) Vlohy (dobré a špatné): Jde patrně o vlastnosti — tedy určitý druh skutečnosti — jež jsou vloženy do člověka, jsou mu vrozeny. Immanentnost (y l oha, vrozený, vložený) těchto vlastností, tendencí, sil a jejich transcendentnost (protože jsou to skutečnosti dynamické, jež překonávají svůj původní stav a přesahují, transcendují, své prvotní bytí) jsou podle mého názoru jakýmsi spojovacím můstkem mezi empirickou skutečností člověka a jeho meta- fysickou ideou, ideálem — čili humanitou v plném slova smyslu. Na vlohách poznáváme nejlépe, že člověk patří do dvou řádů, že se účastní jak řádu empirie tak řádu metafysiky. Konečně dravá dynamika lidských sklonů a vloh jest zárukou, že humanitní ideály mají svůj ontický pól, své uzemění, že jsou skutečné a nikoliv ilusorní nebo vysněné. Řekl bych, že ideál člověka, idea člověka, humanita je vepsaná do lidské povahy. Ideál člověka je tedy nějak vtisknutý, narýsovaný, předznamenaný v lidském bytí. Jeho písmem, tiskem, rysy, siločarami a znaménkami jsou právě lidské vlohy, jejich dynamika, směr, cíl. Vepsanost a předznamenanost lidského ideálu v člověku se dá též vyjádřit takto: ideál lidství, dokonalého, plného, celého — čili ideálního člověka je přítomen onticky třebas potenciálně a immanentně v každém člověku. Tento ontický střed humanity vytváří stavbu a směr vloh a náklonností člověka. Je něčím skutečným a existujícím a zárověn něčím uskutečnitelným. Thomistická nauka o potenci a aktu, o bytí a dění (motus est actus existentis in potentia quatenus in potentia) je podle mého názoru nejzazší hranicí, jíž může dosáhnout lidské filosofické myšlení a dát si odpovědí na záhadu bytí a dění vůbec. Podle thomismu uskutečnění (actus-forma) musí být v souladu a v souhlasu s možností (potentia-materia); musí ji dostavovat, zdokonalovat a obohacovat bytostně podle jejího zákonu, hranic a růstu. Každá vloha, potence, je schopnost, jež volá, touží, spěje k uskutečnění, které je jejím cílem, plností, dokonalostí, je jí vlastní a přiměřené. Pokud jde o špatné vlohy, snad mohu říci, to co jsem napsal o člověku všeobecně. Jsou vlohami jen »aequivoce«, to je jsou nedostatkem dobrých vloh. Každá neřest je nedostatkem řádu a harmonie ve ctnosti. Uskutečňování neřestí je skutečným uskutečňováním vloh pokroucených nedostatkem řádu, jenž je dobrem vloh. 5. — Z toho, co jsem vyložil nerychlo a nedokonale, mohlo by být snad jasno, že nutno chápat člověka metafysicky a ethicky. Proto člověk jako ideál, cíl a úkol našeho individuálního a společenského jednání je souhrn všeh hodnot, jež jsou předznamenány a jaksi narýsovány ve vlohách lidské bytosti a jež jsou uskutečnitelný — a nutně uskutečnitelný, má-li člověk naplnit svůj osud, jejž nosí v _sobě — během lidského života v čase. Je nutno zvlášt upozornit, že jde o dobré vlohy? Snad ano, připustíme-li zlé vlohy. Že je člověk nakloněn či alespoň schopen zla, je vidno z hodnotícího pohledu na lidské dějiny. Ale i zde stačí si uvědomit a uvážit rozdíl mezi dobrem a zlem, jejich způsob existence a povahu,- abychom mohli bez potíží a strachu z nedorozumění uznat oprávněnost výměru lidského ideálu, humanity — člověka: souhrn hodnot (dokonalostí-aktů) předznamenaných ve vlohách (schopnostech-potencích- zdokonalitelnostech) lidské bytosti. Zde jsem opět v plném hodnocení, tedy v ethice, kde vládnou suverénně kategorie dobra a zla. Shodneme se v tom, že se těmto dvěma kategoriím nemůžeme vyhnout? Chci předpokládat, že se shodneme. Naše myšlení o člověku a usilování o uskutečnění řádu v lidské bytosti jak na individuální tak na společenské rovině je podstatně spjato s hodnocením, protože chceme všichni tvořit dobrého člověka, dobré charaktery a dobrý kulturní a sociální: řád. Čínská moudrost mistrně vyjádřila spjatost a nerozlučitelnost dobra a štěstí, když pravila: štěstí člověka spočívá v jeho dobrotě. Štěstí je totiž přítomnost dobra v lidské duši. Takto jsem alespoň naznačil řešení dávné otázky o poměru mezi ethikou eudaimonismu (Aristoteles) a ethikou hodnot (Platon, Scheller). Stojí vždy za to položit si odvěkou, starou i novou otázku, jež je typicky lidská a jíž naléhavost nesetře- seme se své duše: co je dobré a co je zlé. Je to otázka, na níž každý člověk dává předvědeckou odpověď už svým životem, svými volbami, postoji, jednáním, cíli, svými názory atd. My se však nechceme spokojit s tímto předvědeckým poznáním. Naše nespokojenost nepramení z pýchy nebo mladické frivolnosti, nýbrž z hladu a žízně po dokonalejším poznání a proniknutí do záhady bytí, před nímž denně stojíme v pokorném obdivu a v tichém úžasu. Chci věřit, že je mi dovoleno jako mnohým jiným přede mnou usilovat a pokoušet se o odpověď vědecké povahy. (Vědu zde chápu ves myslu Aristotelově jako jisté a nutné poznání věcí v jejich povaze a příčinách; na rozdíl od positivistického a kantovského pojmu vědy). Chci totiž vědět a poznat s jistotou, proč některé lidské činy jsou dobré a jiné zlé. Chci sestupovat pod povrh obyčejného předvědeckého úsudku, odkrývat jeho prameny, jeho pravdivost a nutnost. Je to úkol ethiky jako vědy o mravnosti a jejím kriteriu. Jsem rád, že se tato otázka zase vyskytla v naší kultuře. Vracíme se tak k pravým problémům lidské existence, bez jejichž řešení či alespoň bez vážného a upřímného pokusu o odpověď na ně je celá naše práce at už kulturní či politická, naše myšlení — a i náš odboj jen jakýmsi dobrodružstvím. Můžeme sice zůstat stát před totuto otázkou a spokojit se s odpovědí předvědeckou, přijatou a nekritickou. Je však slučitelno s naše poctivostí, abychom utekli před risikem odpovědi? Je-li to pochopitelno u těch, kteří nedostali úkol a povolání vzdělanosti, pak je tento útěk před odpovědností zradou, jde-li o vzdělance. Oni totiž nesmí uhnout. 6. —~ Ani V. Ch. neuhnul otázce a pokusil se o odpověď. Řekl: objektivní měřítko je uskutečnitelnost a udržitelnost. Dobré je tedy to, co je uskutečnitelné a udržitelné. Zlé a špatné je to, co je neuskutničitelné a neudržitelné. Jsem-li upřímný, musím přiznat sobě i před ostatními, že nechápu dobře toto kriterium mravnosti. a) Jde-li o činnost jednotlivé osoby, vidím, že i zlo je uskutečnitelné. Jasněji bych to vyjádřil latinsky: malum quamvis non agendum, est agibile. Snad mi někdo oďpoví, že zlo se jednou nutně zhroutí, že je neudržitelné. Ano, jednou — to zase znamená, že si musím brát na pomoc kategorii času. Zlý čin, jestliže skutečně existuje, je uskutečnitelný; a je-li též udržitelný, musím se ptát hned: na jak dlouho. Chci-li stanovit hranici časovou, dostávám se do libovolnosti a opouštím tak objektivní pole. Nevím si rady s tímto kriteriem také proto, že je mohu použít s jistotou jen do minulosti a často jen tehdy, když se mi zlý skutek zjeví i empiricky jako neudrží- [pageend5]6 TRIBUNA telný a neuskutečnitelný v lidském řádě. Na příklad: Proč je špatná krádež ? Asi ne proto, že není uskutečnitelná nebo udržitelná. Víme totiž, že krádež je nejen uskutečnitelná a udržitelná — a přece zůstává zlem. b) Ale nám šlo především o společenský řád a o kriterium jeho mravních vlastností! Podle mravní normy uskutečnitelnosti a udržitelnosti bychom mohli utvořit tyto mravní soudy: společnost fašistická, kapitalistická a komunistická je špatná, prtože je neudržitelná a neuskutečnitelná. Společnost demokratická (a socialistická podle V. Ch.) je dobrá, protože je uskutečnitelná a udržitelná. I zde mám podobnou nejasnost jako v předešlém bodě. Jak kapitalistický tak fašistický a komunistický řád jsou uskutečnitelné. Fašismus v určité formě žije dnes ve Španělsku, kapitalismus bují skoro v celém západním světě a komunismus ve východním bloku. Násilné udržitelnost snad lépe odhaluje mravní špatnost těchto tří řádů. Co však zmanená udržitelnost a jaký má smysl, když ji aplikuji na kapitalismus, který je dost starý a jak se zdá, nechce jen tak beze všeho zmizet. Ani fašismus a komunismus nejsou dětmi našeho desetiletí. Zase vstupuji do kategorie času a libovolnosti. Bude třeba velkého zpřesnění pojmů uskutečnitelnost a udržitelnost. Snad se potom dostaneme tam, kam jsem dospěl já, jda ve stopách Platonových a Aristotelových. Řád totiž či nějaká hodnota je v pravém smyslu uskutečnitelný a udržitelný, je-li nesen řádem bytí a nikoliv nicótou; jestliže odpovídá bytí a_je v souhlasu s povahou skutečnosti, hlavně lidské. Řád a hodnoty jsou výsledkem činnosti a dění. Dění je vždy rozvojem bytí, z něhož vyrůstá a o něž se opírá. Je uskutečnitelné a udržitelné, jestliže se stojí na půdě bytí. Je tedy dobré. Jinak stojí na půdě nicoty a je jen zdánlivě uskutečnitelné a zdánlivě udržitelné. Existující zlo má jen parasitní existenci, protože existuje jen jako nedostatek řádu na nějakém bytí. Snad bychom takto mohli smířit Platona, Aristotela a novou reguli mravnosti. Osobně bych dal přednost názoru, podle něhož dobro spočívá v souhlasu lidského skutku s řádem lidské bytosti. 1. Krádež je špatná, protože je v rozporu a v nesouhlase s lidskou povahou, která je přirozeně a podstatně společenská. 2. Komunistická, fašistická a kapitalistická společnost je špatná, protože nesouhlasí s lidskou povahou, která je svobodná, duchovní a individuální. 3. Modlitba je mravně dobrý skutek, protože odpovídá lidské povaze, která závisí na Bohu- Stvořiteli. 4. Užívání zvířat k prospěchu člověka je věc mravně dovolená a dobrá, protože je v souhlase s lidskou bytostí, která svou povahou je nejvyšší v přírodě. Napíše-li někdo, že fašistická, kapitalistická a komunistická společnost je špatná, protože rozvíjí špatné vlohy v člověku, nedává ještě odpověď na kriterium mravnosti, nýbrž jen otázku přemístňuje. Jde totiž o to, které vlohy a sklony člověka jsou špatné a které dobré. Nějaká vloha, sklon a jim odpovídající skutek jsou špatné, jsou-li proti »ideji« člověka, t.j. proti předznamenaným hodnotám a existenciálním cílům lidského osudu. Čili jasněji a kratčeji: Vloha je špatná, je-li v rozporu s lidskou povahou v její celosti a ve všech jejích vztazích. V tomto bodě se ethika dostává na pomezí svých možností a přechází ve filosofickou anthropologii, která je schopna dát odpověď na otázku, co je člověk, jaké jsou jeho existenciální cíle a jaký jeho osud, jenž je jeho úkolem. 7. — Je možné, že názor o uskutečnitelnosti a udržitelnosti jako kriteriu mravnosti někomu lépe vyhovuje, protože je dost široký a elastický, aby připustil celou řadu různých ethických postojů. Nechci se dnes pouštět do odpovědi na otázky jako jsou: mnohost a jednota ethických názorů, jednota a možnost poznat ethickou pravdu atd. Chci se jen zmínit o názoru, podle něhož žádná společnost není v plném souhlase s lidskou povahou, protože lidská povaha obsahuje i to zlé, co rozvíjí společnost komunistická, fašistická a kapitalistická. Rád bych poznamenal toto: a) V současné společnosti neexistuje společenský řád, jenž by byl v naprostém souhlasu s lidskou povahou. b) Z dějin víme, že ideální lidská společnost existovala jen v utopistické myšlence Platonově, Campanel- lově (Civitas solis), sv. Tomáše Mora atd., ale nikoliv ve skutečnosti. Můžeme se snad domnívat, že naprostý rajský řád a dokonalé uspořádání lidských věcí soukromých a veřejných nebude nikdy dílem naší civilisace, lidských rukou, mozků a srdcí. Poslední důvod této nemožnosti — a tohoto tvrzení — není předmětem ani empirické sociologie ani čisté filosofie, nýbrž — jak se domnívám — theologické vědy. Přesahuje rámec této úvahy, a proto se nemohu pouštět do této velké a obtížné otázky už proto ne, že se neshodujeme v názoru o vědecké hodnotě theologického poznání. c) Realistické konstatování a poznání neuskutečni- telnosti absolutně dokonalého sociálního řádu nesmí srážet náš ethos a pracovní úsilí o lepší společnost. Jestliže^ nedosáhneme nikdy definitivnosti v řešení společenských problémů, můžeme přece dosáhnout uskutečnění a udržení mnohých nutných a velkých lidských hodnot a úspěchů; můžeme vždy zdokonalovat zdokonalitelné s pokorným vědomím, že nebudeme nikdy hotovi; můžeme vždy odstranit alespoň část sociálních nedostatků a budovat tak společenský řád, jenž by byl alespoň relativně nejlepší — nebo alespoň lepší a lidštější než předešlé — to je: řád, v němž by člověk mohl snadněji naplnit svůj vlastní osud, uskutečnit hodnoty předznamenané ve své povaze a dosáhnout existenciálních cílů, bez nichž by nebyl nikdy dokonalým a celým člověkem — a tedy nikdy štastným a spokojeným. Jinými slovy: můžeme vždy bez nebezpečí utopie stavět společnost, jež by svým uspořádáním pomáhala člověku rozvíjet všechny dobré vlastnosti a ovládat, vymycovat, vytrhávat atd. špatné vlohy. Takto uspořádaná společnost je v souhlase s lidskou povahou, protože má kladný poměr ke kladným vlohám člověka a záporný vztah k negativním sklonům lidské povahy. d) Plnost souhlasu společenského řádu s lidskou povahou chápu tedy relativně. Absolutní plnost a absolutní souhlas ve všech rozměrech a na všech rovinách je — bohužel — neuskutečnitelnou utopií a snem za daných podmínek. Souhlas chápaný ethicky má dva póly. Jde-li o dobro, souhlas společenského řádu spočívá v kladném poměru institucí a zákonů k dobrým vlohám, v podporování jejich růstu a rozvoje, v jejich uskutečňování. Jde-li o zlo, nedostatek souhlasu sociálního uspořádání s lidskou povahou záleží v tom, že společenská stavba vylučuje něco dobrého, zamezuje rozvoj a uplatnění dobrých sklonů a podporuje to, co je špatné a zlé v lidské povaze. Myslím, že takto chápaný pohled na člověka je dost široký a pevný, aby umožnil další úvahu o člověku a aby se stal základem sociální ethiky. e) Je-li lidská povaha chápána ve všech svých rozměrech kriteriem mravnosti, pak otázka »co je člověk« mimo theoretický zájem, jaký by mohla vzbudit, se dostává do středu ethické problematiky. Uvědomuji si, že lidská povaha, jak nám ji podává vědecká empirické poznání, není a nemůže být měřítkem anebo pevným hodnotícím bodem pro společenský řád a pro individuální jednání. V obraze, který si tvoříme o člověku sjednocováním jednotlivých empiricky ověřitelných poznatků, je obsaženo stejným právem dobro i zlo, protože jak dobro tak zlo jsou zkušenostně ověřitelná fakta a náleží do [pageend6]TRIBUNA 7 předmětů popisné fenomenologie stejným právem. Nemohu proto v ethice užít obrazu čili ideje lidské povahy podle empirických věd. Na této rovině je pravda, že lidská povaha obsahuje i to zlé a že existují společnosti, jež toto zlo rozvíjejí. Vstoupíme- li na pole ethiky, nepopřeme toto zlo ani jeho kořen v lidské povaze, ale začneme hodnotit a ptát se na poměr zla a dobra k lidské povaze. Zjistíme, že dobro má poměr kladný, budující, ontický, protože je v souhlase s bytím, zatím co zlo má poměr záporný, nicotný a ničící a je v rozporu s bytím a v souhlase s nicotou. Je zcela v perspektivách platonsko-aristote- lovského realismu chápat lidskou povahu ethicky a vidět v metafysice základ morálky. Úzké hranice empirických věd a jejich neschopnost hodnotit je dána jejich předmětem: fenomenem. Idea člověka vtělená sice v empirické lidské skutečnosti, projevující se ve vrozených sklonech a vlohách, je povahy metempi- rické, a proto mimo pohled zkušenostních věd. Fenomenologické vědy popisují a měří, katalogisují a člení různá fakta, v nichž se projevuje lidská skutečnost. Stmelují a spájejí v jedno své poznatky a tvoří tak empirický obraz člověka. Říkají, jak člověk vypadá, jak se jeví, ale nemohou než nakousnout odpověd na otázky, jaký člověk JE — a dokonale mlčí, když se jich ptáme, jaký člověk má být. Toto lidské »má-být« patří také k lidské povaze a k jejíme integrálnímu metempirickému a ethickému obrazu. Jedním slovem se to dá označit jako finalita. 8. — V pracovním řádu čs. zahraničního ústavu v exilu byla napsáno, že v nás roste potřeba po novém ethosu. Snad bych si přetlumočil takto: poznáváme stále více, že potřebujeme pro svou práci na jakékoliv rovině ethický názor na člověka. Trochu jsem rozepsal o těchto problémech, protože mne již delší dobu zaměstnávají. Bude třeba přemýšlet ještě dlouho a hledat. Smiřuji se s myšlenkou, že naše hledání a objevování člověka a jeho osudu nebude nikdy hotovo a definitivně uzavřeno. Naše poznatky o člověku budou vždy zdokonalitelné a prohlubitelné. Je však naší povinností jako intelektuálních pracovníků onen ethos, o němž bylo psáno, poctivě hledat. A nejen každý na vlastní pěst. Takový individualismus pokládám za nepoctivý. Poctivé se uskutečňuje v duchovním společenství lidí, kteří si jsou alespoň něčím blízcí. Pokud jde o mne, mohu říci, že se chci se vší pokorou a nenáročností, s vědomím své končnosti a malosti zúčastnit tohoto hledání, prohlubování, nalézání a tvoření obrazu o člověku, pokud možno dokonalého, integrálního, celistvého obrazu a ideje člověka. 9. — Dovolte mi, abych závěrem shrnul problematiku této své úvahy. Abych dal našemu dialogu o člověku určitý řád, navrhoval bych, abychom se zastavili u těchto otázek: a) Je opravdu nutný ethický pohled na člověka pro naší práci na tvoření společenského řádu či stačí jen empirický obraz ? Podle mého názoru je ethický obraz člověka nutný pro naši práci ve výchově, politice atd. Tento ethický obraz člověka se asi ztotožňuje s tím, co jiní nazývají »lidskými ideály«. Pochopitelně tvrdím, že i empirické poznání člověka je n u t n é, ale s touž rozhodností říkám, že n e s t a- č í, protože samo ze sebe nám ještě neříká, co je ideou člověka, »ideálem«, co je dobré a co je zlé, co třeba dělat a proti čemu bojovat, co má být a co nemá být. Bojujeme proti řádu fašistickému, komunistickému a kapitalistickému, protože je pokládáme za špatné, zlé — a já bych dodal za nelidské, což je pro mne synonymum — v této souvislosti. Chceme a pracujeme pro demokratickou společnost a sociální spravedlnost, protože ji pokládáme za lidský a dobrý řád. Zkrátka: je pro naši práci nutná ethika? b) Druhá otázka, která určitým způsobem předpokládá kladnou odpověd na otázku první by zněla takto: je možné ethické poznání, mravní soud, jež by měl vědeckou hodnotu ? Myslím tu na poznání: (1) jisté; (2) objektivní; (3) platné a nutné pro všechny. Můžeme alespoň v nejdůležitelších činech a situacích lidského bytí a života poznat, co je dobré a co je zlé, abychom se spolehlivě mohli řídit tímto poznáním ve svém jednání, plánech, práci? c) Už delší dobu jsem hledal a přemýšlel o integrálním obrazu člověka. Domnívám se, že jsem cestu — alespoň pro sebe. Podle mého názoru integrální idea člověka se tvoří synthesí čtyř dílčích ideí o člověku. Tvořit synthesu neznamená a nesmí znamenat pěstovat nějaký laciný eklekticismus nebo nějaké povrchní slepování. 1. Řecká idea člověka: člověk je živočich vybavený rozumem. Jeho nejvyšší dokonalost je povahy intelektuální. 2. Židovská idea člověka: člověk je tvor svobodný s osobním vztahem k Bohu. Dokonalost člověka spočívá ve »spravedlnosti«, to je ve svobodné poslušnosti Božího zákona. 3. Křestanská idea člověka: člověk je tvor stvořený Bohem, zraněný hříchem, vykoupený Kristem a skrze Krista a jeho Církev povolaný k účasti na Božím životě a k duchovní svobodě v milosti. Nejvyšší dokonalost člověka spočívá v lásce. 4. Empirická idea člověka: obraz člověka, vytvořený z poznatků anatomie, fysiologie a pokusné psychologie. Podle tohoto obrazu člověk je duševně- tělesná bytost, jejíž život a povaha je určována a řízena dědičností, prostředím, žlázovým systémem, podvědomím, výchovou atd. Bylo by záhodno doplnit tuto synthesu čtyř obrazů moudrostí indické a čínské filosofie. Věřím, že organická synthesa je možná a že ve jejím vytváření se mohu vyhnout rozporům a nedůslednostem. Jde totiž o tři vrstvy skutečnosti, jež se navzájem nevylučují, nýbrž doplňují a prolínají. Jde o tři stupně poznání jednoho a téhož předmětu — totiž člověka. Empirické poznání: dějiny, sociologie, popisné anthropolické nauky, osobní zkušenost atd. Filosofické poznání: Řecká filosofie Sokratova, Platonova a Aristotelova — philosophia perennis (Leibniz). Indická a čínská moudrost. Theologické poznání: židovství a křestanství. Toto by byl můj návrh. Sám jsem začal na něm ve volných chvílích pracovat. Předkládám jej dnes s otázkou, zda by byl možný o lidském obrazu přátelský a plodný rozhovor. Já bych to osobně vítal, protože pokládám podtstatu lidského osudu a její poznání za základní otázku naší kulturní problematiky. Konečně čtyři pohledy na člověka, jak jsem je naznačil, nejsou mým výmyslem, nýbrž patří do^naší západní kultury, jejíž kořeny jsou v Athénách, Římě a Palestině. S určitým zájmem se obracím i k velké kultuře indické a čínské. Právě dnes, kdy náš přítomný svět žije jediné a jednotné dějiny, naděje, nebezpečí a úzkosti, naše potřeba poznat lidské hodnoty indické a čínské kultury není jen planým sportem nebo rozmarnou zálibou, nýbrž chce být plodným setkáním se zkušeností a výboji velkých národů. Obávám se, že můj návrh potká hodně překážek. Myslím zde na některé rozšířené názory na povahu a hranice lidského poznání. Odvažuji se přesto poslat svým přátelům tuto meditaci. Budu spokojen i tehdy, když mi napíší, proč nemohou moje návrhy a myšlenky přijmout. Bude mne však těšit, když se dovím jejich názor na filosofické a theologické poznání lidské povahy a na možnost určitého vyrovnání nebo synthesy či zapojení platonsko-aristote- lovského realismu a theologie do úsilí o lepší lidský řád na této zemi a v tomto čase. [pageend7]8 TRIBUNA JOSEF ZACHOVAL ATOM - SVOBODNÉ VOLBY Úkolem tohoto pojednání jest přinést! důkazy o nebezpečí, které hrozí lidské kultuře a případně i celé lidské společnosti v případě vypuknutí nukleární války, a ukázati, že dosažení svobodných voleb všude na světě jest jedinou možností, jak hrozbu nukleární války odvrátit. Toto pojednání přináší doklady pro základní část dříve uveřejněného pojednání »Cesta k záchraně« (1). Nukleární zbraně a nukleární válka. Mnohostranné účinky nukleárních explosí v totální válce lze přibližně rozdělit na účinky fysikální a sociologické. Význačné sociologické účinky by se uplatnily pravděpodobně po skončení nukleární války v případě, že část lidské společnosti by fysikální účinky přežila; v takovém případě by v důsledku přerušení technických spojů nastalo značné nebezpečí úplného rozrušení společenských vztahů současné doby a v důsledku toho příliš časté uplatňování nekontrolované zvůle nemorálních jednotlivců a loupeživých band, které by pak mohly působit další utrpení a vyhlazování zbylé části společnosti. V tomto pojednání se budeme zabývat pouze účinky fysikál- ními, které jsou samy o sobě tak značné, že mohou zastínit účinky sociologické. Velikost nukleární nálože bude zde vyjadřována v množství trinitrotoluenové nálože, zkráceně TNT, která by měla stejné destruktivní účinky (při předpokládané extrapolaci). Trinitrotoluen byl používán v době druhé světové války jakožto nálož leteckých pum, dělostřeleckých granátů, min, dále pro odpalování pevnůstek a palebných srubů, dále jako nálož pro fugasy, v mnohých případech pro plnění ručních granátů i pro jiné vojenské účely a zůstává podnes v používání tam, kde se užívají klasické zbraně. Fysikální účinky nukleárních explosí jsou způsobeny tlakovou vlnou, žárovou koulí v bližším okolí, tepelným zářením v širším okolí, původním radioaktivním zářením, zbytkovým radioaktivním zářením a radioaktivním odpadem (2). Pro snažší představu o pozdějších údajích budtež uvedeny nejprve účinky atomové pumy svržené na Hirošimu r. 1945. Tato puma odpovídala přibližně 20 tisícům tun TNT a byla explodována ve výši 560 metrů, při čemž se radioaktivní odpad neuplatnil (3). Při tomto výbuchu byl průměr žárové koule (neboli »sluníčka«, někdy též zvaného epicentrum) 470 metrů (4). U této původní atomové pumy, založené na štěpení atomového jádra (5), maximální teplota je odhadována na několik milionů stupňů; pro porovnání budiž uvedeno, že maximální teplota trinitrotoleunové pumy ze druhé světové války dosahuje »pouze« 5000°C (6), teplota slunečního povrchu jest asi 6000°C a teplota uvnitř Slunce dosahuje přibližně 18 milionů stupňů. Řečená atomová puma způsobila zničení na rozloze 12.2 km!, t.j. v kruhu o průměru 3.9 km, způsobila ihned smrt 70.000 lidí a dalších 70.000 lidí zranila (7), při čemž velká část zraněných později zemřela na následky výbuchu. Mnohem účinnější však jsou nuklární explose založené na thermonukleárních reakcích (8), tak jak dnes připadají v úvahu u běžných typů strategických nukleárních pum, často nazývaných prostě vodíkové pumy, bez ohledu na konkrétní typ thermonukleární reakce. (Menšími, taktickými atomovými zbraněmi, jako na př. dělostřeleckými granáty s nukleární náloží, se toto pojednání nezabývá.) Vodíková puma odpovídající přibližně třem milionům tun TNT může způsobit zničení v kruhu o průměru až i 32 km a zapříčinit poškození a smrt z popálenin v kruhu o průměru větším než 64 km (13); podrobněji viz na př. (9) a (10). Vodíková puma odpovídající deseti milionům tun TNT, o níž se předpokládá, že by byla často použita v nukleární válce, může svým výbuchem způsobit úplné zničení cihlových budov v kruhu o průměru 22 km, úplné zničení dřevěných budov v kruhu o průměru 29 km, způsobit požáry a zapříčinit popáleniny druhého stupně v kruhu o průměru 80 km a způsobit vznik oválného radioaktivního oblaku 27 km širokého a přibližně 160 km dlouhého (14); podrobněji viz na př. (9) a (10). Vodíková puma odpovídající dvaceti milionům tun TNT může při nadzemním (vzdušném) výbuchu podle spolehlivého pramene (9) způsobit poškození zesílených betonových bezokenných staveb, odolných proti výbuchu, v kruhu o průměru 9 km, úplné zničení cihlových budov v kruhu o průměru 26 km, vážné poškození cihlových budov v kruhu o průměru 30 km, úplné zničení dřevěných budov v kruhu o průměru 35 km, vážné poškození dřevěných budov v kruhu o průměru 45 km a vážné poškození lehkého zesíleného betonového povrchu anebo podzemního krytu, s nakrytím asi jednoho metru, v kruhu o průměru 7 km. Naproti tomu při povrchovém výbuchu může tato puma způsobit úplné zničení podzemního krytu s nakrytím asi jednoho metru v kruhu o průměru přibližně 10 km a jeho vážné poškození v kruhu o průměru 11 km. Tepelné záření při nadzemním výbuchu této pumy by způsobilo na holé kůži popáleniny třetího stupně v kruhu o průměru 90 km, popáleniny druhého stupně v kruhu o průměru 103 km a popáleniny prvého stupně v kruhu o průměru 145 km (10). Vodíková puma s nukleární náloží odpovídající více než dvaceti milionům tun TNT má destruktivní účinky, které lze přibližně odhadnouti podle rovnice kde W je váha nukleární nálože vyjádřená v milionech tun TNT; d je taková vzdálenost od středu výbuchu pumy, ve které je způsoben stejný destruktivní účinek, jako ve vzdálenosti do při výbuchu pumy odpovídající 20 milionům tun TNT (9). Vodíková puma, jejíž účinky by byly miliónkrát větší než u pumy svržené na Hirošimu a jež by ýodle Laurence (16) vyžadovala 1000 tun deuteria, by podle téhož autora mohla být explodována v určité vzdálenosti od pobřeží z opuštěné, nevinně vyhlížející výletní lodi a jenom samotným výbuchem by způsobila zničení až do vzdálenosti 160 km od pobřeží. Je třeba též poukázati na škodlivé účinky radioaktivního záření, zejména na ty, které by mohly být způsobovány radioaktivním odpadem ještě dlouhou dobu po provedení válečných nukleárních explosí a které by se rozšířily po celé zeměkouli. Pokud jde o radioaktivní záření v místě výbuchu, odhaduje, že při atomových výbuších v Japonsku přibližně 15 až 20 procent případů smrti bylo způsobeno pouze samotným radioaktivním zářením (21), u ostatních případů smrti radioaktivní záření spolupůsobilo s ostatními škodlivými účinky. Má se za to, že v nukleární válce by byl život osob přeživších nukleární explose vážně ohrožen m.j. též radioaktivně zamořenými potravinami a obilím; m.j. se má za to, že všechny dodávky mléka by byly ztraceny (14). [pageend8]TRIBUNA 9 Odhaduje se dále, že průměrná přeživší osoba by absorbovala 200 micromicrocurie stroncia-90, což je přibližně dovolené maximum (14). Stroncium-90 je produkováno ve velkém množství při nukleárních explosích a mohlo by způsobit dlouhodobé zamoření vzhledem k tomu, že jeho radioaktivní poločas je 28 let (11); v důsledku své chemické podobnosti s vápníkem by se snadno usazovalo v kostech a odtud by mohlo způsobovat pathologické změny v lidském organismu svým radioaktivním zářením. Kromě toho je též nebezpečné cesium-137, mající poločas 30 let; jeho biologický účinek není však dosud dobře prostudován (12). Z nebezpečných radioaktivních isotopů s krátkým poločasem je třeba se zmíniti o jodu-131, jehož poločas je pouze 11.5 dne; koncentruje se ve štítné žláze a mohl by ve větším množství způsobit porušení buněk štítné žlázy (24). Pokud jde o zamoření pitné vody, bylo by je možno kontrolovat přístroji (22) a zamořené vody se pak vyvarovat ; to však by ale též vyžadovalo dostatek přeživších odborníků. Všeobecně lze říci, že pokud by explose v nukleární válce byly provedeny na zemském povrchu nebo v jeho blízkosti, radioaktivní odpad by způsobil vážné nebezpečí pro civilní obyvatelstvo ve velkých oblastech i mimo cílová pásma (25). Velká pozornost se ve vědeckém světě nyní věnuje genetickým účinkům radioaktivního záření (26). Byl vysloven odhad, že musí uplynout asi 25 let, aby mohly být plně vyhodnoceny účinky záření na dědičnost po výbuších v Japonsku (23). V poslední době bylo zjištěno, že dokonce i velmi malé množství radioaktivního záření může způsobit mutaci genů, které hrají důležitou úlohu v procesu dědičnosti, a že případně takto změněné geny mohou způsobit smrt v budoucí generaci (27). Škodlivost nukleárních explosí pro celé lidstvo je zdůrazněna též v jednomyslném usnesení (28) komise odborníků při Organisaci Spojených národů v r. 1958. Budiž nyní učiněn odhad o množství nukleárních zbraní, které jsou dnes připraveny k použití, i když jsou skutečné přesné údaje udržovány ze strategických důvodů v tajnosti. Pokud jde o Sovětský svaz, odhaduje se, že nahromadil 263 nukleárních pum, odpovídajících celkem 1.446 milionům tun TNT; podle údajů Úřadu pro civilní a brannou mobilisaci Spojených států by většina obyvatel USA útok s těmito zbraněmi přežila (14). Pokud jde o Spojené státy, poslanec kongresu Spojených států J. V. Zandt, člen Spojeného kongresního výboru pro atomovou energii, prohlásil v r. 1957, že Spojené státy vytěžily dostatek štěpného materiálu, aby od doby Hirošimy mohly vyrobit 35.000 nukleárních zbraní (29); vyrobené množství je tak velké, že kdyby dopadlo na území kteréhokoliv útočníka při odvetném atomovém úderu, stačilo by několika-násobně k jeho úplnému zničení. Důležitou roli mohou hrát v blízké budoucnosti mezikontinentální balistické střely, proti nimž nebyla dosud nalezena účinná obrana. Ministr obrany Spojených států McElroy ■řekl, že Sovětský svaz bude míti ke konci roku 1959 asi deset takových střel připravených k použití, že však by jich potřeboval několik set, kdyby chtěl pohřbít Spojené státy (15). Odhaduje se však, že okolo roku 1965 anebo o něco později jak Spojené státy tak i Sovětský svaz budou míti stovky střel dalekého dosahu připravených k použití. Je třeba si též uvědomit, že vysoké procento lidstva je nakupeno ve velkoměstských oblastech, které bývají též středisky kultury; tím snáze by je bylo možno zničit v nukleární válce poměrně nevelkým počtem nukleárních explosí. S dalším vývojem vojenské techniky lze očekávat též zvyšování váhy nukleárních náloží používaných pro bombardování. Má se za to, že mohou býti připravovány pro bombardování nukleární pumy odpovídající 30 až 60 milionům tun TNT (30). Přesnost bombardování je u nynějších letadel s posádkou dostatečná k tomu, aby nukleární puma odpovídajíví jednomu až pěti milionům tun TNT zničila i největší město (30). Proti poměrně pomalu letícím letadlům je ovšem možno vytvořit určitý obranný systém s krátkodosahovými obrannými střelami. Mezikontinentální balistické střely mohou dosáhnout přesnosti 16 až 24 km vzhledem k přesnému záměrnému bodu při doletu přibližně 9000 km (30); při použití čistě setrvačnostního systému řízení, který nemůže být elektromagneticky rušen, průměrná chyba při doletu 9000 km činí přibližně 40 km vzhledem k záměrnému bodu (30), což je přesnost dostatečná při použití zvýšené nukleární nálože. Předpokládá se, že kromě Spojených států, Velké Britanie a Sovětského svazu ještě dvanáct dalších států by bylo technicky schopno započíti v blízké budoucnosti s výrobou nukleárních zbraní. Jsou to tyto země: Belgie, Kanada, Čína, Československo, Francie, Východní Německo, Západní Německo, Indie, Itálie, Japonsko, Švédsko a Švýcarsko (31). Z toho Francie provede první zkoušku s atomovou pumou snad již v březnu 1960. Jako další může být též některý z diktátorských států, což by mohlo vážnou situaci ještě zhoršit. S existencí nukleárních zbraní a střel dalekého dosahu a s možností meziplanetárních letů se ovšem vynořilo mnoho nových otázek a zejména se vyvinula nová válečná strategie a nový způsob odhadování vojenských mocí jednotlivých států světa (32-36). V žádném případě dnes nikdo nemůže popřít vážnost situace pro celé lidstvo. Budtež opět uvedena fakta. Albert Einstein vyslovil názor, že znalost vodíkové pumy přináší současně technickou možnost radioaktivního zamoření atmosféry a zničení veškerého života na zeměkouli (17). Nedávná studie na Colum- bijské universitě v Novém Yorku mluví o možnosti vzájemného vyhlazení a zdůrazňuje potřebu podpory poskytované veřejností při kontrole eventuálních dohod o odzbrojení (37). W. Churchill vyslovil názor, že totální válka by způsobila vzájemné vyhlazení (38). Jan Masaryk prohlásil již před deseti lety, že příští válka by srazila svět z atomového věku do doby kamenné (39). Admirál Brown, býv, velitel 6. flotily Spojených států, vyslovil názor, že obě strany mají sílu zničit svět (40). Vicepresident Spojených států Nixon konstatoval, že v jakékoliv příští válce by nebylo vítězů, nýbrž jen poražených (41). Pokud jde o sovětský blok, sovětský diktátor Chruščev nemeškal říci několikrát na adresu světové veřejnosti, že příští válka by znamenala záhubu celého lidstva (42, 43). Provedeme-li kritické porovnání citovaných literárních pramenů a z nich vyplývajících faktů, musíme nutně, dokonce i bez ohledu na naše politické přesvědčení, dospěti k tomuto nezvratně dokázanému závěru: Budoucí totální nukleární válka by mohla jednak přímo, jednak ve svých důsledcích způsobit zničení lidské kultury a, v závislosti na dalším rozvoji válečné techniky, až i zničení existence lidstva. Odvrácení hrozby nukleární války. Pro každého normálního člověka je přirozené, jestliže se ocitne tváří v tvář před nebezpečím zničení naprosté většiny lidstva a tím i před velkou pravděpodobností vlastní smrti, že se v něm- ozve silná snaha po sebezáchově, snaha po zachránění holého života. Ti pak, kteří cítí svou mravní odpovědnost vůči společnosti a kteří by byli ochotni obětovat i svůj život pro záchranu existence lidstva, si současné nebezpečí uvědomují tím tíživěji. Ve svém celku tedy lidé, kteří si uvědomují atomové nebezpečí, reagují na ně zesílenou snahou po zachování existence lidstva. Kromě toho je atomové zbrojení značným hospodářským zatížením pro lidstvo. Pokud jde o případně [pageend9]10 TRIBUNA zbylou malou hrstku lidí přeživších atomovou válku, jejich životní úroveň by byla velmi bídná. Přirozenou reakcí na tyto okolnosti je snaha o zachování a pokud možno o zvýšení životní úrovně. Snaha o sebezáchovu jakož i snaha o zvýšení životní úrovně je tedy normální a přirozenou odpovědí na současnou situaci. Zachování míru je pak jedinou možností, jak za současné situace zachránit vlastní existenci a směřovat ke zvýšení životní úrovně. Každá válka mezi atomovými velmocemi by mohla přejít z původní války se zbraněmi klasickými ve válku atomovou postupným zasazováním stále mocnějších prostředků do války. Zde je třeba zdůraznit, že zejména funkcionáři Komunistické strany Sovětského svazu by si měli uvědomit, že vypuknutí atomové války by neznamenalo »pouze« záhubu lidstva, ale i záhubu jich samotných; měli by se proto všemožné snažit, aby zabránili opakování podobných provokujících akcí, jako byl protilidový zásah sovětské vlády do revoluce v Maďarsku v r. 1956. Snaha o zachování míru musí tedy býti společnou snahou všech, bez rozdílu politického přesvědčení. K tomu, aby byl zachován mír, je však nevyhnutelně třeba, aby lid celého světa měl možnost kontrolovat činy svých vlád, zejmána těch vlád, které disponují atomovými zbraněmi. Jedině kontrola vlád lidem je největší možnou zárukou, že některá z vlád nerozpoutá šílenou atomovou válku. Diktátorským vládním špičkám nelze důvěřovat; vždyt diktatura vede k nekontrolované touze po moci a je v této šílenosti často ochotna riskovat i vlastní existenci. Pro ilustraci připomeňme na př., s jakou riskantní dobrodružností páchal své zločiny J. V. Stalin, i proti svým »soudruhům« nejvyšším stranickým funkcionářům (44), jen aby upevnil svou vysloveně osobní diktátorskou nadvládu. Pokud pak jde o osobu N. S. Chruščeva, jest dobrou ilustrací porovnat jeho thesi o »mírové koexistenci« s jeho praktickými skutky — s jeho hromadnými popravami na Ukrajině (45, 46), s opracovními tábory« v Sovětském svazu (48, 49, 50), s naprosto bezprávným (jak konstatovala též komise Organisace ^Spojených národů (51) a krvavým potlačením maďarské revoluce za svobodu v r. 1956, s neustálým vyvoláváním nových možných ohnisek války i umělých krisí vé všech částech světa a konečně se stále rostoucím koncentrováním politické moci ve své osobě, jak to činil Stalin; toto koncentrování moci znamená rostoucí osobní monopol nad ovládáním nukleárních zbraní Sovětského svazu, a tím i rostoucí možnost rozpoutání nukleární války z pouhého osobního popudu; takový osobní popud by byl ve shodě m.j. též s občasnými Chruščevovými výhrůžkami. Sovětský diktátor se tak stává osobou, která po prvé v historii lidstva je schopna ohrozit lidskou kulturu a v blízké budoucnosti až i exixtenci lidstva. Budiž poznamenáno, že představitelé americké demokracie, jako na př. J. F. Dulles anebo R. M. Nixon, se vyslovili velmi vážně o nebezpečí, které v sobě skrývá existence atomových zbraní v rukou diktátora (52, 47). — Zásadně jest nebezpečný každý diktátor, který disponuje atomovými zbraněmi, dokonce i tehdy, kdybychom nebrali bližší zřetel na jeho osobní minulost. Je známo, že president Spojených států může v určitém případě osobně disponovat s atomovými zbraněmi. To přivedlo některé lidi k nedorozumění a falešné domněnce, že svět je ohrožen nejen sovětským diktátorem, ale stejně tak i kýmkoliv jiným, kdo má právo jako jednotlivá osoba nařídit »zmáčknutí knoflíku« pro použití atomových zbraní. Tuto falešnou domněnku vyvracejí některé jednoduché skutečnosti. Vezmeme-li za příklad presidenta Spojených států a porovnáme-li jej se sovětským diktátorem, ihned si uvědomíme, že president Spojených států je svobodně volitelný, zatím co sovětský diktátor nikoliv, a může tedy jiti delší dobu nekontrolovatelně proti zájmům lidu; dále president Spojených států je odvolatelný, kdykoliv by projevoval známky odchýlení se od své ústavní pravomoci, zatím co sovětský diktátor kdykoliv odvolatelný není, a to dokonce ani nadiktovaným Nejvyšším sovětem, ani Ústředním výborem Komunistické strany Sovětského svazu, ba zpravidla ani jeho t.zv. Politickým byrem — viz na př. chování Stalinovo (44); dále president Spojených států není oprávněn samostatně vyhlašovat válku, nejen podle ústavní theorie, ale i podle demokratické praxe ve Spojených státech, zatím co moc sovětského diktátora může vyrůst tak daleko, že může potlačit odpor i v této otázce; konečně president Spojených států může nařídit pouze odvetný atomový úder, jestliže před tím obdržel vojenskou zprávu o atomovém útoku proti Spojeným státům (54), zatím co moc sovětského diktátora může prosadit i provedení zrádného atomového přepadu bez vyhlášení války. Je zcela charakteristické, že to byl právě svobodně volený představitel nej silnější světové demokracie, americký president H. S. Truman, který jako první ve svém poselství kongresu dne 3. října 1945 vyjadřuje nezbytnost mezinárodní kontroly atomové energie (18). Je též zcela charakteristické, že diktátorská vláda sovětského svazu postavila protinávrh, dne 19. června 1946, ve kterém žádá zákaz atomových zbraní, aniž by vůbec zahájila vyjednávání o mezinárodní kontrole svého území (19). Je též příznačné, že pro mezinárodní kontrolu se vyslovila také Organisace Spojených národů, a to pro úplnou a nepřetržitou kontrolu (20). Sovětský svaz byl však ochoten přistoupit pouze na kontrolu periodickou a týkající se pouze určitých označených závodů (20). Neochota Sovětského svazu pro účinnou mezinárodní inspekci se táhne jako červená nit celým vyjednáváním od r. 1945 a dokazuje, že kdykoliv diktátorská vláda Sovětského svazu mluvila o mírovém odzbrojení, mírovém soutěžení a mírovém spolužití, že se vždy jednalo o snahu zneužiti ušlechtilé city poctivých lidí zejména ve svobodném světě, nenápadně je převésti na svou stranu používáním pravidla o přesunování psychologických hodnot a konečně rozrušit obrannou morálkou svbodného světa, zatím co v sovětském bloku by mohlo býti obyvatelstvo dále nerušeně vykořistováno za účelem »neustálého zdokonalování bojové techniky«. Bylo by nesporným pokrokem, kdyby sovětská diktatura tento svůj postoj nyní změnila, jak zejména v poslední době ujištuje. Nemůže být pochyby o tom, že svobodný svět disponuje nukleárními zbraněmi z důvodů vysloveně obranných. Mezi různými státy a soustavami států s diktátorským zřízením daleko největším nepřítelem svobodného světa jest ovšem sovětský blok v důsledku svého lidem nekontrolovaného vlastnictví nukleárních zbraní a vyhrožování s těmito zbraněmi; tím se diktatura v sovětském bloku stala ovšem též největším nepřítelem všeho lidstva. Tato těžká situace v současné fázi boje za světovou demokracii přivedla státy svobodného světa k rozhodnutí, spojití se i s jinými nezávislými státy světa, které jsou sovětskou diktaturou rovněž ohrožovány a vytvořiti obranné organisace, jako je zejména Severoatlantická smluvní organisace (NATO) a Jihovýchodní asijská smluvní organisace (SEATO). Až dosud hrozba mohutného odvetného atomového úderu, který by následoval v případě sovětské agrese, udržela sovětského diktátora v jistých mezích. Situace se však ještě zhorší, jestliže komunistická diktatura v Číně se stane sama vlastníkem nukleárních zbraní a počne jednat na vlastní pěst. Podle současné vojenské strategie, závislé v okamžiku útoku na minutách, by odvetný atomový úder byl proveden téměř současně s atomovým útokem (53), v žádném případě by však svobodný svět, se svou baštou Spojenými státy americkými, nebyl agresorem (54). Jak lze nahlédnout na př. ze sovětského vojenského [pageend10]TRIBUNA 11 věstníku (55) a jak mohou potvrdit uprchlíci ze zemí sovětského bloku, prostým vojákům sovětského bloku se klade před oči takový typ vojenské strategie pro třetí světovou válku, ve které je účinnost atomových zbraní zlehčována a zdůrazňuje se důležitost zbraní klasických, aby nebyla rozrušována jejich »bojová morálka« a aby snad nedošlo k vojenské vzpouře proti možnému připravovanému sebevražednému útoku sovětského bloku na svobodný svět, který je dokonale vybaven nukleárními zbraněmi. Naproti tomu sovětská propaganda ve svobodném světě účinky atomových zbraní nezakrývá a snaží se na základě nich vyvolat kapitulantskou náladu. Pokud má diktátorská moc, nekontrolovaná lidem, ve svých rukou atomové zbraně, jako je tomu v zemích sovětského bloku, potud není nikdy dostatečné jistoty, že nerozpoutá šílenou, lidstvo ničící válku. — Je třeba si též uvědomit, že vítězství atomové diktátorské velmoci na celém světě bez války, by naprosto neznamenalo zajištění světového míru, nýbrž naopak vznik diktátorských frakcí, bažících stejnou měrou po světovládě, a tím i atomovou válku mezi nimi, což by zničilo lidstvo. V zasadí tedy jediná možnost, jak zachovat světový mír, je dosažení toho, aby vlády států byly lidem kontrolovány. A tuto kontrolu je možno provádět jedině pomocí pravidelně se opakujících řádných svobodných voleb do zákonodárných shromáždění jednotlivých států světa. Jinými slovy, žádná diktatura nesmí vlastnit atomové zbraně. Z existence atomových zbraní plyne požadavek svobodných voleb pro všechny lidi všude na světě. Tuto souvislost nalom —■ svobodné volbyn bychom si měli všichni jasně uvědomit. Ještě nikdy v dějinách lidstva nebyl požadavek svobodných voleb tak naléhavý jako dnes, v době existence atomových zbraní. Uskutečnění tohoto požadavku by znamenalo záchranu lidstva. Jeho neuskutečnění ohrožuje samotnou existenci lidstva. Jestliže dříve byla idea demokracie realisována politicky nejvyspělejšími národy světa, dnes vyplývá nezbytnost demokracie pro celý svět jako přirozený důsledek z existence atomových zbraní jako nová historická nutnost. Všechna jiná řešení mohou být v nejlepším případě jen přechodná. Připusťme, že by bylo dosaženo oficiální dohody o odzbrojení. To samo o sobě by znamenalo určitý pokrok. Kde však je záruka, že tato dohoda bude i jen oficiálně pokrok. Kde však je záruka, že tato dohoda bude i jen oficiálně zachovávána tou vládou, která je pouze diktátorskou vládní špičkou a která není lidem kontrolována ve svobodných volbách, nemluvě už ani o možnosti tajného zbrojení? Je vůbec možno s jistotou očekávat, že vláda, která není kontrolována svobodnými volbami, bude alespoň v tomto případě, i když jen oficiálně, zachovávat mezinárodní smlouvy? To očekávat nelze. Při tom obyvatelstvo by mělo možnost zabraňovat porušování dohody tajným zbrojením spíše ve světě, kde existují svobodné volby, nežli ve světě diktátorském. Dokud bude na světě existovat diktatura, t.j. absolutistická vláda, která násilím znemožňuje kontrolu svobodnými volbami, vlastnící atomové zbraně, potud žádná mezinárodní dohoda nemůže dáti lidstvu dostatečnou záruku, že nevznikne atomová válka. Jedině kontrola vlád svobodnými volbami může znamenat zabezpečení lidstva. Při tom je třeba dosáhnout svobodných voleb všude na světě, nebot postupem času by mohly vlastnit atomové zbraně i ty diktátorské vlády, které je ještě dnes nevlastní. Z předchozích úvah je možno učinit tento stručný závěr: 1) V současném atomovém věku je ohrožena existence lidské kultury a dokonce i samotná existence lidstva. 2) Snaha o sebezáchovu jakož i snaha týkající se životní úrovně je přirozenou odpovědí na současnou situaci. 3) Odtud vyplývé snaha o zachování míru. 4) Důsledkem pak jest snaha o dosažení svobodných voleb všude na světě jakožto záruky míru. Uplatnění souvislosti »atom — svobodné volby« jest novým, životně důležitým historickým požadavkem. Poznámky: (1) Zachoval J.: »Cesta k záchraně; I., II. a III«. —■ Denní hlasatel, 6. a 7. ledna a 17. a 18. dubna 1959, vždy str. 8. — Výňatky: Tribuna, List Cs. zahraničního ústavu v exilu, 11, leden-únor, 1959, str. 1. a 7.; Nový Svít, Cleveland, leden, 1959; Demokracie v exilu, 5, č. 7, 1959, str. 4. (2) The Effects of Nuclear Weapons. — Prepared by the United States Department of Defense. Published by the United States Atomic Energy Commission. July, 1957. (3) Ibid., str. 27. (4) Ibid., str. 36. (5) Ibid., str. 9. (6) Ibid., str. 19. (7) Ibid., str. 455. (8) Ibid., str. 16. (9) Ibid., str. 248-255. (10) Ibid., str. 299. (11) Ibid., str. 450. (12) Ibiď, str. 449. (13) World Almanac and Book of Facts, 1954; str. 650 dole. (14) “Facts of Attack”. — Time, July 6, 1959; str. 14. (15) Ibid., str. 15. (16) Laurence W. L.: The Hell Bomb. Knopf. New YorI (16) Laurence W. L.: The Hell Bomb. Knopf, New York, 1951; str. 19. (17) Ibid., str. 20. (18) Ibid., str. 151. (19) Ibid., str. 152. (20) Ibid., str. 168. (21) Medical Aspects of Atomic Weapons. Prepared for the National Security Resources Board by the Department of Defense and the United States Atomic Energy Commission. 1950; str. 5 a 6. (22) Ibid., str. 21. (23) Ibid., str. 16. (24) The Effects of High — Yield Nuclear Explosions. Statement by L. L. Strauss, Chairmen and a Report by the United States Atomic Energy Commission. February, 1955; str. 17. (25) Ibid., str. 7 a 19. (26) Scott W. G.: “The Clinical Radiologist and the Problems of Radiation Hazards”. (Washington University, St. Louis.) — J. Am. Med. Assoc. 170, 421-8 (1959); May 23. (27) The Effects of Radiation on Populations. Office of the Chief of Naval Operations. Operations Evaluation Group, Washington, D.C. July 17, 1958; 85 pages. (28) The New York Times, 17 August, 1958, section 4; str. 9 science. (29) Newsweek 53, May 11, 1959; str. 100. (30) Flying, November, 1958; str. 57. (31) Siínons H.: World — “Wide Capabilities for Production and Control of Nuclear Weapons”. — Daedalus, Journal of the American Academy of Arts and Sciences (quarterly), Summer, 1959; str. 385 a 395. (32) 1970 Without Arms Control. Implications oí Modern Weapons Technology. Planning Pam- phlet No. 104. National Planning Association, Washington D.C., May, 1958. (33) Ley W.: Rockets, Missiles and Space Travel. The Viking Press, New York, 1952. (34) Brodie B.: Stratégy in the Missile Age. Princeton University Press, Princeton, New Jersey, 1959. [pageend11]12 TRIBUNA (35) U.S. vs. Soviet — a size-up by secretary Mc Elroy. — U.S. News. February 6, 1959; str. 75-76. (36) Lee A.: The Soviet Air and Rocket Forces. Praeger, New York, 1959. (37) Arms Pact Can Be Controlled, Columbia University Study Finds. — The New York Times, 23 July, 1958, City Edition: str. 14, sloupec 2, odst. 6. (38) Churchill W., speech in Commons, 1 March, 1955. — The New York Times, 17 August, 1958, section 6; str. 11, sloupec 4. (39) Josten J.: Československo žaluje, (Oh, my coun- try), Chicago, 1950, str. 259. (40) The New York Times, 8 October, 1958; str. 12, sloupec 2. (41) Nixon R. M.: projev při příletu do SSSR dne 23. července 1959 (v denním tisku). (42) Chruščev N. S.: projev v Sosnovci v Polsku, dne 16. července 1959 (v denním tisku). (43) Chruščev N. S.: On Peaceful Coexistene. — Foreign Affairs 38, 1 (1959). (44) Chruščev N. S.: projev na tajném zasedání 20. sjezdu Komun, strany Sov. svazu dne 24. února 1956. (45) Svoboda, (Ukrajinský deník), Jersey City, N.J., 12. října 1959. (46) “Khruschev, The reál story of the man and his deeds”. — U.S. News, September 7, 1959; str. 58-63. (47) Ibid., str. 60. (48) “Khruschev’s broken promise on slavě labor in Russia”. Ibid., str. 84n. (49) Wolf L. G.: “Slavě Labor in Russia Today’’. — Congressional Record, House of Representatives, USA, August 19, 1959. — (“Open letter to Mr. Harriman from Czechoslovak National Council of America”; ibidem.) (50) Polák F.: Cestou ze sovětského koncentráku. New York, 1959. (51) U.S. News, September 28, 1959; str. 100. (52) Sat. Rev., June 6, 1959; str. 45. (53) Lawrence D.: The “First Blow”. — U.S. News, March 16, 1959; str. 120. (54) Mc Elroy and Ike say this about a “First Blow”. — Ibid., str. 38-39. (55) Baz I.: Vojenny věstník', červen, 1958. (V ruštině.) — Citováno časopisem: U.S. News, August 24, 1959; str. 60-66. Poznámka: Dalši důsledky vyplývající z tohoto pojednáni a směřující k praktickému uskutečněni a zajištěni požadavku svobodných voleb jsou uvedeny ve II. a III. části pojednáni oCesta k záchraně^ (1). NEKONČÍCÍ PRÁCE (se str. 1) Takovéto období nezbytně přijde. Bude to údobí křísí v komunistickém bloku samém. Podstatou manažerské společnosti, kterou komunistická společnost je, je soustředění tvorby vůle států, organisací i jednotlivců v rukou centrální manažerské skupiny. Této jednoty dnes v komunistickém bloku není. Od ovsětské manažerské centrály, která si osvojovala nárok na to určovat, co smějí chtít státy, organisace i jednotlivci v celém komunistickém bloku i v ostatních komunistických stranách a přidružených organi- sacích světa, se osamostatnila nejen místní centrála jugoslávská a částečně i polská, ale mocensky významná centrála čínská. Obnovení jednoty vůle celého bloku je jeho první a přednostní otázkou, a z pokusů o ni budou vznikat vnitřní krise a napětí. K nim se přidruží nezbytně rozpory s ostatním, nekomunistickým světem. Výboj je obranou manažerské společnosti. Aby se konsolidovala, musí stále zatlačovat od hranic své moci neodvislé zdroje volní tvorby, a tím vyvolávat konflikty. Proti tomuto svému vnitřnímu zákonu je bezmocná, i kdyby její mluvčí měli poctivou vůli k dohodě. Má-li Ústav v dnešní situaci pracovat a zúčastnit se na svém úseku úsilí o její zlepšení, potřebuje podporu a pomoc. Od svých spolupracovníků potřebuje, aby nepolevovali; od ostatních svobodných Čechoslováků, aby mu pomohli prací a hmotnými prostředky. Práce Československého zahraničního ústavu má význam. Má výsledky, i když nejsou vždy viditelné a vyčíslitelné. Ústav proti komunistickému tlaku vyvíjí svou vlastní ofensivu, která se spojuje s úsilím jiných v rozsáhlou a rozmanitou činnost těch, kdo pracují pro svobodu. Kdyby Ústav odpadl, zůstala by po něm mezera. Proto musí a bude ve své práci pokračovat, i když je to dílo nekončící, únavné a málo viditelné. PUBLIKACE ÚSTAVU Současně s tímto číslem Tribuny dostává se Vám do rukou prospekt druhého svazku knižnice Československého Zahraničního Ústavu v Exilu: V. CHALUPA RISE AND DEVELOPMENT OF A TOTALITARIAN STATE H. E. Stenfert Kroese N.V. Leiden 1959 Podle dosud vyšlých recensí je kniha nej výstižnější a nej pronikavější analysí současného komunistického režimu v Československu. Objednávky řidte laskavě na P.O.B. 934, Chicago 90, Illionis, USA, nebo Postbox 8, Haren (Gr.), Holandsko. TRIBUNA - LIST ČS. ZAHRANIČNÍHO ÚSTAVU V EXILU. REDAKCE: POSTBOX 8, HAREN(GR.) — HOLANDSKO. Jako nepravidelný tisk nemáme právo požadovat předplatné. Ale i nepravidelný tisk se platí v tiskárně. Příspěvky účtujeme ročně: Austrálie: 22sh. — Belgie: 100 frs. — Velká Britanie: 18 sh — Brazílie: 70CrS. — Francie: 900 frs — Holandsko: 9 zl. — Itálie: 1500 lir. — Kanada: $3. —■ Německo: 10 DM. — Norsko: 16 K. — Švédsko: 12 K. — Švýcarsko: 12 frs. — USA: $3.— Mexico: 15 pesos. PŘÍSPĚVKY ZAŠLETE: z Evropy na Czechoslovak Foreign Institute in Exile, Postbox 8, Haren (Gr.), Holandsko. z USA a Kanady na Czechoslovak Foreign Institute in Exile, P.O.B. 934, Chicago 90, Illinois, USA, z Austrálie na Czechoslovak Foreign Institute in Exile, Commonwealth Bank of Australia, Sans Souci. Sydney, N.S.W. Děkujeme Vám. [pageend12]