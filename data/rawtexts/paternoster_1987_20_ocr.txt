20/87 Malá revue pro umění a kritiku Benýšek Bukowski Mik us Kouba Král Pekárková Rezek Satsvarúp Sedloň Sidon [pageend1]Milí přátelé, posíláme Vám dvě čísla v jedné zásilce, čímž vy- rovnáváme náš dluh za minulý rok a dovršujeme tak prvních dvacet čísel naší revue. Zároveň Vám po- síláme účet na nové předplatné a v některých pří- padech připomínáme i dluh za ročník minulý. Pro výrobu dalších čísel je pro nás velmi důležité, že zaplatíte předplatné pro rok 1988 do čtrnácti dnu po obdržení účtu. 2a včasnou platbu Vám děkujeme a těšíme se s Vámi na jaře na shledanou! Vaše redakce [pageend2]Obsah Zbyněk Benýšek POD MERUŇKAMI A DALŠÍ POPĚVKY 2 Karol Sidon POLSKÉ UŠI (ukázka) POEZIE Petr Král SCÉNA A ZÁKULISÍ 18 PRÓZA Iva Pekárková PÉRA A PERUTĚ 23 Charles Bukowski KID STARDUST NA JATKÁCH 30 Petr Kouba O MUŽI, KTERÝ SI NEVIDĚL NA ŠPIČKU NOSU 36 Satsvarúp ŽIVOT ŠRÍLY PRABHUPÁDY 58 VÝTVARNÉ UMĚNÍ OLEJE JURO MIKUŠE 68/22,56,57,69/ TEORIE DVĚ STUDIE PETRA REZKA 70 RECENZE Petr Sedloň: ORGIE DECHOVÝCH NÁSTROJŮ 78 [pageend3]Zbyněk Benýšek v POD MERUŇKAMI A DALŠÍ POPĚVKY Pod meruňkami Sedí tady kolem stolu E řiožralý kroužek volů, oloubkovi můj bratře bouraj bydlo na patře. Vypij ou si trochu vína - - holoubka to není vina - pátrají po zázraku, oslepení, bez zraku! [pageend4]Majitel Mercedesu Odešla mu jako když zhasne neón a on zůstal stát před svým Mercedesem - - smutný pión - zbytečný jako stát. Propánajána Odešlas mi dneska z rána - vyběhl jsem ven. Klopýtal tam pes a mrzla mrtvá vrána. Přátelé Jeden můj přítel odchází na mši a druhý kráčí do bordelu - - kam já? Jeden se modlí a druhý hřeší, 3 [pageend5]přátelé podlí rovnice řeší! - - beze mne! A Jidáš končí v ořeší. Deštník v tramvaji Fandovi Deštník visí v tramvaji, chtěl bych teď být v Havaji, padat do vln, žrát kaviár, ráno s whiskou hrát biliár. Bez šilinku dřepím ale, má duše už má namále! V první hospodě V první hospodě kde vysadil mě Kryl, skryl jsem se před světem a pivo pil. Potkal jsem tam průsvitného anděla - [pageend6]- a tak s ním teď sedím v Anglické zahradě, pod Čínskou věží, nový Paternoster v báglu leží (a Lence možná v duši sněží) a čas běží a čas běží. Copak to se dělá bodat do duše průsvitného anděla??? Sonet 2 Humy Koupím si špek a kachní prsíčka, červené víno, ocet a citróny, odemknu dveře, zlíbáš mě na líčka, kouknu se na tvé láskyplné zóny, potlučeš prsíčka a rozdrtíš jalovce, podliješ vývarem z hovězích kostí, pošleš mě pro pivo, mě pralovce! a pak budem čekat na zvonek hostí. Vaříš má milá dobře, až je to někdy k zlosti - - temný je vesmír a já mívám strach, 5 [pageend7]že dojde k nutné dohře, uštkne mě pekelný pes - - a já budu než nesmírný prach! Dopis Přijel jsem domů až kolem půl druhý, áč má nejmilejší, yl jsem u tý druhý! Pohlednice z Vídně Měsíčku na nebi hlubokém pěkně se s tebou chlastá, na lávce Karlova náměstí, uprostřed Freudova města! [pageend8]Karol Sidon POLSKÉ UŠI Ukázka z pripravované knihy „Dvě povídky o utopen- cích ". 1. Tak tedy je tu ta klec s bílými prasečími obry na prašném dvoře. Byl to dvůr Arnova strýce z maminčiny strany. Uprostřed dvora byla pumpa a od ní se táhl betonový žlab, kam vodili žíznivé koně a dobytek. Arno v něm chytal ryby: kde je měl jinde chytat, když mu .maminka až do strýcovy smrti nedovolila lovit ve skutečné pstruhové strouze v polích? A tak seděl s prutem v ruce na roubení betonového žlabu, v čiré vodě unyle ležel schlíplý vlasec s háčkem a kouskem kukuřičného těsta, slunce pražilo a on se díval k širokému vjezdu do dvora a k oslnivě bílému stavení s okny a dveřmi vyplněnými zelenkavým pletivem proti mouchám. Jako všechno daleko široko patřilo i oslnivě bílé stavení strýci Miklósovi: teď v něm bydleli oni dva s maminkou a strýčkova hospodyně, teta Maryška. Stále si zpívala a při tom buď držela pod koleny husu a strkala jí do krku kukuřičné šišky, anebo ji držela mezi koleny a podřezá- vala jí krk. Když chytala mouchy, měla neomylnou ruku. Dál vpravo za oslnivě bílým stavením a výběhem pro drůbež začínala nedozírná zelinářská pole s keříky pa- prik, rajských jablíček, se zelenými a žlutými melouny a obrovskými dýněmi. Tam také tekla strouha s opravdo- vými rybami. [pageend9]Jiný živý obrázek, který se Arnovi odvíjel v paměti, byl vnitřek prázdného kostela, kam později chodil se strýč- kem, maminkou a tetou Maiyškou klekat do první řady. Tehdy tam ale byli jen oni tři, bez Maryšky, a farář v civilních šatech vylil Arnovi a jeho matce na hlavu svěcenou vodu, mumlaje nějaké průpovídky. Již několik dní předtím si maminka se strýcem říkali, že je to nutné. Bylo to hlavně trapné a Arnovi se nelíbilo, že má maminka vodou slepené ty zbožňované, dlouhé, jako pápěří lehké, zářící, skoro bílé, své vlasy. Když odešli z kostela a kráčeli cestou ke statku, odkašlal si strýc Miklós, sklonil se důležitě k chlapci a s pusou ke straně mu pošeptal: „Náš Pán Ježíš Kristus byl Žid, ale není doba na to, aby se o tom veřejně mluvilo, rozumíš?" Bylo víc věcí, kterým Arno nerozuměl, zvláště pokud šlo o strýčka Miklóse. Byl malý a tlustý. Nosil červené jezdecké boty, černé rajtky a proužkovaná saka, některá víc bílá, některá víc černá, a pod nimi vestu se zlatým řetízkem od hodinek. Ostatně vypadal jako tlustý Adolf Hitler, jak ho znal Arno z poštovních známek. Své sídlo měl v parčíku mimo statek, ale ve stejné vsi. Byl to jednoposchoďový dům, podobný zámečku. Dům byl růžový a krémově bílý a rostly před ním morušovníky. V Praze Arno nikdy neviděl, že by ostružiny rostly na stromech. Jinak měl dům pro Arna tajuplné kouzlo, poněvadž do něho nikdy nevstoupil. Strýc byl velmi pobožný, zvlášť v kostele. Jednou se ale jakýmsi nedopatřením stalo, že sL Arno zaměnil místo s maminkou, a tu slyšel, jak si strýček se svraštělým sádelnatým čelem a horečně zakloubenýma rukama sám pro sebe mumlá (podobně jako onehdy pan farář): „Verzeih mir, mein Gott, Gott unsern Eltern, unser Vater, König der Königen..." - a do toho občas hlasitě zakvílel, až se to rozléhalo: „Panenko Maria, milosti plná, Pán s tebou, požehnaná!", a nic se nestyděl, že se všichni k němu ohlížejí, jen hluboce sklonil hlavu a dál si německy mumlal. 8 [pageend10]Čas od času k němu přijížděli pánové v uniformách a bez uniforem, v černých nebo hnědých mercedeskách, a on se svými dvěma lesklými černými dobrmany, kteří se mu otírali o holínky, s nimi odcházel na hon, vyzbrojen dvouhlavňovou brokovnicí. A bylo legrační ho pozoro- vat, jak, aby těm pánům stačil, musí co chvíli popoběh- nout, a jak seká těmi svými červenými holínkami do země. Někdy také s velikou slávou přijel trnavský pan biskup a s prsteny a v červeném rouchu sloužil v malém kostelíku mši, zatímco ti, kteří ho doprovázeli (pan farář mu ministroval), seděli tam nahoře na pódiu u oltáře ve vznešených křeslech, jejichž prázdnota předtím Arna vzrušovala. Všichni musili políbit biskupův zelený prsten - a Arno se hned vzápětí zeptal maminky, proč se tomu mastnému, co má husa na zadku, říká biskup, a večer strýček přišel a nařezal mu obrácenou plácačkou na mouchy, maminka tomu přihlížela, a když Arna ukládala do postele, breptala celá usoužená, že tohle si Arno musí zapamatovat, a že trnavský pan biskup je vlivný člověk, že nad nimi drží ochrannou ruku (tu nachovou rukavici se smaragdem), a že by mu i tatínek i dědeček napráskali, kdyby tu byli (jenže o tatínkovi a o dědečkovi Arno nesmí mluvit!), a pak se maminka rozplakala, lehla si vedle něho na postel a s dlaní položenou na jeho čele usnula. Strýc onemocněl, umřel a měl slavný pohřeb. Průvod v čele s pohřebním vozem se stříbrnými andělíčky a pohřebními koni s bílými čabrakami a vyšel ze strýcova domu a vlekl se v úmorném vedru po silnici k městskému hřbitovu. Za vozem kráčel pan farář s ministranty (což byli oba synové šafáře Brezanského, Ondráš a Jano), nad nimi se povážlivě kýval zlatý kříž s ukřižovaným zlatým pokřtěným Židem, za nimi šel sám pan Brezanský se strýčkovými dobrmany, pak Arno s maminkou a krok za nimi teta Maryška, zarostlí cikáni břinkající do činelů, tram ta dada, tram tadad, tram, tam, ta dam, a ze všech stran se sbíhali lidé, smekali černé klobouky a přidávali se 9 [pageend11]k průvodu. Z bílých věnců na pohřebním voze padaly bílé okvětní plátky jiřin, dobrmani natahovali krky, čichajíce před sebou svého milovaného pána, natahovali řemeny a poloudušení sípali s vyplazenými rudými jazy- ky, maminka na sobě měla černé punčochy, jejichž pletivem prosvítala růžová pokožka jako kdyby právě vylezla z vany, a Arna dřely v rozkroku vypůjčené černé kalhoty a v podpaží vypůjčené černé sako - a kravata, na kteru byl ještě ráno pyšný, ho dusila jako ty obojky psy. Jaksi totiž nebyl čas na koupi nového obleku, protože, jak říkala teta Maryška, „je takové horko" a „pán by to nevydržel". Když se pohřeb doplazil do města, čekaly tam již mercedesky a trnavský pan biskup. Cikáni začali víc mlátit do činelů. Ulice se zaplňovala a Arno zaslechl, jak se jedna žena ptá: „Kdopak to je?" a jiná žena jak jí povídá: „Přece ten bohatý Žid z Janovy vsi, co má v Prešpurku továrnu." „A potom budou něco vykládat," potřásla první žena hlavou. Při spouštění rakve do hrobu byl Arno blízko a slyšel, jak se v ní strýček pohnul a sesunul dopředu. Představil si, že tam teď leží velmi divně. Dva lokajové, na jejichž ramenou se rakev převážila, vyměnili si tyto věty: „Už teče." „Takové mám nejradši." Sotva však hrobník hodil na věnce v hrobě první lopatu hlíny, zástup kolem střelhbitě prořídl a proudil pěšinami na hlavní cestu, vedoucí k bráně. V okamžení byl hřbitov prázdný. Jen farář, doprovázející biskupa, se poněkud opozdil, obrátil se k těm, co zůstali nad hrobem, a bůhvíproč zamával rukama v bílé košili jakoby zkoušel, jestli nevzlétne. Ale nevzlétl a upaloval za biskupem. Hrobník se opřel o lopatu a zadíval se na Arnovu matku. „Já vám něco povím, mladá paní, podle mého to byl světec, ať byl židák nebo mohamedán." Brezanský vzal maminku za loket a šli. 10 [pageend12]Opravdu všichni říkali, že byl strýček svatý člověk. Kdekomu pomáhal a kdekdo mu byl vděčný. Maminka také tvrdila, že byl strýc Miklós svatý člověk, a že mu mají být vděční. Arno tomu nerozuměl. Přece moc dobře věděl, že byl strýc chorobně lakomý. Ještě dnes si živě vzpomíná, jak je poprvé vyvedl do polí. Arno nikdy předtím neviděl keře rajských jablek a paprik. Připadalo mu, že jich je tak nepřeberné bohatství, že zapomněl, co mu maminka kladla na srdce, aby o všechno vždycky poprosil. Vztáhl ruku a zralé jablíčko mu hladce spočinulo v dlani. Nedonesl je však ani k ústům a už tu byla strýcova baculatá ruka - a obličej, zkroucený bolestí. Arno zatnul pěst a strýc mu z ní jablíčko násilím vyrval. Plod praskl, on jej zahodil - a obličej se mu pomalu zas vyrovnával do lidské podoby. Nakonec s úsměvem řekl, že jablíčko nebylo zralé (ačkoli bylo), a že si je Arno neotřel (což opravdu neudělal), utrhl dvě jiná jablka, dlouho je otíral a dýchal na ně, a když je dost vyleštil a dost se s nimi potěšil a rozloučil se s nimi, věnoval je chlapci jako nevímjakou vzácnost. „Jak se říká, Arno?" řekla maminka. „Děkuju," řekl. „Tak je to správné," povídal strýc, „jsou to Boží dary." Bud' jak buď , po smrti strýce Miklóse začaly teprve pro Arna skutečné prázdniny. Ted' mu již nikdo nebránil chodit brankou do polí a chytat ve struze opravdické ryby. Plavali tam i malí sumci. Dávno již zapomněl, jak vypadal tatínek a j ak vy p adal dědeček a j ak vy p adala b ab ička - a j iž se mu nestýskalo ani pó tom velkém osamělém domě na Slepičárně. Něco za něco. Nechceš-li sedět na roubení napajedla a civět opuštěně na bílý dům, z něhož někdy vyjde maminka, přepil-li ses polykaného pláče, máš-li dobré kamarády, vyměnil-li jsi Janovu ves za domov, za Slepičárnu, čáry máry fuk, Slepičárna se propadla do zapomnění a s ní všichni, po kterých se ti stýskalo. A on měl vskutku dobré kamarády. U [pageend13]Jejich seznámení - bylo to třetí den po Arnově příjezdu - proběhlo takto: třetí den už pozorovali velkého nezná- mého kluka, navlečeného do saka a krátkých kalhot, zpod kterých lezly podvázky. Dva dny se na sebe tázavě dívali, co to je, a třetího dne si k tomu přisedli na žlab. „Jak se jmenuješ?" zeptal se (slovensky) Ondráš. Jano vážně přikývl. „Arno Schlesinger..." „Odkaď jsi přijel?" vyptával se dál (slovensky) Ondráš. „Z Prahy. Máme tam dům a obchod a můj dědeček se jmenuje jako já, Arnošt Schlesinger, obchod střižním zbožím. Jsem napsaný na firmě!" Oba bratři se usedavě rozchechtali, div se neváleli po zemi. „Híhíhí," hihňali se, „jak on to mluví?!" „Híhí," kývne menší Jano. „Česky," povídá Arno uraženě. „Híhíhí, česky, česky! To je jako když vrabec čimčaruje; čimčararačimčimčim!" „Čimčararačimčimčim!" opakuje menší, „všichni Češi jsou vrabčáci, híhíhí!" Mezi dětmi je to jasné. Hodí-li ti kdo rukavici, zvedneš ji, byť bys byl v menšině. Všichni tři se ocitli za brankou v zelinářských polích. Arno si uprostřed dýní sundává sáčko. „Čimčararačim!" ohlíží se Janek po bratrovi, co dělá, a když to pochopí, stahuje si trenýrky a společně s Ondrá- šem vystrčí na českého kluka holý slovenský zadek. „Češi, Češi, čimčararačim!" Arno zapěl husitský chorál a vrhl se do boje. Byla to jeho první bitva a kupodivu v ní zvítězil. Samozřejmě, že své vítězství nepřikládal své po dědečkovi zděděné homolo- vité postavě, nýbrž Pravdě. Také oba bratři byli s tímto pojetím porážky srozuměni a od té doby již nikdy neříkali čimčararačim, nikdy nešpoulili na Arna zadky a nikdy již se neposmívali řeči silných mužů.vZato okouzleně poslou- chali popletené historky o Janu Žižkovi a Arno je naučil zpívat husitský chorál. Ovšem, neměl hudební sluch a 12 [pageend14]příliš si nepamatoval ani slova, to však nebylo důležité. Druhého dne po onom rytířském seznámení přinesli mu chlapci vyřezávaný rybářský prut s uvázaným vlascem a háčkem. Ale když maminka zakázala vzdalovat se do zelinářských polí, už ho neopustili a trávili s ním celé dlouhé parné dny, sedíce na betonovém žlabu a chytajíce s ním pomyslné pstruhy. Tehdy se také Ondráš zadíval na Arna a řekl: „Ty máš polské uši." „Jak to?" „Prostě," povídal Ondráš, „máš polské uši." Arno se nikdy nedozvěděl, proč jsou uši bez lalůčků polské, ale souhlasil s tím. Protože později, kdy už zase chodil v Praze do školy, se pokoušel dohonit své spolužáky a přesvědčit je, že i on zažil něco, co se může vyrovnat jejich květnovému povstání, zapamatoval si to podivné hřmění zdálky, o němž se říkalo: Rusové. Věděl samozřejmě, že je to válka, ale představoval si ji po svém. Domníval se, že to hřmění je nějaký ruský válečný chór. Měl vůbec zmatené představy o této válce. Když se ale chór nepřibližoval ani nevzdaloval, věnoval se nadále svým přátelům. Ani oni neměli věcnější představy o Hitlerovi a Stalinovi, a tak se vzájemně balamutili fantasmagoriemi. Ondráš dokonce tvrdil, že až válka skončí, Josef Vissarionovič se snese na jejich dvůr na bílém okřídleném koni, v jedné ruce maje svítící rudou hvězdu a ve druhé Hitlerovu hlavu. Byla zima a většinu času se zdržovali v chlévě. Sladce páchli na sto honů. Potom maminka seděla nad nějakým dopisem, který mu nechtěla ukázat. Tu noc před odchodem z Janova dvora smažila teta Maryška kuřata a připravovala Arnovi i ma- mince věci na cestu. Ani ona chlapci neřekla nic kloud- ného. Domníval se, že dopis přišel od tatínka, a že to má být překvapení. Brzy ráno ho vzbudili. Arno doufal, že vyjedou až později, a že se ještě stačí rozloučit s kama- rády. Nikoliv, šafář Brezanský vyvedl koně a ještě za tmy 13 [pageend15]je zapřáhl. V jeho domě okna nesvítila. A potom nasedli, jeli a nikdo nemluvil. U nádraží ve městě již čekal zástup lidí. Blesklo mu hlavou, že tatínek a zřejmě i dědeček E řijedou vlakem jako hrdinové. Proč ale všichni mají ufry nebo baťohy na zádech ? Snad těch hrdinů přijede víc - ano, a s nimi Josef Vissarionovič, poletí nad vlakem na bílém koni... A proto asi teta Maryška dlouho do noci smažila kuřata, proto mají asi i ti lidé v kufrech a baťozích smažená kuřata, aby měli hrdiny čím pohostit. Že tomu tak bude, o tom jej přesvědčil i příjezd dvou mercedesek, ze kterých vystoupily známé osobnosti, s kterými chodil nebožtík strýček na hon a které mu přišly i na pohřeb. Že to jsou Němci sice věděl, ale válku, jež se odbývala, pokládal za rytířské měření sil mezi zloduchem Hitlerem a bohatýrem Stalinem. Boj mezi nimi jakoby se odbýval kdesi v povětří. Každý má na své straně svou věrnou šlechtu a bijí se meči až jiskry lítají, zatímco všichni tady dole, v Janově vsi a v Praze a všude na zemi čekají, jak to dopadne. Nechtěl Ondráše a Janka ranit, šafář Brezanský však mu připadal vedle tatínka a dědečka, kteří se toho boje v povětří účastnili - samo- zřejmě na straně bohatýrského maršála, jako... ne jako zbabělec, to ne... jako ubožák, který nebyl povolán k hrdinským činům. Ostatně meč v jeho ruce si nedovedl představit. Před svými přáteli se sice netajil tím, kde jeho tatínek a dědeček jsou, chlácholil je však, že někdo se musí starat o ženy, děti, koně a dobytek. Tu je seřadili do pětistupu a zástup spořádaně zamířil na nádraží. Proti všemu očekávání se tam však nezastavili, ale pokračovali v cestě po pražcích. Zvolna svítalo a nic, pořád šli. V tom jitřním šerosvitu si Arno prohlížel lidi. Kromě jednoho ze strýčkových přátel z mercedesky poznal pouze cikána, který hrál na strýčkově pohřbu. Že by tady byli jen lidé, kteří měli něco společného se strýčkem? Proč tu však není teta Maryška a pan Brezanský se svými chlapci? Nebo pan farář a trnavský biskup? Podíval se na maminku. Měla na sobě kožich a dlouhé 14 [pageend16]světlé vlasy měla schované pod kožešinovou čepicí. Ohlížela se, pak vzala Arna za ruku a opustili pětistup. Sešli až na pokraj náspu, pod nímž šli vojáci s puškami. (Předtím se ptal maminky, co to je zač, a ona řekla, že tu jsou proto, aby je chránili.) Ted' k mamince po náspu ztěžka vystoupil strýčkův přítel v uniformě a s revolve- rem v pouzdře, a dívaje se střídavě na ni a na Arna, něco jí tiše šeptal. Maminka zavrtěla hlavou a zařadila se s chlap- cem zpátky do pětistupu. Nikdy se nedozvěděl, kam šli a proč tam šli. Nikdy se také nedozvěděl, co ten důstojník mamince říkal a proč ona zavrtěla hlavou. Bylo však mnohem víc věcí v jeho životě, které nepochopil - a řitom byly nabíledni. li už tak dlouho, tak nesmyslně dlouho, že dostal jednak hlad a jednak si domyslil, že tohle nemá s tatínkem a dědečkem nic společného. „Kam to jdeme?" zeptal se konečně maminky. „Do Maďarska," odpověděla. „A proč tam nejedeme vlakem?" „Vlaky dnes nejezdí." „A proč jdeme do Maďarska?" „Na výlet," podívala se matka na něho překvapeně a zastrčila pramínek vlasů pod čepici. Než odešli z domova, teta Maryška jí s velkou námahou pomáhala navléknout přes huňaté rukávy kožichu baťoh; vypadal na mamince legračně, ošklivě, jako hrb. „Já mám hlad," řekl tedy Arno. „Až budou jíst ostatní," odbyla ho. „když to vydrží ostatní, vydržíš to i ty. Viď, Arno?" a objala ho pravou rukou kolem hlavy. Chvílemi sněžilo. Byly to těžké chuchvalce, které hned roztávaly. Držel maminčinu ruku na svém krku a pozo- roval sníh, jak se proměňuje ve vodu. Najednou vypukl zmatek. Vojáci křičeli. Zástup na kolejích se zastavil a motal se sám v sobě. Konečně se vojákům podařilo sehnat je dolů s náspu. Vzápětí nato rozduněl koleje vlak. Nebylo mu konce. Z oken osobních vagonů němě civěly šedé tváře. Jejich pohled Arno dobře znal. Tak se někdy dívala maminka a neslyšela ho, když se ji pokoušel probudit ze strnulosti. Jednou se také na dvoře splašil Pagát, běhal pořád dokolečka a vrážel do všeho, co se mu 15 [pageend17]připletlo do cesty, a když se ho panu Brezanskému podařilo zkrotit, díval se pak v maštali do stejné úděsné prázdnoty jako ti vojáci z vlaku. Vlak přijížděl odněkud, kde hodně sněžilo. N a dělech a tancích, zakrytých plachtovinou, ležela deseticentimetro- vá pokrývka sněhu, špinavého od sazí. Pro ten sníh a pro 2 t plachty neviděl Arno tanky ani děla, jen ho vzrušovaly louhé roury, které trčely dozadu. Celý vlak, jak pomalu rachotil po kolejích nad nimi, na něho působil tajuplně. Věděl, že to má cosi společného s tou ohromnou rytíř- skou bitvou v povětří. Vlak byl zase pryč. Zase vylezli po náspech na koleje. Pražce se ještě chvíli chvěly. Nikam však nešli. Jedni křičeli, že se musí jít dál, jak bylo nařízeno, jiní bručeli, že nejrozumnější bude počkat až do večera tady, jiní byli pro okamžitý návrat. Arno byl každopádně pro návrat. Po malých skupinkách a ne již ve spořádaném pětistupu, se zástup vracel, odkud přišel. Nej zvláštnější na tom bylo, že vojáci i ten přítel strýčka Miklóse byli pryč, jako kdyby se propadli do země. Byla už zase tma. Arno snědl skoro všechno, co teta Maryška nasmažila. Maminka hlad neměla. Ve tmě šli po silnici a Arno držel matku za ruku, aby se nebála. Nebe se rozsvěcelo a zhasínalo. Z nebe se ozývalo hučení. Jednu chvíli dokonce Arno spatřil bílého koně s křídly a jasnou rudou hvězdu. Josef Vissarionovič se vyklonil, aby dobře viděl na zem, a zakřičel na Arna: „Jak se ti to líbí, chlapče?" „Krása, Josefe Vissarionoviči!" „Chceš vidět Hitlera?" „Chci..." Chtěl říci, že chce vidět tatínka, ale maršál ho nenechal domluvit a svítící červenou hvězdou ozářil známou hlavu s černým knírkem, kterou držel za pačesy. Ta hlava, přestože byla červeně osvětlená, byla bílá jako lebka a místo očí měla temné díry. Ústa měla otevřená a chrastily v nich uvolněné zuby. 1 * 16 [pageend18]INDEX Edice Paternoster A Karol Sidon DVĚ POVÍDKY O UTOPENCÍCH V Dvě novely známého spisovatele a dramatika BRÁNY MRAZU a POLSKÉ UŠI cca 230 stran, 26 DM Kniha vyjde v první polovině roku 1988 Možno objednat: PATERNOSTER, Zinnergasse 27/1/31 A-1110 WIEN, ÖSTERREICH nebo . INDEX, Postfach 410511, D-5000 K Ö L N 41, BRD [pageend19]poezie Petr Král Scéna a zákulisí i. Bylo to ve dnech, kdy se vrací chladno; kdy stromy v parku, místo vábivého listí, zas nastavují jenom černý skelet větví, zatímco návštěvníci, osiřelí, zmlklí, tu znovu use- dají jen na původní prázdné scéně. Palčivé pláže kůže zas už nějaký čas nezářily v území nikoho mezi podvazkem a punčochou; dopsané knihy se vršily bez povzdechu v přítmí na knihy, opodál jenom prchající zrní, tichý déšť, zrazovalo přítomnost pytle. - Ptali jsme se pořád: dobývá se trhlinou a otevřením nebo jen zvenčí, laskáním zamčeného víka? Za každou růži, která se tu rozvíjí, střevíček přísně uzavřený nad ohbím nártu; i jeho černá kůže je však nahá, 18 [pageend20]i rozevřená růže má uprostřed tmu tajemství... Dál tedy, znovu tam a zpátky, vzdálit se k okraji jen pro nový, úplnější návrat. Neznámý, který nás míjí u mříže setmělého parku, převzal teď naši roli, tak jako my jsme tady za své soupeře. Jedinou odpověď hrdinčině tirádě dal ztracený výkřik z noční ulice; jen odnaproti nedočkavě hučelo česno dětí, zatímco osvětlovač za scénou dál spokojeně žvýkal. Potlesk, tak jako tak, se od nás vzdaloval nocí k těm, co tu nebyli. Šumivý úprk zrní ven a zpátky; pytel v pološeru, tak jako tak, nebyl ani otec ani máti. Svůj vlastní soupeř, ale pořád nablízku, pouhý krok od ticha i od toho - spíš letmého - gesta, jež někdy dá nový smysl celé řeči. - Chladno tu bylo zpátky, tak jak z nás kdysi vyšlo; slepci se dívali do tmy svými slovy, za zády těch, kte- ří tlačili svět dopředu, zůstávala utrápená matka, ti, co odmítali jíst, mysleli ochotně i za nás, jenom trochu příliš do špičky. Nejtužší odpor kladla při výslechu ta ohyzdná, tváří potupenou knírkem... Prázdnou scénu, přes chladno i přes požáry, zalidňoval dál aspoň povzdech. Měl jsem tenkrát ženu, ale žil jsem s jinou. Šero smazává a potom znovu vrací, o odstín hebčeji. Na náměstí, uprostřed víru aut, třpytivá fontána s úzkostnou, málem nekonečnou pozorností dál rozechvívá svůj zas a zas nadlehčovaný pád. 2. Žijeme, bílí a ponenáhlu tloustnoucí andělé, plní smetí, zbytků; kroužíme, opisujem dál celý kruh i na té pojednou zas těsné scéně: aréna jídelního stolu, ciferník... Sveřepí, mlsní, až se nám práší z křídel, zatímco zápach vepřového z kuchyně nám visí v záclonách jako nejapná vina; až zas a zas vzlétáme alespoň tím prášením, jiné pronikání časem. Aspoň tím vláním: krátká nepozornost stačí zbořit lešení, 19 [pageend21]jež v sobě odhodlaně stavíme celá léta, kovový hrot náhle zas úplného třpytu, vidění, tlačí za obzor marná a dlouhá léta matná zvykem. Hned jsi jen nedůtklivý učitel vprostřed rozjívených nezbedů, a hned zas dávný vratký mladíček, tváří v tvář zachovalým dámám a průvodčím; tady jenom pomyslný lesk příštího sousta, na střence otá- lejícího nože, a u lesa už teď kouří černá hovna dospělých. A všude kolem nás rozptýlená bílá věčně uhýbajícího masa, jak čeká pouze dotek - vždycky možný -, jenž je náhle zpřesní jako vůně kávy, když zčistajasna zjeví hebký obrys rána. Vůně, která sem samosebou táhne odvedle, z bytu, kde už týdny zvoní telefon v prázdných pokojích - Ach, ještě přidat tohle: vody odjinud rozptylují mlčky zdejší území, bez ohledu na řev vykuchaných a na hřmot kolejnic. U třepícího se kraje (můžeme se vzpouzet) zbývá trochu místa pro účast... Umřeme, lásko. Podrž ještě v dechu něhu prvních světel v zavlhlém stmívání. Úžinou nevděku a křivdy bez obdoby vplujeme do prostoru noci bez hranic. 3. A den znovu bledne, kulisa ráje se zimomřivě chvěje za zády hlídačů, už nasáklých noční tmou, jsme znovu shledáváni lehkými a s hvizdem navraceni vyhnanství ulic. Vodotrysk ve ztemnělém koutě parku, znovu k nerozeznání, promluví rozjasněným crčením sám pro sebe. Znovu se odvrátit, zaměnit vstřícný pohled k tušenému středu zahrady, atria, za obvyklé ploužení podél chodníků a zdí; znovu jen ohlušené čekat na přechod, potměšile strháván stranou proudem míjejících aut. Stín po tvém boku už ti černě podestýlá, o kus dál, v restauraci, sahá ruka už předem po tvém kabátu, aby jej zavěsila vedle na hák, způsobně tam předem kladeš 20 [pageend22]nůž podél talíře, než ti pak, zas už ve tmě, sjede vposled dlaň z horkého kolena do hromádky vychladlého popele a zmuchlaných šatů. Nést tedy znovu soumrakem své křehké Veličenstvo, svůj pohled zušlechtěný zbytky spatřeného jasu, už předem čekán - někde za kuchyní - i nájezdem nehoráz- ných pachů, o něž se zase slavně roztříštíš. Někoho mezitím už za nás napjali na skřipec a první hvězda probodává nebe jako neslyšný křik. Ten před tebou zvolní zničehonic chůzi, otevře dveře domu a zmizí rozsvícenou chodbou v jiném městě, v jiném příběhu, v jiném vytrácení bez konce směrem k pozadí. Ty vcházíš jako vždycky vchodem pro služky, hledáš tu scénu, ale ztrácíš se stále víc sám sobě v hloubi zákulisí, pachtíš se tak dlouho po chodbách za šus- tící vlečkou bohyň, až se zas náhle najdeš, ještě včas, v brebentění sester gar- derobiérek a ve zkusmém zasyknutí prstu jedné z nich o žhavou žehličku, již přikládá pozorně k hedvábí náhle nezaměnitelného šera. - Teď už víš: sochy v parku mrznou trpělivě za nás a tuhnou dovnitř. Ještě jdu, jenom trochu volněji; jdu ti po skulině, po zvlhlém koutku a tajné vůni v ohbí loktu, zatímco shůry jdou už zase po nás nočním pahýlem - pěkně na tupo - můj pohled jenom krátce sklouzne stranou, mezi siluety, a najde prázdno jako spásnou mělčinu. Ještě se stmívá a bů- žek už se sám znovu sesychá jen do hliněné hrudky, kterou si zběžně líčíš rty. Neklidný cvrkot světa je tu pro nás, randál patří nepřítomným majitelům. En attendant, přejíždíme zkusmo po hedvábí masa, váháme s odpovědí až někde ve tmě u dna hlíny, až do ztracena nebo do návratu deště. Uchop mou váhající ruku, potěžkej ji pěkně do tlapy 21 [pageend23]a neúprosně přilož na horoucí ránu jako do ohně. Před kulisou osleplé fasády se někdo znovu blýskne kůží, cinkne na poplach zuby a kolem sun kradmých vrabčích křídel má už do skonání co rozcintávat napříč nedotčenou planetou a jejím tichem. Ze sbírky Soukromý život Juro Mikuš, Golden Age //, olej [pageend24]próza Iva Pekárková PÉRA A PERUTĚ /5/ Samozřejmě že jsem vyzkoušela spoustu typů a vrstev lidí i společností. Už z psychologického hlediska mě to zajímalo (namlouvala jsem si). Ve skutečnosti jsem byla ne snad hloupým, ale poněkud ulejváckým dobrodruhem s botama z toulavého telete. Nevydržela jsem dlouho na jednom místě (snad proto jsem věčně byla někde v luftě a ne v bytě se svou babičkou), nevydržela jsem dlouho u jedné práce, u jedné party anebo s jedním klukem. Tak jsem holt putovala. Po republice. Po horách. Po přátelích a známých. A taky po chlapech. /6/ Vyzkoušela jsem leccos. Vnutila jsem se mezi lidi lecjakých kvalit a typů. Zneužívala jsem tvárnosti své tváře - i svého jednání. Vyzkoušela jsem „umělecké společnosti". Znala jsem se s pár lidmi, kteří byli malíři, spisovatelé, básníci či hudebníci, nebo si 23 [pageend25]aspoň mysleli, že jimi jsou. Znala jsem kavárenská společenství těch progresívnejších s intelektuálními hovory, a znala jsem pivní či rumová vypravování v nejzaplivanějších pražských hospodách. Znala jsem kytarové trampské party a víkendová vyrážení v maskáčích za voláním divočiny. Znala jsem prostředí pražských „bahen" a barů, znala jsem společnice v hotelích, taxikáře i dívky, co v nočních hodinách na Václaváku tak nezaměnitelně pohupují kabelkou. Znala jsem sleziny těch téměř „horních" novinářů i kavárničku, kam směli jen „představitelé tisku". (Toto jsem ostatně znala přes jednoho silně nevkusného seladona, který se se mnou hodlal vyspat a bohužel se mu to povedlo.) Znala jsem pracovní sezení ochranářů přírody, ty zoufalé a bolestné aktivy lidí se zelenými srdci, kde takové věci přicházely na přetřes, že kdyby se mezi námi vyskytl jenom jediný tajný, nejspíš bychom všichni mohli za mříže. Znala jsem církevní společenství, v nichž mládež hledala berlič- ky jiné než je sex a chlast. Znala jsem teplo takových společen- ství, znala jsem klid a vyrovnanost, vnitřní štěstí, jež přinášely věřícím. Znala jsem přeplněný evangelický kostel, kam každé úterý večer mládež chodila na mši a policajti u vchodu pak opisovali z občanek jména. Znala jsem kluka, který vypadal jak Kristus, jako Bůh hrál na kytaru a jako anděl zpíval, jenomže mu přišili nedovolená (a nezdaněná) vystupování (kde se samo- zřejmě neplatil ani halíř) - a pro ty zbožné, veliké, „protistátní" texty si šel sednout do chládku. Znala jsem toho dost. Netvrdím, že do dna. Nicméně přece jen natolik, abych vytušila, že žádný z těchhle životů není ve mně. Tajemné, sladké a nečisté noční životy mě zajímaly, jenomže pak se ukázaly být ploché a nudné. Neodbojné a nepromyšlené; jednostranné a bez perspektiv. Ti lidé, leckdy tak společenští, mě otrávili povrchností a honbou za valutou. Býti satelitem malířů či veršotepců nebylo moje hobby, a sama jsem se za umělce nepovažovala, abych vláčela po kavárnách svou zneuznanou genialitu. Ochranářům jsem leckdy pomáhala, avšak - i když s těmi mi bylo ještě tak nejlíp - nikdy jsem nezapadla do jejich středu a jejich pracovního tempa. Nemluvě o tom, že každou síru dštící 24 [pageend26]fabrikou, rozoranou rezervací či dokonce utrženou kytkou jsem trpěla nějak víc než oni, tiše a do hloubky, a to se trvale nedalo snést. Týpci, co žili po hospodách a živili se pivem, bývali půvabní a vůbec - po výčepech šel život už podle národní tradice. Jenomže taky jaksi ne ten nejhustší. 0 „vyšší společnosti" nemluvím: to byly pro mě sračky. A zbožní? Ti jasnoocí hoši a dívky, kteří i v našem překotném věku dokázali žít rozmyslně, odpovědně a starosvetsky? Ano, přála jsem jim tu čistou víru a snad i trochu záviděla vyrovna- nost a klid, který v ní nacházeli. Já sama jsem ji však přijmout neuměla (snad ve mně nebylo dosti pokory) a znova a znova se učit o Bohu, ač jsem věděla, že nikdy neuvěřím - to mi přišlo čím dál tím víc jako svatokrádež. Prostě: nebylo tady pro mě místa. Dokonce ani mezi putujícími trempy ne. Dokonce ani v partách vodáků a horolezců. To Dyli pořád stejní kamarádi. Bezpeční, vtipní, dobří. Ale titíž. Zdálo se mi, že ve mně je toho nějak vícev obsaženo, že mi nikdy nepostačí jedna parta, byť sebelepší. Že nikdy nebudu duší 1 tělem trvalé a zařazené lidské vrstvy. Rozuměla jsem si nezřídka s lidmi, kteří jeden druhého nenáviděli, což byl dar i velká nevýhoda. Mí známí reciproce nechápali, jak se s někým takovým můžu vůbec bavit. Mohla jsem. Měla jsem schopnost přeletovat od jedné party ke druhé, ale zato nikdy žádnou stálou. Asi jsem byla samotář. Samotář toho nešťastného druhu, co nevydrží dlouho sám. Samotář, co potřebuje kolem sebe pořád a pořád nové tváře. Nová poznání. Nová setkání a rozloučení. Nová města a nové cesty. A nové lásky - pravděpodobně. Nová překvapení, nová štěstíčka a nová zklamání. Potřebovala jsem prostě autostop. /II/ Ležela jsem v náklaďáku na lehátku (které jsem neznala i znala) a zažívala jsem v sobě dnešní chvíli. Nad hlavou nám svítilo drobné světýlko (protože všem smyslům bývá třeba dát šanci, nejen hmatu) - a já přemýšlela, jestli na záclonce, jíž jsme byli zataženi, neprozrazují stíny něco z dnešní 25 [pageend27]intimity. Kopečky mých požehnaných prsou, jak jsem ležela na zádech; jeho bysta s roztřepanou hlavou, když se opřený o loket nade mnou tyčil a s něžností poněkud majetníckou mě hladil po bříšku. Rozvalovala jsem se domácky a ochočeně v tom lehátku pro jednoho, vyladila rety do poloúsměvu - a zapojovala v řadě za sebou všechny smysly, aby obraz dneška byl co nejhlubší, Prohlédla jsem si už situaci, oslnivě bílé světýlko, prozrazující šťávu, již jsem držela na pozdvižené ruce, stíny temnící se do ozadí k nohám a téměř soumrakové posunutí barev směrem neskutečnu. Tvář s příjemnýma (a teď trochu zastřenýma) očima a příliš velkým nosem, jehož černý stín protáhlý na stranu působil rušivě a tvrdě, jakoby umělou komičností cirkusových klaunů. Ukazováčkem jsem se dotkla žilek na spánku, vlahá rosa potu mi pohladila prst a pod jeho bříškem jsem cítila proudění krve. Hmat. Zavřela jsem oči, a když mi jen červená a žlutá kola od lampičky pronikala pod víčka, objevovala jsem volnou rukou kůži neznámého známého těla a zadečkem jsem zařazovala trochu lepivý dojem spacáku z umělotiny, na nějž jsem byla položena. Bylo mi horko a rozpařeně. Ramenem jsem se chladila o železnou zadní stěnu, vzpomínajíc vděčně na výrobce liazek, kteří nejsou schopni ji potáhnout aspoň vulkanfíbrem. Ve volvech nebo skániích bylo třeba otevírat okna, ale liazky chlad nocí propouštěly. Chutnala jsem teplotní rozdíl zpoceného, vláčného těla vedle sebe a té plechové stěny. Čichala jsem. Všudypřítomnou vůni prachu. Dominující, téměř dusivý a rozkošně živočišný koncentrát minimálně dvou (avšak více!) tělesných pachů. Vůni letité přikrývky a dalekou, řídkou vůni noci, kterou nám tenkými závany předávala štěrbinka okna, otevřeného do vesmíru. Pach nafty. Nerušivý. Závany vůní dobře známých, cestovních, vyskytujících se v každé kabině každého náklaďáku na naší Severní Trase. Pachy obecné a pachy osobité. Zapomenuté, ale připomínající se při každém dalším setkání. (Nikdy jsem si neschovávala památky. Dárečky, prstýnky, náušnice. Ale kdybych mohla, střádala bych do pytlíčku na prsou závany hezkých nocí, jako Indiáni vůně prérie.) Do ozvučné plechové střechy dosud bušily kapky a kapičky. 26 [pageend28]Dalo se vyposlouchat, jak se každá z velikých řídkých kapek rozprskne na plechu a ve hvězdici kolem ní zacupitá přehršel kapiček roztříštěných. Střecha odpovídala zvukomalebné na útoky vod a výsledný koncert působil hudebně a vlaze, poslouchala jsem motory aut, které se objevovaly na obzoru slyšitelná, měnily výšku tónu jako když přilétá čmelák nebo helikoptéra - prosvištěly kolem, zhouply nás a odbzučely do dálavy. Řidič mi šeptal lichotky laskavou stredoslovenčinou a já jsem se jemně usmívala jako zdařile ošukaná kráska. Taky jsem byla dobře ošukana a chtěla jsem mu to sdělt, ale nebylo mi zatím zřejmé, jakou metodu vyvolím. Chuť jsem vytáhla jako poslední ze smyslů a olízla okoralé chlapské rty, co pro mě uměly být přilnavé a něžné. Pohladila jsem tváří tvář: byla drsná a on si provinile prohrábl strnisko vousů, až to zachrastilo. Ochutnala jsem pot na krku a na rameni a chvíle tím pro mě byla zařazena. Do-prožita. Jen na levačce mi stydlo a vysychalo vyzrálé, nádherné sperma. Olízla jsem ho. Slané. A páchnoucí. Či voňavé vlastně. „Víš co to je?" řekla jsem. „Semeno," odtušil, a nechápal jaksi, proč se ho na to ptám. Gestem džentlmena mi podal kapesník (který už něco prožil), abych se mohla osušit. Přehlédla jsem to. Přišel na mě jeden z těch hlasitých filosofických záchvatů, kterých se nikdy nedokážu vyvarovat. Chtěla jsem se zarazit, ale už bylo pozdě. Znova jsem přičichla k ruce. „Voní," řekla jsem zkušeně. „Nádherně voní. Je jemné na omak. Vyzrálé, nádherné sperma." Nesouhlasil. Lépe řečeno nevěděl, proč se teď bavím právě tímhle. Ale mě vážně těšilo hodnotit každou milostnou tekutinu, čichat k ní, chutnat jak je slaná, a filosofovat. Daleko víc než eroticky mě sperma vzrušovalo duševně; ty slizovité kapky a výtoky směly být odporné i krásné, byl to dar nebo odpadní produkt; krystalizace dvojsmyslu. V sexu je mnoho dvojsmyslných věcí, ale nad spermatem jsem žasla nejvíc. Žasla jsem nad spermatem a krví. Nad krví, protože život udržuje, nad spermatem, protože ho roznáší. 27 [pageend29](Žasla jsem taktéž nad pivem, a to z důvodů značně odlišných, ale to už je jiná kapitola.) Řekla jsem mu to nahlas. Obvykle jsem o něčem podobném promlouvala: v těch (rovněž dvojsmyslných) chvilkách po milování jsem se velmi ráda poslouchala, a ostatně, ty hovory byly pro mě něčím jako monstery pro Patrika: rozlišování osobností na základě stejných podmínek, do nichž jsou uvrženy. Rozmatlala jsem sperma na dlani a familiárně jsem si s ním hrála. „Máš nejkrásnější sperma, jaký jsem v životě viděla," řekla jsem. „Voňavý, vláčný, matný a jiskřivý. Nádherný chlapský sperma." Nevěřil. V jistém smyslu samozřejmě dobře dělal, neboť podobná absolutní sdělení jsem měla v zásobě pro ledaskoho; čekala jsem od svých nočních dálkových kamarádů, že budou každou lichotku dělit koeficientem nestálosti, tak jako jsem to dělala já. Ale přece jenom mě poslouchal, nechával si to všechno projít hlavou a já (jak jsem se vykecávala), sledovala jsem, že mu nad hlavou vztyčuju nový oblouček barevné duhy. „Máš nádherný sperma," šeptala jsem a zjevovala mu v světle lampičky kouzlo průsvitně mléčného lesku. Ukázala jsem mu milióny neviditelných životachtivých tvorečků. „Ve spermatu je naděje i strach. Sperma můžeš dávat jako živou vodu, protože život obsahuje a je nakažlivý životem; anebo ho můžeš odha- zovat, osvobozovat se od něj, utírat do hadrů a a štítit se ho. Sperma přenáší život a smrt. Sperma je početí nebo kontaminace. Sperma je spojení živočišnejch šťáv, sperma je věčná pečeť nebo nesmysl. Záleží na tobě, jak na to nahlížíš: v spermatu je všechno. Miluju ho..." Neskončila jsem. Spíše jsem byla přerušena. Protože on se vydal po mně na obchůzku. A když mi jazykem laskal a prohlížel všechna ta nádherná, vzrušivá a neprobádaná dosud zákoutí, mohla jsem se soustředit jen na objímající přiklonění retů. Dívala jsem se. Složil si do paží moje boky a bylo to senzační, vidět ty opálené a svalovité, žilnaté ruce na své kůži. Vidět prsty, které se přimykají, ale opatrně, aby nezranily; prsty, které touží zabořit se hloub a křečovitě, ale respektují odpor pokožky. Dívala jsem se. 28 [pageend30]Nespěchal. j^ni já na něj nespěchala; bylo mi bezpečně v těch teplých, mozolnatých rukách. A když se se mnou zase spojil, snad ještě laskavěji nežli prvně: nřece jen se mi podařilo probudit v něm ten oblouk duhy, který nás v dnešní deštivé noci až do svítání propojí, pržel mě na dlaních jako malou holku, jako panenku na hraní, kryl mě před světem a nepohodou a mně se chtělo brečet. Udělala jsem se a znova a ještě znova, až jsem byla slabounká jak bejby, a o n s e nade mnou usmíval a chránil mě tak. A kayž pak rozkoše bylo příliš mnoho, vztyčil se náhle nade mnou a s pohlavím v obou svých rukou mi v křeči předal oblouk semene. Byl to dar. Tady máš," řekl tichounce a něžně. Vykřikla jsem. A přestože už ve mně po něm zůstalo jen prázdno, křičela jsem dál rozkoší, když pozorně, pečlivě roztíral tu pěnivou záhadnou hmotu po břiše, po prsou, po obličeji. Makala jsem po sobě, jak se mi kůže tou péčí napíná a krásní, a zase jsem cítila ty nepopsatelné, horké vlny a křeče, které mě osvobozují od světoDolu. Vždycky na chvíli. Iva PEKÁRKOVÁ, narozena v Praze, žije v Chelsea, USA. Ukázka je z rozsáhlého autobiografického románu Péra a perutě, který by měl vyjít v torontském '68 PUBLISHERS. Daleko od stromu INDEX 5 Köln 41, Postfach 410511, Bundesrepublik Deutschland 29 [pageend31]Charles Bukowski Kid Stardust na jatkách Byl jsem zase na konci a skoro silenej z divokýho popíjeni; studený oči a sláb; příliš zkrušený abych mohl dostat svůj obvyklý flek skladníka nebo baliče na záskok a uklidnění, a tak jsem šel dolů k rampě jatek. Přišel jsem do kanceláře a ten chlápek řekl: „Neviděl sem tě už někdy?" „Ne," zalhal jsem. Byl jsem tem před 2 nebo 3 lety, prošel celým tím papírovým krámem, lékařskou prohlídkou a tak dále, a vedli mě po schodech dolů, 4 patra, bylo chladněji a chladněji a podlahy byly pokryty lesknoucím se krvavým filmem, zelené podlahy, zelené stěny. Vysvětlil mi mou práci - měl jsem stisknout knoflík - pak zazněl dírou ve zdi hluk jakoby se srazili fotbalisti, nebo jakoby si to rozdali dva sloni a pak to přišlo - něco mrtvého, masa mrtvého, krvavá, a on mi ukázal, vezmeš tohleto tady a hodíš to na náklaďák a potom zmáčkneš tenhle knoflík a vyleze další. Pak šel pryč. Když zmizel, svlékl jsem zástěru, sundal z hlavy plechovou přilbu, zul boty (dali mi o 3 čísla menší) a šel zas po schodech nahoru a ven, pryč z tohodle kšeftu. Teď jsem tam byl zas, znovu na dně. „Na tuhle práci vypadáš trochu staře." „Chci se dostat znovu do formy. Co potřebuju, je těžká práce, dobrá těžká práce," lhal jsem. „Myslíš, že to zvládneš?" „Jsem houževnatej pes. Dřív sem stával v ringu. Bojoval s nejlepšíma." „Fakt, jo?" „Hm, je ti to vidět na ksichtě. Musels toho pěkně spolykat." 30 [pageend32]jyíuj obličej vynechte. Měl jsem rychlé ruce. Pořád ještě mám. párkrát jsem šel k zemi, protože to pro lidi lip vypadá." J á sleduju box vlastně pravidelně. Ale na tvoje méno si nemůžu v z p o m e n o u t . " Bojoval jsem pod jiným jménem, Kid Stardust." „Kid Stardust? Nemůžu si vzpomenout na žádnýho Kida Stardusta." „Zápasil jsem v Jižní Americe, v Africe, v Evropě, na ostrovech. Boxoval jsem v malých městech. Proto ty mezery v mý pracovní knížce - nerad tam píšu boxer, protože si lidi myslej, že blbnu, nebo lžu. Nechávám tam jednoduše volný místa a je to." „No dobře, tak sem naklušeš zejtra ráno v půl desátý na lékařskou prohlídku a pak ti dáme ňákou práci. Říkáš, že chceš těžkou práci?" „No, jestli máte něco jinýho..." „Ne, momentálně zrovna ne. Hele, vypadáš na 50. Mám pocit, že možná udělám chybu, jestli tě vemu. Jak tak na tebe koukám, začínám mít pocit, že s lidma jako seš ty tu nechceme mít nic společnýho." „Nejsem lidi, šéfe - jsem Kid Stardust." „No dobře," smál se, „dostaneš ji, tu svou PRACÍ!" Nelíbilo se mi, jak to řekl. O dva dny později jsem šel branou k dřevěné boudě, kde jsem dal nějakému starému chlápkovi cár papíru se svým jménem: Henry Charles Kukowski jun., a on mě poslal dál k nakládací rampě - měl jsem se hlásit u nějakého Thurmana. Sel jsem tam. Na dřevěné lavici seděla řada mužů; dívali se na mě jako na homosexuála nebo na jednonohého. Prohlédl jsem si je pohle- dem, který měl vyjadřovat lehký despekt a promluvil jazykem stoky, nejlíp jak jsem uměl, široce a táhle: „Kerej je Thutman? Mám se u toho chlápka hlásit." Jeden pohnul palcem. „Thurman?" „Jo?" . „Pracuju pro tebe." „JO?" „Jo." Podíval se na mě. „Kde máš holinky?" „Holinky? Nemám," řekl jsem. Sáhl pod lavici a dal mi pár. Pár starých, ztvrdlých, neohebných holínek. Obul jsem je. Pořád ta samá písnička: o 3 čísla menší. 31 [pageend33]Moje prsty se zmáčkly a uskříply. Pak mi dal krvavou zástěru a plechovou helmu. Stál jsem tam zatímco si zapálil, nebo, jak by snad řekl Angličan, zažehl cigaretu. Klidným a mužným pohybem ruky odhodil zápalku. „Pocem." Všichni byli černoši a když jsem k nim přišel, dívali se na mě jako bych byl černý muslim. Měřím metr osmdesát tři, ale všichni byli větší než já, a když ne větší, pak dvakrát až třikrát širší. „Charley!" zařval Thurman. Charley, myslel jsem si. Charley, jako já. To je pěkný. Začal jsem se po tou plechovou přilbou potit. „Dej mu PRÁCI!" Pane na nebi, panebože, kdepak jsou ty sladké bezstarostné noci? Proč se to nemůže stát Walteru Winchellovi, který věří na American Way? Nebyl jsem snad jedním z nejlepších studentů antropologie? Co se to jen stalo? Charley se mě ujal; postavil mě před prázdné nákladní auto, dlouhé skoro jako půl domovního bloku, které stálo u rampy. „Počkej tady." Pak se přihnalo pár černých muslimů, tlačili před sebou káry, které byly natřeny strupatou, hrudkovitou bílou barvou, na- míchanou jakoby ze slepičinců. A každá kára byla naložena horami kýt, které plavaly v řídké, vodnaté krvi; trčely v ní; jako olovo, jako dělové koule, jako smrt. Jeden z těch chlápků skočil do náklaďáku a další mi začal házet kýty a já je chytal a házel nahoru tomu chlápkovi, který se vždy otočil, a hodil kýtu dozadu do vozu. Kýty lítaly rychle RYCHLE a byly těžké a pořád těžkly. Sotva jsem jednu odhodil, už na mě letěla další. Bylo mi jasný, že mě chtějí dodělat. Brzy jsem se potil, potil, jakoby mě někdo pocákal a bolela mě záda a bolela mě zápěstí, bolely mě paže, všechno mě bolelo a byl jsem hotovej až na poslední nepatrný zbytek ochromené energie. Sotva jsem ještě viděl, sotva jsem ještě stačil sehrát sílu a chytit a odhodit další kýtu, chytit a hodit. Plaval jsem v krvi a stále znovu dostával do rukou to měkký, mrtvý, těžký PLESK, kýtu, která v sevření ruky trochu povolí jako ženská zadnice, a už jsem byl příliš slabý, abych mohl promluvit a říct, HEJ, co je to k ČERTU s váma, blbouni? Kýty lítaj jedna za druhou a já jsem na kolotoči, jsem v kole, přibit, jako mrtvý na kříži, s plechovou přilbou, a je jich tu pořád víc, víc kár plných kýt, kýt, kýt, kýt a konečně jsou všechny prázdné; a tady stojím já, vrávorám a dýchám žluté 32 [pageend34]elektrické svetlo. Tohle byla noc v pekle. No, vždyť já měl noční práci vždycky rád. ^Pocem!" Sel jsem s nimi do jiné místnosti. Visí ve vzduchu, právě prochází velkým otvorem vysoko nahoře v zadní stěně - půlka krmného vola - ne, byl celý, ano, byli to celí voli, teď to vím, měli ještě všechny čtyři nohy, a ten co se houpal na háku, ten co právě vyjel z té díry vysoko nahoře, ten byl právě zabit. Právě ho zabili, myslel jsem si, udělali jste odpornou věc. Jak můžou rozlišit muže a vola? Jak vědí, že nejsem vůl? „DOBRÝ - ROZHOUPEJ HO!" „Rozhoupat?" ,Správně - TANCUJ S NÍM!" „Cože?"v „Panebože! George, pocem!" . George vešel pod mrtvého vola. Popadl ho. RAZ. Popošel dopředu. DVA. Couvl. TRI. Popošel dopředu. Vůl byl skoro rovnoběžně s podlahou. Někdo zmáčkl knoflík a George ho měl. Měl ho pro světové masné trhy. Měl ho pro žvanivé, nevrlé, dobře odpočaté hospodyně celého světa, které ve 2 hodiny odpoledne ve svých zástěrách zasviněných krví šlukují z cigaret pocákaných krví a necítí skoro nic. Hnali mě pod dalšího vola. RAZ. DVA. TŘI. Držel jsem ho. Jeho mrtvé kosti na svých živých, jeho mrtvé maso na svém mase a jeho váha mě srážela, myslel jsem na Wagnerovy opery, myslel jsem na studené pivo, myslel jsem na skvělou kočku sedící naproti mně na kanapi nohu přes nohu a já mám drink v ruce a zatímco pomalu a jistě hovořím, sahám do prázdné duše jejího těla a vtom Charles zařval: „POVĚS HO DO NÁKLAĎÁKU!" . Sel jsem k náklaďáku. Jako chlapec jsem se na amerických školních dvorech naučil, že prohra je hanba, a tak mi bylo jasný, že vola nesmím nechat padnout, protože by to znamenalo, že nejsem muž, ale padavka a nezasluhuju nic než pohrdání a výsměch a bití. V Americe musíš být vítěz, s tím se nedá nic dělat a musíš se učit bojovat pro nic za nic, neklást otázky - a kromě toho bych musel vola znovu zdvihnout - kdybych ho neudržel; a ušpinil by se. Nechci, aby se ušpinil, vlastně - oni nechtějí, aby se zašpinil. [pageend35]Vešel jsem do náklaďáku. „Pověs HO!" Hák visící ze stropu byl tupý, jak palec bez nehtu. Zdvihl jsem vola a zkoušel ho narazit na hák, znova a znova, ale hák nechtěl —-"• T U R V E N E J KUS! Samá houžev a sádlo, tuhé ne- „UZ TO BUDE! UŽ TO BUDE!" Z posledních sil jsem se o to ještě jednou pokusil a hák prošel, to byla podívaná, zázrak, jak ten hák pronikl, jak tu ten vůl visel, sám od sebe, visel, sklouzl z mých ramen jak domácí, dobře známé milé hadry. „DĚLEJ, POHNI!" Vešel dvaapůlmetrákový černoch, hrdý, ostrý, chladný, strašný, jediným houpnutím nabodl své maso, podíval se na mě svrchu. „Budeme spolu držet krok!" „Oukej, kámo." Vyšel jsem ven. Cekal na mě další vůl. Pokaždé, když jsem popadnul dalšího, jsem si byl jist, že je to ten poslední, kterého zvládnu, ale pořád dokola jsem si opakoval: ještě jeden jeden už jen jeden pak na mou věru už na to seru. Cekali, že to vzdám, viděl jsem oči, úsměvy, pokradmu jsem je pozoroval,_když mysleli, že se nedívám. Tohle vítězství jsem jim nedopřál. Sel jsem pro dalšího vola. Velký hráč, který si před neodvratným bankrotem naposledy vsadí. Uběhly 2 hodiny, pak někdo zařval: „PAUZA". Dokázal jsem to. Desetiminutová přestávka, trochu kávy - a už to nemůžu prohrát. Vyšel jsem za nimi k pojízdnému bufetu; právě dorazil. Viděl jsem, jak ve tmě stoupá pára z kávy; viděl jsem koblihy; a cigarety a pečivo a obložené chleby. „HEJ, TY!" - Byl to Charley. Jmenoval se Charley - jako já. „Jo, Charley?" „Než si dáš pauzu, sedni do náklaďáku a hoď ho na osum- náctku." Byl to náklaďák, který jsme právě naložili; dlouhý jak půl 34 [pageend36]jomovního bloku. Parkoviště 18 bylo na druhé straně dvora, podařilo se mi otevřít dvířka a vyšplhat do kabiny. Bylo tam měkké kožené sedadlo, bylo mí na něm tak dobře, měl jsem chuť se tam schoulit, ale věděl jsem, že bych brzo usnul, kdybych proti tomu nebojoval. Nebyl jsem řidič náklaďáku. Podíval jsem se na to zblízka, pár minut jsem jen civěl na půl tuctu pák, brzd, pedálů a tak dále. Otočil jsem klíčkem a podařilo se mi nastartovat. Tak dlouho jsem si hrál s pedály a pákami, až se náklaďák konečně rozjel. A pak jsem jel přes dvůr na osum- náctku a celou dobu jsem při tom myslel na jedno - až se vrátím, bude bufet pryč. Byla to pro mě tragédie, skutečná tragédie. Zaparkoval jsem náklaďák, vypnul motor a chvílí jsem jen tak seděl a užíval si toho měkkého koženého sedadla. Pak jsem otevřel dvířka a vystoupil. Zapomněl jsem chodit, ztratil jsem krok, nebo co, nebo co se to ksakru stalo, padl jsem na zem jako podťatý; ve své krvavé zástěře s Kristovou plechovou přilbou na hlavě. Nebolelo to, nic jsem necítil. Vstal jsem ještě včas, abych viděl, jak pojízdný bufet odjíždí branou pryč, na ulici. Viděl jsem je, jak jdou znovu na rampu, smějí se a zapalují si cigarety. Zul jsem boty, svlékl zástěru, odložil přilbu a šel k boudě u brány. Hodil jsem zástěru, přilbu a boty na pult. Stařík se na mě podíval: „Cože? Zahazuješ takovou DOBROU práci?" „Řekni jim ať mi pošlou můj dvouhodinový plat poštou; nebo jim řekni ať si ho strčej do prdele, seru na to!" Vyšel jsem ven. Sel jsem přes ulici do mexické putyky a dal si pivo, pak jsem jel autobusem domů. Zase mě zmlátil americký školní dvůr. /RR Jednou nohou 7/87/ 35 [pageend37]Petr Kouba O muži, který si skutečně neviděl ani na špičku nosu rQp Žil jednou v Praze jistý neseriózní a zanedbaný muž, který, vyjma party svých kumpánů, pohoršoval celé okolí. Potloukal se po hostincích, rněnil zaměstnání, málo dbal o své oblečení a s placením činže byl často celá staletí pozadu. - Taková městská krysa, jak se kdysi kdosi o něm nepěkně vyjádřil; ovšem od tohoto v tmách se pohybujícího, tichého hlodavce jej odlišovala skutečnost, že muž býval velmi hlučný, zvláště když se večer navracel domů a probojovával se přes pět pater ke své světničce v podkroví, prozpěvuje si neslušné pijácké písničky a budě celý dům udivenými výkřiky při ztrátě rovnováhy. Správcová na něho občas vybíhala ze dveří a volala: „Víte vůbec, kolik je hodin?" (nevěděl) a velice bojovně se k němu přibližo- vala, což by se jistě u krysy neodvážila. Muž - a i toto považovali jeho sousedé v domě za součást provokace - se jmenoval Veselý. Jan Veselý. V době, ve které se odehrál tento příběh, si zrovna vydělával na živobytí u pošty. Roznášel ranní noviny. Toto povolání vyža- duje vstávat ráno kolem čtvrté hodiny, což není žádná legrace ani pro lidi trávící střídmé a krátké večery; ovšem panu Veselému se za to nikdo neobdivoval, nikdo neocenil, že dokáže po třech, čtyřech hodinách alkoholického spánku vstát a běhat s novina- mi po ulicích, stále ještě ponořených do noční tmy, jak je před okamžikem opustil. A to mu přitom bylo už přes čtyřicet! O lidech jako on se neříká, že jsou „fit" a „ve formě"; 36 [pageend38]o takových se leda řekne: „Ten má kořínek, mizera!", jako 0 pleveli, který byl na zahradě již stokrát postříkán jedovatým extraktem, ale přesto se zelená dál. Pravda, i pan Veselý se někdy ráno zelenával, ale to rychle spravilo jedno pivo v poštovní kantině. Jeho zaměstnání mělo tu výhodu, že kolem osmé byl s roz- náškou hotov. Snědl někde polévku a šel se domů dospat, nebo si y posteli četl. Po poledni vyrážel do města. Několik kumpánů, kteří se dokázali vyhnout práci, jistě už čekalo v hostinci. Je vlastně zvláštní, jak je život mnoha lidí, žijících údajně nespořádaně, ve skutečnosti nadmíru spořádaný a mnohem přehlednější, nežli1 takový skrývaně pohnutý život klasického občana. Vždyť kupříkladu hospodští povaleči sedávají u svých stolů stejně, jako školáci ve školní lavici; docházku mají také pravidelnou, zasedací pořádek, a stejně jako školáci omílají kolem dokola pár neměnících se témat. Jsem dokonce toho názoru, že pere-li se někdo v hostincích - a činí tak pravidelně! - jedná se vlastně o občana spořádaného. To spíše takzvaný normální život je plný tisíců dramat a záludností. Ale dosti úvah, neboť (jak kupříkladu dosvědčí i následující příběh) ničeho, zdá se, není na světě více, nežli výjimek, potvrzujících pravidlo. Jednoho dne měl být Jan Veselý svědkem na svatbě. Proto odpoledne nezamířil jako obvykle do hostince, ale šel k jedno- mu příteli, který mu slíbil půjčit tmavé šaty. Šaty mu bezvadně padly. Když pak šel po ulici a zahlédl se ve výloze obchodu, úplně se polekal toho obrazu neznámého elegána. Byl dnes i oholen a nedávno si pořídil nové brýle, velice moderního tvaru, neboť ty staré mu v hostinci rozšlápli - není jasné za jakých okolností, totiž zda při této nehodě byla na zemi 1 jeho hlava. Ano, zvláště tyto nové brýle, nyní nerušeny ošumělým obleče- ním, dodávaly jeho tváři nečekaně mladistvý výraz; vypadal najednou tak nějak podnikavě! Když si před výlohou zapálil cigaretu a posunul ji do koutku úst, pomyslel si s dětinskou radostí: „Doprdele, koukejme se!... Kou-kej-me-se!... Byznys- men!... Namouduši frája!" Ženil se jeden jeho známý z hostince, dvacetiletý mladík, vášnivý hráč kulečníku. Jan si s ním občas zahrál partičku, ale se svýma nejistýma rukama mu nebyl vážným soupeřem. 37 [pageend39]Mladík studoval medicínu a byl z bohaté rodiny. Proč si vybral za svědka právě Jana Veselého, nebylo jasné. Nikdy toho spolu moc nenamluvili, u kulečníku se spíše jen hádali. - Několikrát ovšem Jan založil studenta penězi; ten mu na oplátku půjčoval knihy, historické romány, které Jan s oblibou dopoledne čítával. „Vosumset stran. Nejmíň pět kilo! Dumáš! Tumás Dumáš. To si pošušňáte, milostivá!" žertoval student, když praštil na hospod- ský stůl taškou s knihami. Okolní opilci poulili krhavé oči. - "Jestli to bude dobrý, puč mi to taky," napadlo pak některého; napjatý výraz v obličeji svědčil, že se sám diví, do čeho se to pouští - do čtení! Ale když může číst i takovej Bogan (Veselý), že jo... - „Je to blbost," řekl student. „A jo... tak hovno," zaznělo úlevně. - „Pro tebe, kamaráde," oslovil student tuto opileckou duši, ve které, bůhví z čeho, plápolal plamének touhy po neznámém, „pro tebe mám pořád skovanýho Camuse!" - "Kamus? To je koňak, né?..." ožily krhavé oči. Nyní se tedy student ženil. Nikdo v hostinci jeho nastávající neznal. - „Měl si nám ji napřed přijít vokázat!" kárali jej. „Pánové, je v jiným stavu - nechci, aby při pohledu na vás potratila!" U kulečníku pak navrhl Janovi, ať mu jde za svědka. „Hele, dobře se nažereš a napiješ!" A Jan svolil. „Nejlepší domácí pálenka! Vona je z Moravy." A Jan slíbil, že se pěkně obleče a oholí. Obřad proběhl rychle a bez problémů. Snad jen že se mu trochu klepala ruka při podpisu, ale za to mohl student, který výslovně svému svědkovi zakázal loknout si něčeho dříve, než na hostině. A pak tedy byla ta hostina. Girlandy ze zeleného papírového jehličí se prohýbaly od stropu až těsně nad hlavy hodovníků. Všude hořely svíce. Za Janovými zády v pravidelných intervalech proplouval číšník - nebo snad to byl duch některého myšlenkového Titána: tak vznešeně tento muž vypadal a tak tiše se pohyboval. Na stolech libá krajina: jídla hory a pití potoky. „Vona" byla skutečně z Moravy. Když Jan uviděl mísy kouřících domácích klobás a průzračnou slivovici na tácech, úplně se mu zpotily nové 38 [pageend40]brýle. - Věděl ovšem, že když se napije, moc jídla už pak nespořádá, a proto se zpočátku vyhýbal nabízeným skleničkám. Dokonce jednou odmítl se slovy: „Děkuji, já na to moc nejsem..." - Ženich vyprskl smíchy. „Na svatbě se musí!" řekla Janovi elegantní dáma ve středních letech, která seděla vedle něho u stolu. Tato dáma si postupem času Jana stále více všímala. Pořád jej nutila do hovoru. Vyptávala se jej, odkud se zná s ženichem. A nestačilo jí, když Jan zabručel cosi jako, že už je to dávno. Naléhala dál, a tak nakonec plácl, že se znají ze sportovního oddílu. Sám ustrnul nad tím drzým žvástem, neboť si neuvědo- moval, že jeho vyzáblé a dosti sešlé tělo je nyní skryto pod slupkou elegantního, dobře střiženého oděvu. Dáma jeho prohlášení přijala beze všeho (- což je jenom potvrzením již zmíněného faktu, že spořádaní občané podnikají hrozné vylomeniny a předpokládají to i u jiných). Ovšem pořád chtěla udržet hovor, a tak se zeptala, o jaký sportovní oddíl jde. Jan již chtěl říci že kulečníkový, ale pak si to rozmyslel, neboť kulečník je vždy spojován s hospodou, a on - v záchvatu nepříliš používaného jemnocitu - to nechtěl ženichovi hned na začátku „pokazit" - bůhví, co ta jeho o něm ví. Řekl tedy, že se znají z klubu golfového... Nejspíš jej tento, v jeho kruzích jen zřídka, opravdu velice zřídka provozovaný sport napadl proto, že se v něm používají také jakési hůlky a koule. „Ó," zvolala dáma, „vy hrajete golf? Ale to je skvělé!" „Ano. Skvělé," přitakal Jan. „To je náhoda - nedávno jsem mluvila s jedním známým, a ten také hraje golf." „Ano. Náš oddíl je veliký." „A jaký je pan Stach hráč? Dobrý?" „Stach?... Moment... Stach... Nevím, jestli je z našeho oddílu... Hm, mohla byste mi ho blíže popsat?" ,,Ale... já mám přeci na mysli pana Stacha! - Františka! - Ženicha!" „A jó - Tágo..." „O, tak mu tedy říkáte?" „Jo. Poněvadž von by pořád jen hrál a umí bezvadně napálit kouli... do jamky." Jan po těchto slovech vyskočil a běžel k nejbližšímu tácu s kořalkami. 39 [pageend41]Hostina pokračovala. Jan byl postupně seznámen s velikým množstvím příbuzných ženicha i nevěsty. Kouzlo, které mu nečekaně propůjčily brýle a oděv, působilo na všechny. To mělo za následek, že byl zatažen do několika hovorů, ve kterých jej k jeho zoufalství požádali o názor na nejrůznější věci, o nichž, jako prostý ochmelka, neměl ani tušení. - Ptali se jej na výchovu dětí, různé typy automobilů, politiku, kopanou. Chtěli od něho vědět, kde strávil dovolenou, z čehož nějak přešli na AIDS a musil jim odpovědět, zda by dal svou dceru nějakému podezřelému individuu. („Nedal!" odvětil rozhorleně, neboť byl starým mládencem a neměl dětí.) Ptali si jej dále, jaký film se mu v poslední době nejvíce líbil. Odpověd' byla lehká i obtížná zároveň, neboť co se týče „poslední doby", byl naposledy v kině před patnácti lety; ovšem film si pamatoval skvěle... nebo alespoň... byl to zkrátka film francouzský... nebo italský?... Jednalo se o nějakou loupež. Lupič se zamiloval do lupičky. Ne... ona vlastně byla jenom dcerou lupiče, ale samozřejmě jiného. Na název si honem nemohl vzpomenout. Moc hezký film. Ano, chodí rád do kina. Jan vůbec neměl radost ze své popularity. Zvlášť vůči ženám byl vždy ostýchavý, a tak jej zpočátku netěšil jejich zájem; naopak, potil se a byl nesvůj, když zahlédl několik skutečně vyzývavých pohledů, orámovaných černým nalíčením. Nevěděl, zaa a jak jim dát na vědomí, že není tím, za koho jej zřejmě mají. Doposud své sexuální požadavky vyřizoval spíše mrzutě, jako starý úředník za okénkem oddělení stížností. Scházel se s jednou padesátiletou servírkou v jejím bytečku, přičemž mu nebylo zcela jasné, zda ony peníze, které jí občas „půjčuje" a ona nikdy nevrací, mají nějakou souvislost pouze s tímto skrovným sexem, nebo jde o cosi jako... (a zde ve svém nitru zrozpačitěl)... intimitu?'... lásku, která se nestará o prašivé peníze, co kdo dáti má a dal. - Každopádně alespoň servírka měla jasno o Janovi. Vůbec ji nezarážely jeho špinavé ponožky, prádlo, kůže; zanedbanost tělesná i společenská. Prostě si chvilku povídali, dali pár skleniček, a vlezli do postele. Scházeli se spolu tak jednou za čtrnáct dní, na jaře jednou týdně. Avšak ženy na svatební hostině mu nedávaly pokoj. Zdá se, že v blízkosti nevěsty její neprovdané družky propadají jakési horečnaté nervozitě; i ty nejemancipovanější suverénky po- roztají při pohledu na bílý šat i závoj. - Ach ano, co je víc 40 [pageend42]milostného, nežli manželský pár? - Kdo se miluje čatěji? - Svatba je, mimo jiné, i příslib tisícinásobného pohlavního aktu, který církevní požehnání jen zvláštně okoření hříchem. - Kterého sis našla? Je bohatý? Je hezký? A jak miluje? Zvláště ona dáma, se kterou měl Jan debatu o golfu, a která již vypila několik skleniček likéru, se do něho vyloženě „zaháko- vafa", jak říkávali v hostinci lidem, kteří se člověka pokoušeli ubavit k smrti, očekávajíce za to, že budou pozváni na pivo, na které jim už nezbývaly peníze, nebo že je některá parta přibere na chystaný mejdan. Co chtěla dáma?... Ale jistěže ne jedno pivo. „To snad už neni možný vysvětlit jen brejlema," pomyslel si Jan. „Co se to děje?" Po chvíli na to přišel. Otec nevěsty si jej odvedl stranou a zeptal se, zda by mu nemohl sehnat vstupenky na nějaké operní představení. „Já?!" zvolal Jan zděšeně. - Jestliže v biografu před dávnými časy párkrát byl, a pak už nikdy, potom pro cosi takového, jako je opera, se doposud nevysoukal ze skrytého přadena jeho osudu příslušný úsek a touha - měl-li se kdy vysoukat. - Nikdy by do opery nevkročil; připadalo mu to stejně podivínské, jako kdyby měl večer pít své pivo namísto v hostinci v nějaké hrobce. „Ano," usmál se otec nevěsty, „je přeci známo, že lidé od novin mají jisté možnosti..." Jana napadlo, že špatně pochopil otázku, a že lístky na operu jsou nabízeny jemu. „Jistě, lidé od novin mají možnosti..." řekl, „ale víte, já... já vlastně ani moc nejsem na operu... Mám raději... hm... třebas sport." „Ale to je zvláštní, při vašem povolání!" „Aha... Myslíte?" (Proč? - přemítal Jan zmateně - proč u všech všudy by měli mít zaměstnanci pošty vztah k vážné hudbě? Je snad taková obecná představa, že lidi, zaměstnané v příbuzně impozantních a důležitých městských institucích, jako jsou opery, pošty, nádraží, spojuje duchovní pouto?) „Vec lete přeci kulturní rubriku?" zeptal se jej ženichův otec. „Ano... vedu." „To František mi prozradil, že pracujete u novin; jako kulturní redaktor." „Zatracený Tágo!" ujelo Janovi. Slíbil vstupenky sehnat. - „Ach bože," přemítal pak teskně, „že 41 [pageend43]sem sem lez. Ze mě to Tágo zatracei ' 1" 1 1 ' ist! Bůhví, V opeře? To bych tam musel zajít hned zejtra ráno, dokud mám pučený tyhle hadry. A vůbec - jak se takový lístky na operu kupujou? To neni jako objednat si pivo nebo paňáka! Co když se mě tam na něco zeptaj?!... na něco z obsahu... nebo jestli nechci lóži... libreto... kukátko... To jsem si to ale zavařil!" Odešel znovu ke stolu se štamprličkami a několik jich v rychlém sledu vypil. To jej trochu uklidnilo. Jeho sousedka od stolu, elegantní dáma, mu vsunula ruku do podpaží a důvěrně si s ním přiťukla. „Víte, že byste se o mne měl více zajímat?" řekla mazlivě. „Patřím totiž do vašeho oboru!" Jan na ni chvilku hleděl nechápavě, ale pak se na jeho tváři roztáhl nadutý, seladonský úsměv. Dokonce, podobaje se pitomému svůdníkovi ze starých grotesek, přimhouřil oko, jakoby říkal: „Ale jistě, maličkáááá..." „Hraji totiž ochotnicky divadlo," dodala dáma. Jan do sebe obrátil skleničku a vyrazil pak dlouhé, chraptivé zamručení, které jeho společnice zřejmě považovala za citoslov- ce odborného zájmu. „Ano," řekla, „zrovna tento měsíc zkouším roli kněžny v Lu- cerně." „To je zajímavé," řekl Jan, „dětské představení, pohádka... to je skutečně zajímavé!" „Jak to myslíte?" podivila se dáma. „Samozřejmě... na našich představeních je mládež vítána..., ale zde nejde vysloveně o pohádku, i když příběh sám je trošku fantastický." „Usuzoval jsem podle názvu." „Podle názvu?" „No víte přeci... princezna na hrášku... nebo kněžna v lucerně... jako třeba ten duch v Aladinově kouzelné lampě, že?" Dáma mu zahrozila prstem. „I vy vtipálku!... Tihle lidé od novin, ti dovedou být panečku jízliví! Musím si na vás dát pozor! - Samozřejmě, jsme jenom ochotnický soubor, ale přesto... mohl byste se na nás přijít podívat, co říkáte? - Za čtrnáct dní je premiéra." A Jan slíbil, že přijde. „Jak to vypadá," pomyslel si potom, „budu muset tyhle šaty od Pepana rovnou koupit. - Nejdřív abych prej sehnal lístky na operu, a teď zase divadlo... jenže úplně dovnitř!" V jeho mozku jak sou takový lístky na operu koupim? 42 [pageend44]to bolestně zaškubalo, jakoby byl ústřicí, do které gurmán kápl citrón. „Eště mě tu někdo zavleče na symfonii!" Když jej dáma na chvilku opustila, vyhledal pohledem studenta, zahrozil mu přes sál pěstí a pak si zavrtěl ukazováčkem u spánku. Student se ušklíbl a stejně nenápadně mu na dálku předvedl pantomimu hráče golfu, odpalujícího míček. Za nějakou chvíli se sešli v rohu sálu. „Ty blbče," naříkal Jan, „cos mi to nadrobil?! Musim do divadla!" „A co ty, ty vole? Víš cos ty nadrobil mně?! - Věra, když uslyšela, že prej chodim do golfovýho klubu, hned prohlásila, že je to krásný, a že bude chodit se mnou! Jak ji znám, tak vona skutečně bude na ten golf chtít jít, rozumíš?! Je nadšená! Je to v módě! - A co to znamená, ty pitomo? No že se budu muset skutečně nahonem do nějakýho toho golfovýho klubu přihlásit a jak debil honit za nějakým posraným míčkem po trávě, ty krávo! Dyť mě ten zdravej, nezahulenej vzduch tutovka zabije, ty idiote!" „No... a to sem jí snad měl říct, tý špijónce, co ste ji vedle mne posadili, že se známe z putyky? A že tam hrajeme kulečník a ty u toho vypiješ dvacet piv, jen to hvízdne?! Dyť ta špijónka by to tutově nahlásila tvý novomanželce." „No a?" „Jak to? Copak ty budeš i teďka chodit do hospody?" „Jasně!" „Hele, tak mi teda vysvětli, jak je možný, že se jí bojíš říct" - ukázal Jan palcem na nevěstu - „že to s tim golfem byl jen kec; ale že budeš chodit do hospody nasávat, to se jí říct nebojíš?" Student si ze strany zať ukal na nos. „Mám to promyšlený," řekl. „Nabulíkoval jsem jí, že jako student medicíny mám skoro každej den vodpoledne až do večera pitvání mrtvol. Vylíčil jsem jí ty nejstrašnější případy; že všude na chodbách ležej nebožtíci, nebo kusy z nich! Byla nádherně zelená, už když to slyšela! Ta se, Bogane, tam hned tak neodváží. A s naším vrátným na fakultě to mám domluvený, to je príma dědek: slíbil, že když mě nějaká ženská bude volat, tak jí řekne, že nejsem k sehnání, že mám veledůležitou pitvu. Sice do noci už to teďka s váma nebudu moct táhnout, ale do takovejch devíti... kliďánko. Dobrý, ne?!" „Ty prevíte mazaná." „Jo. Ale základem je, že mi ta moje holka musí vod začátku věřit, jasný?" 43 [pageend45]„Jasný." „Takže by bylo těžkou taktickou chybou, pokazit si to nějakou pitomou provalenou lží. - Jak se píše v tom tvým Dumasoj: Nesmí načerpat podezření! Jasný?" „Jasný." „Takže kdyby si pomyslela: Aha! - to s tim sportováním byl kec, nesmrdí to i s těma mrtvolama!... A adijé, hospůdko!" „Máš pravdu, Tágo." „Takže co teď? Co s tim posraným golfem?" „Promiň, fakt promiň... Hele, a nemoh by sis zařídit nějakej ouraz? Rozumíš: ručička v hajzlu, žádný sportování možný, drahá, bohužel... To přeci můžeš zařídit, když seš medik. Myslim samozřejmě navoko." „Hm... Něco vymyslím. Ale prosimtě, nekecej už vo mně žádný další blbiny!" „Ale ty taky ne!" „Chá - alespoň se jednou podíváš do divadla, prase jedno vožralecký!" „Eště ke všemu na pohádku! Začarovaná princezna... totiž kněžna.,. Ach jo." „Hele, napij se, Bogane." „Jak dlouho to tu bude trvat? Nemusim tu přeci bejt až do konce, ne?" „Kam bys prchal, vole? Podivej kolem toho pití! To přeci nemáš každej den!" „No jo, když tamhleta žencká... ta herečka... vona se na mě porád lepí. Je to nesnesitelný, fakt!" „Hovno herečka! - To je moje teta. Vdova. Bohatá, vole!..." A student jej dále s velice vážnou tváří před elegantní dámou varoval, neboť prý svého manžela usoužila k smrti; utázala, uradila, upolepšovala, zkrátka ukomunikovala. - „Přichází do let, a je jak divá po další oběti, Bogane!" Ale Janovi se najednou nelíbilo, že kvality a úmysly jeho nápadnice jsou zlehčovány někým jiným, nežli jím samým. „Ale viděls, jak se lepí?" opakoval marnivě. „Jo, de po mužských, řikám ti. Bacha, bacha! Ovšem bohatá je!... Barák má... Chceš snad udělat štěstí, Bogane? A co hospoda? Považ jen, jakou pitevnu by sis musel vymyslet! -poněvadž tuhle moji tetku hned tak nějaká mrtvola nezarazí!" smál se student. „Hele," řekl Jan váhavě, „ale to nejen vona... Já vůbec nechápu, co se to dneska kolem mě děje; myslim jako se ženskejma..." 44 [pageend46]A pak v návalu upřímnosti dodal: „Dyť mě přeci znáš, Tágo; dyť na mě žencký nikdy nešly." Seš dneska fakt sekáč!" Student poodstoupil a prohlížel si jej. „No jó! - už když ses zjevil před radnicí, nemoh sem se vynadivit, kdo to přichází. Dyť ty si, Bogane, byl do teďka něco jako Popelka; teda v tvým případě Popelář!" „Di do prdele. Eště ty na mě choď s pohádkama!" „Hele, už tady byl fotograf s hotovejma fotkama. Chceš se mrknout? Seš na nich všude! Vyloženě hlavní osoba, jakoby ses ženil ty, a ne já." Když se Jan uviděl na fotografiích - elegantně vyhlížející, mužně vrásčitý týpek, na schodech před radnicí s novomanželi, a pak uprostřed začínající hostiny, vždy však s nějakou ženou nablíz- ku, která se na něho usmívá - byl sebou prostě nadšen. ,To sem fakt já?" ptal se a hlas mu radostí přeskakoval. „No jo..." „Doprčic! - proto všichni..., ale hlavně ty baby!..." „Co, baby?" „No nevidíš je všude, jak po mně na těch fotkách dou? Dyť já sem úplně... uprostřed!" „Hele, Bogánku, dej sem ty fotky; aby ses nám do sebe nezamiloval!" poškleboval se student. Ale Jan jeho žertování příliš nevnímal. Byl náhle zamyšlený. Student mu vytáhl fotografie z prstů, podíval se na ně, a po chvíli nespokojeně zavrtěl hlavou. „To je vomyl," zašeptal. „Dyť musí někdo poznat, co ty seš za optickej vomyl. Fata morgána!" „Co kecáš, vole?" „Nejspíš to dělaj ty brejle, Bogane. No jasně! Dyť ty normálně máš voči drobátko vyboulený, že jo, jako mívaj pijáci; ale tyhle brejle ti je nějak zmenšujou - a taky sis je koupil frajerský, s kouřovým odstínem... Kdo ti to poradil, co?" „Nikdo. Líbily se mi." „A pak tyhle hadry...!" „Pučený vod Pepana." „Hm... hm... Co těm babám vůbec povídáš?" „Co se mi chce." „No, to musí bejt!..." ušklíbl se student. „Hele, ty frajere, myslíš, že jenom ty se můžeš ženit, jó? Sem mužskej jako ty, leda vo kousek starší; ale to se právě třebas některejm ženckejm líbí!" 45 [pageend47]„Vod kdy ty víš, co se ženskejm líbí, prosimtě?" „Vodvždycky!" „Dyť máš akorát tu servírku... jak se menuje?... A - nic ve zlým, kamaráde - nemáš ji sám..." „Uúúúúú," zamávala na Jana od stolu elegantní dáma. A něko- lik dalších ženských pohledů se k ní tiše přidalo, zastávajíce se jej tak před studentem. „Ach jo," vzdychl student, „tak startuj za tou mojí tetkou, krasavce! Na svejch sto let vypadá fakt slušně... co?..." Jan mávl rukou. „Tsss... jak ta se lepí," opakoval a odcházel mezi svatebčany. Student za ním ještě zavolal: „Ale dej si bacha, Bogane! Abys pak neříkal, že sem tě nevaroval! - Tohle je... jinej svět!" „Nežvaň!" Ale student za ním starostlivě hleděl, a když uviděl, jak Jan natřásá rameny a pokouší se o cosi při jeho figuře tak absurd- ního, jako je pružná chůze, přepadl jej tísnivý pocit, že probudil - mimo jiné i tou lží o redaktorovi - Golema, a nedokáže jej nyní zastavit. Kam se mu to řítí, s nadšením obřího batolete? Ach. Ach. ACH! Kolem půlnoci již Jan s dámou tančil. Přesněji řečeno: šoupal jaksi nohama a kýval se do rytmu i mimo něj. Dáma jím byla čím dál nadšenější. A on, jak se polehoučku začínal opíjet, byl sebou nadšený také. Často zdvihal ruce nad hlavu a něco křičel. Toto počínání budilo zejména u moravských příbuzných nevěsty veliký ohlas. „Pan redaktor má jiskru," říkali si mezi sebou pochvalně, „úplné šohajisko!" A Jan si uprostřed těchto slavných chvil vzpomněl na správco- vou a spolunájemníky v domě, u kterých se setkávala podobná jeho vystoupení již po leta s" nepochopením. - Inu: šaty dělaj člověka. Šaty a brejle, pane Werichu! A mělo se dále státi, jak to zamíchal Amor, ten pubertální šmíráček, ctitel frašek o napálených chytrácích a náhodném štěstí hlupáků na milostné burze. - O Jana se začala intenzívně zajímat ještě další dáma... Byla dokonce o hodně mladší, nežli ta první, a, jak Janovi připadalo, také o něco pohlednější - ovšem byl již ve stavu, kdy se každému muži zdá, že mu osud posílá do cesty čím dál větší krasavice, které doposud, z jakýchsi nejasně 46 [pageend48]antipatických důvodů, před ním skrýval. Nová ctitelka byla blondýna, asi čtyřicetiletá, poněkud nevý- razné tváře, ale zato s velice výrazným poprsím. Jak známo, pijáci letí na ženy s velkým poprsím - psychologicky velmi průhledná záležitost. I hostince s prsatou šenkýřkou jsou na- vštěvovanější. Jan se mezi dvěma ženami cítil jako nějaké východní kníže. Upíjel zvolna ze sklenky kořaličku, nakláněl ucho hned k jedné, hned k druhé, a zdálo se mu, že cítí v týle vánek, způsobený vějíři z pštrosích per, kterými jej ovívají palácoví eunuši, nebo snad některý z dobráckých Moravanů. Jen zhruba naznačíme, z čeho sestával jeho hovor. - Bavil všechny kolem. - V podstatě říkal to samé, co jindy v hostinci: krátké, anekdotické příběhy; jenom se vystříhal sprostých slov a prezentoval historky, které se odehrály ve světě opilců, jako obrázky ze života pražské bohémy. Kde to nesouhlasilo, dokázal Jan pomoci: ne nadarmo byl pilným čtenářem romantických autorů - jeho fantazie byla odkojena z dobrého vemene. - Mimo to připojoval před jména svých známých - vesměs existencí jako on sám, z dolního konce společenského žebříčku, santusáků, notoriků, dočasně propuštěných bláznů či kriminálníků, a skutečně i několika bohémů, ovšem z hlediska uměleckého „žebříčku" postav krajně bezvýznamných - tituly jako: herec, skladatel, spisovatel, básník, malíř. Jedinou slabinou tohoto triku bylo, že se mohl někdo podivit, proč tato jména nezná. Z rozličných důvodů tak však nikdo neučinil; navíc mazaný Jan prohlásil, že v rámci své kulturní funkce podporuje mladé a méně známé umělce - „rozvíjející se kulturní naděje" řekl. - Všichni jej za to chválili. Student se divil, kde Jan tyto blbosti slyšel - že on ty noviny, které má roznášet, taky někdy čte?! Bylo ostatně zvláštní, jak málo změn bylo třeba v příbězích učinit; jak si je počínání těchto dvou skupin, navenek jistě velice odlišně vyhlížejících, totiž umělců a pakáže z putyk, hodně podobné. Za a) (dovolíte-li) je u obou rozšířen alkoholický exhibicionismus, jako následek životní bezradnosti, smutku, který má zase své kořeny v jisté upřímnosti a ovšem nesmírné pohodlnosti. A za b) (s dovolením) je-li mezi hospodskou pakáží plno primitivů, pak mezi umělci je vysoké procento nadutých volů; a řekněte mi upřímně, jaký je vlastně rozdíl mezi hlupákem v původním stavu a řekněme hlupákem vzdělaným? Mezi červem prostým, a červem, který se sice nějak dokázal 47 [pageend49]zakuklit, ale co z toho, když na motýla to jaksi už nedotáhl. Některé příběhy, které Jan dámám vyprávěl, byly skutečně výtečné; snad že je protříbilo - k dokonalosti a střídmosti, přirovnatelné k vedení štětce u čínských malířů - nesčetné předávání a opakování hospodskými vypravěči, kterým vesměs nešlo o nic jiného, nežli o odměnu smíchu. A vyprávěl o muži, který si spletl dveře; pak o muži, který si spletl město (klasické pijácké historky); pak o načapaných milencích; potom o podroušeném vašnostovi, který vypil skoro celý krajáč bílé barvy na zeď, nežli poznal, že to není smetana; o slečně, která obvinila v tramvaji revizora, že ji chce znásilnit, a tak se zachránila; o stařence, která se zlobila, že si z ní její rodina dělá blázny a nechce jí dát najíst, poněvadž si několikrát za dopoledne přečetla cedulku, kterou jí ráno položila snacha na stůl: ,Babi, šla jsem nakoupit, snídani máš v troubě,' ale už chudinka zapomněla, že zatímco do trouby se kouká pokaždé, když jde kolem cedulky, tu kávu s rohlíkem snědla hned po prvním přečtení vzkazu; potom o divém, a též jistě ne střízlivém muži, který vylezl na lešení postavené kolem právě opravované budovy komunistické strany, tloukl kramlí o esšus, který s sebou bůhvíproč měl, a dělal na sekretářky za okny necudné posuňky; o nešťastném mládenci, jenž se chtěl oběsit, ale převrhnul jen láhev koňaku, který pil na kuráž, a v maličkém pomatení pak zavolal záchranku, načež si pak musel nahonem rozbít hlavu, aby zdůvodnil, proč záchranku volal; o jiném mládenci, který měl po autohavárii sešitou hubu a nesměl se smát; o muži, který si skutečně neviděl ani na špičku nosu; o ženě, která tvrdila, že je nebezpečné nechávat v lustru E rázdné objímky bez žárovek, neboť tudy může vniknout do ytu jakýsi „divoký" elektrický proud; o muži, který za hluboké noci před vinárnou zvolal: „Hade! - po tobě už leta pasu!" načež vší silou udeřil jiného muže do obličeje, aby se pak ukázalo, že si tohoto novopečeného mrzáka s někým spletl (též klasická pijácká); o muži, který před operací, při které náhodou měla sistovat důvěrná přítelkyně jeho manželky, jenom před- stíral, že vdechuje uspávací plyn, neboť se ten blázen domníval, že operaci i tak nějak přečká, ale v narkóze by mohl vybrebtat něco o svých milostných záletech, zůstal tedy bdělý, načež když operatér zkusmo přejel skalpelem po jeho pupku, velice ustrnula zařval: „Pomóc! Dejte sem honem to dejchání!"; o mládenci, kterého manželka zamkla doma, poněvadž musela večer do 48 [pageend50]práce a nechtěla, aby šel do hostince, načež za ním přišli jeho hospodští kamarádi, co že je s ním, a honem běželi pro džbán piva, usadili se na chodbě a opili jej tím pivem, které s nimi srkal ze džbánu gumovým šlauškem, prostrčeným škvírou na dopisy, přičemž si vězeň i jeho návštěva vyprávěli zajisté samé takovéhle příběhy, i ten nejnovějšíí, o záhadě zamčeného pokoje; o man- želce, která se později večer vrátila a našla mužíčka v předsíni na zemi, hubou u dveří, mrtvého, tuhého, totálně opilého, a to v bytě, ve kterém prokazatelně nebyla ani kapka alkoholu!... A tak díK Obě Janovy společnice také přidaly několik historek, většinou se odehrávajících v kancelářích, a většinou se točících kolem kávy, telefonu, podväzkového pásu nebo plavek. Pak však blondýna, rozesmátá a trochu opilá, vyprávěla erotický příběh, který byl skutečně úžasný. - Šlo o párek kancelářských záletníčků. On i ona spolu dělali v jednom úřadě; oba manželé, žel, ne však z téhož svazku. To se stává. Poněvadž neměli kam jít, milovali se SJDOIU V komůrce pod půdou, kde úřad skladoval stará akta. Činili tak samozřejmě vždy až tehdy, když jejich kolegové odešli, tedy po páté hodině odpolední. Jednoho zimního podvečera, za okny se právě setmělo a i budova úřadu byla ponořena do tmy, šla úřednice do komůrky sama, neboť úředník ještě obíhal kanceláře, zda jsou skutečně všichni pryč; chtěli se dnes milovat uvolněně a s jistotou. Úřednice byla mladá, dychtivá a veselá perzóna; svlékla se tedy do naha, zhasla v komůrce a čekala... Slyšme to ticho... jen občas zašustí prádlo či papír... mladý akt mezi starými akty... - A když skrze mléčné sklo dveří uviděla, že se na chodbě rozsvítilo světlo a uslyšela kroky svého miláčka, stoupla si na všechny čtyři zadkem ke dveřím, a když se otevřely, zavrtěla svým barokním portálem rajské brány a zavolala: „Bububu!" Lásko... ach bože... lásko... Nebyl to miláček, ale vrátný s ředitelem, kteří z nepochopitelných důvodů kontrolovali v této pozdní hodině požární zabezpečení úřadu. Zabezpeční fungovalo; všichni strnuli, jakoby je kýblem vody polil, poplašný jekot mladé dámy se vyrovnal siréně, a rychlost, se kterou vyklidila prostory, byla blesková. 49 [pageend51]„Ale my se žádnéch takéch strašidel, co dělajó bububu, nebojíme, že ne, chlapci?!" zavolal jeden z Moravanů. A ženské se znovu rozvřeštěly, mužští blýskali očima, nevěsta ukazovala cosi na stropě a taky se smála. Jakoby přivolán posledním zvoláním, objevil se ve dveřích policajt. Začal mluvit o tom, že je již po desáté hodině a tedy třeba ztišit zábavu. Ale pak uznal, že jde o svatbu, tedy ne zábavu podezřelou a třebas se nějak týkající strany a vlády, a že kolem hotýlku, stojícího o samotě, beztak nikdo nebydlí. Vypil skleničku vína a varoval vedoucího, že mu ručí za to, že zde není naléváno řidičům, kteří budou rozvážet hosty domů. - Pak šel. Jan, na chvilku vyvedený z konceptu zjevením policajta - neboť s policií měl vždy potíže a nyní zrovna jaksi vězel v kůži podvodníka - se teprve zvolna zas rozhovořil. Ale za malý okamžik opět jel na plný plyn. - Držel obě ženy kolem ramen a tiskl je k sobě. Student, kdykoliv šel kolem, dělal na něj varovné grimasy; ale Jan si jenom pomyslel: „To víš! - závidíš, že ty sám už nesmíš!... Jo, kdyby mě eště tak viděli kámoši z hospody..." Pak jej ze zábavy vyrušil starší, proplešatělý pán. Již delší dobu pozoroval zpovzdálí bavící se trojici, mrkaje nervózně svýma pichlavýma očima. Nyní se naklonil přes jednu z dam a poklepal Janovi na rameno. „Promiňte že ruším, pane redaktore. Dobrý večer." „Dobrej večír..." „My se ještě neznáme, viďte?" řekl muž. „Mé jméno je Samek." „Těší mne, Veselý. - Prima večer, že jo? - Svatba jak má bejt!" řekl Jan, a když viděl že starší pán nepokračuje v konverzaci, ale také neodchází, dodal, snaže se přitom vymýtit ze svého hlasu sebemenší stopu povzbudivosti: „Nesednete si k nám?" „Děkuji. Jen na cnviličku," odvětil pán a posadil se. „Víte, měl bych na vás, pane redaktore, takovou menší prosbu..." Pichlavý pohled střelil krátce po obou dámách a pak se vrátil zpět k Janovi. „Kdysi jsem," pokračoval pán váhavě, „ostatně asi jako všichni, napsal několik básní. Vím, že nepředstavují nic významného... ale přinejmenším jsou upřímné, jestli mi rozu- míte..." Jan naznačil, že rozumí. Jistě, co jiného mohlo přijít po divadle a opeře, nežli metla básní! 50 [pageend52]„Jen nám tu, Otto, prosimtě nic nerecituj!" zaprosila blondýna; a byla Janovi hned o délku hlavy sympatičtější, nežli druhá dáma, která ostatně v posledních chvílích začínala tušit, že závod o „pana redaktora" prohrává a bavila se jen velmi křečovitě. Starší pán zesmutněl. Jan k němu pocítil trošičku soucitu a pravil ve stylu velmože: „Ale proč ne? Konec konců patří k mému povolání poslouchat verše! Ale že je to mimo pracovní dobu... jen něco krátkého, že, pane Samek?" (- „Když se verše líbit nebudou...!" a velmož, rozložen na poduškách, naznačí s úsměvem cosi hrozivě ne- určitého, čemuž se všichni, kterých se to netýká, zlomyslně chichotají.) „Je to můj manžel," pravila s povzdechem blondýna. Janem to škublo. Kruci, co to má znamenat?! „Ale zrovna tenhle tejden se rozvádíme. Ve středu," dodala blondýna a úšklebkem. „Pojďme, raději si něco zazpíváme, pane redaktore." Starší pán sevřel rty a hluboce se nadechl. „To sem nepatří, Marie!" zasyčel. „To všichni vědí. - Přišel jsem soukromě za panem Veselým jako odborníkem." Pichlavý pohled přejel po Janově postavě a jemu se zdálo, že se nějak déle a pozorněji zastavil na jeho prsou, přesněji řečeno ve výstřihu saka, ve kterém bylo možno zahlédnout košili z Janovy vlastní garderóby; a tato košile se velice lišila od vypůjčeného obleku, neboť na ní i bez detailnějšího zkoumání bylo možno poznat, že není nová ani čistá... Jan si ji ráno oblekl bez nejmenších rozpaků, neboť byl rozhodnut držet se na svatební hostině stranou, pouze konzumovat, nikoli konverzovat, takže si závad na jeho spodním oblečení nikdo nevšimne. Později, když se věci začaly vyvíjet nečekaným směrem a obklopily jej dámy, nechtělo se mu už o špinavé košili přemýšlet a odbyl pro sebe tuhle patálii první výmluvou, která jej napadla, totiž že i kdyby dámy odhalily nedostatky na jeho zevnějšku, přičtou je na vrub jisté ikonografie muže-bohéma. Zde by však bylo na místě vysvětlit, v čem byla tato Janova úvaha lichá: V dobách, ve kterých se odehrává pohnutý děj této historky, vládla v Cechách zvláštní politická strana - všudy- přítomná, tvrdá, puritánská, údajně v zájmu lidu a revoluce -, a tato strana střežila veškerý tisk před různými „podvratnými živly", k nimž počítala, mimo mnoho jiných „živlů", i bohémy, 51 [pageend53]kteří jí nešli pod fousy (ano, ve svých nejkrutějších fázích byla tato strana silně fousatá, což charakterizoval i knír jejího vůdce, jistého gruzínského atamana); neboť to byla, nutno přiznat, strana velice důsledná, strana stranická, a ptala se v takových případech sama sebe, jako zrcadlo zrcadla: ,Řekni mi, strano, který bohém živí stranu?' - 'Žádný!' odvětila si podle pravdy. - 'Naopak, je to pakáž nevděčná a vybíravá, která čichá i k ruce, jež ji živí; a dokonce i kouše!' - Jak pes, když mu nabídnete maso ze psa. Výsledek příkladu: V dobách, ve kterých se odehrává pohnutý děj této historky, se redaktory stávali patolízalští literáti třetího řádu, velice často bývalí policisté... nikdy však bohém, Jene! Ale zatím, jak se zdálo, nikoho Janův zevnějšek nezarážel. Dámy, se kterými nejvíce seděl, byly v zakletí jeho obrýleného, zlatavě kouřového pohledu - a své vlastní soutěživosti. Ostatně něco již vypily. A Jan nechával své sako pečlivě zapnuté, přes velké horko v sále; podpíral si neustále bradu rukou a prováděl jiná vynalézavá gesta, která měla zakrýt špinavou košili. Jenže starší proplešatělý pán byl střízlivý a jeho pichlavý pohled proklouzl i mezi prsty Janovy ruky, která si nyní vytrvale pohrávala s uzlem kravaty. „Nedá pokoj; furt mě šmíruje," šeptala blondýnka v souladu s Janovými pocity, „i když je dávno mezi náma konec!" Jan si přesto od ní trochu odsedí a sňal ruku s jejího ramene. Pravil k muži velice přátelským tónem: „Jen žádné ostychy! Stále potřebujeme několik nových jmen do našeho Koutku poezie." „Ani jsem se neodvážil..." řekl starší pán. „Napřed bych si od tohodle poéta raději něco přečetla, pane redaktore," poznamenala blondýnka. „Třeba by se vám to hodilo víc do Koutku humoru." „Ty... ty zmije!" zrudl starší pán. „Rád se na to podívám," uklidňoval jej Jan, „ale pochopitelně... někdy jindy... v klidu." „Samozřejmě. Neměl jsem ani v úmyslu zde obtěžovat." „Ale jaképak obtěžování..." „Jste velice laskav. Víte, já jinak pracuji v automobilovém průmyslu. Náhradní díly... Jsem vedoucím skladů." Janovi se zdálo, že na něj nyní pán vyčkávavě hledí. V životě nevlastnil automobil, nevěděl tedy, jak je výhodné znát někoho, kdo šéfuje v náhradních dílech, a nepostřehl, že pán mu jaksi na 52 [pageend54]revanš nabízí své služby. - Proto dosti nesouvisle odvětil: „Mám málo času... neuvěřitelně málo, chápete?... Kupříkladu jdu do divadla." „Nijak nespěchám, pane redaktore. Když to mohlo počkat třicet let..." zasmál se. „jde mi o odborné posouzení veršů, které jsem doposud choval spíše jako památku. - Kdy bych za vámi mohl přijít, a kam?" „Jsem těžko k zastižení na svém pracovišti. Pořád někde... reportáž..." „Jistě. Pošlu vám tedy své práce, to bude nejlepší!" „Ach tak... Myslíte poštou?" „Ano, poštou." „To by bylo, panečku, řešení!" zaradoval se Jan. „To by šlo. Pošlete mi ty básničky poštou!" „Výborně. Ale kam? Domů, nebo do zaměstnání?..." „Na poštu, třebas," plácl Jan a zasmál se. - To neměl dělat. To byla ztráta ostražitosti! Prsatá blondýnka vyprskla smíchy. Starší pán nachmuřil obočí. Jeho pichlavé oči se bleskově zaměřily zpátky na Janovu košili. „Aha," řekl zvolna a chladně. „Mohl byste mi laskavě udat název a adresu novin, pro které pracujete?" „Hm... víte... já pracuji pro víc novin." „To jste tedy žádaný muž, že?" „Na roztrhání. Hlavně ráno." „Hm..." starší pán blýskl zlým pohledem na svou manželku, „... ale někdy také i večer, ne? I večer býváte žádaný..." Jan, který vůbec nepochopil, nač pán naráží, si představil své večery v hostinci, a šťastně se rozesmál, v domnění, že jim patřil dvojsmyslný vtip. Chtěl si staršího pána zase udobřit, neboť se bál jeho pichlavých očí. „Tedy, abychom se dohodli, ,pane redaktore', pro které noviny pracujete nejvíce? Kdepak máte ten svůj .Koutek poezie'?" Jan se rázem přestal smát, poněvadž starší pán mu položil tuto otázku s již velikou ironií v hlase. „To je... ve Svobodným slovu," vybral namátkou jeden z titulů ze své ranní roznášky. „Zajímavé! Tyto noviny odbírám. Jsem si jist, že žádný Koutek poezie nemají! Ani v sobotní příloze!" „Ani maličký?" zažertoval Jan zoufale. „Tak dost! Prosil bych jména vašeho nadřízeného! Tohle je 53 [pageend55]náramně divná záležitost!" pokračoval rázně pán. Zřejmě věděl, co si může dovolit. „Vyprdněte se na něj," řekla prsatá blondýnka Janovi, „von furt jenom pouští hrůzu. Vod tý doby, co začal dělat kariéru i ve straně, je s tim nesnesitelnej; neví kdy přestat, otráví každou zábavu. Já to zažila leta na vlastní kůži! Nakonec už sme neměli žádný známý, který by k nám přišli. - Děláte dobře, pane redaktore, že ty jeho studentský veršovánky nechcete - eště byste s nima měl ostudu! - Myslí si, že mu teďka všechno projde... Nikdy žádnej umělec nebyl, chápete?" „Chápu," odvětil Jan s pro ostatní nepochopitelnou tragikou v hlase. Starší pán se ovšem domíval, že se mu zase posmívá. Rozzuřil se a křičel, že tady něco žádá vysvětlení! Chtěl dát své manželce pár facek. Museli zavolat studenta. Ten, spolu s druhou dámou, odvedl zuřícího raného básníka stranou. Prsatá blondýnka za nimi zavolala: „To ses zas předved!..." Vzdychla a spustila hlavu na Janovo rameno, které se ještě chvíli slahě třáslo. „Snad ze mne nemáte strach?" podivila se vesele. „Zaráží vás snad, že jsem vzrušen vaší blízkostí?" odvětil Jan, kterému dotyk a vůně jejích bohatě nakadeřených vlasů zase vrátily kuráž. A hned se sám podivil, co mu to vlezlo na jazyk za zvláštní slova. Kdepak je zaslechl? Nemohl si vzpomenout. Kdyby něco takového pošeptal své servírce, jistě by ji tím vyděsil a znemožnil jí dosáhnout orgasmu. Blonďatá hlava pod jeho bradou sebou spokojeně zavrtěla. Hostina si malého incidentu nevšimla. Staršího pána usadili v koutě. Poté starší pán vstal a odešel na dvůr před hotelem, kde chodil asi půl hodiny kolem dokola mezi zaparkovanými automobily a povídal si pro sebe. Snad jej události a zářící hvězdy nad hlavou přiměly k úvahám o bědném osudu básníka, jehož dílo nedošlo uznání, neboť bylo zavaleno, jako náhrobkem, díly náhradními. Zatím v hotýlku bylo čím dál tím živěji. Svatebčané odsunuli stoly na stranu a tančili po celém sále. Jeden z nich k tomu hrál na piáno valčíky, tanga a polky. Potom část svatebčanů ve věku kolem dvaceti přinesla magnetofon a pianistu jím zapudila. Po půl hodině beatu to zase někdo ze starších nevydržel a vytáhl šňůru magnetofonu ze zástrčky a přinutil pianistu zasednout 54 [pageend56]k nástroji. - Nastala hádka, při které přibouchli pianistovi prsty víkem a kdosi rozdupal magnetofonovou kazetu. - Jediné Moravané, muži silných a cvičených hlasů, se nestarali o spory kolem taneční hudby; pěli si pro sebe se sklenkami nad hlavou, rudli ve tvářích po táhlých, vysoko položených vokálech; věrni melodii a textu praotců zpívali o císařovně, verbování a daro- vaném šátku. - Ovšem tančit se na to nedalo. Skupinka žen se usadila stranou a prozrazovaly si kuchařské recepty a neméně komplikované vztahy mezi přítomnými. V předsíni se jeden řidič taxíku líbal s družičkou. Záchody byly obsazeny blijícími; i na dvoře bylo v tomto ohledu živo, což přinutilo staršího pána navrátit se do sálu. Na stolech ležely hromady špinavých talířů a kostí; nikdo se o ně nestaral, nikdo nepřinášel z Kuchyně další jídlo - číšník kamsi zmizel (do hrobky?) a ostatní pomocný personál se přidal k zábavě. Všichni byli sytí. Klábosilo se, tančilo a zpívalo. - Jenom jedno malé děvčátko krmilo domácího psa řízky, které nosilo po štosech z kuchyně. Potom si lehlo na zem, podepřelo bradu rukama, a s pozorností vědce při pokusu hledělo na hltající tlamu poměrně malého zvířete. Nakonec psisko, tlusté už jak čuně, prchlo před dalším štosem řízků ke dveřím a kňučelo, aby je někdo pustil ven; zřejmě tam někde v křoví a tichosti chtělo prasknout. Když mu otevřeli, zadul do sálu studený vítr a plesklo pár kapek deště. Tou dobou Jan Veselý pojal plán. Nenápadně vyhledal šéfa podniku a zeptal se jej, jestli tu někde nemá volný pokoj. - Jeho odvaha dostoupila vrcholu. Prsatá blondýnka se mu hrozně líbila; toužil po ní, a ona očividně po něm, takže v tomto případě šlo, jak se říká v úřední mluvě, již jen o vyřízení formalit. - Jan měl představu, že vše půjde stejně hladce, jako se servírkou, jenom to bude mnohem, mnohem senzačnější... snad dokonce jako kdysi, když býval opojně mlád..., jak se zase říká v mluvě básnické. Ovšem původní Janova nápadnice je stále oba sledovala. Ne- omylně, ostrým čichem žárlící duše, rozeznala i na dálku (neboť se jí nyní stranili), co se chystá. Zašla za osamoceně sedícím manželem prsaté blondýnky a upozorňovala jej na vznikající milenecký pár. Jenom mávnul rukou. „Rozmáčknu ho jako štěnici..." zablábo- lil, „... když budu chtít." 55 [pageend57]„Pojďte mezi nás, pane redaktore!" zavolala dáma přiškrceným hlasem. „Moment, mám telefonický hovor," odbyl ji Jan a odcházel se šéfem podniku pro klíče od pokoje. „Od zejtřka tu máme hlášený hosty!" upozornil jej šéf, když šli chodbou. „Ten pokoj musí bejt zejtra dopoledne v deset volnej!" „Bez starosti, mistře," zabručel Jan a mrknul na něj jedním okem, „jde o krátkodobou záležitost!" * Jak příběh dopadne, dozvíte se v příštím čísle. Juro Mikuš, Enuy, olej 50 x 40 cm [pageend58]Juro Mikuš, Rodná ulica, olej [pageend59]Život a učení Šríly Prabhupády (Satsvarúp) V tomto čísle pokračujeme v otiskování kapitol ze života Sríly Prabhupády, zakladatele hnutí Haré Kršna. Ve dvou minulých ukázkách jsme se ocitli v New Yorku roku 1967, kdy na Východní strane hnutí vzniklo, a v San Francisku, na jednom z nejvétších svátků tehdejších hippies a psychidelické hudby. Třetí (a poslední) ukázka pojednává o setkání Haré Kršna s Beatles. Sríla Prabhupáda dostával pravidelné zprávy od svých šesti žáků z Londýna. Měli nedostatek peněz a byli nuceni žít odděleně v různých částech metropole. Pak najednou nastal šťastný obrat - setkání s Georgem Harrisonem, jedním z Beatles. Již delší dobu meditovali o tom, jak získat Beatles ke zpívání Haré Kršna. Do jejich nahrávacího studia „Apple Records" jednou poslali velký jablkový koláč s nápisem „Haré Kršna". Jindy zaslali chodící jablko na klíček s natištěnou Haré Kršna mant- rou. Jednou dokonce poslali magnetofonovou nahrávku se svými kírtany a obdrželi odmítavý dopis. Zdálo se, že Sjáma- sundarovo setkání s jednou z nejslavnějších osobností na světě, s Georgem Harrisonem, zařídil přímo Kršna. Sjámasundara seděl v naplněné místnosti studia Apple Records, s oholenou hlavou a v hábitu, v naději, že se mu podaří promluvit s někým, kdo má styk s Beatles. Potom na konfe- renci přišel George. Když vstoupil do místnosti, zahlédl Sjáma- sundaru a zeptal se ho: „Kde jsi byl?v Snažil jsem se s vámi navázat styk již nejméně dva roky." Sjámasundara a George spolu diskutovali aspoň hodinu. „Opravdu jsem se snažil oddané najít," řekl George na závěr. „Víš co, zastav se u mě zítra. Ano?" Druhého dne zašel Sjámasundara na oběd za Georgem, kde se setkal s ostatními Beatles: Ringem Starrem, Johnem Lennonem a Paulem McCartneym. Všichni kladli otázky, ale nejvíce se zajímal George. George: Měl jsem Haré Kršna elpíčko se Srílou Prabhupádou a oddanými, na kterém zpívali Haré Kršna mantru. Tu desku jsem 58 [pageend60]měl již nejméně dva roky. Dostal jsem ji ve stejném týdnu, kdy vyšla, a velice se mi líbila. Často jsem si ji přehrával. Zpíval jsem Haré Kršna mantru dlouho před tím, než jsem potkal Sjáma- sundaru, Gurudáse a Mukundu. Působilo mi radost poslouchat Haré Kršna mantru. O Srílovi Prabhupádovi jsem také něco věděl, neboť jsem si přečetl všechno na obalu desky. V Indii jsem již byla věděl jsem, kam oddané zařadit - jejich oblečení, oholené hlavy apod. Viděl jsem je na ulicích Los Angeles a New Yorku. Přečetl jsem hodně knih a hledal jsem gurua, a proto jsem nepovažoval oddané, jak to dělali ostatní lidé, za blázny, kteří utekli v pyžamech z blázince. Ne, byl jsem si vědom jedné věci, která byla velice obtížná, a to, že byli mnohem serióznější než jiné skupiny - jako například nepili ani kávu, čokoládu nebo čaj. Po návštěvě Haight-Ashbury v roce 1967 začal George citit zodpovědnost za svou propagaci drogové kultury. Myslel si, že hippies v Haight-Ashbury jsou tvořiví umělci, ale když je uviděl zdrogované, špinavé a beznadějné - „bowerská pobočka na západním pobřeží" - cítil, že na tom částečně nese vinu. Rozhodl se, že využije svého vlivu a že bude psát a zpívat o něčem více, než o psychidelických drogách a sexu. Také si všiml zvýšeného zájmu o indickou duchovní filosofii, díky, jak cítil, karmě z minulých životů. George se nabídl, že oddaným pomůže sehnat budovu v Lon- dýně a se Sjámasundarou se domlouval na natočení Haré Kršna desky. Avšak Šjámasundara na něho nikdy nenaléhal. Když se Sríla Prabhupáda dozvěděl o Georgovi, vážně se zamyslel nad tím, že George se možná plně odevzdá. Domyslel tuto myšlenku až do konce a představoval si změnu ve vědomí lidí na celém světě, tím, že lidé budou následovat příkladu svých slavných vzorů, kteří se stanou oddanými Kršny. Z tvého dopisu se dá usuzovat, že George Harrison se trochu zajímá o naše hnutí, a jestliže s ním Kršna bude opravdu spokojen, určitě se k nám přidá a pomůže rozšířit sankírtanové hnutí po celém světě. Beatles se stali středem pozornosti ve všech evropských zemích a také zde v Americe. George Harrisona přitahuje naše sankírtanové hnutí a ujme-!i se organizování obrovské sankírtanové skupiny skládající se z Beatles a našich oddaných, určitě změníme tvář země, která je ztyranizovaná manévry politiků. Pro londýnské oddané zvýšilo přátelství s Georgem naději, že Šríla Prabhupáda přijede brzy do Londýna. Nyní, když světo- 59 [pageend61]známý hudebník čekal, aby se s ním setkal, cítili, že ho možná potěší a že rozšiřování vědomí Kršny v Londýně bude úspěšné. George začal vyjadřovat svou oddanost ke Kršnovi ve svých písních, díky styku oddanými a díky svému vlastnímu duchovnímu vývoji. Čtením Prabhupádovy „Bhagavadgíty, taková jaká je", dokázal ocenit nadřazenost osobního pojetí Boha nad neosobním. Gurudás ukázal Georgovi verš s Gity, kke Kršna říká, že neosobní brahma pochází z Něho. Georgovi se tato vaišnavská filozofie líbila, ale Dyl opatrný, aby neukázal přílišnou oddanost ke Srílovi Prabhupádovi a ke Kršnovi. Oddaním s ním proto jednali tak, aby ho zbytečně nerozru- šovali. 11. ledna napsal Sríla Prabhupáda oddaný-:; do Londýna dopis, ve kterém se zmínil o dalších možnostech, jak by George mohl lépe sloužit Kršnovi. Jsem velice rád, že George Harrison píše písně jako „Pán, kterého jsme si tak dlouho nevšímali."''1') Je zřejmé, že o těchto věcech přemýšlí. Až se setkáme, budu mu moci předložit myšlenky, jež se stanou velice přitažlivé. Lidé takové písně potřebují a jsou-li předkládány prostřednictvím tak pěkného media, určitě uspějí. Sríla Prabhupáda upozorňoval oddané, aby nezáviseli pouze na Georgově pomoci, ale snažili se najít nějakou budovu sami a pronajmuli ji. George však chtěl pomoci a opět se zmínil o nahrání desky v nahrávacím studiu Apple Records. Londýn- ští oddaní chtěli již dávno získat Beátles k natočení desky a zpívání Haré Kršna; kdyby to Beatles udělali, mantra by se určitě stala světoznámou. Georgovi se myšlenka zamlouvala, ale chtěl, aby samotní oddaní zpívali a že on to vydá se štítkem Apple Records. „Bude lepší, když peníze dostanete vy, než abychom je sebrali my," řekl jim. „Pojďme, začneme s natáčením." Oddaní se odebrali domů k Georgovi na kírtanovou session. George improvizoval na kytaru. Za několik týdnů se vrátili, aby si poslechli nahrávku a George byl připraven natáčet na ostro v nahrávacím studiu Trident na St. Anne's Alley. Zkoušeli několik hodin a nahrávky se zdály být dobré. George a Sjámasundara se dohodli na datu skutečných nahrávek. V den natáčení se přibližně dvanáct oddaných, včetně nových anglických bhaktů, shromáždilo v nahrávacím studiu Ľ.M.I na Abbey Road. Když první skupina oddaných přijela v Georgově *) „Lord whom we so long ignored" 60 [pageend62]Mercedesu, dav mladých lidí začal zpívat Haré Kršna mantru na populární melodii z muzikálu „Vlasy". Zatímco Jamuna naná- šela vaišnavský tilak na čela zvukových techniku, začala Málatí rozdávat prasádam, které s sebou přinesla; jiní oddaní rozvěšeli po studiu obrázky Kršny a zapálili vonné tyčinky. Studio se stalo zkršnované. Paul McCartney a jeho žena Linda si sedli za mixážni pult a nahrávání mohlo začít. Všichni pracovali rychle a během necelé hodiny natočili první stranu SP desky. George hrál na varhany a Mukunda namrdangu. Jamuna zpívala sólo. Sjámasundara zpíval hlas v pozadí a ostatní oddaní zpívali sbor. A aby to vyšlo tak, jak bylo nutné, všichni mysleli na Srílu Prabhupádu a modlili se, aby jim dal duchovní silu. Na čtvrtý pokus se vše podařilo, včetně Málatíného úderu do mosazného gongu na konci skladby. Pak natočili druhou stranu desky: modlitby ke Srílovi Prabhupádovi, Srí Caitanjovi a Jeho společníkům a šesti Gósvámím. Potom George nahrál basovou kytaru a další hlasy. Oddaní, zvukoví technici - všichni - měli dobrý pocit. „Bude to obrovské," sliboval George. John Lennon nabídl Sjámasundarovi, aby se nastěhovali k němu do Tittenhurstu, obrovského panství, které nedávno koupil. Potřeboval něco přestavět a kdyby mu oddaní pomohli, poskytl by jim místo k bydlení. „Může tam také zůstat náš guru?" zeptal se Sjámasundara. John svolil a oddaní se nastěhovali do bývalých bytů pro služebnictvo. Velkopanství Johna Lennona, dříve majetek Cadburské rodiny, zahrnovalo sedmdesát šest akrů země a lesa, menší zámek a několik budov. John a jeho žena Yoko bydleli v zámečku. Místo, kam se měl nastěhovat Sríla Prabhupáda a oddaní, byly čtyři byty v úzkém domě blízko hlavní budovy. Nastěhovalo se sem kolem patnácti oddaných a jeden byt nechali volný pro Srílu Prabhupádu a jeho sluhu. John chtěl, aby oddaní strhali staré dřevěné ostění a podlahy v zámečku a nahradili je černobílým mramorem. Zatímco tato renovace začala, Išána, který právě přijel z Kanady, začal s několika pomocníky přeměňovat starý hudební salón v chrá- movou místnost, do které také umístil vjásásan pro Srílu Prabhupádu. Oddaní pracovali ve dne v noci na vytvoření chrámové místnosti, sídla pro Šrílu Prabhupádu a Prabhupádova vjásásanu. Pracovali s takovou energií, že John a Yoko mohli pozorovat, že oddaní mají svého duchovního učitele opravdu 61 [pageend63]rádi. Když oddaní posílali zvukový dopis Šrílovi Prabhupádovi do Německa, Išána se zeptal Johna, zdali by nechtěl něco říci jejich guruovi. John se usmál a řekl, že by rád poznal Prabhu- pádovo tajemství, které dělá jeho stoupence tak nadšenými. Představení mohlo začít. Nastal čas, aby na scénu vstoupil hlavní herec. Čistý oddaný Kršny konečně přijížděl do Anglie. Pro šest oddaných, kteří pionýrsky razili cestu Haré Kršna hnutí v Londýně, to byl dlouhý zápas. Ale nyní se zdálo, že všechny nemožné sny se stávají skutečností. Našli místo k bydlení pro Šrílu Prabhupádu a získali chrám ve středu Londýna. Bylo to Kršnovo požehnání. 11. září 1969 Za spolupráce Apple Records a německé letecké společnosti Lufthansa zařídili oddaní recepci pro Šrílu Prabhupádu na londýnském letišti. Jakmile Šríla Prabhupáda vystoupil z le- tadla, nasedl do auta a odjel do konferenční síně, aniž by byl zdržován pasovou nebo celní kontrolou. Když vystoupil z auta, oddaní vyběhli z letištní budovy a poklonili se na vlhkém chodníku, zatímco Šríla Prabhupáda se na ně díval a usmíval se. Oddaní opět povstali a čistili si vlhké kamínky ze svých dhótí a sárí a radostně obklopili Šrílu Prabhupádu, který se odebral do konferenční místnosti. Reportéři: „Co si myslíte o tomto přijetí?" Šríla Prabhupáda: „Osobně nemám rád okázalá přivítání, ale chtěl bych, aDy lidé přivítali toto hnutí. To mě zajímá." Oddaní společně zvolali: „Hariból!" Reportér: „Bylo toto přivítání něčím zvláštní nebo jste na takové recepce zvyklý každý den?" Šríla Prabhupáda: „Kamkoli jedu, mám žáky. Na západě mám nyní kolem dvaceti středisek, hlavně v Americe. Vzpomínám si, že v Los Angeles a San Francisku jsem byl také okázale přivítán. A jednou při Rathajátrském festivalu mě následovalo kolem deseti tisíc nochů a dívek na cestě dlouhé deset kilometrů." Oddaní: „Hariból!" Reportér týdeníku Sun: „O co se snažíte, pane?" Šríla Prabhupáda: „Snažím se učit to, co jste zapomněli." Šríla Prabhupáda vyšel z recepční místnosti a nastoupil do bílého Rolls Roysu, který na něho čekal venku - laskavost Johna Lenona. Prabhupáda se posadil na zadní sedadlo se zkříženýma nohama. Limuzína měla tmavší antireflexní okna a bohatě 62 [pageend64]vybavený interiér, včetně televize. Oddaní byli tak zmateni, že si nikdo ani nepomyslel, aby přisedl ke Srílovi Prabhupádovi a řidič ho bleskově zavezl do Tittenhurstu. Sríla Prabhupáda seděl tiše, kromě polohlasné džapy, a odjížděl po klikaté cestě z letiště. Do Tittenhurstu dorazil dříve než oddaní. Ale ti, kteří nejeli na letiště, ho radostně přivítali a zavedli ho do jeho pokoje v druhém patře. Malá místnost byla chladná a vlhká, vybavená nízkým psacím stolkem, na podlaze byly koberce z jiných pokojů. Sousedící pokoj byl bez nábytku a dokonce ještě menší. Sríla Prabhupáda zasedl za svůj nízký stolek. „Kde jsou všichni?" zeptal se. Opřel se o zeď a podíval se z okna. Venku začalo poprchávat. Když se George, John a Yoko zastavili doma, Sjámasundara se jich zeptal, jestli by se nechtěli seznámit se Srílou Prabhupádou. George se obrátil na Johna a zeptal se: „Cheš tam také jít?" Vousatý, brýlatý pán Tittenhurstu s vlasy až na ramena, svolil. Yoko byla také zvědavá. Tak se všichni vydali do malé Prabhupádovy místnosti. Sríla Prabhupáda se dobrotivě usmíval a pozval své hosty dovnitř a nabídl jim místo na sezení. Zde seděly dvě nejslaynější osobnosti v Anglii a Kršna chtěl, aby se setkaly se Srílou Prabhupádou. Sríla Prabhupáda si sundal květinový věnec a podal jej Sjámasundarovi, aby jej pověsil Georgovi na krk. ¡,Děkuji vám," řekl George . „Haré Kršna." Sríla Prabhupáda se usmál. „To je Kršnovo požehnání." „Haré Kršna," odpověděl opět George. Sríla Prabhupáda se obrátil k Johnovi. „Hodně se snažíš, aby na celém světě zavládl mír. Četl jsem některé tvoje názory a vidím, že pro to chcete něco udělat. Všichni touží po míru. Každý zbožný člověk by měl toužit, aby byl na světě mír. Ale nejdříve musíme znát postup." Sríla Prabhupáda vysvětlil „mírovou definici" podle Bhagavadgíty: „Pouze ti, kdo znají Nejvyššího pána jako majitele všeho, jako cíl všech obětí a přítele všech, mohou najít mír." Ačkoliv George a Johnvbyli přibližně stejně staří jako většina Prabhupádových žáků, Sríla Prabhupáda je považoval za úcty- hodnév vůdce (sresthah). „Kršna říká v Bhagavadgítě:" pokra- čoval Sríla Prabhupáda, „ Y ad y ad acarati sresthas - cokoli koná velký člověk, konají i ostatní lidé. Celý svět následuje vzor, 63 [pageend65]který svým příkladem stanoví. Tím se chce říci, že pokud jsou osobnosti na vedoucích postaveních vzorní, pak je to v pořádku - obyčejní lidé to také přijmou. Milostí Boha, Kršny, jste dostali vedoucí postavení. Tisíce mladých lidWás následují. Mají vás rádi. Když jim tedy dáte něco duchovního, celý svět se změní." Pak dal jasně najevo oběma Beatles, že by se měli naučit vědě o Kršnovi a pomoci učit celý svět. „Nenutíme lidi, aby přijali tuto filozofii. Spíše ji předkládáme, aby ji sami posoudili. Nejsme sektářské náboženské hnutí - uvědomování si Kršny je věda. Žádáme vás, abyste ji pečlivě a s inteligencí posoudili, a jestliže ji shledáte vznešenou, tak proč ji nepředložit světu? Četli jste našev knihy, například naši Bhagavadgítu?" John: „Četl jsem úryvky z Bhagavadgíty, ale nevím, čí verze to byla. Existuje tolik různých překladů." Sríla Prabhupáda: „Protože existují různé překlady, vydal jsem Bhagavadgítu - taková jaká je." Sríla Prabhupáda vysvětlil, že hmotný svět je strastiplné místo. Příroda je krutá. Americký president Kennedy byl považován za nejšťastnějšího člověka, kterého uctíval celý svět. „Ale jeho konec," - Sríla Prabhupáda luskl hlasitě prsty - „přišel během okamžiku. Všechno je pomíjivé. Jaké je jeho nynější postavení? Kde je? Jestliže je život věčný, jestliže je živá bytost věčná, kam odešel? Co nyní dělá? Je šťastný nebo nešťastný? Narodil se znovu v Americe nebo v Číně? Nikdo to nedokáže zodpo- vědět. Ale skutečností je, že jako žijící bytost existuje věčně. Někde existuje." Sríla Prabhupáda pokračoval ve vysvětlování stěhování duše. Pak se zeptal svých hostů, jakou filozofií se zabývají. „Jakou filozofií se zabýváme?" zeptal se John. „Žádnou," odpověděla Yoko, „jenom žijeme." „Dělali jsme meditaci," řekl George. „Lépe řečeno, já dělám svou meditaci - mantra meditaci." Začali klást Srílovi Prabhupádovi otázky - stejné otázky, které slyšel již tolikrát předtím. Když se Sríla Prabhupáda zmínil o všudepřítomné duchovní energii Nejvyšší Božské Osobnosti, o brahma, Yoko zapochybovala, zdali brahma mohlo zůstat čisté a neznečistilo se postupem doby. Sríla Prabhupáda jí poradil, že se nejdříve musí stát vážnou žákyní, před tím, než ve skutečnosti pochopí duchovní filozofii. John a Yoko byli oddáni eklektismu a s potížemi přijímali 64 [pageend66]Prabhupádův koncept védské autority. John: „My musíme prosívat, abychom viděli, kdo má nejlepší filozofii." Sríla Prabhupáda: „Snažte se pochopit, proč by se všichni slavní lidé zajímali o Kršnovu knihu a překládali ji, jestliže Kršna není Absolutní Autorita? Proč se nesnažíte tomu porozumět?" George: „Neříkám, že Kršna není nejvyšší. Věřím tomu. Ale je zde nedorozumění, pokud se týká překladů Gity ze sanskrtu do angličtiny. Řekl jsem, že existuje mnoho vydání a mám dojem, že vy jste se snažil vysvětlit, že vaše verze, váš překlad, je jedině autoritativní a že ostatní překlady jsou mylné. Ale pokud se týká Kršnovy totožnosti, na tom se shodujeme." Sríla Prabhupáda: „To je v pořádku. Jestliže věříte, že Kršna je Nejvyšší Pán, pak zjistěte, kdo nejvíce propadl Kršnovi. Jeden člověk může zpívat Haré Kršna dvacet čtyři hodin denně. Jiný nevysloví slovo Kršna ani jednou - jak může být oddaným Kršny? Jestliže je Kršna autorita - a na tom se shodujeme - pak jsou ti, kteří jsou oddáni přímo Kršnovi, autoritami." Po více než hodinovém rozhovoru nabídl Sríla Prabhupáda prasádam Johnovi, Georgovi, Yoko a několika oddaným v míst- nosti. Kdyby tito sresthové přijali zásady uvědomování si Kršny, bylo by to dobré nejen pro ně, ale i pro ostatní. Udělal svou povinnost a dal jim možnost. Byl to Kršnův vzkaz a jestli ho přijmou nebo ne, záviselo pouze na nich. John řekl, že musí něco udělat a omluvil se. Když všichni odcházeli, Yoko se na schodišti obrátila na Johna a řekla: „Všiml sis, jak jednoduše žije? Dokázal bys tak také žít?" Deska „Haré Kršna mantra" vyšla týden před Prabhupádovým příjezdem. Gramofonová společnost Apple Records uspořádala tiskovou konferenci, které se zúčastnili oddaní společně s Geor- gem. První den bylo prodáno sedmdesát tisíc kusů a za několik týdnů se oddaní objevili v populárním televizním programu Tops of the Pops, kde zpívali „svou píseň". I nyní byla „Haré Kršna Mantra" stále stále vysoko na hudebních žebříčcích nejen v Anglii, ale i na kontinentu. Sríla Prabhupáda měl radost, že deska oddaných měla takový úspěch. Satsvarúpovi do Bostonu napsal: Haré Kršna deska jde na odbyt. Včera se prodalo 5.000 kusů a tento týden je na dvacátém místě. Odborníci říkají, že příští týden bude na třetím a pak se může dostat i na první. Velice mě to těší. 65 [pageend67]„Haré Kršna Mantra" se stala písní číslo jedna v Západním Německu a v Československu. Dostala se mezi prvních deset ve všech evropských státech a dokonce i v Japonsku. Tato sláva přiměla holandskou televizi, aby pozvala Prabhupádovy žáky do Amsterdamu, k natočení pětiminutového programu. Všechny náklady uhradí. Šríla Prabhupáda to přijal: „Pět minut? To stačí, vysvětlíme celou filozofii o Kršnovi během pěti minut." Oddaní se pravidelně stýkali s Johnem a Yoko. John měl pěkný vztah k oddaným, ačkoliv se původně zajímal ó obchodní výměnu. Protože mu však jeho přátelé radili, aby se moc nenechal ovlivnit Swamim a jeho skupinou, stranil se jich. Išána dás: Pracoval jsem v kuchyni a John seděl za klavírem. V kuchyni měl obrovský klavír a Hrál Haré Kršna. Ten člověk byl vlastně velký hudebník. Hrál Haré Kršna mantru v jakém- koli hudebním stylu, jaký si dovedete představit - bluegrass, klasickou muziku nebo rock-and-roll, cokoliv. Jednoduše pře- cházel z jednoho hudebního žánru na druhý a vždy zpíval Haré Kršna. Bylo to pro něho tak přirozené a dalo se vidět, že je hudební génius. Tímto způsobem mě bavila bylo zřejmé, že ho to také baví. Když takhle nadšeně hrál na klavír a zpíval Haré Kršna, jeho žena, Yoko Ono, se objevila v čemsi, co připomínalo noční košili, a sklíčeně mu sdělila: „Prosím tě, Johne, strašně mě bolí hlava. Nemohl bys toho nechat a nešel se mnou nahoru?" George byl jiný. Velice si Srílu Prabhupádu oblíbil. Když se ho jeden z oddaných zeptal, proč se pouze on, jako jediný z Beatles, zajímá o tyto věci, odpověděl: „Je to moje karma. V horoskopu mám určený duchovní život." John byl obvykle váhavý, ale k oddaným, kteří pracovali v hlavní budově, se choval otevřeně a velkoryse. Nabídl jim, že se na Tittenhurstském panství mohou usadit natrvalo a řekl, že se s nimi bude podílet o všechno, co má. Prabhupáda a jeho lidé a John, Yoko a jejich společníci však byli špatná kombinace. Yoko a její bývalý manžel Dan, nyní Johnův manažer, naléhali na Johna, aby oddané vystěhoval. Dan si stěžoval, že přeberou místo. Oddaní si zase stěžovali Johnovi, že Dan a Yoko si na ně zasedli. Dan a Yoko byli na jedné straně a oddaní na straně druhé, John byl uprostřed; neměl na vybranou. John řekl Mukundovi, že pokud se týká jeho, nic proti oddaným nemá, ale jeho přátelé mají potíže. Dal oddaným několik týdnů, aby se mohli přestěhovat do svého chrámu ve středu Londýna. 66 [pageend68]Oddaní se již pomalu stěhovali do nového místa a Mukunda našel byt pro Srílu Prabhupádu v blízkosti chrámu. Během několika dní všechno dokončí a Sríla Prabhupáda se bude moci přestěhovat. V den odjezdu z Tittenhurstu řekl Šríla Prabhupáda před tím, než nasedl do auta: „Chci se nejdříve rozloučit s několika přáteli." Naposledy se prošel po zahradě, jak to dělával při svých ranních procházkách, pečlivě si všímaje některých stromů a někdy hladil jejich listy. Potom odjel. Následujícího dne se strhla silná bouře, rozbila několik oken a vyvrátila několik stromů. * Bohumil Hrabal Vydalo nakladatelství Sixty-Eight Publishers, Corp. v fijnu 1986 jako svou 168. publikaci. 67 [pageend69]výtvarné umění Ve výtvarné části reprodukujeme oleje Juro Mikuše, který žije v Kanadě. V průvodním dopise nám o sobě mimo jiné napsal: Narodil som sa 8. novembra 1946 v Leopoldove. Meno som dostal po otcovi, ktorý bol s Topolčian, kde tiež som strávil polovičku svojho detstva, tu druhú v matkinom rodisku Leo- poldove. Ako šestnásťročného ma otec vzal na montáže do českých zemí. V Armabetóne z pomocného skladníka ma elektrikári preľa- novali na jejich pomocníka, ale že som znak jejich cechu, koženú brašňu na náradie, prepil, po ľudovom súde ma už nechceli. Tak som sa spriatelil so zápasníkom, vedúcim hromosvodárov. Urobil ma samostatným, pretože každý vie, že na vysokom komíne elektrárne není dobré sa moc hádať. Zárobky som regulárne prepíjal vo svojom trvalom bydlisku Praha 4, Nusle a na Malé Strane s chudobnými priateľmi z pražskej Akadémie výtvarného umenia (...). V 1968 (...) som dobrovoľne odišiel do Rakúska a po krátkom pobyte vo Viedni do Južnej Afriky. V Kanade som od 75 a posledných dvanácť rokov plne zane- prázdnený malovaním. 68 [pageend70][pageend71]teorie Dvě studie Petra Rezka * * * Maskovitá plasticita Walteru Biemelovi k pětašedesátinám I. Plastiky George Segala jsou v rámci pop-artu a v rámci současného umění vůbec jakýmsi hraničním fenoménem. Mezi nimi pak „Portrét: sádrová postava Sidney Janise s Mondria- novou Kompozicí z roku 1933 na stojanu"1 zaujímá opět zvláštní postavení. Tato „situace", v níž se setkáváme se sádrovou figurou, pro Segala tak typickou, zde ještě navíc dokonce označenou jménem sběratele Sidney Janise, se liší od ostatních tím, že v ní kromě malířského stojanu, který je analogií k běžným předmětům v ostatních Segalových situacích, figuruje jako nedílná součást ještě Mondrianova Kompozice z roku 1933. Zatímco bez zaváhání mluvíme o předmětech či dokonce o „reálných" předmětech Segalových situací, překvapí nás zde zjištění, že se v tomto případě nejedná o kopii či reprodukci Mondrianova obrazu, nýbrž o obraz samotný, tedy o originál. Toto překvapení se ještě zesílí, když se dozvíme, že na přání sběratele se" tento Mondrianův obraz nesmí nikde vystavit mimo tuto Segalovu situaci. Tím je potvrzeno, že se zde jedná o zcela nové dílo, portrétní situaci, jejíž bezprostřední součástí je právě tento Mondrianův obraz. 70 [pageend72]Dnes není neobvyklé, a proto nás to nikterak nepřekvapuje, když je jedno dílo citováno v jiném. Ovšem v tomto případě se nejedná o žádnou citaci. (Podobně nezvyklým případem by bylo, kdyby byl Marcel Duchamp knír přikreslil originálu Mony Lisy.) Ani zde nedochází k zapojení uměleckého díla do širší souvislosti, jak je tomu například u sochařského díla, jež je (v různém stupni integrace) zapojeno do architektonického rámce. Když se snažíme pochopit, oč ve zkoumané Segalově situaci především s ohledem na kontext, ve kterém se nachází Mondria- nův obraz, jde, zmocňují se nás rozpaky: Máme snad říci, že Mondrianův obraz je skutečným obrazem? Což je stejně „skutečný" jako stojan, „na" kterém je umístěn? Ono „sku- tečný" zde přece znamená tolik co „vybraný odjinud", „pře- vzatý". Postava sběratele by pak byla jediným nepřevzatým prvkem této situace; nepřevzatým sice ze skutečnosti, přesto však získaným prostřednictvím skutečnosti, neboť tato plastika je povrchově zpracovaný sádrový odlitek modelu. Máme zde tedy tři „skutečnosti", ovšem ne pouze vedle sebe. Napříště nás tedy bude zajímat jejich vzájemný vztah. II. Dochází v našem případě ke „koincidenci reálného a umělého prostoru"?2 A pokud tomu tak je, zůstává Mondrianův obraz ještě obrazem? Většinou se upozorňuje na to, že „reálné" předměty v Segalových situacích nám umožňují, abychom do nich vstoupili - např. je možné hledět „Řidiči autobusu" přes rameno, když vstoupíme na plošinu3. Dovolí nám však Segaíovy situace, abychom do nich skutečně vstoupili? Nebo spíše, dovolí nám „vstoupit" doopravdy, ne do ní jen fyzicky vniknout? Pochybovat o tom začneme, když si připomeneme jiného protagonistu pop-artu, který si na svých enviromentech cení především toho, že jeho obraz vtahuje do své skutečnosti i reálné složky situace, a proto říká: „Můj koberec není k chození"4. Není tomu tak i u Segala? Nejsou jeho situace založeny spíše na zákazu vstupu než na možnosti do nich vstoupit? Ovšem pokud tomu tak je, co se stane s onou „reálností" předmětů? Co se pak stane s Mondrianovým obrazem, co se stane s uměleckým dílem v situacích, jež se podobají té Segalově? Východisko k odpovědi na tuto otázku najdeme v analýze způsobu, jakým znázorňují Segalovy figury tělesné bytí. Touto analýzou bychom chtěli proniknout k tomu, co vlastně tyto 71 [pageend73]Segalovy každodenní situace odhalují a co tvoří jejich podstatu, co můžeme jejich pomocí „uchopit" a „nahlédnout"5. Tělesnost, tak jak je jinak znázorňována v Segalových situacích, se podle mého názoru odlišuje od toho druhu tělesnosti, se kterým se setkáváme v našem případu. U Segala se často setkáváme s postavami, jež ve svém prostředí volně stojí, či sedí na židli apod. Ovšem v případě, kde je portrétován sběratel s dílem ze své sbírky, je nutné - v žádném případě to zde není nějaká náhoda - aby se tato postava, která je co do tělesnosti ustrojena stejně jako ostatní Segalovy figury, dotýkala rámu Mondrianova obrazu. A ještě něco: všimněme si výrazu jejího obličeje. Úsměv, jenž vypadá jako výraz uspokojení ale i distance. Proč však potom ta blízkost dotyku? Umožňuje snad teprve ona to distancování? Co je tedy vlastně rozhodující v této situaci? Nejprve několik poznámek k tomu, jak je u Segala znázorněna tělesnost. Hlavním znakem tělesného života Segalových postav je, že končí na povrchu těla - sezení tak např. znamená vyplnění prostoru. To je přinejmenším stejně působivé jako nepřirozené. Každopádně je takovýto druh tělesnění komplementárním výrazem osamělosti. I když někdy takového postavy stojí fyzicky blízko sebe, jsou si ve smyslu intersubjektivity neko- nečně vzdáleny. Mohli bychom snad říci, že jsou tyto osoby „duchem mimo", to znamená, že je pro ně bezprostřední vztah k ostatním předmětům situace naprosto neproveditelný. Na druhé straně však nepřestává tato vysloveně tělesná přítomnost být přítomností vyloženě duchovní a dokazuje tak, že „nepřítom- nost" nemůže nikdy být absolutní, že osamělost je dokonce způsobem tělesnění. Když je však tato plastika umístěna v obývacím pokoji, stane se něco divného. Tatáž figura, o níž bychom v galerii řekli, že její sezení je jen vyplněním prostoru (ovšem jako předvedené tělesnění), začne nyní sedět iíitenzivněji než člověk, který je s ní u stolu.6 Tím vznikají další paradoxy - to, co v galerii „nesedí", je najednou naopak schopno z lidského sezení učinit „nesezení"; plastika ovládne celou situaci, ačkoli jsme před chvílí tvrdili, že je před světem uzavřena do sebe, že je duchem mimo atp. Zatímco v alerii přemýšlíme o možnosti překročení jejích estetických ranic, vidíme, že poté, co byla přenesena do obývacího pokoje, bylo právě zde, kde nejsme vůbec připraveni uvažovat o nějakém překračování estetických hranic, rozhodnuto bez našeho přiči- nění - a to právě v opačném smyslu. Tato plastika, jakmile se jí 72 [pageend74]naskytne možnost zmocnit se neutrálních předmětů, jež ji obklopují, získá nad nimi takovou moc, že už se k žádnému z nich nemůžeme přiblížit. Neměli jsme pak kvůli tomuto zvláštnímu působení této plastiky již od začátku mluvit o „reálných" předmětech v Segalových situacích jako o dvoj- značných? Ovšem ani ne tak ve smyslu dvojznačnosti, kterou zakoušíme jako následnost dvou fází, nýbrž v tom smyslu, jenž jsme, jak se právě ukázalo, odhalili jako přítomnost obou stránek. Tak je v tomto hlubším smyslu dvojznačná například lavice v situaci „Ruth ve své kuchyni" - a tato základní dvojznačnost znamená, že se jí tváří v tvář vlastně nemůžeme rozhodnout pro jednoznačnost. Je to právě ono specifické tělesnění Ruth, jež činí tuto lavici dvojznačnou. Ovšem bez těchto „reálných" předmětů bychom zřejmě tuto dvojznačnost nemohli nikdy zakusit, neboť Segalovy plastiky nemají samy o sobě žádné styčné body s okolním světem, - vystupuje to zřetelně do popředí v jejich aspektu uzavřenosti před světem, jenž je zřetelný právě v galerii. Tyto plastiky jsou totiž především povrchem, jsou tělem bez tělesnění, jsou pouhou přítomností. A právě tato přítomnost, v níž jsou tělesná gesta spíše odříznuta od tělesného bytí a k ničemu nepoukazují, zakládá onu nekonečnou intersubjektivní vzdálenost při současné fyzické blízkosti. Samozřejmost, se kterou jsme na počátku řekli, že se v Segalových situacích jedná o skutečné předměty, se nyní začíná komplikovat. Reálnost předmětů se mění, v určitém smyslu se dokonce ztrácí, to znamená, že předměty převzaté z mimo- umělecké skutečnosti jsou něčím mocným proměňovány. Od- kud pochází tato moc a síla? A tím také, odkud pochází ona dvojznačnost skutečných předmětů, jichž se zmocňnují Sega- lovy plastiky, i když se tyto nacházejí mimo situaci? - Plastika ožívá, její moc se uplatňuje především tam, kde má k dispozici „realitu". Neměli bychom proto říci, že tyto předměty jsou zapojeny do „umění", do „obrazu", v našem případě do plastické situace? Ovšem pak se nám opět vrací otázka po původu této moci. Teprve až budeme znát odpověď na tuto otázku, budeme moci objasnit i situaci s Mondrianovou Kompozicí. III. Segalovy plastiky ovládající situaci tak, že se vše najednou stane dvojznačným (a my se nemůžeme jednoznačně rozhodnout), 73 [pageend75]bychom mohli nejlépe pochopit pomocí přítomnosti masky. Pohled masky „v nás budí strach blízkostí, jež je zároveň odstupem"7. Stejně jako je maska pohled, jemuž nemůžeme uniknout, jenž vniká bezprostředně do naší blízkosti, my mu však nejsme schopni odpovědět, protože je zároveň nekonečně vzdálený, tak také Segalovy plastiky propůjčují svou přítomností celé situaci charakter naléhavosti, ale i bezvýchodnosti. Vzdá- lenost, jež se ohlašuje blízkostí - to je přítomnost smrti, s níž nemůžeme být pohromadě. Tato naléhavost a naše rozpaky vzhledem k nemožnosti roz- hodnout tuto dvojznačnost nemají tedy svůj původ v překročení estetické hranice, jako bychom jejím překročením snad s sebou přinášeli něco ne-estetického - původ této naléhavosti je v zásadní neprístupnosti maskovité přítomnosti Segalových plas- tik. Právě tam, kde je vše připraveno k tomu, abychom vstoupili, jsme od toho odrazeni onou neprístupností, kterou zakoušíme především jako bezvýchodnou dvojznačnost. Přiblížením se stává tato nedosažitelnost ještě zřetelnější. IV. Právě v působení na Mondrianův obraz se nám ukáže ustrojení Segalových plastik. Zásah této plastiky se projevil již v našem sklonu považovat ho za kopii. Jde však ještě hlouběji. Ukáže se totiž, že maskovitá přítomnost je mocnější než skutečný obraz. Obraz totiž není schopen zasáhnout do reality. Neobrací se k ní ani tehdy, když se postavy nějakého obrazu na nás „z" obrazu dívají či na nás ukazují. „Termín ,spojení obrazu s vnějším světem', které je údajně založeno v ukazovacím gestu, je zavádějící... Mezi duchovním dílem malby s reálnou existencí pozorovatele, kterou malba v sobě ruší, existuje pouze vztah rozumějícího vnímání. Tento vztah se zakládá právě na neko- nečném a nepřekročitelném rozdílu mezi dílem a skutečností pozorovatele."8 Zatímco do obrazu musíme vstoupit, plakát se na nás obrací jako na „reálnou bytost", jako by byl součástí reality, jež je svým povrchem schopna na ostatní realitu apelovat, či spíše ji řídit a ovládat. V této plakátové přítomnosti se hlásí již něco z přítomnosti masky, ještě však v jakémsi služebném postavení. Plakát může být sice naléhavý, není to však žádné tělo, zatímco maska je ztělesněním chaosu.9 74 [pageend76]I Maska je taková tělesná přítomnost, která je s to nám duchovní skutečnost obrazu znepřístupnit. A ne pouze jakožto překážka, nýbrž jako moc. V. Mondrianův obraz, duchovní skutečnost par excelence, je od vnějšího světa oddělena rámem. Ten brání vstupu do světa tohoto obrazu - nejsme zde nuceni k odpovědi, kterou nelze provést. Segalovy postavy nestojí na žádném podstavci, od vnějšího světa je nedělí žádný „rám". Přesto však nejsou - jako maskovitá přítomnost - nikterak součástí toho, co je ob- klopuje. Rám umožňuje orientaci v obrazu. Tam, kde se žádá, abychom „velká plátna" (Pollock, Newmann) pozorovali bez odstupu, jsme dezorientováni; obraz sám nemůže být komponován do nějaké plochy uzavřené rámem. Toto znepokojení vyvolané dekompozicí a nedostatkem odstupu nás již přivádí k Segalovým situacím. Na rozdíl od plakátu se tu jedná o tělesnou přítomnost. Moc těchto „velkých pláten" pochází z toho, že se duchovní skutečnost sama hlásí k ploše obrazu. Aby mohl tento povrch zůstat povrchem, nesmíme na něj hledět z odstupu - sami se musíme stát součástí dění plochy. Všimněme si ještě dvou dalších okolností: a) Jsou to právě Mondrianovy obrazy, na nichž američtí minimalisté předvádějí, co je podle nich podstatou kompozice v evropském malířství a jsou to Mondrianovy obrazy, jejichž pomocí objasňují svou koncepci non-relational painting. Segalova situace s Mondria- nem nám ukáže možná ještě názorněji, co bylo vlastně před- pokladem minimalistického zrušení „relačnosti" evropského malířství, b) Segal, původně malíř, vytvořil svou první plastiku pod dojmem Kaprowova happeningu, jehož se zúčastnil. Hap- pening je dění, Segalovy situace jsou zastavením. Stejně jako pohled masky zůstává nehybný a nezměněný, i když se maska nosí, jsou Segalovy situace stejným zastaveným okamžikem. S přicházející maskou se můžeme setkat pouze v extázi, jež ruší všechny pevné struktury - tak vypadalo setkání s příchodem Dionýza. Takovéto proměny však není jednotlivec schopen. Proto by se neposadil v baru vídeňského Muzea umění 20. století ke stolkům se Segalovými „hosty". Ovšem stačí, aby ona nepřekročitelná hranice byla překročena příchodem rozveselené skupiny studentů a započne dění, na něž Segal ve své první 75 [pageend77]plastice reaguje: happening. Tedy proměna, událost založená na setkání s maskou. Dění však dozní, má svůj konec, návštěvníci odcházejí a maska hledí mlčky dál. VI. K masce nemůžeme přistoupit neproměněni, stejně jako nelze za všedního dne komunikovat se smrtí. V souvislosti s pop-artem Max Indahl zmiňuje Kandinského, jež nabývá v naší souvislosti nového významu. „Je lepší považovat smrt za život než život za smrt. I kdyby to rnělo být jen jednou."11 Tato věta pojatá ve své přísné dichotomii možná charakterizuje americký přístup k umění - totiž příklon k životu a úplný odvrat od smrti.12 Důsledkem je, že se na nás smrt dívá ze všech stran, že její pohled cítíme v zádech, snažíme se však její všudypřítomnosti uniknout onou neustále se stupňující identifikací s plochou. Ta však je stále propastnější. Segalova situace s Mondrianem nám ozřejmuje moc maskovité přítomnosti - možnosti, kterou člověk není schopen unést. Setkání se smrtí, již nejsme schopni ani jednou považovat za život. „Přežít" může člověk pouze tím, že se přihlásí k povrchu těla objektu zbaveného tělesnění, protože tváří tvář masce se nachází ve stavu strnulosti. Zdá se, že můžeme Segalovy situace chápat také jako reversibilní situaci, že tedy můžeme na jedné straně vycházet z toho, že postava se dotýká rámu obrazu, ale obrazu se nezmocňuje, a na druhé straně z toho, že v tělesnění Segalových postav není možný nějaký dotyk či zásah - obraz pak spočívá na stojanu pravěji a původněji, než sběratelova ruka na rámu. Zůstane tedy obrazu ještě nějaký prostor, do kterého by nezasáhla maska? Řekněme, že na chvíli, jako v reversibilním obrazci, se může stát obraz „figurou" a postava sběratele „pozadím". Pokud jsme však schopni vidět toto zaměňování, už jsme se s celou situací vypořádali, jsme diváky, nalezli jsme ochranu v odstupu, z něhož nyní pozorujeme to, v čehož zajetí jsme se ještě před chvílí ocitali. Poznámky 1. Není-li uvedeno jinak, lze Segalovy plastiky nalézt v mono- grafii: Jan van der Marek, George Segal, New York 1974. 2. G. Kreytenberg, George Segcu, Ruth in her kitchen, Stuttgart 1970, s. 13. 76 [pageend78]3. Tamtéž. 4. B. Kerber, Amerikanische Malerei seit 1945. Ihre theore- tischen Grundlagen, Stuttgart 1971, s. 216. 5. Srov. W, Biemel, Pop-Art und Lebenswelt, Aechener Kunst- blätter, Bd. 40, 1971, s. 214. 6. Viz plastika Woman in a Red Wickler Chair, jak je zobrazena se sběratelem Leonem Manuchinem, v: J. Rublowsky, Pop Art, New York 1965. 7. W. F. Otto, Dionysos, Frankfurt a. M. 1933, s. 85. 8. K. Badt, Modell und Maler von Vermeer, Köln 1961, s. 60. 9. Srov.: G. Bataille, Le Masque, Oeuvres Completes II, Paris 1970. 10. Questions to Stella and Judd, Interview by Bruce Glaser, in: Art News, September 1966, také v: Minimal Art, A Critical Anthology, ed. by G. Battcock, New York 1968, s. 148. 11.M. Imdahl, Probleme der Pop-Art, IV. Dokumente, Kassel 1968, s. XIV, a též: M. Imdahl, „Is it a flag or is it a painting?" Uber mögliche Konsequenzen der konkreten Kunst, v: Wallraf- Richartz Jahrbuch, XXXI, Köln 1969, s. 223. 12. Jako příklad nám může posloužit dílo Andy Warhola a jeho výrok „All is pretty" v souvislosti s tímto jeho výrokem o smrti: „I don't believe in it, because you're not around to know that iťs happened. I can't say anything about it because I'm not prepared for it." Andy Warhol, From A to B and Back Again, The Philosophy of Andy Warhol, London 1975, s. 123. (Článek vyšel ve sborníku Distanz und Nähe, Hrsg, P. Jaeger u. R. Luthe, Würzburg 1983) Druhá studie z technických důvodů v příštím čísle. 77 [pageend79]recenze Petr Sedloň Orgie dechových nástrojů Vítej, další kazeto, jedna z desítek podobného druhu, které se v posledních letech v nezávislé kultuře objevují! Máš perfektní obal (až na hrubku ve slově Dybbuk), jsi skvěle technicky nahraná a muzika na tobě je - skromně řečeno - zajímavá. Kvalitativní vrchol nezávislé hudební produkce představují čtyři kapely různých generací a i když v nich většinou dominují dechové nástroje, také čtyř různých hudebních přístupů. Je to hezké srovnání, které by potěšilo muzikologa, hudebního psychologa i sociologa. A navíc hudba z masa a kostí, hraná s takovou upřímností, že se o tom většině českých studiových nahrávek může jen zdát. Začněme těmi, kdo mají na kazetě nejméně nahrávek. To je Dybbuk, dívčí soubor, zrozený kolem roku 1982, tedy na vzestupu české nové vlny. Z koncertů je známe v mnohem syrovější podobě a domníváme se, že trocha takového drsnějšího projevu by ani na studiové nahrávce nebyla kapele na škodu. Určitě by pak tolik nevadily občasné falešné sbory a víc by to vyhovovalo zajímavým textům. Takhle je to méně ženské a více holčičí, což asi nebylo záměrem kapely. V hrstce písní, které by vydaly asi na EP desku, je nepochybně nejlepší píseň zároveň ta nejkratší- Hadi. Skoda, že ve sborech Panenství jsou kiksy, pak by i tato skladba stála za pochvalu. Mezi hudebnicemi dominuje saxofonistka Kateřina Nejepsová. Laura a její tygři sklidili v sezóně 1986-1987 snad všechny dostupné ceny, které česká veřejnost, posedlá „závody v bigbítu", .uděluje. Rocková Vysočina, Beat Salon, Rockfest 87- vše vyhráli po právu. Nechrne stranou divení, kde se v antikulturním Mostě taková kapela objevila a spokojme se s konstatováním, že je to chytře vymyšlený lehký rock'n'rollový ?8 [pageend80]revival, doplněný trochou jazzu, funku, salsy a aktualizujících českých názvuků. Z toho vyplývá, že můžeme čekat skupinu, která před sebou hrne veselou, rychlou hudbu - samý špás. Pozor, rychle se to oposlouchá, možná dokonce rychleji než bys čekal. Trochu jednotvárně zní bicí, ale to je spíš sejmutím než aranžmá. Texty jsou jednoduché, snadno pochopitelné, reflek- tují úroveň kultivovaného, spíše technického typu, čtenáře sci-fi. Psychologové se budou divit, že v jedné z písní zpěvák otevřeně a upřímně přiznává, že má rád lidi. To nebývá v rocku (a obzvláště ne v našem) zvykem. Kupodivu to nebolí a naopak je to příjemné. Z muzikantské stránky můžeme mluvit o špičkovém souboru - slabinou je „Laura", tj. zpěvačka. Za jejich nejlepší píseň na kazetě považuji Ve městě, která v té směsici různých mezinárodních vlivů působí nejčeštěji. Proslýchá se, že Laura a její tygři brzy natočí LP pro některou naši gramofonovou společnost. Budou dostupní na nahrávkách mnohem širšímu okruhu posluchačů než má tato kazeta. Vzhledem k tomu, že na posledních koncertech působí jejich hudba značně překudrlinkovaně, jen těžko jejich album dosáhne znovu spontánnosti, kterou hýří zde. Máme tedy v tomto případě před sebou zajímavý dokument pro budoucnost. Podobným „tahem na branku" vyniká na kazetě i Garáž, která se tu představuje ve svém - jak říká Mejla - „bolivijském období". Znamená to bohaté aranže dechové sekce, která je dnes už minulostí, a bicí posílené perkusemi hostujícího Ivana Pavlů. Pro koncertním vystoupením působí skladby trochu uspěchaně, lépe však vyniknou texty. Vše je zakryto romantickým oparem drsných chlapů, žijících ve světě mezi Floridou a Panamským průplavem. Ze by moderní Batlička? Český rocker vidí mezi těmi, kdo jsou drsní a přece svobodní, paralelu vyděděnců stejných jako on sám, lidí na okraji a mimo spotřební společnost, schopných spojit se do part, drtících po svém nudu a frustraci. Poezie zdánlivě kostrbatých Tonyho textů je obdivuhodná. Nejsou to samozřejmě básně v pravém slova smyslu, vynikají však vynalézavých obratů (Hroši), stylizací (Baseball) a sloganů, které posluchači snadno utkví v paměti. Garáži však v této fázi (nahrávky všech čtyř souborů jsou z roku 1986) ještě trochu chyběl nadhled a ironie, což jsou vlastnosti, které můžeme ocenit na jejich kamarádech z Laury. Čtvrté na kazetě jsou Krásné nové stroje, jejichž jádro pochází pro změnu z Kolína a okolí. Jejich koncertní vystoupení jsou 79 [pageend81]občas problematická (příliš mnoho vizuálních a zvukových vjemů narušuje koncentraci diváka), ale tady je to překvapivě ukázněná kompaktní hmota, v níž dominuje jen saxofonista Jan Štolba. Dirigent a zpěvák Stanislav Diviš kučíruje velmi vyhra- něný soubor s perfektními dechy a brilantní rytmikou. Texty jsou často velmi krátké, občas si úmyslně pohrávají s banalitou (Palmovka), jindy jsou blízké epigramu. Proti syrovosti Garáže jsou Krásné nové stroje až brutální. Dechová sekce se blíží k free-jazzu a připomíná některé nahrávky Sun Ra. Věřím, že řada posluchačů je bude považovat za příliš agresivní. Je to otázka vkusu - kdo má rád radikalismus ve všech podobách, tady najde určitě momenty, které ho zaujmou. Na dojmu z nahrávky ubírá kapele stejnotvárná dynamika, díky níž se jednotlivé skladby slévají v jednolitý dojem, a zbytečné studiové kouzlení s lidským hlasem v Mletém. Aranžérsky nejvyzrálejší mi připadá Pal- movka. Kazeta Four Tops byla natočena v osmistopém studiu. Většina čtenářů ví, že členové souborů nabídli Pantonu výběr těchto nahrávek jako singly a EP desky. Liknavost pracovníků tohoto podniku a jejich neschopnost po třiceti letech existence rocku ochopit, o čem ta hudba vlastně je, se odráží v mnoha veselých istorkách, které se kolem několika jednání udály. Proslýchá se, že teprve po devíti měsících ustrašeného váhání dostaly impri- matur některé z nahrávek Dybbuku. Nevadí, nezávislý trh je dostatečně široký. Ale přesto je mi líto, že se tyto nahrávky nedostanou tam, kde by možná nalezly živnou půdu. Čím víc lidí oslovíš, tím větší naděje, že najdeš pár těch, kdo ti chtějí naslouchat. Takhle si lidé myslí, že český rock osmdesátých let představují skleníkové květinky jako Žentour nebo Dr. Max, které nemají co říct. Je to dobrá kazeta a přejeme jí šťastnou cestu za posluchači. Každý si na ní najde kapelu, která je mu blízká. Ale i u těch ostatních uzná, že v jejich písních je obsažen skutečný život. Čtyři kapely s dechovými nástroji, břeskný rachot plechů. Kéž by takových nahrávek bylo víc. Jak rád bych slyšel podobnou kazetu s dobrými punkovými kapelami, Visacím zámkem, P.V.O., s brněnskými kapelami nebo s některým projektem Honzy Brabce... Dočkám se?- /RR Jednou nohou 71871 80 [pageend82]PATERNOSTER vychází ve Vídni čtyřikrát do roka Odpovědná redaktorka Jana STÁRKOVA Redakční rada: Zbyněk BENÝŠEK, Vratislav BRABENEC, Eugen BRIKCIUS, Václav HAVEL, Martin HYBLER, Ivan JIROUS Jiří NĚMEC, Vlasta TŘEŠŇÁK, Paul WILSON. Redakce, administrace a distribuce: PATERNOSTER c/o Benýšek Zinnergasse 27/1/3Í 1110 Wien, Oesterreich. Administrace pro USA a Kanadu: Milan Daler, 30—69,43 id Street, ASTORIA, New York, N.Y. 11103 USA. Administrace pro Austrálii: Vladimír Adamec, 11/2 Stenhouse Av. Brooklyn Vic. 3025, Australia. Roční předplatné: Evropa 28 DM, USA a Kanada 19 US dol., Austrálie 24 Austr. dol. /do zámoří jen letecky/ Plaťte laskavě Eurošekem, osobním šekem, převodem na bankovní konto /v těchto případech zvyšte platbu o 6 DM na bankovní po- platky!/ a dále Mezinárodní poštovní poukázkou nebo v hotovosti na adresu administrace. Bankovní spojení: ZENTRALSPARKASSE UND KOMMERZIAL- BANK WIEN, Schottenring 1, Konto Nr. 601 441 405 - Paternoster, nebo OESTERREICHISCHE POSTSPARKASSE WIEN, P. S. K. Konto Nr. 7993.024 - Paternoster. Čtenáři v Československu dostávají Paternoster zdarma Veškeré příspěvky autorů a o autorech žijících v Československu jsou tištěny zásadně bez jejich vědomí a jatókoli účasti. Žádáme příslušní orgány, aby toto prohlášení vzaly na vědomí. PATERNOSTER, Kleine revue für Kunst und Kritik, erscheint vierteljährlich. Herausgeber und Eigentumer: Zbyněk Benýfck, Zin- nergasse 27/1/31, A - 1110 Wien, Oesterreich. [pageend83]OD PŮDY AŽ K PARTERU PO RÁNU I K VEČERU ČTOU SI V NOSTRU PATERU V HROZNÉM DOMĚ USHERŮ [pageend84]