ZPRAVODAJ 69 ČECHŮ A SLOVÁKŮ VE ŠVÝCARSKU ČERVENEC ROČNÍK II. ■ ČÍSLO 10 [pageend1]' Centrálni Lékarna Central-Apotheke 4123 Allschwll BL tel. 061 - 39 46 22 zasílá jiz celkem 20 let veškeré léky do Československa. Na požádáni bližší informace. Pověřujete pro bezcelní TUZEXOVE dárky, zasílané příbuzným a přátelům v českolovensku, správné oficieiní generální zastoupení ve Švýcarsku PALATINUS GmbH., 8023 ZÜRICH Schweizergasse 10 tel. 051 - 23 60 77 / 78 K okamžitému nástupu ne jednu velkostavbu v kantónu Fribourg se hledá geometr - zememeric a nebo technik podobného vzdělání na propočítávání projektu a vyměřování v terénu / budovy, betonové silnice, kanalisace /. Informaci podá tel. 037 - 9 83 13 po 19. hod. Vyžádejte si —zdarma pro Vás — naše nové ilustrované ceníky. Zprostředkujeme dodání vybraného zboží nebo do Československa zašleme přímo z Zürichu originál TUZEX — dárkové bony. Ručíme za zaslání, případné vrácení peněz. Oznamujeme všem milým čtenářům ZPRAVODAJE, ze bývalý bratislavsky reznecky mistr, 10 let v Zürichu, ve vlastní dílné zhotovenými vyrobky, slouží svým zákazníkům. Čerstvé uzeniny širokého sortimentu, vyrobené z čerstvých a nejlepsích surovin, čerstvé maso ve velkém vyberu nabízíme zákazníkům v prodejné. Zásilky mimo Zürich zasíláme na dobírku. Prodejní doba od utěrka do soboty. Starousadlík by rád zamestnal vo svojej modernej tlačiarni v Anglicku dvoch az štyroch tlačiarov — strojmajstrov / nie rotačných /, vyucenych v tomto odbore. Informácie v slovenčine alebo češtine rád podá. Navštivte naši prodejnu: METZGEREI Menczal + Co. Zürich Stockerstrasse 62 tel. 051 -2513 56 M. Schwarz Managing Director Warwick Printing Co. Ltd. Theatre Street Warwick GB England [pageend2]1 Jak kapky jsme se rozpršeli po široširém světě tom. Dni doma byly bez nedělí, chléb se slzami, v lásce zlom - kde jaký kout je v světě tom, tisíce duší, zdravých údů jsou vyvzdorovat na osudu si sen a život, at hřmí hrom, at blesk je roztaví jak rudu či hvězdné vidmo astronom - jak kapky jsme se rozpršeli po široširém světě tom. /Josef HORA: Jan Houslista, I./ ČTYŘI CITÁTY Z T. G. M A S A R Y K A • "...Je holým neštěstím, že si zvykáme očekávat tolik od vlády, samočinnosti se vzdávajíce. To je krajní liberalism politický, to je nešťastná víra v policii. Přispěli k tomu naši buditelé a zejména Pa- lacký svou historií. Je totiž osudný klam myslit, že všecka naše historie není než ustavičný boj proti Němcům a vládě - tak malí jsme nebyli a nejsme. Vyvíjeli jsme se i positivně, vývoj náš má obsah svůj a vlastní, v němž antagonism proti Němcům hrál roli velikou, ale přece jen podřízenou. V tom realism, a to v otázce nad jiné důležitější, liší se od Palackého a Havlíčka a ovšem od běžného tečí politisování. Je to požadavek politiky absolutně aktivní a positivní: troufejme si^konečně sami býti většími - nejsme tak malí, jak naši vlastenečtí fňukalové nám i jiným namlouvají...” /Česká otázka, 1894/ ”... Nemějme záliby v mučednictví. Nemějme záliby ve smrti. Je to divná věc: lidé chtějí žít a nedovedou se odtrhnout od smrti. Jestliže se posud volalo: Pryč s mučiteli! musíme také říci; Pryč s mučedníky; nebot pokud jsou mučedníci, jsou také mučitelé. Pracovat, to znamená odpírat zlému a důsledně. Všude, vždy a zejména zlému v jeho zárodku. To neznamená být radikální, ale vytrvalý. Nemít strachu, řekl bych. Ze strachu se lidé dopouštějí násilí, ze strachu lžou. Tyran a lhář má strach a otrokem je i ten, který znásilňuje.” /Ideály humanitní, 1901/ O ”... Marx očekával od konečného převratu a od diktatury proletariátu vyšší stadium nejen vývoje hospodářského, nýbrž i kulturního. Avšak Lenin a jeho stoupenci representují hospodářský a kulturní primitivismus ruského negramotného mužíka. Lenin prohřešil se proti zákonu dělby práce, nepochopil, že vytvoření nové společnosti vyžaduje nové odborníky politické, hospodářské a sociální. Ve svých řečech Lenin velmi často připouští, že on a jeho stoupenci dělali chyby a že se chybami učili; jenže ty chyby znamenají tisíce a tisíce lidských životů marně utracených. Leninova taktika upomíná příliš taktiku Ivana Hrozného. Ruský bolševism nepřekonal ruského carismu; dnešní Rusko a jeho zoufalá hospodářská anarchie, všeobecná bída a nedostatek, vyvracejí leninovský komunismus. Nevidím jedním slovem v ruském bolševismu pravého marxismu a pokud je marxismem, je vyvrácením marxismu spíše než jeho,potvrzením. /z Poselství k 28.říjnu 1919/ • "... Musíme věřit v pokrok, že se život jednotlivce a celku lepší a že bude pořád lépe. Kdo věří v pokrok, nebude netrpělivý. Pokračovat znamená špatné překonávat. Člověk od přírody je slabý, ale není z gruntu zlý. Proto v součinnosti všech můžeme pokračovat. [pageend3]2 • Láska pravá spočívá v naději. V naději na život věčný. Věčnost nenastává teprve po smrti, věčnost je již tečí, v tomto, v každém okamžiku. A proto neodkládat ničeho pro nějakou věčnost vzdálenou. Upíraje k věčnosti, neopovrhuj hmotou, tělem, že duch je vyšší. Není hmota a tělo zřídlem zla, ale duch! Nečistota netkví v hmotě, ale pochodí z ducha. Neleň, ale nerozčiluj se, nebot jsi věčný. Odměřuj všechno správně, co neuděláš ty, udělají jiní. Ale víra naše nemůže býti slepá, nýbrž zdůvodněná; můžeme mít jen víru, která prošla ohněm kritiky, tedy přesvědčení. /Ideály humanitní/ DISKUTUJEME - UVAŽUJEME - KLADEME SI OTÁZKY Malý komentár k událostem v republice Nemůžeme říci, že "normalisace" poměrů v republice by se uskutečňovala ’’pomalu, ale jistě”, protože tempo jejího uskutečňování nelze již pokládat za pomalé. ’’Železný Gustáv" se ruče chopil kormidla a udržuje předepsaný směr podle příkazů externích kapitánů. Resoluce dělníků, vyžadující pokračování programu "socialismu s lidskou tváří”, které jsou adresovány pres.Svobodovi, Smrkovskému a Dubčekovi, nedocházejí k adresátům. Těch málo anonymních resolucí opačného zaměření naproti tomu včas dojdou do rukou "Železného Gustáva" a jsou náležitě využity k reklamním účelům. Návštěvy přátel a přátelíčků ze zemí okupantů si podávají kliky u dveří svých hostitelů jak v Praze, tak i v Bratislavě. Husák pilně navštěvuje velké závody, často v doprovodu druhého velkého Soudruha, Štrougala. Jejich "státnické projevy" se hemží pomluvami a. nadávkami na "antisocialistické a oportunistické síly, které se vloni a začátkem letošního roku pokoušely o mocensko-politický zvrat”, dovolávají se jakýchsi imaginárních milionů "dělníků, rolníků a inteligence", nadávají na Pachmanovce, Krieglovce, KANisty a členy klubu K 231, ba ani odbory'nejsou ušetřeny pohrůžek. Vždy se nadává na toho, z koho je strach. Neškodných si nevšímáme. A proč by se nakonec nemohl politicky angažovat třeba šachista, když to dříve mohli dělat zámečníci,, truhláři či virtuosové na harmoniku? A proč první velký Soudruh, Husák, neřekne nic o tom, co je to za "předvoje" při jeho návštěvách v továrnách, které přijíždějí v autobusech a začleňují se mezi dělníky navštívené továrny? Má snad strach, že by mu vlastní osazenstvo továrny netleskalo? Druhý soudruh s velkým ”S", Štrougal, slibuje opětné stmelení strany, obnovení její akční a ideové jednoty. "Učiníme z ní ten nástroj, tu.vedoucí sílu, která je předpokladem dalšího rozvoje vyspělé socialistické společnosti v Československu", což zní v překladu asi takto: budete se divit, jak budete muset makat bez reptání a utáhnout si pásky u kalhot ještě víc, holoto rebelantská. - Bere si na mušku neuvědomělé učitele, nevynechává ani ministra školství, nabádá neposlušné novináře ke změně kursu, ohlašuje kádrové změny jakou součást politických opatření a konečně hrozí socialistickou zákonností těm, kteří budou setrvávat na nepřátelských posicích vůči straně. Působení "socialistické zákonnosti" známe již z let dřívějších a je jen otázka, zda se bude provádět íormou monstre-procesů či tichou likvidací. Lze předpokládat, že druhý způsob bude pro nové mocipány přijatelnější, protože obnoveným divadlům by lid již nevěřil. Diktatury se kromě jiného vyznačují lživými tvrzeními, výmysly a přinejmenším zamlčováním skutečnosti. Leč tu a tam dovedou diktátoři, použít i pravdy, pokud se jim hodí. Pamatujeme se na nacistické plakáty z konce války, které zobrazovaly rudý dráp nad pražským hradem s nápisem: "Uchvátí-li tě, zahyneš!" V tom měli nacističtí diktátoři pravdu, ale^zamlčeli, že i pod jejich "ochranou" by nás stihl stejný osud. Nynější diktátor v okupované republice hlásá též pravdu, když tvrdí, že nezavede republiku do let padesátých. Zamlčuje však, že ji lze zavést [pageend4]3 ještě o dalších 100 let zpátky, k čemuž má veškeré předpoklady. Nemůžeme jinak, než poděkovat oběma soudruhům s velkými "SS”, že nám zavčas předložili svůj program. -If- FAKTA - DOKUMENTY Rozšiřujeme-li v dnešním čísle rubriku dokumentů na úkor ostatního obvyklého obsahu, činíme tak proto, že se nám sešlo najednou několik textů, s jejichž obsahem by se měl každý Čechoslovák v zahraničí seznámit. Jsou to nejen, jak jsme jim začali říkat, ’’dokumenty odvahy”, ale jsou to zároveň - jako v případě ’’Provolání dělníků a studentů k 21. srpnu’’ - důkazy o trvalém a sílícím odporu československého obyvatelstva proti okupantům i zrádné stranické klice. Texty, které dnes otiskujeme, se šíří po republice v tisíci opisech. I my jsme dostali do redakce tyto materiály od mnoha našich krajanů a čtenářů. Všem, kteří nám je poslali, děkujeme za projev solidarity a pochopení. Projev Fr. Vodsloně na květnovém plénu ÚV KSČ /Nepatrně zkráceno/ Předem bych chtěl předeslat, že se o nás jedná teprve nyní až po osmi měsících po hlasování a za tu dobu se mnou nikdy nikdo nemluvil, ani mi to nevytýkal. Byl jsem volán dva dny před zasedáním ÚV a bylo mi sděleno, že se předsednictvo rozhodlo předložit návrh na mé vyloučení. Není to pro mně lehké. Avšak obvinění proti mně a návrh na mé vyloučení chápu jako součást situace, ve které žijeme. Postup proti nám je výrazem nikoliv snahy o pokračování polednové politiky, spravedlnosti a vnitrostranické demokracie, ale je součástí represivních opatření stranického vedení a vlády v současné době, de výrazem politiky strachu. Každý z nás musíme nést důsledky za své rozhodnutí.vVíme kde a proč to začíná. Ale nikdo neví, kde a jak to skončí. Ujištování o tom, že se deformace nebudou opakovat a/e nikdo za své názory nebude pronásledován, není žádnou zárukou, byt bylo sebelépe a upřímně míněno. Zkušenosti z nedávné historie jasně ukazují, že to není závislé jen na vůli jednotlivých lidí, byt sebevýše postavených, mocných a vlivných. Je to v systému a metodách práce, které působí nezávisle na povahových vlastnostech lidí a které dosud v podstatě nebyly změněny tak, jak se předpokládalo po lednu. Budu nazývat věci pravým jménem. Politika z extrému do extrému, z obrodného demokratisačního procesu do restaurace represí nemá^žádnou solidní ideologickou a těžko říci jakou sociální základnu. Opírá se především a hlavně o mocenské prostředky v současné době. To je třeba si uvědomit, i když chápu situaci; mám dostatek zkušeností, abych věděl, jaká je situace a jaké síly působí v této zemi. Nepomůže^ani skloňování pravicových sil a tendencí, lidé se na vlastních zkušenostech musí přesvědčit o správnosti naší politiky. Politika vycházející z panického strachu a obav, zejména u obav o mocenské posice některých osob, nikoliv dělnické třídy a pracujících, již do- spčla tak daleko, že jsme svědky deformačního programu. Dosud se neřešila důsledně rehabilitace, stále se odkládá její projednávání. Zpochybňuje se ekonomická reforma, která byla přijata a volá se opět po starém způsobu hospodářství. Důsledky hospodářského debaklu, chybných ekonomických koncepcí minulých let a chyby v řízení se svalují na pracující. Opět se uplatňuje zásada i v praktické politice, že mluvit pravdu škodí straně. Nahromaděné problémy minulých let se neřeší, oprávněná ^nespokojenost s bezprávím a nejistotou je potlačována a umlčována, místo aby byly zkoumány její příčiny. Z akčního programu se nestal [pageend5]4 mýtus, jak píše posměšně a zlehčujícím způsobem Rudé Právo, ale fráze a zaklínadlo právě tak, jako z listopadové rezoluce, protože praktické provádění politiky je v příkrém rozporu s těmito argumenty. A nyní k vlastnímu obvinění. Dnes má být rozhodnuto zbavit mě funkce člena UV« Děje se to v příhodné době tuhé censury, represí a o- pět rozmáhajícího se strachu. Dnes se vidí všechny události nedávné minulosti ze zcela jiného zorného úhlu než v době, kdy jsme ji prožívali. A překvapila mě na tomto zasedání ta úžasná jasnozřivost některých soudruhů, jak všechno viděli a znali. Jenom je podivné, že po lednu důsledněji nevystupovali se svými principy. Já se chovám přirozeně, moje projevy jsou k disposici, je možno je posoudit a to nejen od ledna, od doby, kdy jsem v ÚV. Moje stanoviska jsou známá. Odsuzování se děje také po určité přípravné ostouzející kampani nedávné doby i po ilegálních panfletech spuštěných podle známých fašistických metod. Nejdříve skandalisovat, označovat, diskriminovat a potom likvidovat. Tyto metody zde byly nejednou odsouzeny a vy víte, že jsem jich nikdy nepoužíval proti nikomu. Naopak jsem proti nim bojoval právě po lednu. Zastal jsem se nejednou řady soudruhů, kteří byli napadáni a nebyly tolerovány jejich rozdílné názory. Tyto metody jsou z arzenálů padesátých let, ba dokonce i jazyk je totožný, dnes se říká galerie progresivistů, v roce 1952 to byla galerie zločinců. Jsem obviněn z porušení stranické discipliny a stanov strany. Dokonce zde vystoupili někteří soudruzi, abych byl souzen za hlasování v NS. Mezi nimi byli i takoví, a to je tragika mého života, jejichž partaje před válkou mě hnaly před soud právě pro přátelství se SSSR. Tato obvinění postrádají jak věcného, tak formálního opodstatnění. Ano, hlasoval jsem proti ratifikaci smlouvy o dočasném pobytu sovětských vojsk v souladu s míněním strany a mých voličů. To bylo moje přesvědčení. Hlasoval jsem dokonce v přesvědčení a v souladu s usnesením předsednictva ÚV KSČ a NS ze srpnových dnů. Dosud tato usnesení nikdo nezrušil a nikdo nevyvrátil. Jsou v souladu se stanovisky mnohých komunistických stran a mezinárodního komunistického hnutí, které bychom neměli bagatelizovat. Intervence armád pěti zemí Varšavské smlouvy se stala principielní, klíčovou otázkou pro komunistické hnutí celého světa. Otázka vměšování, porušování suverenity, vojenské akce proti spřátelenému státu jsou otázkami, které hluboce ovlivňují stranický a politický život našich bratrských stran, způsobují přeskupení politických sil v těchto zemích, nikoliv však ve prospěch socialismu, jak o tom např.svědčí výsledky voleb v Rakousku, Francii a jinde. Ale ani po formální stránce neobstojí argument, že jsem porušil stranickou disciplinu a stanovy strany. Bohužel ÚV se nezabýval důsledně o- tázkami,vyvstalými z intervence a pobytu vojsk a neučinil žádné závazné usnesení ve věci ratifikace smlouvy, která není dokonce ani plně v souladu s moskevskými dohodami a usneseními ÚV ze dne 31»srpna 1968 o dohodách v Moskvě. Jsem přesvědčen, že smlouva odporuje těmto dohodám, není v ní ani datum odchodu vojsk, ani počet, zdůvodnění a jiné náležitosti. Ba, jak jsem důkladně studoval jiné smlouvy podobného druhu uzavřené s Polskem, Maďarskem a NDR, je nejnevýhodnější smlouvou pro nás oproti těmto zemím. Je možno se o tom přesvědčit např. z § 7 a 12 v polské smlouvě, z § 10 a 16 v NDR, totéž Maňarsko z § 2 a 3» To vše- chňo jsou důvody, které mě vedly logicky k rozhodnutí. Chtěl bych ještě říci několik poznámek k problému discipliny vůbec. Vycházejíce z tragedie, jež pro stranu a národ znamená vývoj od padesátých let, zakotvili jsme v akčním programu zásady, podle kterých střetávání názorů, projevování odlišných stanovisek je nezbytně nutné, má-li se strana vyvarovat subjektivismu. Byla tak zakotvena ona zásada, že je nepřípustné omezovat komunisty v těchto pravdách, vytvářet kolem těch, kdo vystoupili s odlišnými názory, atmosféru nedůvěry a podezří- vavosti, používat proti nim represálií pod jakoukoliv záminkou. Dále se říká-v.‘akčním programu o funkci NS, že formalismus v jednání, snahu o nepřesvědčivou jednomyslnost vylučují rozdíly v názorech a postojích poslanců, že toto vše je nutné překonat. Ano, soudruzi, disciplina je nedělitelnou součástí politiky strany, ale ne bez kritického analyti- [pageend6]5 okého myslení. Zde celá situace, která se vytvořila kolem smlouvy, byla dosti chaotická, zmatená, a to se ukázalo i v jednání našeho zahraničního výboru sněmovny. Jestliže se zvrhává pojetí discipliny v mechanickou, bezduchou a slepou poslušnost, zavede nás vyžadování takové discipliny opět ke kultu osobnosti, do nových deformací, pokřivení charakteru, nucení potlačovat své názory a svědomí a dokonce jednat proti právu a spravedlnosti, proti lidskosti. Jsem hluboce přesvědčen, že intervence nebyla ani nutná ani správná. To je také jedna z motivací, proč jsem hlasoval. To říkám zcela otevřeně a upřímně, že strašně poškodila SSSR a mezinárodní komunistické hnutí. Jsem přesvědčen o tom, že historie ještě pronese své konečné zhodnocení, nebo£ je vždy učitelkou a soudkyní zároveň. Prokáže-li se, že jsem se mýlil, nebudu váhat korigovat svůj názor. Jsem bezmála půl století ve straně resp.v dělnickém hnutí a to v lepších i zlých časech. Celý svůj život jsem spojil s myšlenkou VŘSR, s učením klasiků, se SSSR, a za všech režimů v minulosti jsem byl za to pronásledován. Nepřestal jsem chovat hluboké sympatie k obětiplnému boji sovětského lidu i životu, který nese hlavní tíhu boje proti fašismu na svých bedrech. Je směšné a trapné chtít pokládat mé názory za antisovětské. S.Kriegel a já máme mnoho za sebou, ale s.Kriegel byl již vyloučen a nechci se tím zvlášt zabývat. Je však pozoruhodné, že právě v této době se to řeší. Kdyby se to řešilo dříve, bylo by to jasnější nejen pro nás, ale i pro celou stranu. Chtěl bych přesto však jenom říci, že i k vyloučeným soudruhům se nemáme chovat nepřátelsky. S.Kriegel, který bojoval za naši věc, za sociální humanismus na všech frontách proti fašismu skalpelem a zbraní, a byl za to také v padesátých letech šikanován a diskriminován jako španělák, je člověk, který si nezaslouží naše opovržení. To říkám zcela otevřeně, protože ho znám dlouhá léta. A nyní se chci zeptat, jestli má být naše odsouzení exemplárním příkladem, jenž má dá signál politické vendetě proti komunismu a komunistům, kteří se v lednu a po lednu snažili o nápravu chyb, deformací i křivd minulých let, tak bych to považoval za nesprávné. Represemi se nic nevyřeší ani nespraví ani nedojde k jednotě. Jen nové deformace a křivdy se navrší. Už se zahajují nová represivní opatření proti řadě pracovníků sdělovacích prostředků, proti kulturním tvůrcům a jiným, kteří se angažovali za prosazení myšlenek Ledna, Opět se rozjíždí hon na čarodějnice, Tony tohoto ražení jsme slyšeli i zde. Mašinérie, o které nikdo neví, kde se zastaví, je velmi nebezpečná. Včera tu jeden soudruh říkal, že si všiml s.Kriegla, že netleskal, ^e to trapná a malicherně směšná snaha přiložit si také polínko. To už zde všechno bylo. Vzpomínám si, jak byli lidé ovlivňováni také podle toho, jak se tvářili, jestli zpívali Píseň práce, když všichni zpívali atd. To také stačilo k označování. Prosím vás, nevracejme se k takovým metodám. Vždyt si vzpomeňme, jak jsme v padesátých letech věřili a disciplinovaně se podřizovali nejužšímu vedení strany. Věřili jsme, že vše je v zájmu^ spravedlivého boje, v zájmu humanismu, v zájmu vítězství dělnické třídy, ale pak se ukázalo, že všechno to byl jen švindl a podvod a že jsme byli vlastně jen manipulováni a zneužiti zosnovateli zločinů a deformací. To jsou hlavní příčiny, proč víra a disciplina jsou silně o- třeseny. A já myslím, že pochybovat v naší straně není a nemělo být zakázáno. Je třeba se podívat pravdě do očí, umět se poučit z historie, protože činy každého z nás budou hodnotit příští generace a naše vlastní děti. @ Projev K.Kyncla na schůzi měst,výboru KSČ v Praze 2,6,1969» Vážení soudruzi! Městský výbor KSČ v Praze se v posledním období schází v podstatě jenom proto, aby přijal usnesení na podporu výsledků plenárních zasedání ÚV KSČ. Na naší dubnové schůzi jsme přijali usnesení o "napro- [pageend7]stém souhlasu” usnesení dubnového pléna. Hlasoval jsem tehdy proti této resoluci. Jedním z hlavních důvodů byla pro mne tehdy právě tato formulace: naprostý souhlas s něčím, o čem jsem byl informován nesmírně povrchně a narychlo, co jsem vlastně neznal. Já nejsem členem strany od včerejška. Byly doby, kdy jsem pro takové formulace hlasoval nadšeně a bez jakéhokoliv zaváhání. Nikdy si to nepřestanu vyčítat. Ale také to už nikdy nebudu dělat. Minulou sobotu byla situace značně odlišná. Některá fakta o květnovém zasedání ÚV KSČ jsme se dověděli zde od s.Šimona a to,jak těmto faktům máme rozumět, nám v sobotu odpoledne velice výmluvně vysvětlil první tajemník ÚV KSC na aktivu stranických funkcionářů Prahy 9 v závodě ČKD Praha, který se konal v témže sále, kde došlo před devíti měsíci k údajně nelegálnímu 14»sjezdu strany. V sobotu jsem tedy nemohl tvrdit, že bych měl pro rozhodnutí, jak mám hlasovat, málo informací. 0 to bylo pro mne snazší rozhodnutí, zda mám zvednout ruku nebo ne - a o to bylo a je pro mne na druhé straně těžší vědomí, že jsem jako komunistický funkcionář spoluzodpovedný za další osud naší strany. Soudruh Husák mluvil v sobotu odpoledne, jak to charakterisoval s,Matějka, když mu děkoval za jeho projev, "řečí květnového pléna". Jaká je tedy řeč květnového pléna v zrcadle projevu soudruha prvního tajemníka? Soudruh Husák provedl v ČKD Praha rozbor příčin krizové situace nebo lépe řečeno krizových situací, kterými prochází naše strana v posledních letech a zejména v posledních měsících. Poslouchal jsem a neveřil jsem svým uším. Jímala mne hrůza, když vysoce vzdělaný marxista, jak charakterizoval s. Husáka v holdovací části svého projevu s.Černík, může tak mělce, povrchně a lacino charakterisovat nesmírně složitý a od srpna vysloveně deformovaný vývoj. Bylo pro mne neuvěřitelné, že vysoce vzdělaný marxista, kterým s.Husák přesto přesevšechno skutečně je, může tak klidně a bez mrknutí oka přejít takové maličkosti, jako je např.odpověďvÚV naší strany na známý varšavský dopis z letošního července. Odpověď, pro kterou mimochodem sám hlasoval. Bylo to neuvěřitelné, že po deseti měsících může tak z gruntu a bezvýhradně postavit právě za téze onoho varšavského dopisu, s nímž před deseti měsíci zásadně nesouhlasil. Jímala mne hrůza, že mocenský zásah ze srpna loňského roku, o němž každé dítě ví, že je jedním ze základních důvodů krizové situace v této zemi a straně, s.Husák v sobotu přešel krátkou poznámkou o nedorozumění. Jímala mne hrůza, když jsem slyšel z úst hejvyššího stranického představitele, který prošel těžkou osobní zkouškou padesátých let, srovnání Reportéra a Listů se Svobodnou Evropou. Jímala mne hrůza, káyž jsem slyšel z jeho úst hrubé nájezdy na nejlepší představitele naší vědy a kultury současně s tvrzením, že komunistická strana Československa se nesmí isolovat od naší inteligence. Jímala mne hrůza, když jsem slyšel, jak s.Husák povýšeně a velkopansky charakterisoval celoživotní stranickou práci soudruhů Kriegla, Vodsloně, Šiká - a doslova jsem se otřásl, když se s.Husák snížil k této nechutné slovní hříčce ”kráglování - krieglování”. Copak si neuvědomil, že je to šej- drismus v nejčistší podobě? Copak si neuvědomil, že dostat se na tuto pavlačovou platformu je nedůstojné a nízké? Copak si s.Husák neuvědomil, že jeho vlastní příjmení je nanejvýš vhodné pro takové ubohé slovní hříčky? Ale forma je konec konců jenom věcí osobního vkusu, taktu a civi- lisovanosti. Daleko povážlivější je obsah, daleko důležitější je to, co s.Husák řekl o práci těch soudruhů, kteří byli podle jeho slov - a promiňte, že je považuji za vtipná - posláni na dovolenku z ústředního výboru. Pro zhodnocení jejich - opakuji: celoživotní stranické a odborné práce - měl pouze vtípky a povýšenost. Některé z vyloučených soudruhů dobře znám. Dovolte, abych zde na plénu městského výboru strany za sebe otevřeně konstatoval, že přijde den, kdy tito vyloučení soudruzi budou jednou z mála hodnot, kterými se naše strana bude moci před soudnou a soudící veřejností za období, které právě prožíváme, vykázat. Bohužel to nebude poprvé. Ostatně ještě loni po lednu představoval takovou kladnou hodnotu po letech persekuce sám s.Husák. To, co jsem právě řekl, v sobě obsahuje vzpomínku na padesátá léta - připomínku pade- 6 [pageend8]sátých let, kterou podle slov s„Husáka přednesl na květnovém plénu také jeden z těch, kteří dostali "dovolenku”. Soudruh Husák to v sobotu dopoledne se záviděníhodným nedbáním faktů označil za pouhou paniku. Prohlásil dokonce, že prý u nás dosud nebyl jeden jediný člověk z politických důvodů zatčen nebo přemístěn na jinou práci. Je pravda, že dosud nebyl nikdo zatčen. Ale tvrdí-li s.Husák, že nikdo nebyl z politických důvodů přemístěn na jinou práci, tak už to není jenom nedbání faktů, je to vyslovená nepravda. Každý z nás, kteří tu sedíme, můžeme přece. posloužit kratším nebo delším seznamem lidí, kteří z vysloveně politických a nikoliv odborných důvodů na jinou práci přemístěni byli. Ten seznam by mohl začít třeba profesorem Hájkem nebo Josefem Smrkovským, mohl by pokračovat řadou lidí z ministerstva vnitra a mohl by končit třeba desítkami novinářů ze stranických i nestranických orgánů. Jsou tedy obavy z návratu nějaké formy padesátých let skutečně jenom panikou nebo na nich přece jenom něco je? Když jsem v sobotu dopoledne poslouchal rozhlasu v Praze 9, vzpomněl jsem si na padesátá léta v jiném případ*. Vo chvíli, kdy se po oznámení čistky v ústředním výboru ozval faiiatrcKý potlesk a skandování "at žije KSČ". Vzpomněl jsem si totiž na podobné reakce, kterými mnozí komunisté vítali kdysi zprávy o spravedlivými potrestání tak zv,zrádců, spiklenců a buržoasních nacionálistů, Teil nimiž byl i s.Husák. On si na to zřejmě nevzpomněl, asi proto, že to tehdy nezažil na vlastní kůži a že tehdejší skandování a potlesk do jeho vězeňské cely nepronikly. Chtěl bych mu připomenout, že tehdy jiní straničtí představitelé rovněž velice kladně hodnotili náladu členských mas v sále, jako to v sobotu udělal on. Poslouchal jsem zkrátka a dobře sobotní dopolední projev s.Husáka a myslel jsem na marxistickou poučku, že cíle s prostředky k jejich dosažení musí být spolu v dialektické jednotě. A šel mi mráz po zádech při představě, jaké musí být asi cíle, jsou-li s nimi v dialektické jednotě prostředky, jichž použil ve svém projevu. Soudružky a soudruzi, mám ve své legitimaci KSČ jako datum přijetí do strany uvedeno datum 1.června 1945» Včera jsem tedy mel jubileum čtyřiadvacátého výročí vstupu do strany. Je to o tři roky více, než je polovina mého celého života. Jsem si vědom toho, že jestli byla sobotní řeč s.Husáka skutečně řečí květnového pléna - jak ji nazval s.Matějka - mé členství ve straně toto jubileum dlouho nepřežije. Ne proto, že bych se uchýlil k nějakému teatrálnímu aktu a svou legitimaci roztrhal® To neudělám, na to si jí příliš vážím. Já se své stranické legitimace dobrovolně nevzdám, to mi ji spíš budou muset vzít ti - podle slov s.Husáka ’’skuteční marxisté", kteří teď po květnovém plénu asi vytáhnou do boje s vysoko vztyčenými prapory. Budu svou stranickou legitimaci před nimi bránit - i^když nejsem naivní a dobře vím,že ji asi neubráním. Boj, do kterého zřejmě s vlajícími prapory vytáhnou, totiž nebuje boj ideí, boj názorů, nebude to názorové střetnutí, z něhož by mohl vyjít jako vítěz ten, kdo by své názory dokázal obhájit na půdě marxismu-leninismuo Bude to normální rvačka, při které vyhrává ten, kdo má mocenskou převahu a klacek v ruce. Nebot ti tak zvaní skuteční marxisté, kteří mají plná ústa leninismu, nedokáží odpovědět ani na tak primitivní otázku, jako jak se shodují řeči o omezené státní suverenitě, jak se shoduje 21.srpen sprvníústavou Sovětského svazu, která svazovým republikám výslovně zajištovala právo sebeurčení až do odtržení. Ostatně já se jim - těm našim patentovaným marxistům - ani nedivím. Jejich odpověď na P°dobné otázky tak jako tak neexistuje. Daleko jednodušší a snažší je odpověď ranou do zu^ů. Nakonec mi zbývá odpověd na jeden argument, který se teď dnes a denně objevuje v Rudém právu a kterého použil v sobotu dopoledne i so Husák. Argument, že před přijetím usnesení stranického orgánu může člen strany svobodně a demokraticky diskutovat, projevit své odlišné názory na ten který problém, ale po přijetí usnesení se toto usnesení stává pro člena strny zákonem. [pageend9]8 První věc, kterou dnes v naší straně postrádám, je právě ona svobodná a demokratická diskuse. Dnešní usnesení se přijímají po parodii na svobodnou a demokratickou diskusi, A pokud jde o onu návaznost, chtěl bych se s.Husáka zeptat: považuje za modelového člena strany toho, který přes všechna fakta, která svědčila o opaku, považoval jeho samotného za zrádce a buržoasního nacionalistu až do chvíle, kdy byl rehabilitován, - jenom proto? že to byl názor vedení strany a prvního tajemníka s.Novotného? Jestliže ano, pak lituji. Já bych takového člena strany považoval spíše za nemyslícího příslušníka stáda, A ještě jeden malý příklad: při své práci politického novináře v zahraničí jsem jednou in- terwieuoval mladého Američana, který odmítl splnit rozkaz, aby odjel jako voják do Vietnamu. Odmítl tedy splnit povinnost občana Spojených států severoamerických. Na svou obhajobu uváděl část rozsudku Mezinárodního tribunálu z Norimberku, který brzy po válce soudil nacistické válečné zločince. Ti se jeden jako druhý hájili tím, že žádnými zločinci nejsou, že pouze plnili rozkazy svých nadřízených a jednali podle tehdy platných zákonů třetí říše. Norimberský tribunál, ve kterém byl i sovětský soudce, takovou obhajobu zamítl a ve svém rozsudku potvrdil, že člověk, který plní rozkaz namířený proti základním principům lidskosti, zdravého rozumu a morálky, je za své činy plně odpovědný a nemá právo se odvolávat na vyšší autoritu. Nuže - onen mladý Američan se odvolával na rozsudek Norimberského tribunálu a americký soud před třemi lety jeho obhajobu zamítl, odsoudil ho k nejvyšší výměre trestu. Ve svém rozhlasovém projevu jsem se nad tím tehdy velice rozhořčoval a byl jsem za toto rozhořčení velice chválen na tehdejších nejvyšších stranických místech. Své rozhořčení jsem tehdy nemyslel jako pózu a zachoval jsem si je dodnes, Z pozic tohoto rozhořčení a z pozic marxismu budu proto dnes hlasovat proti jakékoliv resoluci měsztského výboru KSČ, kterou by se schvalovaly výsledky květnového pléna ÚV KSČ. Pokládám tyto výsledky za tragedii pro naši stranu - a protože je strana u moci - také za tragedii tohoto státu. Provolání dělníků a studentů k 21.srpnu Drazí spoluobčané! Blíží se smutné výročí potupné okupace naší drahé vlasti vojsky tzv. "přátel". Quislingovci v čele s Husákem, Indrou, Bilakem, Kolderem a dalšími jim podobnými zrádci se snaží český a slovenský národ obalamutit a okupaci provedenou 21.srpna legalizovat jako plně oprávněný a nutný zásah "našich přátel". Proto bylo nutné odstranit z vedení státu a veřejného života takové osobnosti, které doposud bránily i za cenu osobní bezpečnosti a ztráty existence těmto špinavostem. Tito novodobí hrdinové našeho národa v čele s Dr.Krieglem, Pachmanem, Zátopkem, Havlem a mnoha dalšími se hrdě a nebojácně postavili do předních řad odporu proti zvůli zaprodanců Štrougalovy kliky a srdnatě brání svátou pravdu o skutečných záměrech tzv. "hostů". Naše národy nikdy nezapomenou obětí našich drahých synů Jana Palacha a Jana Zajíce, Jejich sebeobětování nesmí být zmarněno. My dělníci a studenti jsme se pevně rozhodli, že se nedáme odradit žádnými persekucemi a zůstaneme i nadále v pevném bratrském spojení, abychom mohli vzájemně informovat naši veřejnost o pravém stavu věcí. Drazí přátelé, Husákovci se zmocnili našeho státu, aby jej přivedli, tam, kam náš český a slovenský národ dne 21.srpna m.r. marně chtěli dostat okupanti. Jsou však stále sami. Opustilo je 14 milionů našich občanů a v srdcích má pro ně jen opovržení. Dějiny světa již bezpečně prokázaly, že zrada na národě je vždy bumerangem; je jisté, že není daleká doba, kdy se tito zrádci dočkají odplaty právě od těch, kterým nyní tak dobře slouží. Do té doby však nesmíme zůstat nečinní, nesmíme.ztrácet naději, Musíme celému světu dokázat tak, jako jsme dokázali i v oněch srpnových dnech, že nás žádná persekuce ani násilí [pageend10]9 nezlomí. Musíme i nadále zůstat jednotní ve své nenávisti k okupantům i zrádcům našich národů. V den smutného výročí okupace 21,srpna 1969 musíme světu znovu připomenout hanebný čin, který na nás spáchal Sovětský svaz. Není v naší moci se bránit se zbraní v ruce. Braňme se tedy bezmezným pohrdáním a nenávistí k moskevským mocipánům. Rovněž tak k Husákovým p islu- hovačům, Nejsme pro vyhlašování generálních stávek. Zrádcovská klika by toho využila k dalším zákrokům a omezení naší svobody. Lze i jinak upozornit svět, že i nadále bojujeme za socialismus s lidskou tváří. Rozhodli jsme se k vydání pokynů, jejichž dodržení dostatečně prokáže světu, že jsme na”den hanby” nezapomněli a že s takovým způsobem ’’návštěvy" se nikdy nesmíříme. Je povinností všech občanů našich obou národů se řídit v den 21.srpna 1969 touto směrnicí: 1. Nepoužiji na cestě do práce žádný dopravní prostředek /s výjimkou pracujících, kteří musí na cestu použít vlaku/. Gestu do práce je nutno demons trat i vně vykonat pěšky. Staří a nemocní nechí, upustí v ten den od zbytečných cest. 2. Odmítnu návštěvu kin a divadel. Umožním tak hercům, aby v den smutku nebyli donuceni vystupovat ve veseloherních kusech. 3» Upustím od veškerých nákupů v kterýchkoliv obchodech. Nutné potraviny si nakoupím předem. 4o Podle možnosti vyzdobím hroby všech obětí potupné okupace. 5. Nezakoupím si žádný deník ani časopis. 6. Nevstoupím do žádné restaurace ani kavárny. Taneční kavárny musí být liduprázdné, aby hudební tělesa nebyla nucena hrát veselou hudbu. 7, Ozdobém pomníky všech slavných postav našich dějin. 8. Úderem dvanácté hodiny zastavím práci u stroje i na všech ostatních pracovištích na dobu pěti minut k uctění obětí okupace a nového teroru. 9o Osobní auta zastaví rovněž provoz a rozžehnou světla, rovněž tak i ostatní dopravní prostředky. 10. Večer doma zhasnu a do oken postavím rozsvícené svíčky. 11, V mezích možností uvědomím své známé a přátele v cizině o chystaných akcích a vyzvu je, aby propagovali podobné akce v celém světě. Je nutné vyzvat světové veřejné instituce, aby svým vlivem prosadily vyhlásení dne 21.srpna 1968 DNEM HANBY. Drazí spoluobčané, aby tato akce byla ©pravdu účinná, je nutné její směrnice rozšířit tak, aby se dostaly do rukou všeho lidu. Cen- sura a zásahy v tisku nedovolují tuto možnost a je proto národní povinností každého předat směrnice nejméně pěti nejbližším skutečným přátelům. Věříme, že nezklamete, jako jste nezklamali v srpnových dnech! Nechi žije svorný český a slovenský národ! Hanba Quislingům v čele s Husákem! Společně za vítězstvím! Dělníci a studenti. BILANCE A PERSPEKTIVY Pokračujeme v otiskování statí filosofa Ivana Svitáka ze seriálu "HLAVAMI PROTI TANKŮM", který je břitkou analýzou degenerovaného sovětského komunismu a průzkumem důsledků, které vyplývají z dnešní československé zkušenosti pro levicovou inteligenci. Problém problémů "Ideje se vždy kompromitovaly, když se oddělovaly od zájmů." Karel Marx. [pageend11]10 1. Tragická dejinná skutečnost, že zájmy jsou silnejší než myšlenky a že trvale vítězí nad ušlechtilostí myšlenek, byla prokázána mnohokrát vývojem masových ideologií. Prastará světová náboženství stejně . jako moderní socialismus dokazují, že původní smysl obrodnýchhnutí je dějinami postupně proměňován; v konfrontaci s realitou je humánní a^reformní záměr tak ironizován, že realita, docilovaná ve jménu obrodného hnutí, se jeví jako karikatura původního záměru. Na sklonku skvělého roku 1968 vědí oba naše národy o kruté dialektice idejí a zájmů více'' než kdo jiný, protože v našich dějinách přijal svár reality s myšlenkou podobu karikatury marxismu. 2. Původní cíle marxistického programu proměny společnosti se v roce 1968 střetly s reálnými zájmy elit východoevropských států a s velmocenskou orientací světového superstátu. Smysl socialismu jeko programu lidské svobody byl vystaven nejtěžší zkoušce za posledních sto let, srovnatelných jen s obdobím po porážce pařížské komuny, s odhlasováním úvěrů císaři Vilémovi a se Stalinovým paktem s Hitlerem. Československý lid položil nejen světové politice velmocí, ale především mezinárodnímu socialistickému hnutí a celé kultuře této planety problém problémů - smysl socialismu. 3. Dva malé středoevropské národy se v roce 1968 zeptaly svých sousedních států, Evropy a světa: je smysl socialismu.v růstu lidské svobody? Může být opresivní systém byrokraticko-totalitní diktatury postupně měněn a demokratisován? Jsou základní lidská práva, národní nezávislost a suverenita lidu slučitelné se socialismem? Teoreticky řečeno: je původní program Marxova socialismu vůbec slučitelný s realitou soudobých socialistických států? Jsou humanistické ideje autentického Marxova socialismu slučitelné se zájmy vládnoucích elit socialistických zemí? Lze budovat socialismus bez sovětské okupace? 4. Tyto otázky jsou ve světle reality uplynulého roku zodpovězeny tak jednoznačným NE, že bychom museli resignovat na socialismus vůbec, kdyby právě obrovská podpora lidu, národů i socialistického hnutí nedávala odpovědi právě opačné, navzdory realitě okupace. Zdánlivý paradox klíčové otázky smyslu socialismu se stává teoreticky jasným jen tehdy, když pochopíme, že sovětský systém má se socialismem společné jen jméno. Sovětská společnost je státně kapitalistický systém společenský, založený na znásilňování základních idejí socialismu, práv člověka a občana. 5. Sovětský systém má s kapitalismem společné rozhodující znaky: a/ námezdní práci, b/ vládnoucí elitu /třídu/, c/ státní organisaci. Sovětský systém je založen právě na oněch mechanismech ekonomického, politického a ideového násilí, které chtěl Karel Marx zrušit, protože bez zrušení státu, třídního panství a mzdového systému nepovažoval vůbec socialistickou společnost za možnou. Padesát let existence Sovětského svazu svědčí o tom, že SSSR je jen variantou moderní průmyslové společnosti, v níž se uskutečňovaly právě opačné základní trendy, než ty , které spojoval Karel Marx s odumřením státu, se zrušením námezdní práce a s likvidací vykořisťování. 6. Státní kapitalismus SSSR se ovšem liší od klasického kapitalismu - nikoliv však strukturálními znaky výrobního systému /’’základny”/, ale despotickým charakterem byrokraticko-policejního státu /"nadstavbou”/. Základní rozdíl mezi oběma hlavními světovými industriálními soustavami tkví ve sféře mechanismu politické kontroly vládnoucích e- lit. Zatímco v západním kapitalismu politická elita musí respektovat základní lidská práva, nebo alespoň jsou lidská práva soustavně reklamována občany, organisacemi, hnutími, zájmovými sdruženími a odborovými organisacemi, obrovský sovětský stát-podnikatel a jeho byrokraticko- police jně-vo jenská elita se vymyká každé kontrole. 7. Zatímco Marx považoval existenci státu za neslučitelnou se svobodou člověka v socialismu, Lenin usiloval o vývoj směrem k demokra- tisaci státu a odumření represivních mechanismů státní moci. Čtyřicet let stalinismu vytvořilo pravý opak revoluční svobody - obrovský represivní systém totalitní diktatury, proti němuž bylo carské samoděržaví liberální idylou. Tato perverse cílů marxistického socialismu vedla [pageend12]11 ovšem současně ke vzniku nového Třídního rozvrstvení, ke vzniku vládnoucí třídy privilegované státní a stranické byrokracie. Sovětský systém je založen na ekonomickém vykořisťování bezprávného člověka,^na^ třídním panství technokraticko-státně-stranické elity a na potlačení základních svobod jednotlivců i národů, 8 o Sovětský systém není tedy historickým naplánováním smyslu Marxova socialismu, ala je objektivně po čtyřicet let soustavným úsilím o vyvrácení Marxovy vise budoucnosti. Sovětský stát je překážkou šíření socialistických idejí a osvobozující praxe politických organisací, národů a dělnického hnutí. Sovětská ideologie je otevřeným výsměchem humanismu, teoretickým zrušením marxismu, karikaturou smyslu socialistického hnutí. 9»^Zvrácení smyslu socialismu v byrokratickou despocii, proměna Velkého Října v novou podobu třídního panství a záměna teorie revoluce za teorii násilných okupací znamená celkovou, integrální revisi marxismu jako teorie programu osvobození lidstva, jako socialistického humanismu. Smysl socialismu je znásilňován realitou zájmů mocenských a velmocenských elit východoevropských států, které denně reprodukují absolutní parodii, jako by chtěly dokázat pravdu Marxova přesvědčení, že ideje se kompromitují vždy, když se oddělují od zájmů. Marxismus - překonaný systém rozboru kapitalismu minulého století, ale nepřekonaná metoda myšlení o společenské realitě - existuje ve své institucio- nalisované, degenerativní podobě jako ideologická lež, jako soustava dogmat, interpretovaných ad hoc podle mocenských zájmů elity. 18. Autentický marxismus může vysvětlit logiku této degenerace, pravdu konfliktní reality, perversi smyslu socialismu v SSSR, protože chápe společenské procesy a zájmy, jež stojí za transformací smyslu původní ideje. Sovětský socialismus, který nevěří v člověka a v lid jako hybnou.sílu dějin je zrůdná ideologie technokratických elit totalitních diktatur, které budou dále prostituovat základní zásady smyslu socialismu: právo lidu určovat svůj ekonomický osud, demokratickou politickou soustavu a osobní svobodu člověka. Převrátila-li však sovětská mocenská elita smysl marxismu v nesmysl, pak to znamená, že je třeba zrušit nesmyslnou existenci elit, aby uhrančivá myšlenka socialismu - pravda lidské svobody - se stala zároveň idejí našeho století a zájmem lidstva. Bez této jednoty myšlenky a zájmů by mohla nad realitou dějin zvítězit jen absurdita konce dějin. MALÄŠVYCARSKÁ VLASTIVĚDA /pokračování/ ® Hospodářský rozvoj v 18. století Osvícenecké hnutí mělo ve Švýcarsku velký vliv na zemědělství a průmysl. Z Francie sem pronikaly myšlenky fysiokratů, obyvatelstvo upouštělo od trojpolního hospodaření, dávala se přednost stájovému výkrmu dobytka. Přestaly se pěstovat plodiny, kterým se ve Švýcarsku nedařilo a naopak se zvyšovaly výnosy těch výnosných. I v průmyslu si tehdejší osvícení Švýcaři počínali nanejvýš uvážlivě: uvědomili si, že musí^vycházet z místního nedostatku surovin a vyrábět jen takové druhy zboží, u nichž je minimální spotřeba materiálu. Zároveň ochotně pře- JÍmali zkušenosti a dovednosti francouzských uprchlíků /Hugenotů/, jimž poskytli asyl. Protože uměli dobře počítat, uvědomili si záhy, že největších zisků při nejmenší námaze lze docílit výrobou luxusního zboží, a tak se shledáváme s počátky průmyslu hedvábnického, hodinář- ského^as výrobou bižuterie. V horských oblastech se v rostoucí míře vyrábějí exportní sýry. Kalvinistická píle, šetrnost a prostý způsob života vedly k vytváření prosperujících průmyslových podniků a k čilému hromadění kapitálu. Nejdůležitějšími středisky tehdy bvly: Zürich /hedvábí/, St.Gallen /lněné zboží/, bavlnářský průmysl/, Ženeva /hodiny a bižuterie/, Basilej /tiskárny a prýmkařství/. Koncem 18.století se jen v Zenevě vyrábělo cca 40.000 zlatých hodinek ročně. Bern zůstal v°průmyslovém vývoji pozadu; odtud se spíše rekrutovali úradníci a důstojníci. [pageend13]12 O Švýcarsko a francouzská revoluce Francie měla po staletí značný politický vliv na Spříseženstvo a Velká francouzská revoluce přivodila vlastně konec Spříseženstva v jeho původním pojetí. V r.1799 se stává Švýcarsko válečným dějištěm: francouzská vojska generála Massény bojují u Zürichu proti spojeným rakousko-ruským jednotkám. Objevuje se zde i jméno ruského generála Suvorova, který přitáhl přes Gotthard z Itálie, byl však francouzskými vojsky zatlačen zpět přes Alpy. Dosavadní struktura země se pod těmito údery rozpadá; v zemi se vytvářejí dvě skupiny: jedna je pro zachování federalistického systému /Ancien régime/ a druhá bojuje o jednotný stát /Helvetia/. Švýcarská republika, která byla uměle vytvořena, se udržuje pouze pod bajonety francouzských vojáků. Když v r.1802 Napoleon nařídil stažení francouzských vojsk z území Švýcarska, dochází k občanské válce. Napoleon navrhuje příměří a jeho zásahem dochází mezi oběma stranami ke kompromisu: Švýcarsko je prohlášeno konfederací 19 kantonů, které mají svou měnu a svá vojska, mají svou vládu, určenou kantonální ústavou. /Není bez zajímavosti pro dnešní situaci, že tehdy oblast Jura byla vtělena do francouzského departementu Haut-Rhin, že Ženeva byla franc.departementem a že Valais byl začleněn do francouzské říše pod názvem Départe- ment du Simplon./Po Napoleonově zásahu následovalo asi desetileté období klidu v celém Švýcarsku. Země se zavázala dodat francouzské armádě 16.000 vojáků-žoldnéřů, kteří znamenali pro státní pokladnu hospodářské vylepšení, a protože Švýcarsko na zmatcích v Evropě vždycky vydělávalo, doznalo rychlé hospodářské rekonvalescence. Je v tom takový typický paradox: přestože Napoleon připravil Evropě 20-leté období válek, bvl na mnoha místech ve Švýcarsku ctěn jako posel míru a blahobytu. -šd- Malé měsíční zamyšlení /dnes místo POLEMIKY/ Zatímco připravujeme do tisku toto číslo Zpravodaje, blíží se k Měsíci kosmická loď Apollo 11 s třemi muži na palubě. Dva z nich se chystají vystoupit z měsíčního přistávacího modulu a dotknout se jako prvn: lidé nohou povrchu Měsíce, od nepaměti jen opěvovaného a vzývaného básníky. Jeden z utopických snů člověka se uskuteční a my mu budeme přihlížet u obrazovek televizorů! Velikost tohoto faktu je tak ohromující, že si snad ani nejsme s to domyslet jeho smysl. Tím spíše ne, když jej prožíváme uprostřed světa, který vypadá na všechno jiné, jenom ne na uskutečnění našich snů. Patří k tragickým rysům naší současnosti, že triumfy lidského důmyslu a práce jsou provázeny prohrami a katastrofami, že dobývajíce vesmír potácíme se ve světě, rozrytém válkami, sociálními bouřemi a pokrytém lidským utrpením. Že radost nad vítězstvím z dobývání nebeských těles je kalena vědomím, že celé veliké části této Země, která je naším nebeským tělesem nejvlastnějším, jsou obydleny lidmi chudými a nenasycenými, kterým patrně triumfální beztížné dobrodružství neubere ani gram tíhy jejich vlastního hořce lidského života. Že obdivuhodně dokonalá organisace projektu Apollo není v nižádném souladu s pozoruhodně nedokonalou organisací liďské společnosti, která umožňuje i dnes na této planetě potlačovat základní lidská práva, ujařmovat vědomí a svědomí lidí a zbavovat je svobody a lidské důstojnosti. Nic z této hořké skutečnosti nemůže samozřejmě ubrat na velikosti tohoto podniku; a můžeme mít jen radost a zadostiučinění, že je to právě americká raketa a že to bude právě americký občan, který si poprvé šlápne do měsíčního prachu. Neboí, přes všechny rozpory vlastního vývoje a přes všechnu složitost situace nejvyspělejší industriálni země to bude občan státu? který vznikl a trvá na principech demokracie a svobody lidského individua a který i dnes je vlastně jedinou zárukou jejich dalšího trvání ve světě. [pageend14]13 Na jakých principech vznikla a trvá druhá tzv.kosmická velmoc, víme sami z vlastní zkušenosti nejlépe. A je jenom příznačné, že současně s americkým vrcholným pokusem o přistání člověka na Měsíci vyslala tato "mocnost" k Měsíci i svou Lunu 15; vyslala ji rajně, bez předchozího oznámení a bez předem známého programu s cílem nad jiné průhledným: urvat kus slávy. Propagandistické cíle sovětského "dobývání vesmíru" se tu obnažily s trapnou nestydatostí. Kremelští bonzové jsou na prestiž choulostiví a snad se i domnívají, že by jim takový "člen strany na^Měsíci" pomohl trochu pospravit jejich hroutící se rudé imperium. Byť by to byl jen robot; ostatně jejich systém se pro nikoho jiného než pro mlčelivé roboty nehodí. Žijeme opravdu v podivném, rozporuhodném a hrůzu i obdiv budícím světě; nicméně naše naděje jsou upřeny soíše k Neilu Armstrongovi a Edwinu Aldrinovi, kteří i v našem jménu zanechají první lidskou šlépěj na bílé tváři Luny, nežli k těm příručkovým "pionýrům šťastné budoucnosti", kteří dokázali jen pošlapat rudou hvězdu někdejší lidské _pat_ STRÁNKA PRO ČS. SPOLKY VE ŠVÝCARSKU 0 Kostnická nedeía vZixli sme sa 6.júla v Kostnici pri kameni obloženom vencami na počesť toho, koho na tom istom mieste pred päťsto päťdesiatimi štyrmi rokmi upálili na hranici. Bolo nás zo dvesto tristo Čechov a Slovákov, katolíkov, evanjelikov i bez vierovyznania. Poniektorí prišli aj z Nemecka. Zvlášť milé bolo stretnutie so skupinou krajanov z vlasti, ktorí sem prišli takpovediac na skok. No neboli sme sami: pro tomto kameni sa zastavila aj skupina protestantov z južného Fracúzska i nemeckých evanjelikov so svojimi duchovnými. Precítenými slovami sa prihovoril k účastníkom pán Přemysl Fitter, po ňom slovenský evanjelicky kňaz, ktorý vyzval svojich krajanov k jednote s bratmi Cechmi. Francúzsky duchovný začal svoj príhovor niekol- kými vetami v češtine, iJa záver pietnej spomienky zaspievali účastníci pieseň "Teba, Bože, chválime". Spievali ju i nemeckí evanjelici po nemecky. Bola to pekná nedela. Prechádzali sme sa po uliciach, po stopách, kade svojho času podistým kráčali Majster Ján Hus a. jeho druh Jeroným Pražský. Postáli sme pred domom, kde kedysi stála väznica a mučiareň. Navštívili sme Husov dom, kde je teráz múzeum a stáli pod strechou, pod ktorou bol ubytovaný Majster Ján. Pri tejto nríležitosti prichádza človeku nevdojak na mysel nielen vlastný osud, ale predovšetkým osud í udu a vlasti. Ján Hus patril síce svojej dobe, no patrí takisto i dnešku i budúcnosti. On^žije v našom lude^v našich národoch,. Jeho prítomnosť cíti naša vlasť najmä v chví- lach tažkých a krutých Ján Hus - to je sila ducha. Tstota, že pravda íudu zvíťazí nad lžou utláčatelov a zapredancov, sloboda nad útlakom a íudská myšlienka nad panciermi. __ T M v L. t Schůzka s panem konsulem Dne 3o7,1969 byla za účasti.asi 100 lidí poslední pŕedprázdnino- yá schůzka Klubu Čechoslováků v Zürichu, na kterou byl pozván zástupce československého zastupitelského úřadu v Bernu. Měl podat informace o amnestii, vyhlášené presidentem Svobodou pro osoby, které bez povolení opustily území Československa nebo se bez povolení zdržují v cizině . Konsul Krsek poděkoval za pozvání a předem sdělil, že může odpovídat výhradně jen na otázky týkající se amnestie a konsulárních problémů. To splnil. Otázky, které měly poskytnout účstníkům informace o skutečné situaci ve vlasťi, zůstaly nezodpovězeny. Pozorovatele musela [pageend15]14 v té souvislosti napadnout nutně myšlenka, že kdo mlčí, ten souhlasí. I tak se domníváme, že schůzka se zástupcem československého zastupitelského úřadu byla užitečná a naznačila, jaká je situace ve vlasti. Jak bylo vidět, oficiální zástupci mají velmi omezenou pravomoc. Závěrem ještě pan konsul Krsek sdělil, že československý zastup:, elský úřad v Bernu ochorně odpoví písemně na otázky, týkající se jak amnestie tak i konsulárních záležitostí. Ze srdce mnoha přítomných promluvil jeden z účastníků, který řekl panu konsulovi, aby sdělil doma, že kdyby naše vláda dělala politiku v zájmu národa a aktivně bojovala proti okupaci, byla by nás zde asi tak jedna desetina. Potlesk, který se strhl po těchto slovech, hovořil za vše* -im- ® Československo-švýcarský výlet do přírody Jak jsme oznámili minule, uspořádal spolek Amitiés Helveto-Tché- coslovaques v neděli 29»června výlet do přírody. Účastníci jeli společně vlakem z Lausanne do Rolle, odkud byli odvezeni asi 13 km do kopců auty členů spolku a občany městečka Rolle. Starosta obce St.Georges sur Gimel dal bezplatně k disposici značné plochy trávníku a sportovní terén, což účastníci využili k procházce i hře. Před polednem bylo malé shromáždění u švýcarské, československé a místní vlajky, zakončené zpěvem hymny. Počasí bylo nádherné a nálada účastníků výtečná, k čemuž přispěl i neformální ráz uspořádání výletu. Švýcarské ženy si dokonce vzaly na starost děti českých maminek, aby si maminky mohly v klidu popovídat. Výletu se zúčastnilo asi 150 osob nejen z domácího kantónu Vaud, ale i z Valisu, Ženevy, Bielu, Bernu a Zürichu, a všeobecně bylo vyláno po opakování. Pěkný průběh akce byl odměnou členům výboru spolku a Švýcarům, kteří účinně pomáhali při jeho uspořádání. Dr.C.B. • Text STANOV SVAZU ČS.SPOLKŮ VE ŠVÝCARSKU z roku 1957 Jak jsme slíbili, přetiskujeme dnes text Stanov jako základní informaci o dosavadní organisaci čsl.spolkového hnutí ve Švýcarsku. Zároveň - vzhledem k připravované změně stanov a k reorganisaci krajanského spolkového hnutí vůbec - je text stanov pobídkou k připomínkám, návrhům a diskusi právě na téma "Jak se dál jako Čechoslováci organisovat?" Připomínky posílejte na adresu ZPRAVODAJE. Svaz čsl.spolků ve Švýcarsku zároveň znovu oznamuje, že přijímá do svého středu nově utvořené spolky, kluby a sdružení Cechů a Slováků ve smyslu článku II. a III.stanov Svazu. Přihlášky a dotazy zasílejte na adresu: Verband der tschechoslowakischen Vereine in der Schweiz, Postfach 3551 8025 Zurich. Stanovy Svazu československých spolků ve Švýcarsku. Čl.I: Jméno, sídlo a řeč jednací. a/ Svaz československých spolků ve Švýcarsku /Svaz/ je sdružení nejméně dvou čs.spolků ve Švýcarsku. b/ Sídlem Svazu je sídelní místo onoho členského spolku, který byl vedením Svazu pověřen na schůzi delegátů spolků ve Svazu sdružených. Toto pověření je zásadně jednoroční, může však být, vyžaduje-li to nutný zájem S^azu, vždy o další rok, se souhlasem sjezdu delegátů, prodlužováno. c/ Jednací rač Svazu je jazyk český a slovenský. ČI.II; Účel Svazu. Účelem Svazu je seskupení čs.spolků ve Švýcarsku v organisovaný celek,- který má usnadnit vzájemný styk, umožnit vzájemnou podporu a spolupráci členských spolků a přispět tak k utužení organi- sační a duchovní jednoty těch Čechoslováků, kteří jsou věrni zásadám, jak je hlásali oba první presidenti ČSR Masaryk a Beneš. [pageend16]15 ČI.Ill: Členství ve Svazu. Členem Svazu se může stát každý československý a řádně ustanovený spolek ve Švýcarsku, který se zaváže, že se bude řídit jeho stanovami a který dle svých stanov a i své činnosti je věren zásadám a národní tradici, jež vedly ke vzniku svobodného Československa a jež jsou také v souhlasu se základními články ústavy Švýcarské Konfederace. 0 přijetí takového čs.spolku rozhoduje na písemnou a výborem Svazu doporučenou žádost kandidátovu řádně svolaný sjezd delegátů /viz čl.V A 6 b/. Žádající spolek stává se členem Svazu, vysloví-li se pro jeho přijetí alespoň dvě třetiny přítomných delegátů na sjezdu schopném usnášení /viz či. V A - 2/. ČI.IV: Hražení výloh Svazu. Ke hražení výloh Svazu slouží především příspěvky členských spolků, jejíž výši určuje sjezd delegátů /viz čl.V a 6 c/, dále dobrovolné příspěvky, dary a čisté výnosy podniků Svazem pořádaných. Čl.V: Orgány Svazu. A./ Sjezd delegátů zůstává nejvyšším orgánem Svazu a může být řádný a mimořádný. Oba svolává svazový výbor písemně a sice: řádný nejpozději koncem března /jednou ročně/ a mimořádný uzná-li to za nutné dvoutřetinová většina svazového výboru nebo požádá-li o to písemně a s uvedením předmětu jednání nadpoloviční většina spolků ve Svazu sdružených. 1/ Delegáti, jejich náhradníci a účastníci sjezdu gelegátů. Každý spolek - Člen Svazu - má právo i povinnost vyslat na sjezd delegátů jednoho delegáta nebo jeho náhradníka, jejichž jména je povinen oznámit Svazovému Výboru nejpozději do 10 dnů před datem sjezdu. Právo hlasovací má pouze delegát. Náhradník jen tehdy, není-li delegátu možno z fysických důvodů hlasovat. Jen delegáti mají právo na odškodnění svých výloh z pokladny svazové. Náhradníci jsou placeni svými spolky. Jiní členové spolků, jako pouzí účastníci, mají jen právo rokovací. Hosté - nečlenové - nejsou k jednání sjezdu připuštěni. Předseda schůze /viz čl.V A 4/ hlasuje jen při rovnosti hlasů. Byla-li schůze delegátů prohlášena jejím předsedou za důvěrnou, smí se sjezdu zúčastnit pouze delegáti, resp.náhradníci s právem hlasovacím /viz druhý odstavec v č.l tohoto ČI./ 2/ Sjezd delegátů je schopen usnášení jen tehdy, je-li přítomna nadpoloviční většina zastoupených spolků. 0 zásadních otázkách může rozhodovat pouze po předchozím usnesení spolků. 3/ Návrhy: Návrhy k hlavnímu jednání na sjezdu delegátů musí být doručeny Svazovému Výboru prostřednictvím příslušných spolků členských, nejpozději do 30 dnů před sjezdem. Výbor Svazu rozešle rozešle tyto návrhy jednotlivým spolkům, aby o nich mohly rokovat a udělit směrnice svým delegátům. 4/ Řízení schůze sjezdu delegátů přísluší předsedovi Svazového Výboru; v jeho nepřítomnosti místopředsedovi. 5/ Platná jsou usnesení sjezdu delegátů, resp.jejich náhradníků jen tehdy, byly-li přijaty nadpoloviční jejich většinou. Toto usnesení však neplatí v případech ČI.III poslední odstavec, Čl.V 6 m, ČI.VI.4 VII posl.odst. a Čl.B. 6/ Pravomoc sjezdu delegátů. a/ Schvaluje nebo zamítá činnost Svazového Výboru. b/ Přijímá a vylučuje členy /viz ČI.Ill a VII/ c/ Usnáší se o příspěvcích na Svazové výlohy /viz ČI.IV/ d/ Povoluje Svazovému Výboru doplněk na výdajový paušál sfr.500,- a schvaluje nutná vydání Svazového Výboru, jež tento obnos převýšily. e/ Projednává program sjezdu připravený Svazovým Výborem, f/ Rokuje a usnáší se o došlých návrzích. [pageend17]16 g/ Volí výpomocné členy Svazového Výboru. h/ Volí dva revizory účtů a jednoho náhradníka z členů spolků vyjma spolek Svaz vedoucího. Projednává a schvaluje účetní zprávu a stará se o výnosné uložení Svazového jmění. i/ Určuje místo pro příští sjezd delegátů a volí sídlo Svazu ve smyslu usnesení spolků. k/ Rozhoduje ve sporech dle ČI.VI.1,2,3,4- 1/ Usnáší se na změně stanov dvoutřetinovou většinou přítomných delegátů resp.hlasujících náhradníků. m/ Usnáší se o rozpuštění Svazu dvoutřetinovou většinou /viz ČI. IX/. B/ Výbor Svazu: Výbor Svazu /Svazový výbor/ je výkonným orgánem Svazu. Skládá se z předsedy, místopředsedy, jednatele a pokladníka spolku vedoucího, ze správce úmrtního fondu čs.spolků ve Švýcarsku a správce Masarykova podpůrného fondu v Zürichu, pokud tento přispívá na úmrtní pojistku členů. Je-li předseda současně správcem Úmrtního Fondu, je místopředseda spoluruči- telem za správu Úmrtního Fondu. 2/ Pravomoc Svazového výboru: a/ Je vykonavatelem usnesení sjezdu gelegátů. b/ Připravuje a svolává jejich řádné a mimořádné schůze. c/ Hospodaří se svěřenými finančními svazovými prostředky do obnosu sfr.500,-. d/ Rozhoduje ve sporech dle ČI.VI 1 stanov. e/ Zastupuje Svaz ve vnějších záležitostech. 3/ Usnáší se nadpoloviční většinou, za přítomnosti všech svých členů ze spolku vedoucího /viz B 1 tohoto článku/ a správce Úmrtního Fondu. Je-li předseda Svazového Výboru současně správcem Úmrtního Fondu nebo nemocen, doporučuje se přítomnost též správce Masarykova Fondu. 4/ Pravomoc Svazového Výboru končí zvolením nového na rádném nebo v závažných případech též mimořádném sjezdu delegátů. ČI.VI: Spory. 1/ Výbor Svazu rozhoduje ve sporech mezi jednotlivými členy jednoho a téhož členského spolku, jen na výslovnou žádost dotyčného spolkového výboru. Rozhodnutí musí dodat do jednoho měsíce ode dne, kdy příslušnou žádost dotyčného spolku přijal. 2/ Ve všech ostatních sporech rozhoduje schůze delegátů na žádost aspoň jedné sporné strany. Jedná-li se o spor zvláště důležitý a spletitý, je žádající strana povinna obrátit se nejdříve na Svazový Výbor. Tento pověří aspoň jednoho člena kteréhokoliv svazového a ve sporu nezúčastněného spolku přípravným vyhledáváním. Pověřenec podá pak zprávu o výsledku Svazovému Výboru, který ji předloží se svým návrhem nejbližší schůzi delegátů, aby o sporu rozhodla. 3/ Odvolání je přípustné jen ve sporech dle č.l tohoto Článku. Rozhoduje o něm schůze delegátů. 4/ Schůze delegátů rozhoduje ve všech sporech a odvoláních /vyjma prvního odstavce tohoto článku/ dvoutřetinovou většinou /viz ČI. V A 2/. ČI.VII: Vyloučení ze Svazu. Sjezd delegátů může vyloučit ze Svazu spolek, který: a/ nekoná své povinnosti a zejména nevyšle třikrát po sobě delegáta nebo jeho náhradníka na řádně svolané sjezdy delegátů. b/ Vědomě se proviňuje proti stanovám vlastním a svazovým, zejména proti ustanovení prvního odstavce ČI.III Stanov. c/ Podlamuje ať morálně či materielně činnost a bytí Svazu. K platnosti vyloučení dle tohoto článku se vyžaduje dvoutřetinová většina přítomných /viz ČI.V A 2/ delegátů. ČI.VIII: Majetek Svazu. Majetek Svazu spravuje Svazový Výbor dle ustanovení ČI. V B 2c. [pageend18]17 ČI„IXo Rozpuštění a zánik Svazu. 1/ Svaz může byt rozpuštěn, rozhodne-li se pro to dvoutřetinová většina delegátů /náhradníků/ na sjezdu přítomných /viz ČI. V A 2/. Jmění Svazu a jeho inventář se odevzdá Úmrtnímu Fondu čs.spolků ve Švýcarsku. Ještě během schůze je však nutno potvrdit nebo znovu zvolit dvoutřetinovou většinou přítomných delegátů /náhradníků/ správce tohoto fondu a případného jeho nástupce. 2/ Svaz zaniká, nemá-li již ani dva členské spolky /Člw la/. I v tomto případě připadne svazové jmění Úmrtnímu Fondu čs, spolků ve Švýcarsku. Jakmile nastane nebezpečí, že by mohl Svaz zaniknout dle ČI. I těchto stanov, svolá předseda Svazu nebo jeho zástupce ustanovený dle ČI,V bl - ..rubý odstavec - neprodleně předsedy, jednatele a pokladníky v té době ještě stávajících spolků, jakož i správce Úmrtního Fondu resp. dle ČI. V b 1 jeho spolu- ručitele. Tato schůze potvrdí nebo zvolí nadpoloviční většinou přítomných správce Úmrtního Fondu, jemuž jmění Svazu odevzdá. Předseda této schůze hlasuje jen při rovnosti hlasů. ZPRAVODAJ ČTENÁŘŮ Především bychom chtěli poděkovat těm mnoha čtenářům, kteří nám v poslední době poslali kopie letáků a textů, pocházejících z domova. Dík jim můžeme dnes v rubrice dokumentů tyto materiály otisknout. Týká se to paní T,S,z Zürichu, paní M„T»z Zürichu, pana T.B. z Badenu, dr. Zdeňka B,z Baselu,dr,B,H,z Eggu, pana J.K.^ze St.Gallen, pana Jana M.z Mellingen a Ing.Jiřího V.z Frankendorfu, Jemu, zároveňděkujeme za návrhy k památníku, předáme příslušné komisi. Pokud pak jde o návrhy na způsob, jak zde-ve Švýcarsku vzpomenout "Dne hanby" 21. srpna - a v tom směru nám napsalo své mínění několik dalších krajanů - rádi bychom je a vás všecňny předběžně informovali o tom, že se Svazem spolků projednáváme^ jednotnou formu protestní manifestace v předvečer výročí okupace Československa, a to v Zürichu po případě i v dalších místech, kde je větší koncentrace československých uprchlíků. 0 způsobu, průběhu a místě této společné manifestace budete včas a podrobně informováni jak prostřednictvím ZPRAVODAJE, tak i zvláštním letákem. Zprávy o tom budou také uveřejněny ve švýcarském denním tisku. Zároveň v této souvislosti upozornujeme čtenáře, že v srpnu vyjde ZPRAVODAJ jako dvojčíslo , které bude celé věnováno dokumentům q drpnu 1968 a rozboru situace, která se po uplynutí roku od potupného přepadu Československa u nás i ve světě vytvořila. ^Toto sdělení je také odpovědí na dopis značky R.S.z Baselu, v němž se mj. vysluvuje názor, že ona forma projevu, obsažená v provolání dělníků a studentů doma v republice není vhodná ani nutná zde ve svobodném Švýcarsku« Ze nemá smysl zdobit např.vlajku nebo trikolóru černým flórem anebo chodit ve smutku. Že právě my zde můžeme hrdě vztyčit československou vlajku na plnou žerd a hlasitě a důrazně dát najevo své mínění a svůj vlastenecký i lidský protest. Zdá se nám, že to je názor rozhodně správný. Z Ameriky, z redakce Amerických Listů a New Yorského deníku nám přišel pozdrav, který rádi otiskujeme: Vážení přátelé a kolegové, děkujeme srdečně za zasílání Zpravodaje a doufáme, že dostáváte naše Americké Listy. Máme hodně čtenářů ve Švýcarsku a několika už jsme mohli i pomoci. Jestliže by se někdo obrátil v tomto smyslu na Vás, zplnomocnujeme Vás, abyste ve Zpravodaji otiskli naši adresu, aby se [pageend19]18 noví uprchlíci mohli na nás obracet. Gratulujeme Vám k Vaší práci, nabízíme spolupráci a kdykoli byste něco potřebovali., rádi podle svých sil pomůžeme. Srdečně Vaše Americké Listy UNIVERSUM SOKOL PUBLIKATIONS, INC. P.O.Box 468, Perth Amboy, N.J. P.A.June, 26, 1969 08862, ./2O1/826-1998 Všem dalším čtenářům, kteří nám poslali své příspěvky, básničky a náměty, ze srdce děkujeme a prosíme, aby se nehněvali, když snad všechno neotiskneme, a přijali naše ujištění, že si to vše schováme p^o radost i pro příležitost. Přišlo nám ještě několik příspěvků do polemiky o založení slovenského spolku /od arch.R.P.z Villeneuve, od pana Hanse V.z Fislibachu/ a i když jde o názory rozumné a zajímavé, rozhodli jsme se tuto "mezinárodní" diskusi zatím přerušit. Nechrne to na podzim. A panu Vladimíru Š. z Eglisau se omlouváme, že jsme jeho "soukromý" dopis zčásti publikovali v 8.čísle. Leč píše-li někdo do redakce, musí s takovým "nebezpečím" počítat. Na soukromé povídání nemáme věru čas. Tak - na shledanou v příštím dvojčísle. -red- ZPRÁVY A INFORMACE • Dokumentární výstava k výročí 21.srpna V Zürichu se připravuje výstava dokumentů o srpnové okupaci Československa 1968. Má být uspořádána pod širým nebem na Bürkliplatzu a o- tevřena k výročí 21.srpna. Pořadatelem výstavy jsme byli požádáni, abychom vyzvali všechny československé krajany ve Švýcarsku, zejména ty, kteří přišli po srpnu, aby pomohli při uspořádání této výstavy tím, že zapůjčí dokumentární materiál a zejména obrazovou dokumentaci. Vyzýváme zároveň historiky, architekty, fotografy a výtvarníky, dále šikovné české a slovenské řemeslníky, aby se přihlásili ke spolupráci s výstavním komitétem na adresu: Louise Volek, Mainradstr.51 Zürich. • Soutěž malých umělců "Československé děti 1969” Spolek Helveto-československého přátelství v Lausanne vyhlašuje dětskou soutěž o nejlepší výtvarnou nebo literární práci "Československé děti 1969” pro oblast celého Švýcarska. Soutěž má tyto podmínky: 1/ Výtvarná část; a/ Plošný výtvarný projev /kresba, malba, textil, koláž, tisk/. Soutěžící může poslat 3 práce. Formát je neomezený. b/ Trojrozměrný předmět. Motiv nemusí být jen výtvarný /soška,relief/, ale může mít i užitkový charakter /loutka, dívčí ruční práce, hračka/, nebo i technický /lod, auto/. Jsou vyloučeny předměty, konstruované dle zakoupených plánků či modelů. Nejdelší rozměr předmětu může být 30 cm a soutěžící může zaslat jen jeden předmět. 2/ Literární část:v a/ Poesie /báseň, vázaný nebo volný verš/ b/ Próza /pohádka, povídka, popis/. Omezeno na 4 strany formátu A4, c/ Text k písni. Všeobecné podmínky: Téma obou částí soutěže je libovolné. Soutěžící se může zúčastnit každé discipliny soutěže. Účastníci budou rozděleni do tří věkových kategorií: 1.kategorie do 7 let - 2.kategorie od 8 do 10 let - 3.kategorie od 11 do 14 let. [pageend20]19 Soutěžní práce zasílejte na adresu: ECOLE CANTONALE DES BEAUX-ARTS, Avenue de 1’Elysée 10, 1000 Lausanne. Z technických důvodů je nutno zaslat práce v době mezi 20. a 30. zářím 1969• Na každém vnějším obalu musí být dle obsahu zřetelné označení "Československé děti 1969". Vnitřní obal a každá jednotlivá část musí být označena plným jménem, přesnou adresou a věkem. Má-li dílo jméno, necht je rovněž uvedeno na všech částech. Vyhodnocení soutěže: Zhodnocení bude provedeno odborníky jak ze strany švýcarské tak i československé. Výsledky soutěže a udělení cen budou vyhlášeny v říjnu. Soutěžit mohou všechny děti českých a slovenských uprchlíků, žijících na území Švýcarska. Spolek Helveto-československého přátelství 70, Avenue Béthusy, 1012 Lausanne @ Dr.Juraj _SLÁVIK zemřel Byla to bolestná zpráva, která nedávno přišla ze Spojených států: zemřel tam ve věku 79 roků nadšený a přesvědčený masarykovec, Slovák a Čechoslovák, dr.Juraj Slávik. Československý lid má hluboký důvod ke smutku. Ve Slávikovi ztrácí velikého syna slovenské země, velikého československého vlastence. V osvobozené vlasti po roce 1918 se stal členem Revolučního národního shromáždění, byl generálním tajemníkem agrární strany na Slovensku, ministrem, později diplomatem, náměstkem starosty Československé Obce Sokolské. V roce 1939 odešel do USA a úzce spolupracoval s presidentem Benešem ve II.světové válce na osvobození vlasti. ud 1.července 1946 byl československým velvyslancem ve Washingtonu - až do 3.března 1948, kdy na protest proti komunistickému puči rezignoval. Stal se jedním ze zakladatelů Rady svobodného Československa a neúnavně pracoval v exilu. - Čest jeho památce! ® Slovo o "Českém Slovu" Po loňksé okupaci se znovu rozrostl československý exil a to podnítilo i vznik nových česky a slovensky psaných novin v zahraničí. Skoro v každé zemi vznikly místní noviny, což potvrzuje i existence našeho Zpravodaje. Ale jak on tak i ostatní exilové noviny se zabývají hlavně problémy v zemi, ve které jsou vydávány. Mezeru se snaží vyplnit České Slovo - noviny československého exilu, vydávané pro všechny československé exulanty již patnáctý rok. Obsahuje zasvěcené komentáře k situaci ve vlasti a shrnuje nejzajímavější zprávy ze života čs.exilu po celém světě. Vychází jednou měsíčně v rozsahu 6 tiskových stran a roční předplatné činí 14 sfr. Adresa redakce: České Slovo, D-8 München 86, Postfach 860604 BRD. O 69" Od poloviny července začne v Mnichově vycházet nový časopis pod názvem "TEXT 69". Časopis chce být jakousi representativní tribunou současného českého myšlení a chce zveřejňovat takové příspěvky, které mají co říci k problémům obecnějším, než jsou problémy čistě exilové. V zakládající redakci je mimo jiné Sláva Volný a Jaroslav Kučera. V polovině července vyjde nulté číslo. Zájemci, kteří chtějí tento časopic odebírat, se mohou přihlásit závazně korespondenčním lístkem na adresu: Josef Vedlich^ Rte Joseph Chalex 13, 1700 FRIBOURG. Roční předplatné bude asi 20 šfr. © Husův Sbor Čechů a Slováků v Curychu v červenci a srpnu shromáždění nekoná. Od první neděle v září opět v 19 hodin v Lavaterhaus, St.Peterhofstatt 6 I.patro /proti St.Peterkirche/. [pageend21]20 MALÝ OZNAMOVATEL Hledají se • Hladá sa Jaroslav Kocián s rodinou, údajne vo strednom Švajčiarsku. Hladá ich: Samuel Struhár, 105 West Lodge Ave.Apt.823 Bldg.A, TORONTO 3 ONT., Canada. • Paní Holečkovou Dagmar hledá pan Gregor Maslivec, který v poslední době změnil adresu" G.M., 516 W.Fernfield Dr.apt.B.. Monterey Park, Calif.91754, USA. Práci hledají • Elektromechanik s praxí v Chiraně jako servisní opravář hledá zaměstnání v podobném oboru ve Švýcarsku. Zn. : "Elektromechanik" do adm. Zpravodaje. Práci nabízí • Mimořádná příležitost! Hledáte výnosné vedlejší zaměstnání nebo domácí práci pro ženy v domácnosti? S přiloženými pěti IO-Rp^ známkami pište na adresu: VERTRETUNG AUFTRAGS-VERMITTLUNG, 3250 LYSS, poste rest. Byty - pronájmy # Od podzimu vezmeme do podnájmu v komfortním bytě v Zürichu charakterní ženu. Zn.: "Podnájem" do adm.Zpr. Oznamy O ud 12.října - 15 dní na Malorce - zájezd pro mládež od 18 do 28 let. za 345,- Fr. Slečna J.S. vyzývá další zájemce, aby se do zájezdu připojili a vytvořili tak československou skupinu rekreantů. Zájezd pořádá Club Escolette, kanceláře v Basle, Bernu, Bielu, Lausanne a v Zürichu. • Pro doplnění československého tanečního orchestru hledáme v Zürichu a blízkém okolí hráče na bicí, trumpetu, kytaru, bas /i solo/. Trantišek Petrus, Zeltweg 47, 8610 USTER. • Hana Holzer oznamuje přátelům a krajanům, že: se jí narodil syn Patrick. Základní údaje: 4,15 kg, 53 cm a švýcarský vzduch v Domatu mu svědčí. Auto - moto - prodej • Prodám Wartburg 1000 s čs.SPZ. Nový motor, nová baterie, 2 zimní gumy navíc. Jan Mazáček, Unterwiesenstr.7, 8408 Winterthur. 0 Prodám Škoda Octavia Combi, r.1968 s čs.SPZ, v dokladech druhý majitel, prevod 600 Kčs, Jiřík František, Rotbuchstrasse 25, 8600 Dübendorf. • Prodám Fiat 850, červený v bczv.stavu, čs.SPZ. Tel.032/84 50 68. • Predám Wartburg 1000, 1964, 60.000 km, světlý, s čs.SPZ. Zn.: Výborný - tel. 061 / 35 17 33» Insertní korespondenci a nabídky posílejte na adresu administrace Zpravodaje, Neuheim 30, 8853 LACHEN. [pageend22]SEMINÁŘ o po dnik a ní ve Švýc a r sk u ■ ■ PŘIHLÁŠKA ■ ■ Jméno: Pří jmění: Ulice: Číslo:Kantón: Č. pošty: Obe c: Věk:Povolání - vzdělání: Ve Švýcarsku zaměstnán ve svém oboru? ano,ne ? S dosavadní prací a zařazením spokojen ? ano,ne ? Přihlašuji se k účasti na semináři: nezávazně,závazně ? Chci se podílet na jeho přípravách: ano,ne ? Vystoupím s diskusním příspěvkem : ano,ne ? na téma: čas: Které problémy by měl seminář řešit důkladně ? Které problémy by měl seminář řešit okrajově ? Jiné náměty: Zúčastním se společného obědu: ano,ne ? V průběhu semináře by mělo být podáno občerstvení: ? Potřebuji zajistit nocleh: pátek-sobota,sobota-neděle,ne Zúčastním-li se semináře, zavazuji se vyrovnat poplatek k úhradě nákladů na seminář. / asi 20 - 30 Fr./ Datum:Podpis: Nehodící se škrtněte. Chcete-li věc víc rozvést, přiložte dopis. Přihlášku zašlete vyplněnou na adresu: ZPRAVODAJ Neuheim 30 ■ 8853 Lachen PROGRAM ■ ■ Program bude řešit tyto základní problémy: 1. část Informace švýcarských úřadů a institucí - právní předpisy, podmínky a formy soukromého podnikání - předpisy a možnosti platné pro cizince, čs. občany a pol. uprchlíky - platnost čs. vysvědčení a diplomů Informace zástupců bankovních úřadů - ekonomické otázky , bankovní praxe - poskytování kreditů - poskytování.hypoték na stavby bytů, domů a pod. - co je to Světová banka ? Diskusní příspěvky - k právním a ekonomickým otázkám - dosavadní zkušenosti Dotazy a odpovědi k předneseným problémům 2. část Rozbory situace, tematické diskusní příspěvky, úvahy, záměry a návrhy - návrh na založení společnosti Cechů a Slováků - návrh na založení stavebního družstva - spolku - diskuse, dohody, úmluvy, případně závěrečný protokol. INFORMACE □ □ Seminář je pořádán pro československé krajany žijící ve Švýcarsku, z jejich podnětu a pro jejich informaci. Seminář v průběhu jednoho dne účastníkům objasní proble - matiku podnikání ve Švýcarsku s důrazem na práva a možnosti, které jsou cizincům a politickým uprchlíkům v tomto směru poskytovány a naopak. Seminář bude místem výměny dosavadních zkušeností, místem poznání, kde mohou vzniknout partnerské svazky pro další působení ve Švýcarsku. Seminář by měl dát každému odpověň, kdo o osamostatnění, založení živnosti, ordinace, kanceláře, podniku, družstva Či společnosti uvážuje.Měl by odpovědět každému jaké jsou předpisy,zvyklosti a ekonomické nutnosti k tomu potřebné. Seminář bude místem, kde se můžeme zamyslet nad společnou možností podnikání. Vzájemná podpora může usnadnit a urychlit růst podnikatelských celků ve všech oborech. Na seminář budou pozváni odpovědní představitelé švýcarských úřadů a institucí, kteří podají základní informaci a odpoví účastníkům na dotazy. Průběh semináře bude zaznamenán a účastníkům bude zaslán zápis včetně případných důležitých informací a pramenů , společných dohod, záměrů a rozhodnutí. Seminář připraví kolektiv dobrovolníků, kteří se na tuto výzvu přihlásí. Přihlášky vyplňte a odešlete obratem. Nejpozději do 30.7. 1969, aby se potřebná data dala urychleně zpracovat, připravit kvalitní náplň, jakož i důstojný rámec semináře Ti, kteří se přihlásí k přípravě semináře, budou dopisem vyzváni k účasti na první schůzce přípravného kolektivu . Ti,kteří se přihlásí k přednesení diskusního přízpěvku tematicky zaměřeného prosíme, aby uvedli stručně náplň a čas potřebný k přednesení. Každý přihlášený zájemce bude pozván dopisem s podrobnými pokyny o semináři. Termín: některá sobota v měsíci září / říjnu /. Místo : pravděpodobně Zürich. 0 [pageend23][pageend24]Jan Vyčítal Vladimir Renčín „Vy mlčte, já už si sám zjistím, kdo koho napadli** „No buďiž - čest práci! Ale příště pozdravím potichu, abych nikoho nevzbudil, jasný!!** „PROZKOUMAL JSEM, PÁNOVÉ, DESÍTKY ZPOSOBO JAK SLUŠNÉ UŽIVIT RODINU, ALE ŽÁDNÝ NEMÉL NIC SPOLEČNÉHO S PRACÍ, TOU MATKOU POKROKU .. ?* NAKRESLIL JIŘÍ LOCHMAN Vladimir Renčín — Už abych byla v práci a trochu si oddychla! Vladimir Renčín „Ovšem daleko nejvýhodnější jsou naše hospodářské styky s tichomorským státem Akubali. My tam nedodáváme vůbec nic a oni nám také ne.. [pageend25]ZPRAVODAJ všem zájemcům zprostředkuje nezávazné informativní setkání s pracovníky největší Švýcarské pojišfbvny «Zürich». Pojištovna má pobočky po celém Švcarsku a styk s ní je pro jakýkoliv případ snadný, rychlý a seriosní. Vyplněný kupon zašlete na adresu: ZPRAVODAJ, Neuheim 30, 8853 Lachen. V dalším zaškrtněte body, o které máte především zájem: Auta: zákonná odpovědnost — havárie — spolujezci Úraz: děti — dospělí, jednotlivě — kolektivně Nemocenská pojistka: děti — dospělí, jednotlivě — kolektivně Životní pojistka: děti — dospělí, jednotlivě — jinak Pensijní pojištěni: s okamžitou výplatou — splátkovou — přilepšení Zákonná odpovědnost: vůči třetím osobám a věcem, platí v celém světě A dálé: spoření, zemědělské půjčky, ostatní půjčky, stavby, výrobní objekty, pojištění domácnosti. Jméno a příjmení: ...................................................... Ulice a č.: ..................................................... Obec a č.: ......................................................... 7PRAVOßAO Cechů a Slováků ve Švýcarsku 4. r\ n v W M M J Zeitschrift der Tschechen und Slowaken in der Schweiz Journal informatif des Tcheques et Slovaques en Suisse Vychází dva krát do měsíce tiskem offset na formátu A4. Řídí redakční kruh. Vydává Tiskové sdružení ZPRAVODAJ, Postfach 352, 8025 Zürich Redakce: Zpravodaj, Postfach 352, 8025 Zürich Administrace, inserce a tisk: Zpravodaj, Neuheim 30, 8853 Lachen,tel.055-72641 od 12.00—13.30 — Postcheck: 80 - 47836 Zürich Kantonalbank Schwyz: 80 - 2402 / 20.163 C — Copyright Presseverein Zpravodaj Předplatné: roční předplatné =24 Čísel — 24.— Fr, cizina 27.60 SFr. půlroční předplatné = 12 čísel — 13.— Fr, cizina 14.80 SFr. V« roční předplatné = 6 čísel — 7.— Fr, cizina 7.90 SFr. Pro případ letecké zásilky do Ameriky, Afriky a na Stř. Východ příplatek 0.25 SFr na každé zaslané číslo. Objednací lístek na Časopis ZPRAVODAJ / zasílejte na uvedenou adresu admini- strace-.Neuheim 30, 8853 Lachen Jméno: Příjmení:................................................. Adresa: Bydliště:.................................................... Žerné: Objednávám pravidelné zasílání Časopisu Zpravodaj Datum:........ Podpis:.................... [pageend26]