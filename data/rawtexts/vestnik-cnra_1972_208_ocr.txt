VĚSTNÍK PO NÁVRATU Z ŘÍŠE STŘEDU Na vytváření přátelských vztahů a pokoje i mezi národy není nikdy pozdě a nemá se propást žádná vhodná chvíle. Z tohoto hlediska je tedy zájezd presidenta Nixona do Číny, připravený s tak úzkostlivou pečlivostí, opravdu historický, zvláště když představitel největší demokratické velmoci již od nastoupení svého úřadu usiloval o změnu poměru ke komunistické Číně a o návštěvu Pekingu. Použil k tomu vlivu a rad mnohých státníků a politiků evropských zemí, počínaje Francii, která r. 1954 ztratila své postaveni v In- dočíně, a konče Rumunskem, jež s Albánií a Jugoslávií je jakýmsi evropským agentem komunistické Číny. Říkalo se, že zájezdem se končí americko-čínské nepřátelství, což je ovšem nepřesné. Čína byla naším válečným spojencem, všemožně jsme ji podporovali vojensky, hospodářsky i politicky, čínští vědečtí pracovníci studovali' a vyučovali na zdejších vysokých školách, působili i na nejchoulostivějších místech národní obrany, ale když pevninská Čína byla r. 1949 ovládnuta komunisty, mohli se bez obtíží vrátit domů se vším, čemu se tady naučili a co vyzkoušeli. Naproti tomu pracovníci američtí, lékaři, profesoři, misionáři atd„ kteří v Číně za mnoho let pobytu vykonali veliké dílo ve školství, zdravotnictví a všeobecné péči o lid, byli po komunistickém vítězství pronásledováni, mučeni v nejhorších čínských žalářích a mnozí z nich tam hynou dosud. Mučení tělesné i duševní je totiž v Číně tradiční zostřováni trestů vyřčených soudem. A víme-li, že teprve v poslední chvíli před příjezdem amerických hosti byly zamazávány posměšné a útočné protiamerické nápisy a obrazy na zdech a štítech v Pekingu, můžeme se právem ptát: kdo tedy a komu byl nepřítelem? * Americká veřejnost přes to schvalovala zájezd do Číny, jako by byla již dávno lačněla po přátelství s nynějším režimem pevninské Číny, a opakovalo se nadšení, jaké jsme za války zažili při zalíbení ve všem sovětském, v módě, ba i v jídle. Ale rozdíl v určení přátelství je důležitý při posuzování návštěvy, vyjádřeného v společném prohlášeni presidenta Nixona a premiéra Čou, vydaném před rozloučením v Šanghaji. Má ibýt upevňována shoda obou národů, rozšířeny vzájemné styky v oboru vědy, kultury a techniky, oživeny styky hospodářské a zpravodajské a zahájen třeba omezený styk diplomatický. Do prohlášení je vtělen také obsah usnesení první konference komunistických a polokomuni- stických států asijských a afrických, jež se konala v dubnu 1955 v Bandungu v Indonésii. Spojené státy ani komunistická Čína nebudou usilovat o nadvládu v asijsko-paci- fické oblasti a jsou proti podobným pokusům jiných zemí. To se však poněkud liší od nedávného projevu premiéra Čou, jenž žádal, aby pacifická oblast, odkud vyloučil nejen Francii a Velkou Britanii, nýbrž také Indii, byla dána do “spravedlivě rozděleného vlivu’’ Číny, Japonska, Spojených států a Sovětského svazu. Společné prohlášení zavrhuje také snahy některých velmocí o rozdělení světa na zájmové sféry. Čína to prohlásila již několikrát a třebaže nikdo není jmenován, je jasné, kam to míří. Zájmové oblasti jsou — při shovívavosti ostatních velmocí — oblíbené nebezpečné hračky Sovětského svazu, který do takového rozdělení světa vytrvale láká Spojené státy. V mezinárodní politice se totiž rádo měří podle velikosti. * Nejdůležitější ze společného prohlášení je arciť stanovisko k problému národní Číny, t.j. k Čankajšekově vládě, která jsouc r. 1949 vypuzena z pevniny, uchýlila se na Formosu (Tajwan) a přilehlé ostrovy. Komunisté zprvu ostřelovali ostrovní posice a připravovali invasi na Tajwan, takže r. 1950 president Truman vyslal do Tajwanské úžiny 6. válečné loďstvo a potom r. 1955 za presidenta Eisenhowera se Spojené státy smluvně zavázaly chránit Tajwan a Pesca- dorské ostrovy, při čemž Čankajšek slíbil, že se nepokusí o vpád na pevninu. Tato smlouva dosud platí a můžeme mít za to, že se i na ni vztahuje zmínka pres. Nixona a dr. Kissingera, že dostojíme všem závazkům. Jde tu opravdu o problém, který v biblických časech při sporu dvou žen o dítě rozhodl tak moudře král Šalamoun. Sporné čínské strany usnadnily presidentu Níxonovi řešení, ač výsledek není jistý. Čankajšek i Mao prohlašuji, že je jenom jedna Čína a Tajwan je její součástí, jenomže jak Peking, tak Tajwan si činí nárok na ovládání této jediné společné Číny. Spojené státy podporovaly stanovisko Čankajšekovo, ale když postavení národní Číny ve Spojených národech bylo ohroženo, naše vláda začala se přiklánět ke kompromisní teorii “dvou Čín”, pevninské a tajwanské, při čemž byla již připravena na “znormalisování” vztahů ke komunistické Číně. Při našem vlažném postupu byla národní Čína 25. října ze Spojených národů vyloučena a nahrazena zastoupením Pekingu. Také společné prohlášení uvádí, že Číňané "po obou stranách Tajwanské úžiny” vyznávají zásadu jedné Činy, jejíž neodlučitelnou součástí je Tajwan, a Spojené státy dodávají, že mají zájem na tom, aby různost výkladu jednoty si rozřešili Číňané sami a to pokojně. Podle toho pak, jak se napětí zmírní, bude odvoláno americké vojsko z Tajwan a zrušeny vojenské základny. * Jsou přímo fantastické plány na toto pokojné řešení. Edgar Snow, osobní přítel a životopisec “předsedy” Maa, jenž jako novinář a znalec Číny měl být také v družině presidenta, ale zemřel ve Švýcarsku před samým odletem, napsal loni v červenci, že dohoda je možná, když Čankajšek uzná svrchovanost Pekingu a spokojí se jakýmsi “gu- vernérstvím” autonomního Tajwanu. Ale Mao a Čankajšek jsou znepřáteleni na život a na smrt již od r. 1927, a tu je sotva možno mluvit o smíru, i když věk otupí leckteré hroty. Pak je tu druhá možnost, kterou potvrzuje také francouzský bývalý komunista André Malraux, někdejší důvěrník presidenta de Gaulle a jeho ministr, jenž před odjezdem Nixonovy výpravy byl schválně pozván do Washingtonu ČESKOSLOVENSKÉ NÁRODNÍ RADY AMERICKÉ Březen 1972 Číslo 208 JOSEF FALTA: [pageend1]VĚSTNÍK MARCH 1972 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Office: 2137 So. Lombard Avenue, Cicero, Hlmois 60650 Tel.: 656-1117 Second class postage paid at Chicago, Hlinois VĚSTNÍK BŘEZEN 1972 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. S3 00. Redaktorka—VLASTA VRÁZOVÁ Úřadovna: 2137 So. Lombard Avenue, Cicero, Hlinois 60650 TeL: 656-1117 k poslední poradě. Malraux se vyzná v poměrech čínských a vietnamských (měl tam kdysi velké nepříjemnosti, když chtěl vyvézt všelijak získané umělecké poklady) a říká, že otázka bude rozřešena teprve až hlavní soupeři odejdou na věčnost. Oba mají vysoký věk a nevalné zdraví a Mao, jak píše Snow, prý už od r. 1965 přemýšlí o smrti. Ale přes tuto chvályhodnou odevzdanost, zasahuje do politického rozhodování a stačil ještě podnítit “velkou kulturní revoluci” r. 1966, kterou řídila jeho žena, a v níž rozběsnělé davy málem zničily nejen prastaré kulturní památky, ale i všechen současný kulturní a vědecký život a všecko, co je z ciziny. Davové šílenství zkrotila nakonec armáda. Ale i toto obrazoborecké řádění má mnoho příkladů v čínských dějinách: bývali občas šmahem vyvražďováni vzdělanci, u- mělci a básníci, stoupenci Konfuciovi a šiřitelé jeho učení, náboženští rozkolníci atd. Ztěži si představíme, co krve by vyteklo na Tajwanu po nějaké "smírné dohodě” — Mao sám přiznává, že v letech 1949 až 1954 bylo v pevninské Čině popraveno 800,000 lidí nesouhlasících s komunismem, a dodává s politováním, že to bylo jenom 17 procent odpůrců komunismu. Jsou ovšem jako v každé diktatuře, také činitelé umírněni, možná, že z nich je i premier Čou En-laj, ale ti zpravidla začínají jednat, až když zuřivei, ta děsivě ukázněná masa fanatiků, se unaví. Některým našim senátorům to ovšem nevadí. Navrhovali už, aby celý Vietnam byl odevzdán komunistům a aby ti jejich odpůrci, kterým se podaří zachránit před vyvražděním, byli přijati do Spojených států, jako političtí uprchlíci. V této osvicenosti zrušila většina v senátě t. zv. tonkinskou resoluci, týkající se vietnamské války, a již delší dobu se volá také po zrušení smlouvy o obraně Tajwanu. * I při nejhlubších ideových rozdílech je možno pěstovat jistou míru součinnosti, obchodní a kulturní styky, výměnu vědeckých a technických poznatků a službu informační. Ale účelem presidentovy cesty a jeho vyjednávání, i smyslem společného prohlášení byla přece “možnost změnit svět”, pokus o zajištění světového míru pro budoucí pokolení a jak pan president řekl, “míru nevídaného v dějinách civi- lisace.” Dojdeme k tomu cíli ruku v ruce s těmi, jejichž zásady se tak příkře liší od našich pojmů svobody a míru, ba vůbec lidskosti? S představiteli státu, který už léta podniká výpadové výpravy do jihoamerických zemí, do nových států afrických a na Střední východ? Pravda, optimismus, který se udržuje i za nynějšího ticha po návratu, je založen na úsudku, že komunistická Čína je k nám vlídnější ze strachu před Sovětským svazem. To byl by prý chatrný základ přátelství, nemluvě ani o tom, že tento způsob vysvětlování není právě nejlepší přípravou pro květnovou návštěvu presidenta Nixona v Moskvě. Situaci ještě vydatně zhoršil výklad k brannému rozpočtu, kde tajemník obrany uvedl, že Čína bude mít už brzy řiditelné střely, jež zasáhnou většinu vojenských cílů v Sovětském svazu, a že jsme jí k tomu třeba neúmyslně dopomohli. Sověty si už pospíšily: ujednaly nové dlouholeté přátelské a pomocné smlouvy s několika arabskými státy, poskytly velkou hospodářskou pomoc Bangladéši, s úspěchem přemlouvají Japonsko, západoněmecký parlament schválil v prvním čtení smlouvu s Polskem a Sovětským svazem, proti nimž byl silný odpor. Ve Spojených národech a na mezinárodních konferencích si sovětští a čínští zástupci hlasně vzájemně vyčítají spiknutí se Spojenými státy proti “socialistickému bloku a předhánějí se, kdo víc podporuje válčení vietnamských komunistů proti Jižnímu Vietnamu a Spojeným státům. Nezáleží na rozporech Sovětského svazu a Číny v otázkách podružných, nýbrž na jejich přirozeném a trvalém spojenectví ve snaze o ovládnutí světa a zničeni demokratických řádů. Mír, o který usilují demokratické národy, je mír se spravedlností, a svobodou, s nezávislosti a zabezpečením států a národů a s blahem pro všechny. “Mír” komunistický, jak vidíme v Sovětském svazu, v Číně a v komunistických režimech nastolených po druhé válce, je jenom pro komunistické státy a v nich pro jednu vrstvu, ba nakonec pro vybranou vládnoucí skupinu. K všeobecému trvalému a spravedlivému míru stěží dospějeme, budeme-li se pokoušet těžit z cizích zcela zvláštních rozporů vzniklých v táboře, který se od nás pronikavé liší v nejzákladnějších věcech. A i kdyby toho nebylo: svět již zažil podobné pokusy: jsou to nechvalně proslulé spojenecké a po nich záruční smlouvy. Toto chytračení založilo pruskou a německou rozpínavost a bylo vůbec příčinou válek, které bičovaly Evropu od poloviny minulého století až po druhou světovou válku. Dary na činnost: Odbočka ČSNRA “St. Petersburg”, Fla.........................$500.00 Čs. ženská národní rada v exilu, Chicago ................. 300.00 Mr. A. J. Anthony, Atlanta Americana, Georgia .... 25.00 Mrs. Antonie D. Bily, Saugus, Cal................................ 10.00 Mr. Frank Růžička, Brookfield, 111................................ 10.00 Mr. Miroslav Jindra, Cornwells Hgts., Penn................ 5.00 Mrs. Marie Steklo, Astoria, NY.................................... 5.00 Mr. Pavel Svačina, Cicero, Ill........................................ 5.00 * IN MEMORIAM: K uctění památky zemřelého manžela Antonína Juliše věnuje Mrs. Carmel Juliš, San Jose, Cal.................$25.00 K uctění památky p. Josepha Wenzara věnuje Frank a Ann Mička, Dallas, Texas ..................... $20.00 K uctění památky Mrs. Mary Růžička věnuje Mr. and Mrs. Anton Smunt, Chicago, Ill................. $ 5.00 Výzva ČSNRA Žádáme všechny členy odboček ČSNRA, aby ve svých odbočkách vyrovnali své členské příspěvky na rok 1972. Členský příspěvek činí $4.00 ročně a předplatné pro jeden z našich dvou časopisů — Věstníku nebo American Bulletinu —• je v něm již zahrnuto. Nejste-li členem odbočky a jste přímým členem ČSNRA, poukažte svůj členský příspěvek na rok 1972 ve výši $4.00 přímo do úřadovny ČSNRA na adresu: Czechoslovak National Council of America 2137 So. Lombard Ave., Cicero, Ill. 60650 2 • VĚSTNÍK [pageend2]UDÁLOSTI Z ČESKOSLOVENSKA REPUBLIKA POTŘEBUJE VÍCE DĚTÍ. Již několik let se zabývá čs. tisk problémem malého růstu obyvatelstva. Samozřejmě nechce přiznat, že to byla komunistická strana, která zavedla politiku do rodin a škol a odradila velkou část mladých rodin od většího počtu děti, přestože nabízela rodinné příspěvky na děti. Nikdo neměl zájem vychovávat děti v nejistotě, v nebezpečí že se jim nedostane řádného školního vychováni pro nepřízeň strany, nebo že budou děti nuceny žalovat na rodiče ve škole, chodit do Pionýra a provolávat slávu straně a Sovětskému svazu. Přiznalo se však v tisku, že pokles porodnosti nastal rapidně po roce 1948, když komunistická strana se násilím zmocnila moci ve státě a nastala doba strachu, nejistoty a později teroru. Později došlo k tak zvanému o- svobození a zrovnoprávnění žen, k uvolněné morálce, k usnadnění rozvodů a uzákoněni potratů. Velkou příčinou byl též nedostatek bytových jednotek, kdy manželé obyčejně žili několik let u rodičů v malém bytě, kde nebylo místa pro děti. V létech 1945-54 prý bylo 22 živě narozených dětí na 1000 obyvatel, a postupně tento stav klesal až r. 1968 bylo pouze 14.9 dětí na 1000 obyvatel. Kdyby současný vývoj pokračoval, začal by během dvou desítiletí počet obyvatelstva v zemi, a s ním také podíl obyvatelstva v produktivním věku, výrazně klesat. A to prý by mělo vážné důsledky pro rozvoj ekonomiky a životní úrovně. Od 60 let prý mladí lidé prosazuji tak zvaný konzumní přistup k životu, často na úkor dětí. Mladí manželé stále ve větší míře počítají pouze s jedním, nejvýš se dvěma dětmi. I tu se projevily slabiny výchovné práce. Na pomoc a péči rodiny nepamatovaly dostatečně také mnohé národní výbory a podniky. Nebyla tak vytvořena společenská atmosféra, příznivá pro větší počet dětí v rodinách. Je nutno říci, kdo takovou atmosféru vytvářel. Je jasné, že to komunisté nepřiznají, ale byli to oni, kteří způsobili atmosféru strachu, nedůvěry, útlaku a teroru. Ze strachu o místa, kterých se násilím zmocnili, se ibáli nejen oposice, ale i lidí z vlastních řad. Strana bylo ochotna z hladu po moci přijmout do svých řad kde koho, i bezcharakterné lidi, kteří se propůjčili všemu, jen aby se se stranou svezli a dostali se “ke korytu”. Tak zvaní staří skalní komunisté byli odstrčeni a dostávali se k moci lidé nevzdělaní. Ti pak hledali ochranu ve straně, která jim dávala moc nad ostatními, takže se mohli mstít a jménem strany ostatní terorizovat. Dále to byli lidé sice vzdělaní, ale slaboši, kteří hledali lehkou obživu. Uměli pochlebovat a straně to nejen lichotilo, ale dávalo jí to i prestíž. S pomocí sovětských poradců v duchu Stalina nemohli stvořit nic jiného než mravní a hospodářskou pohromu. Podle průzkumu patří bytová otázka při rozhodování o dalším dítěti na přední místo asi u 25% mladých rodin s dětmi ve městech, a asi u 15% na venkově. Další slabinou populačního vývoje hlavně u zaměstnaných žen je úroveň služeb, které mají vliv na rozsah volného času žen, u obchodů, prádelen, čistíren a hlavně nabídky vhodného zboží. Zvrátit pokles populace bude možné zvýšením průměrného počtu dětí, zvýší-li se v rodině počet dětí z 1.9 na 2.5 dětí. Nestačí prý zvyšovat pouze přímou peněžní podporu, ale postupně krok za krokem je nutné řešit základní problémy. SPOLUPRÁCE S VÝCHODNÍM NĚMECKEM Dne 15. ledna t.r. oznámil National Zeitung a všechny další listy Německé demokratické (?!) republiky zavedení bezvízového styku s Československem, což prý je význam nové fáze všestranné spolupráce a dalšího semknutí socialistických států. Toto opatření bylo dohodnuto na přátelském setkání představitelů obou zemí v listopadu loňského roku v Lánech. Odráží prý se to v nejrůznějších oblastech, například dle protokolu o výměně zboží, který předpokládá významný růst dodávek a jiných hospodářských služeb oproti roku minulému. Denně prý přejíždí hranice ČSSR- NDR kolem 80 nákladních vlaků. Ale nejezdí jen vlaky, jezdí auta, jízdní kola a chodí se i pěšky do ČSSR na pivo, jak sdělilo několik mladíků při přechodu státních hranic v Cínovci, kde překročilo čs. hranice během 24 hodin na 4,000 východních Němců pouze na občanský průkaz. Dříve museli pro každou cestu žádat o vydání cestovního dokladu. K dobrým výsledkům ve vzájemných vztazích se připravuje též společné stanovisko obou zemí k otázkám a přípravám svoláni evropské bezpečnostní konference, kde NSR podporuje plně požadavek uznání neplatnosti mnichovské dohody od samého počátku jako krok k dalšímu zmírnění napětí na evropském kontinentě. VYHLÁŠKA MINISTERSTVA FINANCÍ ČESKÉ A SLOVENSKÉ SOCIALISTICKÉ REPUBLIKY ZE DNE 18. ŘÍJNA O POPLATCÍCH PŘI POVOLOVÁNÍ CEST DO CIZINY. Oddíl B, vnitřní správa. Vydáni povoleni k vycestování do ciziny — Kčs 20. až 40. 1. Je-li vydáno povolení k vycestování do ciziny s platností na několik let, nebo na dvě či více cest, vybere se poplatek při každém vycestování. 2. Poplatek se vybere při každé cestě před překročením státních hranic vylepením kolkové známky do celního a devizního prohlášení, které je nedílnou součástí cestovního dokladu. 3. Výše poplatku se řídí podle územní platnosti cestovního dokladu a délky pobytu v cizině. 4. Správní orgán může snížit poplatek až na polovinu osobám, které nejsou výdělečně činné (studenti, učni, důchodci atd.), nebo jde-li o krátkou cestu podle turistické konvence. 5. Poplatek se nevybírá za povoleni cesty do ciziny dětí ve věku od 15 let. 6. Poplatek se nevybírá, jde-li o služební cesty (pracovní cesty). 7. Překročí-li poplatník lélku pobytu v cizině, podle níž byla před výjezdem stanovena výše poplatku, je povinen doplatit částku odpovídající skutečné délce pobytu. Správní orgán může v tomto případě zvýšit poplatek až na dvojnásobek. 8. Za povolení k vycestování za účelem vystěhování nebo trvalého pobytu mimo území ČSSR lze zvýšit poplatek až na dvacetipěti násobek horní hranice sazby. Doručuje- 11 se takové povolení mimo území ČSSR, stanoví poplatek čsl. zastupitelský úřad. 9. Správní orgán může snížit poplatek až na čtvrtinu dolní hranice sazby při vycestování do států, které jsou členy RVHP (Rada vzájemné hospodářské pomoci — čili komunistické státy Východní Európy). 10. Za vydání cestovního pasu se vybere kromě poplatku podle této položky ještě částka ve výši 10.— Kčs, jako částečná náhrada hotových výloh. To platí i při prodloužení nebo rozšíření platnosti cestovního dokladu nebo výjezdní doložky. Správní orgán může poplatek přiměřeně snížit, popř. od jeho vybírání upustit, zejména v případech, kdy cesta nemohla být nastoupena ve stanovené lhůtě bez zavinění poplatníka. UDĚLENÍ STÁTNÍHO OBČANSTVÍ nebo VYDÁNÍ OSVĚDČENÍ O PROPUŠTĚNÍ ZE STÁTNÍHO SVAZKU . . . POPLATEK 40.— AŽ 500.— KČS. Za vydání osvědčení o propuštěni ze státního svazku může se poplatek zvýšit až na dvacetipětinásobek horní hranice sazby (Kčs 12,500). Poplatek se nevybírá při převodu motorového vozidla na PZO Tuzex. VĚSTNÍK • 3 [pageend3]Povolení k vývozu věcných darů, stěhovaných svršků a jiných movitých věci k neobchodnim účelům, bez poskytnutí náhrady z ciziny je poplatek 3% až 500% ze stanovené ceny, nejméně však 20.— Kčs. Z daných nařízeni je zřejmé vydírání osob, které mají co dělat se zeměmi svobodného světa. Při vystěhování do nekomunistického státu je povoleno zvýšit poplatek až pěta- dvacetinásobek horní hranice sazby, což je 25 krát 400.— Kčs: 10.000.— Kčs. To samé je u propuštění ze státního svazku: pětadvacetinásobek horní hranice sazby, 25 krát 500.— Kčs činí 12,500.— Kčs. Je-li někdo zatčen v Československu a zbaven čs. občanství, což se hlavně stává bývalým uprchlíkům, mohou čs. úřady stanovit poplatek 12,500 Kčs za odebrání čs. občanství, proplaceno samozřejmě v dolarech v kursu 14.— Kčs za dolar, což by obnášelo 892.85 dolarů. Naproti tomu může správní orgán při vystěhování osoby do zemí komunistických snížit poplatek až na čtvrtinu dolní hranice sazby, což je čtvrtina z 20.— Kčs. Tedy se vybírá dle politického zaměřeni. T. G. Masaryk o životě . . . Mám-li říci, v čem se můj život vyvrcholil, tedy ne v tom, že jsem se stal presidentem a že mohu nést tuto stejně velkou čest jako těžkou povinnost. Má osobní satis- fakce, smím-li to tak nazvat, je hlubší: že jsem ani jako hlava státu nic podstatného nevyškrtl z toho, več jsem věřil a co jsem miloval jako chudý student, jako učitel mládeže, jako nepohodlný kritik, jako reformní politik; že, stoje v moci, nenacházím pro sebe nižádného jiného mravního zákona ani jiného vztahu k bližním, k národu a k světu, než jaké mě řídily před tím. Smím říci, že se mi potvrzuje a naplňuje vše, več jsem věříval, takže jsem nemusel změnit nic na své víře v humanitu a demokracii, na svém hledání pravdy, ani na nejvyšším mravním a náboženském příkazu lásky k člověku. Pravím ze zkušeností, kterých stále ještě nabývám ve svém postavení, že není jiné morálky, jiného ethického řádu pro státy a národy a jejich správce, než pro jednotlivce. Není to osobité uspokojení z toho, že jsem po celý svůj život, tak podivně a složitě utvářený, zůstal sám sebou: důležitější je, že v tolika zkouškách zůstaly a ověřily se ty lidské a obecné ideály, které jsem vyznával. Říkám si, že v tom neustálém zápase o lepši příští národa a lidstva stál jsem na straně dobré. To vědomí stačí, aby život člověka byl krásný, a jak se říká šťastný. Podívejte se na ten starý dub; prý je mu devět set let, ale jak je silný, kolik je v něm života! Ta velikost ani to stáří mu nebráni vyrážet v nové listí ani kvést. Člověk by měl stárnout podobně. Měříme život příliš jednostranně, podle jeho délky a ne podle jeho velikosti . . . Nestárnout, to není jen udržet se, ale pořád růst, pořád získávat. Mnoho lidí žije jenom položivotem, bez obsahu, bez lásky, bez radosti. V poznání pravdy, v mravním řádu, v účinné lásce máme už v tomto životě podíl na věčnosti — prodlužujeme svůj život ne o dni nebo o léta, ale o věčnost. Je dobře, že hledíme život člověka prodloužit; ale nadto jej máme zhodnotit. Karel Čapek: Hovory s TGM. PANORAMA - $7.00 ČSN R A 2137 So. Lombard Avenue Room 202 Cicero, Illinois 60650 Studies in Verbal Arts K 75. narozeninám (dne 11. října 1971) Romana Jakob- sona, čestného člena SVU, vydala Společnost pro vědy a umění spolu se slavistickým oddělením Michiganské university sbírku článků jubilanta s anglickým titulem STUDIES IN VERBAL ARTS (slovesné umění). Tento sborník o 412 stránkách obsahuje 22 esejů, úvah a studií — částečně články původní v řeči české, částečně překlady z ruštiny, francouzštiny, angličtiny, polštiny a němčiny do češtiny; slovenský úvod “Problémy poetiky” je překlad z ruštiny od Mikuláše Bakoše. Po úvodní slovenské studii, výbor se dělí na 3 části. V prvé Roman Jakobson věnuje pozornost především specielním aspektům studia jazyků a literatury, s důrazem na hodnoty literárně-estetické (Co je poezie?, Lingvistika a poetika, Poezie gramatiky a gramatika poezie). V druhé části autor nahlíží hluboko a daleko do naší národní kultury a historie, aby upozornil na některá rozhodná a rozhodující údobí, křižovatky, konflikty, krize i na náš pozitivní přínos kultuře a civilizaci světové (“Český podíl na církevně- slovanské kultuře”, Usměrněné názory na staročeskou kulturu”, Úvahy o básnictví doby husitské” a esej o slovní stavbě husitského chorálu “Ktož jsú boží bojovníci”, “Poznámky k dílu Erbenovu” a esej o “verši o hrdliččině hlasu”, Gramatická struktura veršů Janka Krále” a “Dopis Romana Jakobsona VJ-W o noetice a sémantice švandy”). Třetí, závěrečná část obsahuje 5 esejů z tématicky i formálně značně rozdílných polí. Autor vysvětluje Puškinovu symboliku, gramatickou stavbu Brechtovy básně “Wie sind sie”, dává nahlédnout do poetického světa Pasternakova a Majakovského, analyzuje jeden z nejsymboličtějších Baude- lairových sonetů atd. Každá z těchto studií přináší takové bohatství nových pohledů a poznatků, že jsou i pro jedince značně zasvěcené hlubokou studnicí; čtenáři-laikovi pak tento výbor alespoň naznačil šírku, hloubku i specifičnost problémů, jimiž se autor ve svém životním díle zabývá. Cena $7.50; pro členy SVU značně snížená cena $4.00. Společnost pro vědy a umění Room 1121, 381 Park Ave S., New York, N.Y. 10016 Organizační projevy VI. sjezdu SVU. Šestý sjezd Československé společnosti pro vědy a u- mění v Americe se připravuje na listopad 1972 ve Washingtonu, D.C. Bude trvat jako obvykle tři dny a bude rozdělen na několik částí: sjezdovou, vědeckou, kultumě-umě- leckou a společenskou. Vědeckou čili přednáškovou část sjezdu, která potrvá dva dny, má na starosti Dr. O. A. Horna, P. O. Box 115, Clarksburg, Md. 20734, USA. Na tuto adresu je třeba posílat veškerou korespondenci, která se týká přednášek a přihlášek vědeckých prací. Organizačními záležitostmi vlastního sjezdu byl pověřen výbor místní skupiny SVU ve Washingtoně. Ten už zahájil nejnutnější přípravy a pověřil několik svých členů některými specifickými úkoly. Předně rozhodl, aby sekretářkami sjezdu byly: Anna M. Faltusová a Irena Lettrichová. Veškerou korespondenci, týkající se přihlášek na sjezd, ubytování a jiných organizačních věcí sjezdu, je třeba posílat na adresu: Mrs. Anna M. Faltus, Melbourne House, Apt. 414, 1315 — 16th Street, N.W., Washington, D.C. 20036, USA. Dále bylo rozhodnuto, aby se o společenské záležitosti sjezdu starala společenská referentka místní skupiny, paní Emilie Roycová. Kulturně-umělecký program bude záležitostí hudební referentky místní skupiny, paní Lidy Brode- nové, která bude tento bod sjezdu připravovat ve spolupráci s předsednictvem SVU. Propagaci sjezdu si vzala na starost žurnalistická sekce SVU. 4 • VĚSTNÍK [pageend4]Večer s Josefem Škvoreckým Klub svobodné kultury uspořádal v Berwynu dne 23. února t.r. diskutni večer s dr. Josefem Škvoreckým, spisovatelem, který vstoupil do českého písemnictví románem ZBABĚLCI roku 1958. Vydání románu sice censura Novotného původně propustila, ale okamžitě po uvedení jej zakázala. Z popudu ÚV KSČ pak proti románu a ovšem i autorovi rozpoutala silnou kampaň, čím však na román ještě více poukázala, že se stal nejpopulárnější četbou. Jelikož zůstalo již vícero výtisků mezi obyvatelstvem, román šel z ruky do ruky a byl dokonce ofotografován a opisován na psacím stroji. Josef Škvorecký, který v sobě šťastně spojuje osobu spisovatele i erudovaného literárního vědce, se stal diky cen- surní aféře rázem z nejpopulárnějších osobnosti československého literárního světa, a když později po roce 1962 došlo v Praze k uvolnění censury a začaly vycházet jeho další knihy, dokázal si literární kvalitou a pravdivostí myšlenek svých prací popularitu udržet. Po roce 1968, tedy po sovětské invasi odešel jako mnoho jiných i Josef Škvorecký do exilu. Přibližně před rokem založil se svoji manželkou — spisovatelkou Zdenou Slivarovou nakladatelství PUBLISHERS 68, jež začalo a bude vydávat původní českou a slovenskou literaturu, která z censurních důvodů nemůže vycházet v Československu. Na samém sklonku 1971 Publishers 68 vydali Prahou zakázaný Škvo- reckého román TANKOVÝ PRAPOR, a pro rok 1972 se počítá se čtyřmi původními knižními novinkami českých a slovenských autorů, mezi kterými bude zlatým hřebem e- dice kniha vzpomínek Jiřího Voskovce. Beseda pořádaná KSK proběhla díky osobnosti Josefa Škvoreckého, který po tři hodiny dokázal upoutat posluchače, neobyčejně zdařile a důstojně. Po jejím ukončeni podepisoval Josef Škvorecký zájemcům své knihy, ty vydané v Československu i Tankový prapor, který je vlaštovkou literatury vydané v exilu po roce 1968, přesto že byl napsán ještě doma. Dodáváme, že čistý výtěžek večera byl věnován KSK ve prospěch fondu na založení Samostatné katedry českých a slovenských studií při chicagské universitě. A pro zájemce o knihy vydané nakladatelstvím Publishers 68 — Toronto, které je organizováno jako čtenářský klub, připojujeme ještě adresu: Publishers 68, Toronta, Box 695 P.S.A., Ont., Canada. Propagační brožúrky rozesílá nakladatelství zdarma. Dr. Josef Škvorecký, který jako host přednášel odpoledne dne 24. února v Slavic and Baltic Dept., na University of Chicago o vývojových proudech písemnictví po roce 1960 rád při této příležitosti se setkal s krajany a exulanty a obohatil naši krajanskou veřejnost o další kulturní večer. Jsme mu za to vděčni a hlavně též za to, s jakou obětavostí se věnuje práci nakladatele, kterou lze zvláště v exilových podmínkách považovat za nevděčnou. Dělá to v zájmu naší národní a politické věci. Doufejme, že exulanti i krajané ho za to budou v jeho díle podporovat. A.Š. Sedmdesátka br. Ant. Hřebíka U příležitosti konference Ústředí československého Sokol- stva v zahraničí byla v sobotu dne 26. února 1972 uspořádána v restauraci Stará Praha v Ciceru také přátelská oslava 70. narozenin starosty Ústředí bratra dr. Antonína Hřebíka, posledního starosty svobodné Československé obce sokolské, jenž od r. 1948 žije se svou manželkou Annou v americkém exilu. Velmi srdečný průběh krásného večera řídil náčelník Čs. Sokolstva v zahraničí br. Jan Waldauf z Toronta v Kanadě. Došla spousta písemných i telegrafických blahopřání exilových sokolských činovniků a jednot v evropských zemích a v již. Americe, v Austrálii, dále Americké obce sokolské a jiných jednot. Také z Československa byly poslány dojímavé zdravice. Na večeru promluvili četní zástupci krajanských i exulantských spolků a sokolští pracovníci, zejména sestry Provazníkové a Uhlířová, za americké Sokolstvo br. Prchal a Černý a sestry Prenerová a Studničková. Za Čs. národní radu americkou, za oblastní výbor a odbočky učinil projev br. dr. Mikuláš Ferjenčík, sestra Vlasta Vrázová, ing. Štefan Papánek, dr. František Schwazenberg a sestra Ludmila Kosová. Starosta dr. Hřebík upřímně poděkoval a v nelíčeném dojetí zavzpomínal na svou “sokolskou cestu životem”. Promluvila ještě sestra Hřebíková a pak se kolem oslavence a jeho manželky shrnuli se všichni účastníci, aby mu srdečně stiskli ruku a přáli této sokolské dvojici ještě mnoho let šťastného života. University of Chicago, Czech and Slovak Studies Dr. Jan Mička, který společně se ses. Vlastou Vrázovou zastupuje ČSNRA v záležitostech české a slovenské stolice, hlási, že následující organizace a jednotlivé osoby přispěly na stolici těmito dary: Č.S.A. — Československé spolky v Americe — věnovaly částku $1,250.00 jako druhou splátku ze slibené částky $5,000.00; Western Fraternal Life Association — Západní Česko-Bratrská Jednota $750.00; American Czechoslovak Engineers Society $125.59; Miss Vlasta Vráz, Berwyn $100.00; Mr. & Mrs. Anthony Vlček, Cicero $25.00; Mr. George A. Laadt, Chicago $25.00; Dr. Leopold Rozbořil, Elmhurst $10.00; Mr. & Mrs. Francis Turzicky $3.00. * K uctění památky Mrs. Marie Safus — Ing. Ludmila Safus and Joseph Safus, Berwyn .............. $25.00 K uctění památky Mrs. Marie Brousil, Dr. and Mrs. Jan Mička, Berwyn ..........................$10.00 K uctěni památky Mr. Julia Hegera , Vlasta Vrázová .......................................................... $20.00 Dr. and Mrs. Jan Mička, Berwyn ............................. $10.00 K uctění památky českého hudebního skladatele prof. Dr. Karla Boleslava Jiráka věnovali: Prof. Joseph Greanza and Mrs. LaVerne Greanza, Glen Ellyn, Illinois ........................................................ $25.00 Mrs. Evelyn P. Becker, Evanston, Ill.........................$15.00 Dr. and Mrs. Jan Mička, Berwyn, III......................... $10.00 Mrs. Vlasta Polaček, Riverside, Ill............................. $ 5.00 Zapůjčení filmů ČSNRA získala následující filmy, které zapůjčuje svým odbočkám: POHŘEB PALACHA — 16 mm. čemo-bílý, zvukový — promítá se 9 minut. “SEVEN DAYS TO REMEMBER” — Týden invase a okupace Československa 21. srpna 1968 — historický film natáčený čs. filmaři — trvá 58 minut. 50. VÝROČÍ ČSR — Slavnost ve Washingtonu — zájezd pořádaný ČSNRA za velké účasti krajanských organizací ■— barevný — 16 mm. trvá 20 min. Dopíšte si úřadovně ČSNRA, 2137 So. Lombard Avenue, Cicero, III. 60650. co nejdříve, aby žádaný film byl Vám reservován na určitou schůzi. Zvláště o dokumentární film “SEVEN DAYS” je velký zájem; odb. San Francisco žádá o první týden v dubnu; odbočka Washington na srpen. — Nepredpisujeme poplatky, ale vděčně přijímáme dary. JARNÍ VĚNEČEK Československá ženská národní rada v Chicagu pořádá tradiční jarní věneček dne 22. dubna, v sobotu večer, v Peacock Hall, ČSA budově, Cermák Rd., u Lombard Ave. v Ciceru. VĚSTNÍK • 5 [pageend5]Zpráva z předsednictva Schůze se konala v úterý večer, dne 7. března v úřadovně Rady. Předsedající br. Ferjenčík zahájil schůzi vzpomínkou na presidenta Tomáše Masaryka. Br. tajemník Chalupa četl dopisy, z nichž obzvláštní pozornost zasluhují zprávy ses. Faltusové z Washingtonu. Z jejího podnětu byla znovu projednávána otázka účasti Rady v ethnických skupinách; statusu čs. uprchlíků kteří odešli ilegálně; sproštění čs. občanství. Byl jmenován přípravný sjezdový výbor: br. Krákora, Čihák a ses. Vrázová a rozhodnuto o některých podrobnostech týkajících se přípravy sjezdu. Sjezd bude zahájen v sobotu ráno v 9. hod., jednání bude probíhat celý den a bude pokračováno v neděli dopoledne. Sjezd bude zakončen provedením voleb nového předsednictva a výkonného výboru a schválením sjezdových resolucí. V sobotu večer o 7 hod. je přátelská beseda v restauraci “Stará Praha.’ Dále bylo jednáno o tom, že je ohrožena existence Radio Free Europe. Rada, která již v říjnu m.r. poslala telegram několika senátorům, aby je upozornila na nebezpečí, podnikla další kroky k záchraně RFE (viz American Bulletin, březen). Rozhodnuto poděkovat senátorům Charles H. Percy- mu a Hubert Humphreymu za předložení senátní resoluce, kterou již podepsalo 46 senátorů. S povděkem vzato na vědomi, že br. V. Hyvnar, nynější tajemník starosty Ralpha Perka pro národnostní otázky, přijal členstvs v politickém výboru předsednictva ČSNRA. Br. Schwarzenberg podává přehled za politický výbor. Rada se představila dopisem novému americkému vyslanci A. W. Shererovi v Praze. Bude se pokračovat v “reciproční akci”. Zúčastnil se panelu o Rusku v sobotu, dne 18. března na Channel 2 a navštívil Washington, kde se sešel se členy odbočky “Washington” a kde přednášel. Schválena zpráva za úřadovnu, finanční zpráva, a zpráva ses. Vrázové, která byla podkladem pro další jednání v otázkách finančních a tiskových. Z OBLASTÍ A ODBOČEK ČSNRA: Ze St. Louis, Mo. Naším posledním loňským podnikem byla spolupráce při Mikulášské zábavě České doplňovací školy 4. prosince, při níž opět účinkoval náš Čimický orchestr č. 2 The Bouncing Czechs. Během zimních měsíců byla však pravidelná činnost zdejší odbočky narušena častou nepřítomností většího počtu členů (vlastně členů výboru) v St. Louisu. V důsledku nepříznivé situace na místním pracovním trhu se totiž mnoho z nich vydávalo na delší výzkumné cesty za zaměstnáním i do vzdálených států. Někteří se aspoň na čas opět vrátili, jiní už zůstali v New Yorku, v Massachusetts, v Kalifornii i jinde. Navíc byl ještě i náš tajemník s manželkou až do února na vědeckém zájezdu v Evropě a místopředseda prof, dr. Wierer vážně onemocněl. Za těchto okolností se nepodařilo najít ani vhodné datum, kdy by se mohla dostavit většina členstva k výroční valné hromadě, konané jinak každoročně v prosinci. Proto byla tato valná hromala provedena per roliam pouze s nejnutnějšími programovými body. Přinesla všeobecný souhlas s návrhem, aby dosavadní členové výboru, pokud zůstávají v St. Louisu, setrvali ve svých funkcích a rozdělili se i o agendu nepřítomných kolegů až do mimořádné valné hromady, jež bude svolána v březnu s plným programem. V prosinci totiž nebylo ještě ani známo, kteří členové v St. Louisu patrně zůstanou a budou totiž volitelní či znovuzvo- litelni. Do března se snad už situace vyjasní natolik, že budeme moci vytvořit nový výbor z krajanů, u nichž výkon funkce až do konce dalšího období nebude ohrožen pra- děpodobností přemístění nebo mnohatýdenních cest. Chceme se vyvarovat opakování situace, jaká trvala téměř polovinu z posledních osmi měsíců, kdy jediným přítomným a akce schopným funkcionářem byl pokladník Václav Dvořák. Naše pravidelná výroční valná hromada, která se minulého prosince musela konat z technických důvodů pouze per roliam, jenom dočasně prodloužila funkční údobí loňského výboru. Proto byla na 11. března tr. svolána valná hromada mimořádná. Ačkoliv se jí zúčastnil dosud největší počet členů v naší šest a půl leté historii, proběhla naprosto harmonicky a při žádné volbě se neozval vice než jeden hlas opoziční. Nejprve jsme vzpomenuli členů, kteří nás během minulého období opustili; zejména naší nejstarší příslušnice, nedávno zesnulé paní Antonetty Srnkové. Tato vzácná starousedlice, narozená ještě v minulém století, se po celý svůj život u- přimně a činorodě zajímala o všechno české dění nejen zde, v USA a v Československu, nýbrž i v jiných zemích světa. Ačkoliv neoplývala mimořádným bohatstvím, podporovala vytrvale všechny místní krajanské organizace, které se o- pravdu snažily přispět nějakým způsobem k udržení našeho národního života. Po únorovém převratu v ČSR r. 1948 navázala styk s protikomunistickými organizacemi čs. uprchlíků v západní Evropě a podporovala í exilní tisk. Po všeobecném ujasnění situace se paní Srnková stala jakýmsi mostem mezi všemi krajanskými organizacemi a všemi emi- gračními vlnami, u nichž se těšila zasloužené úctě, vážnosti a vděku. Svým všestranně konstruktivním úsilím a vytrvalou prací na národním poli by měla být trvalým vzorem všem krajanům, starousedlíkům stejně jako poválečným emigrantům. Po zprávách funkcionářů a udělení absolutoria odstupujícímu výboru došlo k volbám. Václav Dvořák zdůrazňoval, že se musíme vyvarovat chyb některých jiných organizací, v nichž se vedoucí funkce staly nadlouho výhradní doménou pouze jedné věkové nebo emigrační generace, což jim odcizilo a odradilo mnoho schopných a agilních potenciálních pracovníků. Proto se v novém výboru dostalo rovnoměrného zastoupeni všem třem věkovým generacím a oběma pohlavím. Předsedou byl jednohlasně zvolen prof. Rudko Jánský, místopředsedou znovu dr. Rudolf Wierer, tajemnicí Věra Dimitrová, pokladníkem opět Václav Dvořák a náhradními členy koordinačního výboru Helena Kadrnková a Božena Kallusová, která v posledních letech projevovala mimořádnou obětavost při pomáhání novým uprchlíkům. Prof. Jánský byl rovněž pověřen reprezentací naší organizace na sjezdu ČSNRA v dubnu v Chicagu a Naardenského hnutí v červenci v Innsbrucku. Ačkoliv jsme během minulého roku ztratili určitý počet členů úmrtím nebo odstěhováním do jiných států, naše řady byly doplněny přijetím pěti nových kandidátů. Jsou mezi nimi i dva krajané z jižního Illinoisu, které s sebou přivedl náš někdejší předseda prof. Přemysl Králík, působící tč. na universitě v Carbondale. Do příštího období můžeme tedy hledět s nezmenšeným optimismem. * # ♦ Ze San Francisca, Calif. Odbočka Československé národní rady americké — San Francisco konala po řádné valné hromadě první výborovou schůzi dne 9. ledna 1972 v bytě manželů Nečasových v Oak- landu. Na této schůzi bylo debatováno o příští činnosti odbočky a úředníci si rozdělili práci. Ses. M. Konoplevová a br. Josef Nečas slíbili dáti do pořádku seznam členstva, vybratí dluhující příspěvky a zvýšiti počet členstva. Bylo rozhodnuto, aby do organizace Captive Nations byli vysláni dva zástupci, br. Jiří Spánek a Jos. Nečas. Br. Frank Kratochvíl byl zvolen dopisovatelem do ústředí. V neděli dne 13. února se konala členská schůze odbočky v krásně upravené klubovně Sokola San Francisco v San Mateo. Schůzi předcházel výborný oběd připravený obětavou sestrou Anči Spánkovou. Pečivo přinesly ses. Konoplevová, Nečasová a Liborová. Schůze i oběda se zúčastnilo 35 členů. — Schůzí zahájil předseda br. Jiří Spánek o 2 hod. odpoledne vzpomínkou na zemřelé význačné naše krajany K. B. Jiráka a Václava Majera, kteří byli členy ČSNRA. Vzpomínku doplnil br. Nečas a br. Turek. — Br. Jos. Nečas, tajemník, ve své podrobné zprávě mezi jiným oznámil, 6 • VĚSTNÍK [pageend6]že br. Jiří Špánek byl na schůzi Captive Nations zvolen pokladníkem a br. Jos. Nečas přísedícím ve výboru. — Přečetli obežníky z ústředí a došlé dopisy. Bude organizovaná podpisovací akce na oslavě T. G. Masaryka, abychom tak projevili souhlas s dopisem ústředí Rady na Willíama Rogerse, Secretary of State, do Washingtonu. Br. tajemník podává návrh, aby sjezdu Rady se zúčastnil co delegát za odbočku br. Frank Kratochvíl. Byl zvolen a rozhodnuto mu poskytnout! alespoň částečnou úhradu $50.00. Dostali jsme odpověď na svůj dopis od Korbel Wine Co., která nás zve k prohlídce vinných sklepů. Po zprávě tajemníka, sestry Liborová, Nečasová, Konople- vová a Fořtová odevzdaly ses. Anči Spánkové čestné uznání za její ochotnou a obětavou práci v kuchyni a prohlásily jí za prvotřídní spolkovou kuchařku. K diplomu, který pode- psali všichni přítomní, dostala ses. Spánková dvě kytice. V dalším programu br. Jiří Špánek přednesl zajímavou přednášku ze života českého průkopníka Kalifornie Františka Korbela. Jeho přednáška, podrobně dokumentována, měla vysokou úroveň a byla přítomnými s velkou pozorností vyslechnuta. Byl promítnut zajímavý film z Československa. Br. předseda ukončil schůzi za upřímného potlesku, což byla odměna vedoucím úředníkům za uspořádání tak dobré schůze. Frank Kratochvíl President Nixon se svou suitou 70 reportérů se nedozví o Číně to, co český krajan námořník. Celá řada našich krajanů je zaměstnána v pacifické civilní dopravě. Loď s nákladem přistála v čínském přístavu, kde vyloďovala zboží z Austrálie. Námořnici nemají dovoleno wstoupit z lodi a vyloďováni prováději čínští dělníci. Mnozí z nich mluví anglicky. Číňan se ptá našeho krajana, odkud připluli. Z Austrálie, odpovídá náš krajan. Číňan kroutí nedůvěřivě hlavou a neví kde to je. Slíbí, že na druhý den přinese mapu, kterou jeho dcera používá ve škole. Krajan ukazuje Číňanovi Austrálii, ale ten zatvrzele tvrdí, že to není Austrálie, ale “NOVÁ ČÍNA”! Tak to učí čínské děti ve škole. * V San Franciscu zemřel bývalý československý konsul Dr. Karel Brejška ve věku 83 let. Narodil se v Praze. Jeho zahraniční diplomatická služba byla ve Švýcarech, v Pittsburghu, Washingtonu. V roce 1930-34 byl konsulem v San Franciscu. Během války se vrátil do Prahy a po válce pracoval v ministerstvu obchodu. Od roku 1962 se svou rodinou žil v San Franciscu. * Sokol San Francisco za účasti odbočky ČSNRA uspořádal oslavu narozenin Tomáše G. Masaryka v tělocvičně Sokola San Francisco, v sobotu dne 11. března. Umělecký program připravil br. Josef Libor a doprovázel na piano ses. Růženu Pajdarovou z Los Angeles, která zazpívala několik národních písní. Stanislav Lukeš zahrál na foukací harmoniku. Umělecké pásmo nastudoval br. Jar. Marek. Recitace pásma paní E. Buršíkové a br. Jana Kučery nahradily slavnostní řeč. Národní tance krojované skupiny velmi dobře zpestřily program. Za ČSNRA br. Josef Nečas přednesl výzvu na přítomné, aby podepsalí dopis, který bude poslán Státnímu sekretáři, William P. Rogersovi, poděkování za jeho úsilí o urovnání poměrů ve střední a východní Evropě. Ses. Ann Liborová přečetla dopis anglicky. Ve velmi krátké době br. Jos. Nečas dostal 150 podpisů od návštěvníků večera a prohlásil, že jen 8 přítomných nepodepsalo. Neví zda-li ze strachu, nebo z přesvědčení. Jiří Špánek $ $ $ Z Oblasti New York V neděli odpoledne dne 5. března, v sokolovně, pod záštitou Oblastního výboru Československé národní rady se konala oslava výročí 122. narozenin Presidenta Osvoboditele Tomáše Garrigue Masaryka, bojovníka za svobodu a demokracii. Ač počasí nebylo příznivé, zúčastnila se oslavy hojnost krajanů, kteří svou přítomností vzpomněli výročí narozenin jednoho z našich bojovníků za svobodu národa. Program zahájil místopředseda oblastního výboru ČSNRA Rev. Josef Šefl. Na programu vystoupily děti slovenské a české národní školy. Recitace básní přednesli ses. Vlasta Pitrová a br. Robert Horák. Slavnostní projev br. Ing. Pavla Bláhy dlouho nevymizí z paměti. Za Čs. obec legionářskou promluvil br. Leopold Slíva. Shrnul bych zprávu několika slovy: oslava byla velmi početně navštívena a program byl přijat přítomnými s netajenou pochvalou. Jan Babinec, taj. Oblasti N.Y. 20 let na českém rozhlase v Clevelandu 22. února 1952, právě v době 4. výročí komunistického puče v ČSR, začal Zdeněk Pražák v Clevelandu své rozhlasové vysílání programu, který anglicky řídila Anička Hřídelová na stanici WRNO. Později pomáhal Dicku Pokornému na stanici WSRS a plných 9 let řídil spolu s Terezkou Švejkovskou české rozhlasové vysílání. V posledních pěti letech společně s manželkou Evelyn v neděli dopoledne na stanici WERE-AM, která je přenášena CBS až do Kanady a v sobotu odpoledne na stanici WXEN-FM, vysílá Zdeněk Pražák své programy, které se staly velmi populární. Během dvaceti let promluvilo na českém rozhlase v Clevelandu přes 60 význačných čsl. exulantů a exilových pracovníků i předních amerických politiků. Zdeněk a Evelyn Pražákovi dělají dobrou práci. Záslužnou, tolik prospěšnou naší národní věci. Jejich hlas je občas slyšet i v naší staré vlasti. Málokdo z nás si uvědomí, kolik práce, energie a času je k tomu zapotřebí. Kolik dni nastavovaných nocemi. Kolik slunečných weekendů. Za to má Zdeněk Pražák a jeho manželka Evelyn uznáni celé naší čsl. veřejnosti. A dík nás všech. Přejeme jim ještě hodně dalších sil a úspěchu do příští jejich práce. Zdeněk Slavík Dopis od čs. imigranta Sociálnímu výboru ČSNRA — sestře Kovářové Jelikož si plně uvědomuji povinnost vrátit co nejdříve půjčené věci, v mém případě peníze, vracím Vám zbývající dluh ve výši $90, abyste mohla pomoci zase druhým, kteří pomoci potřebují. Poznal jsem na vlastní kůži, co to je opravdu potřebovat pomoc a toto tvrdé poznání musí každého nesobeckého člověka nutit k vrácení toho, co mu bylo půjčeno. Je to i v mém případě, i když si uvědomuji, že jste musila dosti dlouho čekat, za což se omlouvám a prosím o prominutí. Děkuji Vám za Váš milý, skoro sesterský přístup k nám všem po příjezdu do USA, za Vaše mnohá jemná a povzbudivá slova při mých počátečních zdravotních a jiných problémech. Mnoho uprchlíků se dostalo z Československa po r. 1968 do svobodného světa (Rakouska a pod.) velmi snadno formou turistického zájezdu. Já jsem však dostal visa jen do socialistických zemí a jsem jedním z těch, který k cestě na svobodu musil použit cesty ilegální. Moje cesta do Rakouska přes jižní socialistické státy a Turecko trvala skoro čtyři měsíce včetně pobytu v rumunském kriminále za pokus o přechod hranic do Jugoslávie. Tato cesta mě stála mnoho duševních a fyzických sil. Počáteční zdravotní a jiné problémy zde v USA můj stav ještě zhoršily. Život mě však naučil bojovat a tyto strasti jsem ještě dokázal překonávat. Vám přeji do budoucích dnů mnoho zdraví, abyste ve své ušlechtivé službě dobru mohla pokračovat v plné svěžesti duševních i fyzických sil. A.K. VĚSTNÍK • 7 [pageend7]MÁME NA SKLADE K PRODEJI: Poštou PANORAMA ......................................................... 7.00 PROGRESSIVE CZECH, učebnice prof. B. Mikuly, páté vydání, vyšla nákladem Čs. národní rady americké ................................... 4.50 5.00 THE BIRTH OF CZECHOSLOVAKIA .... 5.00 Jaroslav Brodský: REÔENÍ GAMA .............. $5.00 $5.50 Josef Falta: PRES FRONTY A PŘES HRANICE ..................................................... 1-50 1.85 DĚTSTVÍ A MLADÍ, vzpomínky Dr. Alice .. Masarykové ....................................................... 2.50 2.75 Vojtěch N. Duben. LEDY SE HNULY.......... 2.50 2.75 CZECHOSLOVAK RECIPES ........................ 1.25 1.50 CSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty CSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovati vám individuální plány, které vám zaručí nejvyšší možnou ochranu pro vaši budoucnost. ČSA má 200 řádů ve většině států Ameriky v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Více než 118 let služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. e 2138 S. 61st Court, Cicero, Hi. 60650 VĚSTNÍK 2137 So. Lombard Ave. — Room 202 Cicero, Illinois 60650 »^^•434 ADDRESS CORRECTION REQUESTED SECOND CLASS POSTAGE PAID at Chicago, Illinois [pageend8]