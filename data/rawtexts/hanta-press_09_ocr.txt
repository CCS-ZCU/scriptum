REVUE SPOLEČNOSTI BOHUMILA HRABALA HAŇŤA PRESS ČÍSLO 9 <.Žák /kolem r.1950/ foto Valoušek [pageend1]OBSAH Bohumil Hrabal: ŠTĚDRÝ DEN 2 Bohumil Hrabal: VĚŽE ZASAŽENÉ BLESKEM 5 Egon Bondy: VINOHRADSKÝ ŽIDOVSKÝ HŘBITOV 9 Kádrový dotazník 12 Michal Jůza: BACULATÁ BONNEY... 13 Mistr MišťVELMI STRUČNÝ ÚVOD DO GRAFOMÁNIE 14 Karel Uriánek: 4 TEXTY 17 POKUSY O HRABALA 18 Susanna Roth: DICHTUNG ODER WAHRHEIT? 18 F. Brignole: ČÍST HRABALA ZNOVU A ZNOVU 24 Z ARCHÍVU SBH 28 7.7.1990 Santa De New Mexico 28 Winterthur, vánoce 1990 30 Dichtung, Wahrheit a něco do třetice 32 Milý pane Albich 33 Tomáš Mazal: PRAŽSKÁ NĚMECKÁ LITERATURA PŘELOMU STOLETÍ 35 Karel Žák (ukázky poezie) 41 Haňta press REVUE SPOLEČNOSTI BOHUMILA HRABALA Redakce: K.Dostál, V. Kadlec, r. Mazal c) Pražská imaginace duben, 1991 ČÍSLO 9 [pageend2]Bohumil Hrabal: ŠTĚDRÝ DEN ! Teď, když nastalyiistopadové mrazivé dny, září v poledne slunce a když přijíždím z Florence za kočičkami, vyhřívají se u bílého plotu, ale jak slyší, že můj autobus zastavil, zvedají se z vyhřátého listí a cvalem a tryskem mi běží naproti, čtyři mourovaté kočenky, které jsou tady od jara, |ty se smějí na celé kolo a tryskem mi jdou naproti, vždycky čtyři, a dělají kotrmelce nepředstíranou radostí, a znovu se zvedají a zase stáčejí hlavičky a zase metají kotrmelce... A zpod síprčků a sosniček se zvedají ta moje esa, přichází Pomeranč a Černidlo, a už leží na zádech a dívají se na mne vzhůru nohama, a Iskrz brlinky přibíhají ostatní kočky, které pak doplňují těch všech! mých čtrnáct kočičích dětí... Ta moje žlutá písečná alej, v pozadí bílá vrata a laťky plotu, nad nimi do modři se tyčící odlistěné bílé břízy stoupající k nebi jako bílý kouř z komína, a nad nimi vrcholky zelených borovic, a zlatých kmenů a větví, koruny stopadesátiletých borovic, a na písečné cestě klusající, přibíhající a zase se vzdalující kočičky, všechny v kotrmelcích, a když někdy je mokro, napršeno, aspoň hlavičkami naznačují, že jsou rády, že mne vidí, a že se mi aspoň klaní, že jsem za nimi přijel a že jsem jim něco přivezl... Dneska jsem položil na stůl tašku s kuřecími prsíčky a balíček tlačenky... před mými okny a vraty do garáže stojí stůl a lavičky s přehozem z doby, kdy jsem byl maličký a bydlel jsem u babičky... a tady přeskakují a proskakují a dotírají na moje rozdělující ruce kočenky, a já trhám kuřata z grilu bufáčku Na Florenci, musím dát pozor, aby mne nesekly jejich drápky, kočenky vjíždějí zpod stolu na lavičku a pak na stůl, jako ryby když přeskakují mízkem na potoce, odnášejí to, co se dostalo pod jejich drápky, do odlistěného křoviska... Nakonec jsem rozkrájel i tlačenku a rozdal... papírem, který mi zbyl, jsem si očistil od tučného masa prsty, pečlivě jsem papír za papírem odhazoval, pak jsem si umyl prsty a v zadumání jsem se díval na ty moje kočenky, které odnášely i ty mastné papíry od tlačenky... Utíral jsem si prsty do zteřelého ručníku... a jak jsem ruku otíral o ruku, zjistil jsem, že mi zmizel z prstu ten můj snubní prsten, naprasklý prsten, který prasknul ten den, když mi umřela žena... A hledal jsem prsten na chodbě, a hledal jsem prsten v kuchyni, kde jsem položil tašku, když jsem přijel z Prahy, ale 2 [pageend3]prsten nikde nebyl... Znovu jsem si téměř vteřinu po vteřině probíral čas, ve kterém jsem krmil ty moje kočenky... pak jsem zůstal u těch mastných papírů od tlačenky... dokonce jsem v kuchyni rozevíral zmačkané mastné papíry, dokonce jsem otevřel dvířka od plotny, a zase pomalu jsem otevíral ty zmačkané papíry... přebral jsem papíry v koši na odpadky, pak jsem stál u stolu a díval se kolem sebe, i všechny pohozené papíry venku v listí jsem rozevíral - ale prsten jsem už nenašel. A bylo mi smutno, byl to prsten, kterého jsem se neustále držel, který mne provázel do spánku, který mi dodával kuráž, když jsem se v noci probouzel a když jsem se prstoma dotknul snubního prstenu na mém prsteníku, byl jsem spokojen a pokračoval jsem dál ve spánku, častěji v tom mém nespaní a dlouhých hodinách nepříjemných obrazů, které mne navštěvovaly, ale já jsem se držel snubního prstenu a chiméry a moje chandra neměly sílu mne zděsit a přivádět k šílenství, protože jsem se držel toho prstenu, který mi koupila moje žena, protože v čas svatby jsem neměl peníze na dva snubní prsteny, protože moje vydání ten čas byla větší než moje příjmy... A ten den, kdy jsem rozděloval tlačenku a grilovaná kuřata, prsten zmizel, i když jsem jej držel ještě v autobuse... A chodil jsem parcelou a před ní, sem a tam, chytal jsem se prstu, ale prsten tam nebyl a nebyl, až jsem se smířil, že budu bez prstenu, že některá kočenka jej odnesla i s papírem od mastné tlačenky, to ony dělaly, že roznášely mastné papíry po celé parcele, co kdyby v tom papírku byl kousek masa? A pak, před Štědrým dnem, se stal zázrak... Sousedův Radek volal na mne: Strejdo, já jedu k prameni pro minerálku, mám vám vzít taky? Povídám: Ano, tady máš tašku... a podal jsem mu tašku s třemi lahvemi od finské vodky, které jsem vypil ze žalu, že už nemám ten můj snubní prsten... A když se chlapec vrátil s minerálkou a nesl mi ji otevřenou brankou, shýbl se najednou, zvedl cosi z listí a zvolal: Strejdo, není to tvoje? A slunce vyšlo a v jeho prstech se blyštěl ten můj naprasklý snubní prsten a já jsem jej měl ihned na prstu a byl jsem šťasten a to byl můj ježíšek... A na Štědrý večer jsem dostal dárečky... a když jsem jeden rozbalil, byl tam ten samý snubní prsten... dostal 3 [pageend4]jsem jej od Ulriky, anděla, kterému se sypou z křídel peříčka a peří... a tak mám snubní prsteny dva... Já jsem tolik potřeboval ty poslední měsíce minulého roku trochu štěstí... Byl jsem najednou poctěn jistým neštěstím, můj přítel mne z ničeho nic nařknul, že pěstuji kult své osobnosti... Já že pěstuju kult své osobnosti?, zděsil jsem se... Odpověděl mi s velkým smíchem: Jsem rád, že ti to došlo... a já jsem slyšel a viděl, že můj přítel mi nenávidí... A potom! Moje přítelkyně mi napsala dopis, vlastně ne mně, Dubence napsala můj portrét, který končí... pan Hrabal udělal pěknou blbovinu, za kterou se po návratu pěkně stydí: Dali mu zasloužilého umělce a on tu cest přijal! A to v době\ kdy Havel ještě seděl ve vězení! To prý bylo mnoho lidí zklamaných a rozzlobených! Hlavně když ho viděli v televizi, jak za to zdvořile poděkoval nějakému ministrovi. To víš\ kdybych na něho měla minimální vliv, tak bych tomu zabránila a ten titul by si soudruzi strčili do vlastních prděli! Tak tohle o mně napsala Zuzana, ta, která před lety bývala velikou komunistkou, nosila v Praze červené kalhoty a doma ve Švýcarsku měla potažená křesla a gauč z nastříhaných pytlů od sovětského obilí, s červeným srpem a kladivem na opěradlech... A to mi zabolelo ten prosinec loňského roku nejvíc, protože to byla pravda... A tak jsem ztratil nejen snubní prsten, nejen přítele, ale i přítelkyni, protože měla pravdu... a snažil jsem se svoji vinu za to, že jsem přijal zasloužilého umělce z rukou starých struktur, odčinit tím, že jsem nejdříve poslal nové struktuře šek z Copenhagen na 8280.- DKK na fond postiženým dětem... Ale moje hanba narůstala a tak jsem ještě poslal ze svého konta v Živnobance deset tisíc marek pod stromeček postiženým dětem, na fond paní prezidentové Havlové... Avšak nikdo mi ani nenapsal, že peníze došly... Asi že jsem přijal zasloužilého umělce a v televizi jsem navíc za ten titul poděkoval... Nu dobrá! Ale můj osud byl přeci jenom na mne vlídnější... na Štědrý den se našel můj snubní prsten. Povídám: Radku, jak jsi ho mohl najít?... Mladý muž, můj soused, kterého milovala moje žena, prostě řekl... Jen takový kroužek zašlapaný do písku jsem viděl, takhle nehtem jsem jej vyškrábnul... Ještě několik šlápnutí na něj a zmizel by navždycky... A druhý prsten jsem dostal pod stromeček do rezerva... takže vlastně jsem šťastný člověk, mám 4 [pageend5]i důvod žít, i když jsem se z toho všeho včera vrátil z Bulovky, kde jsem ležel s infarktem, ale se snubním prstenem na prsteníku... P. S. Irák úmyslně vypustil ropu do Perského zálivu. Bůh sice žije, ale má taky někdy manýry Maldorora nebo gangstera AI Capona. Toto domyslet znamená umírat na delirium tremens a paralýzu dolních končetin... Taky dobrý. V Kersku, v sobotu 26. ledna ’91. [Text Štědrý den vydala Pražská imaginace 28. 1.1991 (P I152)] Bohumil Hrabal: VĚŽE ZASAŽENÉ BLESKEM Milá Dubenko, ta moje malinká kočenka umřela. Vlastně zmizela. Možná že si ji někdo vzal a je u něj v teple, ne jako tady v té mé parcele, kde fičí vítr a je navíc mráz. Kočenky z toho nastydly, krchtají, a sám černý kocour Černidlo si lehl na rohožku před mými dveřmi • z chodbičky do pokojíku, poprvně se nechal vzít na ruku, a já jsem si jej přitiskl a slyšel jsem, že srdce mu bije nejen strachy, že jej držím poprvně, ale že má asi zápal plic, ostatně jak ostatní kočenky. Té mé nejmenší kočičce jsem říkal Sivá... to bylo tak. U zlatého tygra u pultu stál se sklenicí v prstech Sivá, maličká spojka Bohemians, který se vyznamenal dvěma brankami hlavou, nádhera, Dubenko! A s ním tam stál i Segmúller, ryšavá dlouhá spojka Slavie, kdysi dával taky tak krásné góly jako teď Sivá. A volali na mne, protože jsem jednou napsal, že mí slavní kocouři se jmenují... Gerdmuller, Segmúller a Švarcwald... a tak jsme se napili na ty dvě létající hlavičky pana Sivy... a hned: Pane Sivá, na vaši počest můj malý kocourek se bude jmenovat po vás: Siva! A pan Segmúller byl smutný, usmíval se, alé měl melancholické oči, protože už nehraje ligu a jeho sláva se třpytí jako jeho prořídlé, kdysi kučeravé pomerančové vlasy, jako má můj slavný kocour v Kersku, který se jmenuje Pomeranč. 5 [pageend6]A tak ta moje kočenka, kterou jsem pojmenoval Sivá, Sivá, Sivá, ta když jsem přijel autobusem do Kerska, ta první mi letěla vstříc, pětkrát týdně mi chodila naproti a vždycky skotačila, vždycky se na mne smála, vždycky ta radost z toho, že mne vidí, ji nutila, aby dělala kotrmelce, aby běhala k brance a zase nazpátek mi naproti, ducala mi do tašky, kde věděla, že jim nesu něco, na čem si pochutnají, a potom, když se najedla jako Popelka, Poslední, ta Sivá se na mne smála, nemohla se nikdy nasytit toho, že mne vidí, seděla opřená o zelená vrata garáže, a když se nedívala na mne, tak se čistila, aby byla ještě krásnější... Ale pak nastaly ty zimy, a Sivá zpomalila se, zakutávala se do klubíčka u garáže a jednou... nepřišla mi naproti, a už zdálky jsem ji neviděl u garáže... odešla někam si umřít, protože nechtěla, abych ji viděl s rýmou a strašidelným kašlem... Sivá holubičko, kdepak jsi? Dubenko, já už jsem nepsal snad dva měsíce, bolí mi hlava, mám parádní dnu, byl jsem zase v nemocnici se srdcem, oblíknu si jednu ponožku a odpočinu si, natáhnu si druhou punčochu a zase si odpočinu, když chci jet za kočičkami, tak na autobus čekám tam v Sokolníkách, pak klopýtaje nastoupím, pak dávám pozor, abych nesletěl ze schodů do podzemky, pak packám vzhůru, pak nakupuji mléko a salám, pak v bufáčku nakupuji kuřata v grilu, mám štěstí, že přede mnou bývají mladé a krásné a v modrých blůzičkách třpytící se Vietnamky, naklánějí se, berou vidličku a nůž z kastlíčků, dávají mi přivonět k prudce voňavým a mastným vlasům... a pak jím polévku a už se mi třese ruka a pak vleču ten můj ruksáček s emblémem University Chicago přes ulici, každou chvíli mi může přejet auto, modlím se, abych dojel autobusem až do Kerska k lavičce... Milá Dubenko, nakrmím ty moje krasavice, pak belhám se, sedím u kamen, mám natažené nohy... Jednou měsíčně si vyložím karty, minulý týden jsem si vyložil Grand Tarot... A dneska mi výsledná karta řekla... Taroc číslo 16... La Torre, Věž zasažená bleskem... Vladimírova explosionalistická karta! A včera při úplňku nad ránem jako by mnou proletěl z mozku přes levé rameno blesk! Juj! A na té prastaré kartě je věž zasažená bleskem ze slunce, padající těžké kusy zasahují osoby, které bleskem byly vyhozeny do povětří, symbol něčeho, co se právě 6 [pageend7]děje s člověkem, co zasahuje do jeho vnějšího světa a narušuje totálně jeho dnešek... proto ten blesk ze slunce... tento tarot, Dubenko, znamená, jak jsem se dočetl v knize, kterou napsala paní Elisabeth Heichová... Tarot, dvacet dva stupňů lidského vědomí, že Věž zasažená bleskem ukazuje událost, kterou každý člověk musí projít a prožít, kdo putuje k velkému cíli... Duch svátý tady jedná jako Bůh hmoty. Božské zničení vedoucí k životu... Bůh Šiva, bůh zkázy a obnovování života zničením... Červená věž zasažená bleskem z černého mračna... zelená louka, tmavozelený kopec, na kterém stojí zasažená věž... Modrý kopec, té samé barvy jako bouřlivé mračno... Tak, a tohle jsem, Dubenko, já, a tohle mne potkalo a já vím, že jsem už prošel několika opilostmi, ve kterých jsem byl sražen jako zasažený bleskem, do bezvědomí... a já vím, že Buddha trpěl epilepsií, a já vím, že Flaubert trpěl epileptoidní hysterií, a já vím, že Dostojevskij měl třicétivteřinové bleskové záchvaty, a já vím, že Dylan Thomas umřel na delirium tremens, a já, Dubenko, vím, že když Hölderlin se rozešel s paní Gontardovou, svojí Diotimou, tak byl zasažen taky bleskem, jen pak sedával u klavíru a prstem si vyťukával ten samý tón, Friedrich Nietzsche kolik let zasažený hromem paralýzy, byl milosrdně zasažen bleskem mrtvice a umřel v Turíně, že Baudelaire čtyři roky před smrtí byl sražen a zasažen bleskem a opakoval jen čtyři roky to samé... PRÉNOME... A já tady sedím a je bezvětří a zima a kočenky mi kašlají za dveřmi a já, místo abych je pustil do tepla, tak trvám na studeném odchovu, protože kočky by mi z radosti se vykálely do postele a po koberci, a já bych se oběsil na vrbě, kterou jsem pokácel... Tak, Dubenko, já už nemám kam jít, jen do hospody, mne už nikdo nečeká, čekají mne pouze tady kočky, tedy mám důvod žít, kruci, a sakra, já jsem zbabělec a malomyslný pierot, jak o mně napsal Černý, jsem zesurovělý pierot... ale já se rouhám, mohu ještě chodit, nejsem na tom jako pan Růžička, který si po akrobatické produkci skočil do vypuštěného bazénu v Moskvě a polámal si tak páteř a nemůže chodit a ruce používá jako ploutve a má ale krásnou ženu, a hlavně má, pane Hrabal, kuráž do života, žití! A sakra a himl a kruci, jděte do prdele, pane Hrabal, s tím jajkáním a hledáním 7 [pageend8]důvodů o nežití... Jste samá výmluva, pane Hrabale! A to je zlé! A to je ten blesk, kterým jste zasažen ze slunce a ne z mračna! Dubenko, dnes je čtvrtek, dvě hodiny, je sluníčko a já jsem nechal otevřené dveře z lesa a kočky seděly v síňce na vysoké červené almárce a já jsem poslouchal americké orchestry a zpěváky z jazzových pásků Vídně, začaly zprávy a jako první, že válka v Perském zálivu skončila vítězstvím amerických a spojeneckých vojsk, nevěděl jsem, komu bych sdělil to radostné poselství, otevřel jsem dveře z pokojíčku a zařval jsem všem kočkám... Děti moje! Jirka Bušů to vyhrál!... a na poličce sedící Černidlo a Pomeranč a Štěstíčko se tak lekli, že skočili po hlavě, jako artista Růžička, do stojícího zeleného bakelitového kbelíku plného vody, k nohám mi se vylilo těch šest litrů vody, a strhli za sebou první dü i druhý Die Welt als Wille und Vorstellung, a Kafkův Zámek... a letěli kocouři až před branku a dívali se zděšeně na ten můj domek, že vyletí do povětří, že to bude to samé jako na Tarotu Věž zasažená bleskem... ale já jsem koštětem vymetal vodu z předsíňky, vyháněl jsem ji rýžovým koštětem, protože za pět minut mi jel autobus do Prahy. P. S. Milá Dubenko, kočičko moje májová, Jirka Bušů to vyhrál! Ovšem! Kdo usmrtil velké masy lidu, oplakávej je tiše... tolik Lao-ď... Kersko 3. března 91 [Tento text vydala Pražská imaginace 5. 3. 1991 (P I158) pod názvem JIRKA BUŠU TO VYHRÁL jako strojopisný samizdat nákladem 20 výtisků. Pro HAŇŤA PRESS autor text na několika místech podstatně upravil a změnil titul.] 8 [pageend9]Egon Bondy: VINOHRADSKÝ ŽIDOVSKÝ HŘBITOV /text ke stejnojmennému filmu/ Tak tohle je hřbitov - židovský hřbitov. Ne ten slavný židovský hřbitov na Starém Městě, na který se jezdí dívat lidé z celého světa. Tohle je obyčejný hřbitov, na kterém se doposud pohřbívá. Já si sem zajdu občas v létě, na podzim i takhle v předjaří. Ta hlavní cesta je volná, udržovaná. Nad náma jsou topoly, teď přes zimu jsou to holé větve, bezvýrazné nebo - takové to české. V Čechách je pořád zima - vždyť i Neruda už to napsal, že je zde osm měsíců zima a čtyři měsíce chladno - no tak ta obloha vypadá podle toho. V létě ale jsou topoly zelené, cesta uklizená - vypadá to pěkně. A přitom jsou tady tisíce a tisíce hrobů, ke kterým se už nikdy nikdo nepřihlásí, nejenom ti, co v nich leží, jsou mrtví, ale všichni, které kdy znali, všichni jejich potomci, ale i přátelé, všechno to proletělo komínem, ať už v Osvětimi nebo jinde. Těch, co se vrátili z té války, která měla být poslední - která měla být poslední, ale kdož ví, jestli není jen druhou v pořadí - těch, co se vrátili, těch je pár, že to lze na prstech spočítat. A tak podle toho ten hřbitov vypadá. V létě je to mnohem víc smutné než teď v zimě. V zimě se zdá, že to je tedy normální, ale v létě, když se podíváte na ty cesty a cestičky mezi těmi řadami hrobů, jak tam zapustily kořeny stromy, stromky, všechno možné křoví, kvete to, bují zeleň - je to naprosto neprůchodná džungle. Teď jenom vidíte, jak břečťan se tady rozprostírá všude a nedělá kromě té hlavní cesty žádnou volnou plochu. Na co vzpomínat tady? Na jiným hřbitově člověk tak medituje o přirozeném běhu života, no všechny nás to čeká - to je samozřejmý - ať už na to nemyslíme, když jsme mladí, nebo ať na to myslíme, když věku nabýváme - ale tedy tak člověk nemyslí na to, co nás nemine, tak jako na to, co tady mohlo ty lidi minout, ta smrt násilná, děsivá, předčasná, zbytečná, vrahounská. A když si uvědomím, že to je tenhle hřbitov jedna malá ukázka, kolik těch hřbitovů, kde je to zarostlé, jsou většinou skasírované, ani je nenechali zarůst, radši to skasírovali, kolik jich bylo po celé Evropě, kolik je jam bez označení na Ukrajině, na Sibiři i jinde. No a tady to člověka tak nějak zvlášť nakopne, ta situace našeho století, protože tihleti lidé tady se nedožili normálního věku a normální smrti proto, poněvadž byli židi. Poněvadž někomu připadali jako "jiní" lidi, než jsme my ostatní, jako podlidi nebo jako třídní nepřátelé - to už je jedno, jak tomu kde říkali. Výsledek byl, že to zmasakrovali a že teď v Evropě je těch pustých hřbitovů a těch jam, které nikdy nikdo nenajde - těch je bezpočet. Já mám také takové jméno. A to jméno mi už nikdo neodpáře. A vzal jsem si je právě proto, poněvadž jsem cítil, že alespoň takovýmhle 9 [pageend10]maličkým gestem musím se přiřadit k těm, kteří jsou opovrhováni, kteří jsou biti, k těm, kteří jsou odsouzeni k popravě, k fyzické nebo alespoň občanské, k těm, kteří jsou bez práva a kteří nemají nikde odvolání a nikde dovolání. V tom dvacátém století to je taková divná věc. Ten osud těch židů, který se naplnil za té druhé války, se pomalu roztahuje na vás na všecky. Stát po státě, světadíl po světadílu, možno říct, se stále rozšiřují takové poměry, že obyčejný prostý člověk je bezprávný, na jeho životě nezáleží, nemá odvolání, je s ním manipulováno až k smrti, k popravě, k zničení. Občas se to děje zcela zřetelně, nikdo se s tím netají nějak čtyřikrát a milióny hynou bez válek, v míru, v budování, při radostném budování za ostnatými dráty nebo někde. Občas se to trochu zlepší, my říkáme, že to máme dobrý, protože zrovna nejsme všichni zahnáni za ten ostnatý drát a nejsou popravy každý den, které vyhlašují městským rozhlasem, jak to dobře pamatuji za svého mládí. Ty židi v koncentrákách do poslední chvíle žili, protože žít museli. Nedalo se nic jiného. Žije se prostě až do té smrti. Ale jak? Jestliže se hrozíme toho, co še s nima udělalo, a přitom je jasný, že 99% lidí chce na to zapomenout a zdárně na to zapomíná. A jestliže se hrozíme toho, co se s nima udělalo, máme taky plné právo hrozit se toho, co se děje nám, co dělaj s náma. Tak tady chodím, koukám se, no vida - Ota Pavel - jemnej, citlivej, taky podal zvláštní svědectví o naší době. Svědectví o našich malých radostech, když nemůžeme mít žádné velké, ale svědectví o tom, že ta chuť, ta touha, to přání být nejenom šťastným, ale být dobrým člověkem, že to nějak je v nás ve všech i při tom největším ušlápnutí. Měl to těžký. Tady se zastavuji u Kafky. Ne často, ale přeci jenom občas. Má tady přidanou novou desku, vzpomínku na jeho sestry. No Františku, teda, řeknu ti, že jsi měl akorát štěstí, že sis to odžil akorát v době, kdy sis to odžil - strašlivá by byla sranda představit si, kdyby ses tak narodil v roce jako já, před 54 lety a kdybys to tady byl bej val musel táhnout taky až dodnes - to by byla sranda, koukat na to, jak bys najednou viděl, že ty nejhroznější představy, který máš, nedostihnou tu skutečnost. No - já vím, žes to neměl lehký, všichni to víme, že ses trápil jako zvíře, ale kdybys byl zažil ty koncentráky a kdybys byl teďka zažíval to, co 35 let my žijem, no kdoví, jestli bys vůbec něco napsal. Kdoví. Poněvadž v týhle době psát to není jenom kumšt a to není jenom odvaha, to je jistě něco mnohem víc. Je to prokletí, jako každá umělecká činnost je prokletím. Budiž ti země lehká. Budeš věčně svědčit o tomhle století, na jehož samotným začátku jsi vyčuchal, kam to století směřuje a jaký století to bude, měl jsi nos, my dneska nevíme ani "ň", co bude v tom století příštím. Kdo to může vůbec odhadnout? I kdyby nepřišlo k válce, tak co z toho všeho pojde? Není na světě dneska, FratiŠku, jedinýho člověka, který by to věděl. Představ si - ani kterej by to jenom tušil! My máme takovýho svatýho, kterýho ty jsi neznal. Svatýho Orwella. Ten to prorokoval 10 [pageend11]takovejch dvacet - třicet let po tobě taky pěkně, no doprorokoval to až do roku 1984. A to je dneska. A když to tenkrát vyšlo, já se pamatuju, v roce 1948 už jsem z toho četl úryvky - tak všichni jsme si říkali, že je to přehnaný, no ale dneska víme, jak daleko jsme to předčili. Nejenom tady u nás, ale i jinde ve světě. Když jsem potom po strašně mnoha letech četl Orwellův román "1984" celý od začátku v českém překladu, tak jsem to musel po prvních deseti stránkách odložit. Skutečně mě vyhrkly slzy, plakal jsem, jak jsem prostě viděl, jak je tam popsána ta naše vlast. Tady, Františku, v těch českejch zemích, tady vždycky nakonec byl doma humor. A taková ta schopnost přežít to pochopitelně s určitým pokřivením páteře - to je naše česká vlastnost, ale nezkurvit se přece jenom, nekolaborovat na plný pecky, prostě zachovat si svoji určitou rezervovanost a odstup. No tak - ahoj! Je to tady hezký, je to tady příjemný, když je tady člověk sám. A tady je člověk vždycky sám na tom hřbitově, tady je moc málo návštěvníků. V létě si člověk musí v kanceláři na hlavu vzít čepičku, v zimě mám vlastní, a těch různej hrobek. Německý jména, český jména. A tadyhle - podívejme se, tady je nějakej Bondy! Podívejme! Bohumil, tady vedle Otto - císařskej rada! Kristapána! To jsem ani nevěděl, co všechno může být v jediný císařský famílii. Já jsem mohl být císařským radou - kde jsou ty časy, pane bože, co bych za to dal, císařskej rada - no to byl v mládí určitě revolucionář jako všichni v Rakousku. 19. století, to byla krása. A tady koukám, zakladatel čs. leteckýho průmyslu! I s manželkou. No jo - ale vona je rozená 1900, to znamená, že vona zakládala čs. leteckej průmysl a žila tady v tý krásný Praze s těma poetistama, se sur- realistama v tom čase, kterej nám už dneska připadá jako zlatej věk, jako pohádka, ta 20. - 30. léta. No to vůbec nevěříme, že to byla pravda a vona si tu žila, podívejme se, nojo - Bondy. Jakpak bych nakonec z toho neměl mít radost. Z toho, že jsem živ. Je to třeba trpkej chlebíček, ale poznat to tady na tý zeměkouli, to taky stojí za to. Kdoví, jestli nějaký jiný místo, který bůh stvořil, je taky tak sladkokyselý a tak sladkotrpký jako je tady ta země. Nejsem někdo, kdo by opěvoval věčný krásy života a to, jak život vítězí nad smrtí, ale přeci jenom zase na druhý straně je nutno říct, že nikdy neexistovala, neexistuje a nebude existovat situace, v který by bylo potřeba nebo jedině možný složit ruce do klína. Taková situace, že zbejvá složit ruce do klína, taková není nikdy! Kristapána. Já jsem mohl být císařským radou, kde jsou ty časy, pane bože, co bych za to dal - císařskej rada! Pane bože, císařskej rada... (7. února 1984) [Vinohradský židovský hřbitov Scénář, režie, kamera - T. Mazal, text napsal a čte - E. Bondy, Praha 1984/ 11 [pageend12]Kádrový dotazník (Výňatky z dopisu otce Egona Bondyho Zemskému ústavu v Praze) "Syn Zbyněk... jeví od mládí velký zájem o četbu. Technických hraček nemiloval.. V sextě se projevila nechuť ke studiu, do školy docházel na předměty, které ho bavily /literatura, jazyky, historie, zeměpis, polit, výchova/. Za důvod uváděl, že spolužáci jsou duševně proti němu nevyspělí... v červnu 1948 složil universitní zkoušky z ruštiny. Po dlouhém přemlouvání vstoupil na novinářskou fakultu VŠP, kde prokázal znovu schopnosti, zvláště politického rázu. V té době ale sdružil kolem sebe několik mladých osob, které se pokoušejí o literární a uměleckou tvorbu a chtějí svoje plody publikovat. Poslední duševní deprese vznikla v lednu /1949/, když v době příprav ke zkouškám se k jeho kroužku přidružila 201etá rozvedená studentka /Honza Krejcarová - pozn. editora/. Již druhý den po seznámení odešel z domu, aby v jejím samostatném bytě zřídil redakci i tiskárnu projektované literární revue. Po dvouměsíčním napjatém a výstředním pobytu v tomto novém prostředí, kdy několikráte při návštěvě doma mluvil o své vyčerpanosti a vysoké únavě, se nervově zhroutil a v tomto stavu se uchýlil domů s prosbou, aby byl vysvobozen z vlivu ženy, která jej úplně ovládla, z jeho vytýčené vydavatelské práce vyšinula a přemluvila, aby studií zanechal.. Propadal náhlému pláči a nebyl s to soustředit se na nové zájmy. Všechny případy jsou si podobné: začínají tím, že při úplném zaujetí novou ideou či zájmem odejde z domova, přespává u kamarádů, domů dochází jen pro jídlo a peníze, odmítá jakékoliv zařazení se do tohoto způsobu života, čímž vyvolává napjatý poměr. Poprvé hrál si na "umělce" typu dekadentů, šatil se nápadně a napodoboval život starších studentů se všemi nepěknými zjevy. Podruhé představoval nešťastného proletářského básníka, chodil ve vypůjčených starých šatech, stravoval se po automatech nebo hladověl. Tehdy nápadně hubl. V třetím případě vystupoval jako sebevědomý redaktor a vydavatel, jezdil autem v doprovodu oné studentky a po jejím návodu marnotratně žili z výpůjček od známých. Politický vývoj měl na něho značný vliv. Byl komunistou již v sextě, studoval marxismus, ale výklad některých zásad přizpůsobil svojí potřebě. Odtud též vznikla představa, že má právo na absolutně svobodný život bez ohledu na svůj věk ihned, jakmile rozumově pochopil zásady marxismu. Tuto svobodu proto vymáhá, neohlížeje se na věcné i situační překážky. Po únoru, kdy dalo se u něho předpokládati budovatelské nadšení, reklamoval pro sebe jako teoretika státi stranou praktického dění. Poslední fází je značný kriticismus. Při tom všem je vlastně anarchistickým individualistou. 12 [pageend13]1 i E. Bondy /kolem r.1950/ foto I. Vodseáálek [pageend14]V popředí jeho zájmu jsou otázky kulturní, literární a umělecké, jim se chce úplně včnovati, přes všechny překážky a obtíže chce si vytvořiti již dnes takové optimální životní prostředí, jež by mu umožnilo docfliti svého vrcholného cíle: státi se spisovatelem, básníkem, literárním kritikem, vydavatelem. Je vyznavačem freudismu a velkým zájemcem o psychoanalytické studie. Jeho pokusy o surrealistické básně jsou přímým odrazem toho. Má snahu usmířiti západnický směr moderní literatury s teorií marxismu v ruském pojetí. Jeho vzory jsou francouzští surrealističtí básníci nejen formou, myšlenkovou náplní, ale bohužel hledí co nejvíce žiti jejich životem a napodobuje jejich soukromý život se všemi jejich event. pařížskými výstřednostmi a úchylným podivínstvím. Protože básník Breton vyznává "pravdu V umění" tak, že chce býti "skleněným domem" vždy pro každého a za každé situace /i když je to proti stávajícímu řádu/, převzal i Zbyněk tuto zásadu. Tvrdí, že dnešní jeho deprese byla zaviněna jeho úporným zápasem v jeho mysli o tuto "pravdu v umění" proti dnešnímu oficióznímu postupu našich literárních kruhů /na nedávném sjezdu spisovatelů/. Tím se ovšem dostává v literárních a kulturních otázkách do konfliktu s oficiálním marxistickým výkladem, do jakési ilegality. Nebojí se důsledků, chce za "pravdu v umění" zápolit. Při tomto jednostranném zaměření své mysli je životně nepraktický. Na budoucnost nemyslí, je mu lhostejno jak bude žiti, jak skončí... Klasifikaci jeho literárních schopností provedl literární kritik v tom smyslu, že je to začátečník s určitým nadáním, způsobilý dosáhnouti pouze průměrných výsledků, nevěnuje-li se detailnějšímu propracování a upustí-li od přeceňování sebe. V dnešní době jako surrealistický básník a propagátor tohoto směru je ovšem nežádoucí. V době pohody se objeví, že je dosud v podstatě hodným dítětem.." 16. března 1949 Fišer Jan, otec * * * Baculatá Bonney, Američanka ze Seattlu, přivezla si do Prahy v batohu brožfirku, průvodce po východním bloku, kapitola o Československu začínala dějinami, jednou větou se středníkem uprostřed: "Nejdřív byli pod Avary, pak pod Svatou říší římskou, potom byli pod Habsburky, teď jsou pod Sovětským svazem; proto se nedivte, že Češi jsou cynici a mají ošklivý černý humor." (Michal Jůza, 1986) 13 [pageend15]Mistr Miš: VELMI STRUČNÝ ÚVOD DO GRAFOMÁNIE (Estetika mišmašismu) 1. Verbální artefakty co do vzniku nabývají dvou forem: a) grafomanické, b) funkčně sdělovací, přičemž z obou těchto může vzniknout forma materiálně zabezpečující (sub a se většinou hůře prodává). 2. Díla autorů, jejichž úmyslem bylo čtenáři cosi sdělit, obvykle nejsou ke čtení. Důvodů je několik: a) tito autoři obyčejně nevědí o nic víc než průměrný čtenář - mohou se z nich tedy v nejlepším případě stát sdělovači obecně uznávaných nepravd (ti jsou mezi lidem nejpopulárnější, neboť mu dávají blažený pocit, že "přesně tak to je, ale my to neumíme tak hezky říct"); b) pokud náhodou mají o něčem ponětí, obyčejně nedovedou či netroufají si pořádně se vyžvejknout a věc raději opíší (tak vzniká symbolismus), nebo se domnívají, že hloubka jejich pravd by mohla nezasvě- cencům uškodit (tak vzniká esoterismus). Těchto skutečností využívá řada autorů, kteří nevědí vůbec nic, ale správně usuzují, že se to ve sfumatu symbolů docela dobře ztratí, následkem čehož je v oblasti mystiky mnohdy opravdu velmi obtížné odlišit úplné žvásty od alespoň částečně obsažných textů. Hodnocení je tedy nakonec závislé především na míře aplikované grafománie; c) největší katastrofou v umění je tzv. "realismus" jako "odraz objektivní skutečnosti", přičemž tato absurdní zvrácenost je již po léta četnými skupinami estetiků hodnocena jako nejsdělnější a tím i nejhodnotnější metoda tvorby. Ve skutečnosti jsou jeho tvůrci nejzbytečnějšími parazity na již tak dost prostitučním těle kultury, neboť nejenže do ní vůbec nic nepřinášejí, ale dokonce umožňují zvláště líným konzumentům vnímat objektivní realitu zprostředkovaně a nabývat tak škodlivého, protože zcela mylného dojmu vlastní autentičnosti a opravdovosti. Některé "realistické" pravdopěvecké pokusy mohou sice v určité hladině stupidity nabýt formy tzv. inverzní grafománie (pseudografománie), která může být i zábavná, avšak nad i pod touto hladinou text začíná být pouze odporný. 3. Jedině důsledně aplikovaná grafománie může vést ke vzniku pozoru hodných produktů. Její podstatu shrnuji globálně v několika thesích: a) umění nemá a nemůže mít funkci informace. Agitky, naučná beletrie, hlubokomyslné a filosofující romány jsou jen paskvilem; v nejlepším případě zůstávají agitací, nebo vědeckým či filosofujícím pojednáním; 14 [pageend16]b) neexistuje úmyslná sdělnost ve verbální formě; c) tvoření je zábavou nebo posedlostí. Jeho chybný výklad jako jakési povinnosti vůči lidstvu, jako "poslání”, vede v konečných důsledcích k výše zmiňované funkčně sdělovací deviaci. Nehledě k tomu, že na lidstvo je v každé intelektuální činnosti vůbec třeba se vysrat, vede takový postoj nezbytně k pocitu "zodpovědnosti umělce", a tedy k jeho přerodu v kulturního byrokrata; d) problematické je hodnocení tvoření pro peníze, to jest v zásadě práce. Práce sama je svou podstatou nutnosti krajně odporná. Pokud se s ní dotyčný vyrovná zodpovědně, vytváří opět buďto suchopárné slátaniny, nebo slabomyslné taškařice. Proto pouze naprosto nezodpovědný lempl může v umění něčeho dosáhnout Zdánlivé výjimky existují pouze v oblasti fantaskního a dobrodružného žánru, což je dané samotnou podstatou paraliteratury (viz Haňťa press 5/90 - Prolegomena k novému braku); e) metoda automatického textu není totožná s grafomanií - jde pouze o jednu z možných forem; f) zdaleka ne všechna díla vytvořená grafomanickými postupy jsou zdařilá - spíše naopak - jedná se o permanentní experiment, který v jednom případě z tisíce může vést k vyplavení něčeho zajímavého, neboť tvůrce není omezován ani ideou, ani formou, ani účelem; g) grafománie je základním prvkem estetiky mišmašismu, a proto jí v mišmašistické teorii nebude už dále věnována pozornost. 4. Výtvarné umění je předformou verbálního projevu a platí pro ně tudíž identická kritéria. Hlavní rozdíl však tkví v hodnocení abstrakce, která v literatuře je čistou grafomanií, zatímco ve výtvarném umění jde mnohdy o nejodpornější ukázku frakciovaného realismu. Zejména se jedná o některé produkty posledních desetiletí (earth art, body art apod.) doprovázené až neskutečně pseudofilosofujícíini výklady, které odhalují jejich vnitřní pedantérii, pro realismus tak typickou. Nevýznamová, čistě grafo- manická abstrakce, je v dnešní sériové výrobě fragmentů okolního světa něčím zcela výjimečným. 5. Tzv. "umění akce", stejně jako ovšem i balet, herectví a jiné činnosti daného okamžiku, nejsou-li zaznamenávány na některé z audiovizuálních médií, nelze vůbec za umění pokládat, neboť podstatou umění je opakovatelnost. Vše ostatní je pouze bezprostřední, byť ozvláštněná realita. 6. Funkce kritiky není ani výkladová, ani hodnotící. Její jediný smysl (pokud je inteligentní, tedy zcela výjimečně) spočívá v úspoře času pro publikum, které, pokud má od dřívějška verifikováno, že dotyčný kritik má s ním shodný vkus, nemusí zbytečně prolistovávat knihy či ztrácet čas 15 [pageend17]obíháním biografů či výstav v nenaplněné naději, že konečně něco pořádného uvidí. 7. Nejodpornějšími parazity na všem, co bývá nazýváno uměním, jsou estetici. Co estetik, to krypl. Samotná funkce estetiky jako vykladačky skrytých významů, souvislostí, podstaty a zákonitostí tvorby, která, pokud vůbec za něco stojí, žádné zákonitosti nemá, je dokonalou ukázkou degenerace lidských mozků v tzv. křesťanské éře. Závěr: Podal jsem ve stručnosti nejdůležitější výklad nutný pro praktická cvičení z aplikované grafománie s vědomím, že není a ani nemůže být plně výstižný. Na závadu přitom není ani tak rozměr pojednání, jako spíše fakt, že toto vše vůbec muselo být napsáno. Někteří vnímavější jedinci mne totiž mohou právem obvinit, že sám produji další estetiku, a ne- exkulpuje mne ani její patologičnost, ani fakt, že jsem v několika stranách obsáhl to, nač jiní potřebovali stovky. Ediční poznámka Výše uvedený text je úvodem ke knize APLIKOVANÁ GRAFOMÁNIE - fragmenty z učebnice o 2000 lekcích a téměř 100 000 stranách, z nichž řada je ještě dochována v původním stavu, vydané ve dvou exemplářích roku 1984 jako druhý produkt Kromišovy publikační jednotky. Jedná se zároveň o poslední realizovaný dokument mišmašistické organizace, jejíž Činnost byla dočasně přerušena 7. listopadu 1982. V loňském roce se po delším čase sešli k jednání Mistr Maš s Mistrem Mišem a dospěli k závěru, že ještě nenastala doba k plnému obnovení práce mišmašistu, protože pseudorevoluční jurodivost ještě neznamená skutečné vítězství všeobjímající mišmašistické imaginace. Mistři rozhodli, že budou dále kon- spiraúvně pokračovat ve zpracovávání ideologických východisek mišmašismu a povolili publikaci části starších textů, jejichž bibliografii přináším v závěru článku, avšak s výhradou, že obsah Velké knihy mišmašismu zůstane i nadále širší veřejnosti nedostupný. APLIKOVANÁ GRAFOMÁNIE je rozsáhlým dílem zpracovaným na volných kartóncích uložených v plátěném foliu. Smyslem této úpravy bylo, aby žák po prostudování mohl kartičky volně promíchat a sám doplňovat chybějící lekce. Hlavní osou díla byl ovšem více než třicetistránkový obsah všech 2000 lekcí, "vděčně věnovaný památce kadeta Bieglera a jeho důmyslné literární činnosti". Domnívám se však, že chápavějším čtenářům postačí jen výše uvedený úvod a tento stručný komentář, aby sami naplnili motto učebnice aplikované grafománie: KAŽDÝ SÁM SOBĚ SVÝM OBLÍBENÝM AUTOREM Miroslav Kromiš 16 [pageend18]BIBLIOGRAFIE DOKUMENTŮ MIŠMAŠISTICKÉ ORGANIZACE Velká kniha mišmašismu (tajný interní dokument) Edice KSM (Knihovna správného mišmašisty): 1. Mr. Myš: Tupé spjevy - prfní sbýrka poezyje f lyngva mišmašysta (1981, 40 stran + 3 kresby autora, 2 exempláře) 2. Mr. Myš: Premysa nenávysfy - myšmašystycké eseje, myšmašlenky a defynyce (1981, 35 stran + frontispice, 3 exempláře) 3. Mr. Myš: Absolutňý realizmus - pjet kratšých prós z let 1975 - 1982 (1982, 58 stran + 3 kresby autora, 2 exempláře) Bibliofilská edice: 1. Velepravdy - třy myšmašystycké axyjomy (čpafkovým bramboroťyskem na syjet vymyšmašyl a ručně ofyskal na losynský papyr ve třech výťyscých Mr. Myš 1. p. 1981) 2. Mr. Miš • Pornografický pojednání o vychrtlý GERTRUDĚ (tuto knihu vybramborotiskala písmenko po písmenku podle pravítka, třemi papyrogramy doprovodila a svázala paní M íša, k radosti autora, svého milovaného manžela; 1982,3 výtisky) Mimo edice: 1. Mišovo HOVNO - mišmašistické periodikum ku příležitosti 1. mišmašistického odpoledne (1982, 70 stran + 1 papyrogram, 3 exempláře) 2. Mr. Miš • Aplikovaná grafománie (1982-1984,184 (98 479) stran, 2 exempláře) Poznámka: V letech 1981-1982 používali mišmašisté tzv. lingua mišmašista, od něhož později upustili Tam, kde bylo lingua mišmašista použito, ponechávám názvy publikací v původním znění. \ Karel Uriánek A la Marysko Generační Vyčkával jsem tě na rohu Kraj se pomalu stmíval Odvětil mi v porodnici doktor, aniž brvou hnul, Váš syn, chudák, je po otci, je to nebetyčnej vůl. Zrak můj zabloudil v oblohu A z té na mne Bůh kýval Nemaje nic než víru svou Já zapomněl jsem rázem Že život vůbec není hrou Jsa srostlý s zimostrázem Lidové moudro praví, že... V zasnění hleděl jsem zpátky Film tiše se odvíjel V 17 život ještě krátký Nadějí jsem se opíjel. Odvážnému štěstí přeje. Na zbabělého pak sere. To jsem poznal, když jsem * * * tiše jezdil rukou po tvém břiše. Eudia ma nudí a nohy ma studí... 17 [pageend19]POKUSY O HRABALA Susanna Roth: DICHTUNG ODER WAHRHEIT? (Dodatky Dubence) 2. dopis, portugalský. Milá Dubenko, už je podzim, jsme v Portugalsku, prší a prší a tak mám čas odpovědět na Tvůj dopis,ve kterém se ptáš, jak to vypadá v Praze a jak se má pan Hrabal. To první by bylo na dlouhé povídání a mnohým věcem teď nerozumím, takže se soustředím na Hrabala, který Tě asi stejně nejvíce zajímá. Jak asi víš, vyšla mezitím pochopitelně bez cenzurních zásahů řada textů, které byly dříve zakázané, jako třeba Příliš hlučná samota a Obsluhoval jsem anglického krále a potom i na to Městečko, kde se zastavil čas a Něžný barbar. Hlavně na té Samotě Hrabalovi velice záleželo, řekl někde, že jen pro tu knihu žil, a vzpomínám si, že i v Americe často o tomto textu mluvil jako o nejlepším, co kdy napsal. V Praze ta kniha ale přišla do knihkupectví koncem minulého roku, když právě nikoho nezajímaly knihy, a taky nevyšla ani jediná seriózní recenze, protože i v novinách a časopisech pochopitelně převládala jiná témata. Zato kritika reagovala celkem negativně na ten Listopadový uragán a i na jiné texty toho roku. Dá se tam jistě leccos dá najít, mně se ale zdá, že těm kritikům jde spíš o morálku než o estetiku. Jsou to prý často takoví třicátníci nebo čtyřicátníci, kteří třeba byli v SSM a teď si chtějí vylepšovat "kádrový profil" tím, že kritizují lidi, kteří už před listopadem směli publikovat nebo vystupovat. Takže otázka etiky v takových článcích je velice složitá. Teď je prostě móda nadávat a vyřizovat si účty, hlavně osobně v tisku, ale ne tam, kde by to podle mého bylo zapotřebí. /Ti největší zločinci se mají pořád docela nebo dokonce velice dobře. Možná, že pro další politický a ekonomický vývoj by to bylo lepší, kdyby začali rozhodovat ty opravdu nekompromisní lidi, ale to sem nepatří./ Mohu Ti situaci znázornit i na příhodě, která se mně stala, a to s mladou českou studentkou v Café Hawelka ve Vídni. Byla tam náhodou spolu s jedním mým známým a bavili jsme se pochopitelně o těch "sametových" událostech. Ptala se mně, jak to, že umím tak dobře česky, a vysvětlila jsem jí, že jsem studovala rok a půl v Praze a že jsem hlavně napsala diplomku i disertaci o Hrabalovi. Upřímně překvapená se mi ptala, jak jsem mohla přijít na nápad zabývat se zrovna Hrabalem. Následovala dlouhá diskuse, kterou Ti líčit nebudu, ona nakonec sice uznala, že mám snad pravdu, že Hrabal je výborný spisovatel, že mohl ale zůstat v samizdatu jako ostatní slušní autoři... Navíc mu měla velice za zlé, že se během těch listopadových dní nikdy veřejně nevyjadřoval a byl dokonce . u -1 ■. ■ 18 [pageend20]na turistickém zájezdu v Římě, když se v Praze stávkovalo a demonstrovalo... Když jsem i připomněla těch sto tisíc korun, které Hrabal dal stávkujícím studentům jakoby k Mikuláši, tak odpověděla, že zřejmě měl špatné svědomí a že by radši měl k studentům mluvit. Byla jsem z té její radikálnosti dosti špatná, ale když je člověku dvacet, je velice nekompromisní a je přesvědčen, že vidí svět správně. Ten pocit musí být teď ještě silnější u těch, kteří dostali tu ospalou společnost do pohybu, a já si myslím, že ta mladá holka bude mít za deset let jiné názory - a nejen na Hrabala. Tím jsem, milá Dubenko, pochopitelně neodpověděla na Tvoji otázku, ale je Ti z toho snad jasné, proč je Hrabal poslední dobou dosti deprimován. Mluvili jsme spolu o tom, on se sice hlavně zmínil o Menzlovi, ale cítila jsem, že myslí na sebe. /Film "Skřivánci na niti", který Menzel natočil v roce 1969 a který byl až do konce roku 1989 v trezoru, dostal například v Berlíně "Zlatého medvěda", zato ale v Praze byl dosti přísně odmítnut, protože prý příliš idylickým způsobem líčí tu krutou stalinis- tickou dobu./ Oba umělci mají momentálně mnoho společného: veliké mezinárodní uznání ve světě a doma jen malou ostudu. Hrabal dostal letos dvě ceny, v březnu v Bretagni a na podzim na Capri, za přeloženou prózu. Jelikož neotvírá poštu /alespoň to tvrdí/ a už vůbec nebere telefony, musela jsem mu to vyřídit já. Nejdříve řekl, že je starý a že nikam jezdit už nebude, pak si to afe rozmyslel a do Nantes jel, asi hlavně proto, že potom mohl být pár dnů v Paříži a vidět se s Jiřím Kolářem. Byl v Bretagni s jednou ze svých početných francouzských překladatelek a já jsem ho vyzvedla až po ceně na nádraží v Paříži. Byl vyvalený z toho TGV, který prý jezdí tak rychle jako letadlo, a hlavně byl spokojen, jak to tam bylo hezké u moře a jak jedl poprvé v životě ústřice. Tvrdil, že jsou dobré pro inteligenci, "že stoupají hned do mozku", takže jsme je na jeho přání dostali i k obědu od nakladatele. /Tam se také domluvilo, že část těch dopisů Tobě vyjde francouzský. Italsky jich už několik vyšlo - hlavně si z toho už nic nedělej. Většina čtenářů si stejně bude myslet, že jsi pouze literární mystifikace./ - Vůbec to bylo docela příjemné v té Paříži, a Hrabal mě nesmírně překvapil, když na konci těch několika dní řekl, že se za tři týdny vrátíme. To totiž měl další pozvání na Salon du livre, ale já jsem si absolutně nedovedla představit, že by odcestoval hned dvakrát během jednoho měsíce. Měl k tomu ovšem i jiné důvody: nechtěl být na narozeniny doma a v době odletu měl zrovna termín stání před soudem. Už druhé - první bylo během toho prvního francouzského pobytu. Proč? Protože v nějakém textu někoho prý urazil, a ten ho zažaloval. Odjel tedy před fanoušky, přáteli i nepřáteli a nejdříve ho vzal Bartošek do Provence, kterou ještě vůbec neznal a byl jí okouzlen - až na ten mistral, který tam fouká. Navštívili Ivana Palce, herce, který hrával v divadle S. K. Neumanna, když tam Hrabal dělal kulisáka a Eliška pracovala v divadelním baru. Zase jsem ho čekala až v Paříži na nádraží, 19 [pageend21]ten druhý pobyt byl náročnější, protože bydlel v hotelu spolu s jinými spisovateli ze střední Evropy, a spousta žurnalistů ho chtěla vidět. Většiny se ale zbavil, aniž by se s nima bavil, mluvil jen s jedním Španělem a pak dlouho se Salmonem, který s ním natočil dlouhý rozhovor pro televizi... Šlo to tedy, problémem byli spíš Češi, třeba jeden pán z pražské Dilie, který mu předložil smlouvy k podepsání ve chvíli, když on podepisoval na tom salónu knížky francouzským čtenářům... že prý ho v Praze nemůže zastihnout. Umíš si to představit? A vrcholem byla diskuse, už ani nevím o čem. Na pódiu sedělo asi sedm lidí, ale diskutovat se moc nedalo, protože Pavel Řezníček byl totálně opilý a udělal tam pěkný cirkus. Pomluvil Francouze a chválil anarchistické básníky, urazil Hrabala a ten každou chvíli vstal, pochodoval na pódiu sem a tam a říkal takové věci jako "už drž hubu, pacholku". Měla jsem pocit, že Francouzi tu zažili něco jako česko-slovenský folklór, Češi mezi diváky se spíš styděli. Nejlíp tam vypadali Jamek a Král, Hrabal jako vždy ani na jednu otázku neodpověděl přímo. Večer byla ještě recepce u ministra kultury, tam naštěstí už nechtěl jít, takže neviděl, jak Řezníček nakonec dostal facku. To právě byl den jeho narozenin, Bartoškovi slavili nějaké výročí svatby, tak jsme seděli v krásné restauraci a jedli zase ústřice. Rozhodně to bylo přyem- nější než na těch jeho pětasedmdesátinách před rokem v New Yorku... Při této příležitosti zase řekl, že kdyby emigroval, nejraději by zůstal ve Francii, protože se mu tu ohromně líbí krávy. - Na výstavy a muzea neměl mnoho chuti, přál si vidět jen Picassovo muzeum, a to hlavně proto, aby se podíval na umělcovou legitimaci z komunistické strany! Později mi pak jeho přátelé řekli, že o té Francii mluvil s nadšením, jako i o Americe, , takže máme jakousi malou útěchu za všechnu tu námahu. Útěcha to byla ale poslední, pak už to šlo z kopce. V dubnu měl zase předvolání k soudu a na ten samý den pozvání do Vídně. Takže zase poslal to pozvání advokátovi a odjel. Náhodou seděl ve vlaku spolu s jednou mojí kamarádkou, která mi pak vyprávěla, že celou cestu na mne nadával, že musí kvůli mně do Vídně! Opravdu měl ty dva dny tak příšernou náladu, že jsem byla jen ráda, když šel s Hansem do kavárny nebo se podívat na Klimta. Poslední den pak byl jako vyměněný, jeli jsme s Christinou do Thallern na backhandl a na zpáteční cestě ho napadlo, že by se mohl podívat, jestli je švagr v Ro- daunu doma. Náhodou byl, a už byl z toho špatný, že viděl Hrabala jen v televizi a ani se neozval. Přijeli s manželkou večer za námi do nějakého pivního sklepa a Hrabal tam celé hodiny vyprávěl jeden vtip za druhým a tak jsme se tam smáli, že si ostatní hosté zřejmě mysleli, že máme sobotní vycházku z blázince. Často jsem pak musela na to myslet, co stojí v těch Svatbách v domě o těch dvou příbuzných Elišky a že ta manželka vlastně nevypadá tak hrozně, jak ji v tom románu líčil. Kdyby každý chtěl reagovat na opravdové nebo údajné urážky jako ten soused z Kerska, kvůli kterému se musel soudit, tak by měl těch stání 20 [pageend22]tolik, že by se musel vydat na cestu kolem světa, aby tomu utekl... Vídeň se mu celkem moc nelíbila a prohlásil před odjezdem, že se už nikdy sem nevrátí. Zato jel o měsíc později s jinými spisovateli do Anglie, o tom Ti už napsal: já jsem o tom četla takovou glosu, zřejmě od pána, který mu tam dělal tlumočníka. Jmenovalo se to "Obsluhoval jsem Bohumila Hrabala" a bylo z toho vidět, že si taky zažil své. Když se to tak vezme, tak to na jaře vypadalo, že z něho bude veliký cestovatel, teď ale o tom pochybuji. Ty deprese se zhoršily, není divu, protože ani lidé nepřestali nadávat. /Spíš naopak, takže mám pocit, že to bude hodně dlouho trvat, než se situace "znormalizuje" a i v umění se opravdu začne rozlišovat mezi dobrým a špatným podle objektivních a ne podle pseudomorálních měřítek./ Někdy v červenci zavolala nějaká paní z Říma, že Hrabal má dostat cenu, ale jen tehdy, když do Capri pojede! Asi nějaká italská zvláštnost. Premio Capri. Myslela jsem si, že by mu to snad udělalo dobře, když jsou kritici na něho doma nevrlí, aby si odjel do tepla a těšil se ze zahraničního úspěchu. Ovšem to bylo během mé dovolené, takže jsem té paní řekla, že já ho doprovodit nemohu, ať se zeptá někoho z italských překladatelů. Hrabal říkal, že v červenci nemůže vědět, co bude dělat na podzim, že o tom rozhodne krátce před odjezdem. Potom jsem celé léto nic neslyšela, nikdo na tom římském telefonním čísle nebyl - prázdniny po italsku - a Hrabal pochopitelně v Praze žádné písemné pozvání s adresou nemohl najít. Řekli jsme si s Hansem, že počkáme do září a že případně odložíme tu dovolenou až na říjen, kdyby chtěl jet a kdyby ti organizátoři nesehnali doprovod, že je přece jen dost starý a člověk neví, jak dlouho ještě bude moci jezdit a že je důležité ho dostat z té pražské deprese. Když jsem ho viděla v září, tak se dokonce už těšil, sice ne na tu Itálii, ale na Paříž a na ústřice, protože hned na to bylo "Setkání s Hra- balem" v Centre Pompidou. Měl takové příjemné pozvání, nemusel tam vlastně nic dělat a mohl tam zůstat, jak by dlouho chtěl. Tak jsme udělali tu velikou blbost, milá Dubenko, že jsme vyměnili ty naše portugalské letenky a odjeli jsme na pár dní do Itálie, protože tady teď už tři týdny prší, kdežto v září ani hodinu, a hlavně byl ten výlet pro Hrabala jen samé utrpení a vypadal tam celou dobu jako hromádka neštěstí a ne jako laureát. Čekali jsme na něho v Římě, tentokráte neměl rozbité koleno jako před odletem do Ameriky, ale měl zase naražená žebra. Prý upadl během posledního víkendu před odjezdem venku přes nějakou židli. Byl s tím v nemocnici a řekli mu, že nemá nic zlomeného a že může jet. Už první večer byl dost hrozný, Hrabal sotva chodil, nemluvil a mračil se na lidi, kteří mu udělili tu cenu, jako na dotěrné žurnalisty, kteří mu nějak ubližují. Druhý den nás odvezli vrtulníkem na Capri, cestou se díval na tu fascinující krajinu a smutně poznamenal, jaký je to zločin, co udělali ti komunisté se zemědělstvím v jeho kdysi krásné zemi. Měl tam dva dny 21 [pageend23]"dovolenou", ale celou dobu jen ležel v posteli, odmítal jíst s výjimkou, prakticky nepil nic než jen vodu, stěžoval si na bolesti a večer měl horečku. Zavolala jsem doktora, který tvrdil, že to nic vážného není, že ty bolesti pocházejí z toho pádu a že má zřejmě chřipku: dostal antibiotika. Řekla jsem mu, že podle mého by se měl vrátit do Prahy, ale on že ne. I doktor radil říkal, že horečka bude za dva dny pryč a že by z psychologických důvodů bylo lepší, kdyby mohl pokračovat v cestě podle plánu, hlavně když už je v depresi, aby nepodporoval pocit porážky. Přišel den udělení ceny, veliký, elegantní cirkus s televizí a s policií, protože i president italského senátu dostal cenu a byla tam spousta italské prominence. Hrabal celý den zase ležel a naříkal, horečka trvala dál, a musím se Ti přiznat, že jsem opravdu měla strach, že umře. Prý by to pro spisovatele stejně byla čest umřít na Capri! Když se dozvěděl, že umřel Alberto Moravia, řekl: "Pane Alberte, tak vy jste v nebi, já si naviksuju botičky a půjdu tam za várna." Pochopitelně na mně poznal, že jsem poněkud ztratila nervy, a říkal, že kdyby Pipsi ještě žila, tak by mu strašně nadávala, že zná přece tolik doktorů, že nemůže být nemocný. /Pipsi by mu zcela určitě nadávala, ale hlavně proto, že by na rozdíl ode mně věděla, že ty naražená žebra měl sice z nějakého pádu, že ale spadl, protože byl pořádně opilý, takže za ten stav mohl i částečně sám. Což vysvětluje i jeho deprese: musel na sebe být hodně naštvaný, že si to nádherné Capri tak pokazil./ Pak mi ještě nařídil, že chce být pochován v Hradištku a že na pohřbu má dětský sbor zpívat "Čechy krásné, Čechy mé" a mužský "Moravo, Moravo". No, po té ceremonii si zase šel hned lehnout, žádné jídlo nebo pití, a strašně zase naříkal, takže jsem znovu propadla panice a o půlnoci zavolala doktora. Ten opakoval, že to podle něho nic není, dal mu silnou injekci a řekl, že by možná přece jen bylo lepší, kdyby jel domů a ne do té Francie. Další nervák byl, aby se našlo místo v letadle! Nevím, proč lidé poslední dobou tak létají, člověk musí všechno plánovat dlouho předem... Nakonec se něco sice našlo, z Neapole do Milána a tam taxíkem přes celé město na jiné letiště a odtud do Prahy. /Kdyby byl rozumný a přiznal si hned, že to tak nejde, tak by se mohl hned po ránu po udělení ceny vrátit vrtulníkem do Říma a odtud rovnou do Prahy - nebo spíš kdybych já nebyla hloupá a řešila to tak sama bez jeho souhlasu./ Druhý den ráno jsme museli lodí do Neapole, kde se konal světový festival poezie. Byli tam pozváni Josif Brodskij, který na Capri dostal hlavní cenu, a Fer- linghetti /kterému se Hrabal moc líbil a chce mu teď vydat v jeho City Lights v San Franciscu nějaký text/. Mnoho italských básníků, které bohužel neznám. Z Čechů tam chtěli mít Wernische, ten ale nějak nemohl, a tak někoho napadlo, že Adagio lamentoso v Příliš hlučné samotě je přece poezie a dokonce už přeložena do italštiny, takže by Hrabal tam mohl přečíst úryvek. To bylo vlastně štěstí, protože mi po čtení, které měl spolu s Brodským, řekl, že jediné, co se mu líbilo na té nepodařené cestě, 22 [pageend24]bylo, že slyšel Josifa Brodského recitovat své ruské verše. Byl to opravdu nezapomenutelný" zážitek, hlavně když pak jeho překrásná žena četla ty básně italsky a byla chvflema tak dojata, že jí tekly slzy. Večer znovu odmítl jíst a už jsem se divila, kdy bere ty zásoby energie, které přece ještě v sobě měl, a v noci zase tak naříkal, že jsem zase zavolala lékaře, který mi ale jen tvrdil, že nic vážného nevidí a píchl mu další injekci proti bolestem. /Po tom všem mám asi stejný názor na zdravotnictví v jižní Itálii jako na to v Československu, protože ve skutečnosti měl zápal plic a ležel pak asi tři týdny v Praze v nemocnici./ V sobotu ráno pak odletěl, krátce na to odjel Hans vlakem do Říma, a já jsem z toho byla tak vyřízená, že jsem ten nádherný, skoro letní den v Neapoli strávila v hotelu v posteli. Jedinou legrací bylo, když jsem se večer dívala na televizi, kdy promítali přenos udělení té ceny, že televize neměla zvuk, bylo to perfektní groteska! Hrabal uprostřed té elegance /a toho snobství/ vypadal jako správný barbar. To bohužel popisovat neumím, takže Ti pošlu fotku. Milá Dubenko, to byly ve zkratce ty hrabalovské cesty tohoto roku, a musím se Ti přiznat, že se mi ta Amerika zpětně jeví jako idyla. Tady žádná idyla není, protože stále prší a prší... Lagos, říjen 1990 P. S. Milá Dubenko, tak jsme se vrátili z Portugalska, kde v posledních dnech se udělalo dokonce hezky, a co tu nenajdu? Poslední Hrabalovo dílo 'To bylo tenkrát na ostrově Capri". A přiznám se Ti, abych se vrátila k Tvé výchozí otázce, že jsem Hrabala v duchu poslala do prdele, a kdybych ten text četla náhodou v Praze v hospodě a on by tam taky naštěstí seděl, tak bych mu vrazila takovou facku, že by si to do konce života pamatoval. Podtitul to má "dilucidní intervaly", nevím, co tím myslí, protože "dilucidus" znamená jasný a zřetelný... A na závěr Ti řeknu, že kdyby v budoucnu ještě někdy chtěl někam cestovat, tak mu najmu matku Terezu, která už není v Kalkutě, ale v penzi. Jedině ona by snad měla tu trpělivost doprovázet ho a navíc by byla tak milosrdná, že by mu ihned odpustila, kdyby po návratu napsal, že to všechno vytrpěl jen a jen proto, aby jí udělal radost. Vídeň, listopad 1990 [pageend25]1 H r a h a l . 1 9 9 0 [pageend26]F. Brignole: ČÍST HRABALA ZNOVU A ZNOVU První filmy natočené podle próz Bohumila Hrabala byly v roce 1965 krátkometrážní snímky od režisérů Menzel, Schorm, Chytilová, Němec a Jireš, které se dostaly do distribuce s titulem "Perličky na dně". Z celku byl vyňat film režiséra Ivana Passera "Fádní odpoledne". V každém z těch pěti filmů se Bohumil Hrabal objevuje aspoň jednou v letmých záběrech. V případě Menzlova filmu "Smrt pana Baltazara" se Hrabal objevuje víckrát a pozdravuje z lesíka diváky... Jak píše S. Přádná v článku z roku 1988 "Prózy Bohumila Hrabala ve filmu" ve sborníku "Film a literatura", vydaném Československým filmovým ústavem, nejpovedenější z těch pěti snímků jsou Menzlův "Smrt pana Baltazara" a Schormův "Dům radosti". Menzel a Schorm dokázali zobrazit "typický hrabalovský dialog jakožto sled po sobě jdoucích monologů, vnějškově se k sobě nevážících, které však nejdou proti sobě, ani nejsou v rozporu, nýbrž se stýkají až ve vyšší významové rovině". Menzel a Schorm postoupili stejně a oddělili slova od postav. U Menzla je ale už jasné, že jeden z jeho zdrojů inspirace je němá filmová groteska - viz scéna cyklisty - a že hudba u Menzlových filmů hraje neobyčejně velkou roli - viz zpomalenou scénu připomínající balet motorek. Nejpatrnější rozdíl mezi Menzlovým a Schormovým filmem je, že Menzlův film je černobílý, kdežto Schormův je barevný. Schorm si vybral úryvek z dlouhé prózy "Bambini di Praga", z výběru povídek "Pábitelé", kde malíř Nulíček, naivní a kýčový umělec obhájí svět svých fantastických představ o skutečnosti. Ve zpomalených sekvencích - cituji S. Přádnou - "Kostelní sekvence svátého přijímání s děvčátky vyplazujícími jazyky", a řeznickým nožem se pohybujícího malíře mezi kozami, anebo ve zrychlené sekvenci "umisťování ukřižovaného Krista v pruhovaných trenýrkách na rozcestí silnice", Schorm dokázal použít barvy a tím zobrazit křečovitý svět malířovy dílny. Těmito dvěma filmy Menzel a Schorm zahájili svoji spolupráci s Bohumilem Hrabalem. Další tři filmy z "Perliček na dně" nejsou povedené, protože mají dokumentární ráz, zobrazují místo Hrabala realistické scény ze života všedního dne. V "Automatu Svět" režisérky Věry Chytilové je podle mně její jedinou zásluhou to, že se před mýma očima objevuje sám Vladimír Boudník, takže to beru jako film na jeho památku. "Romance" režiséra Jaromíra Jireše je povedené zobrazení života cikánů na pražském předměstí, kdežto "Podvodníci" režiséra Jana Němce nemají s Hra- balovou poetickou moc společného. Musím zaznamenat, že se ani Chytilová, ani Jireš, ani Němec už nikdy - aspoň dosud - neinspirovali Hrabalovou tvorbou. V roce 1965 se Juraj Herz pokusí zobrazit Hrabalův svět pábitelů ve středometrážním filmu "Sběrné surovosti". Jde o úspěšný pokus. Nesmírně důležitý je výkon neherce Václava Halamy v roli Haňti a také 24 [pageend27]představitele šéfa Františka Ketzka, který byl surrealistický malíř. "Sběrné surovosti" Juraj Herz natočil podle Hrabalovy povídky "Baron Prášil", která se odehrává ve sběrně starého papíru. Z tohoto filmu jasně vylývá, že Haňťa z povídky "Baron Prášil" patří do světa pábitelů, ale ještě nezískal tu dimenzi navíc a ten sklon k vizi, které jsou typické pro Haňťu jako hlavního hrdinu v "Příliš hlučné samotě". Juraj Herz už nenatočil žádné filmy podle díla Bohumila Hrabala, zajímavé je, že se obrátil k Ladislavu Fuksovi a v roce 1969 natočil dobrý film "Spalovač mrtvol". Juraj Herz, který žil v poslední době v Německu, teď chce natočit "Myši NataÚe Mooshabrové", zase podle Fukse, jak tvrdí v rozhovoru pro týdeník Atd z 29. 3.90. V roce 1966 Menzel natočil dosud nejúspěšnější film podle Hrabala: "Ostře sledované vlaky". Zajímavé je, že mnohovrstevnatost literární předlohy Menzel chápal zcela osobitým způsobem, ale už tady mizí hloubka v prospěch zábavy diváka. Tento Menzlův sklon k divákovi, spolu s jeho - cituji S. Přádnou - "humoristickou filosofií' na mne působí jako pěst na oko, zvláště v Menzlově nejnovější tvorbě podle Hrabala: "Postřižiny" z roku 1980 a "Slavnosti sněženek" z roku 1983. V případě "Slavností sněženek" jde o zachycení prostředí Kerska, kde spisovatel stráví mnoho času. Tento film ve mně zanechal pouze dojem nudy. V případě "Postřižin" bylo v úmyslu B. Hrabala vytvořit ze vzpomínek bohatý kontrapunkt obřadů, mně však vadí, že Menzel natočil nekriticky idealizující a idealizovaný obraz dosud nezmechanizovaného světa na začátku století. Zajímavé je, že Menzel už nemohl využít zmodernizovaného pivovaru v Nymburce, ale natočil scénu na pivovarském komínu . někde na Moravě. Menzlův výklad a podání Hrabalova díla je sice osobité, ale z mého hlediska omezující, zbytečně lyrizující. Tomu se nevyhýbají ani zcenzurovaní "Skřivánci na niti", o kterých se S. Přádná v uvedeném článku nezmiňuje v detailech. Tento film, z roku 1969, byl kritizovaný v poslední době v "Respektu" z 25. 4. 90 v článku 'To jsou ty konce starých časů?" Andrejem Stankovičem. Delikátní výčitky S. Přádné nejsou nic ve srovnání s pamfletem Stankoviče, který má ráz přímého útoku proti Menzlově režijní stylizaci. Stankovič hlavně vyčítá Menzlovi, že realitu padesátých let na Kladenské huti zobrazil revuálním a banalizujícím způsobem, s čímž mohu souhlasit. Idyličnosti je opravdu moc v tomto filmu a infantilní tváře bachaře Anděla a kuchaře Hvězdáře nejsou mírně řečeno nejvhodnější. Jestliže ale Menzel nevystihl duch podivuhodně kompaktního výběru povídek "Inzerát na dům, ve kterém už nechci bydlet", podařilo se to kameře J. Šofra. Šofrova kamera je v tomto barevném filmu podle mne skvělá - viz poslední záběry pádu výtahem do dolu. Menzel vlastní iniciativou uvedl ve filmu balet bachařovy svatby v rómském prostředí a hru na schovávanou mezi novomanžely. Ve "Skřiváncích na niti" herci hrají "na trestance" a herečky "na trestankyně", Satoranský hraje "na bachaře", Brodský hraje "na profesora", Suchařípa 25 [pageend28]"na prokurátora", jeden za druhým jsou mlékař, profesor a kuchař odvezeni fašistickým »způsobem za to, že protestovali, ale v závěrečných záběrech je vidíme, jak výtahem mizí v dole. Stankovičovi vadí, že tento balet herců, tato hra má příliš divadelní charakter. Teď se ptám, zde je možné zfilmovat anebo zdramatizovat dílo Bohumila Hrabala. Otázka nezfilmovatelnosti próz B. Hrabala je taky otázka jejich nezdramatizova- telnosti. Pokud film nebo divadelní inscenace mají experimentální charakter - to je případ "Mořské panny", krátký film natočený v roce 1981 Magdalenou Příhodovou, studentkou FÁMU, anebo případ "Postřižin" inscenovaných v malém divadle Divadlem Na okraji v roce 1977. To ony mají nejlepší předpoklady, aby se přiblížily ke stylu próz Bohumila Hrabala. Protože v próze tohoto spisovatele není tak důležité, o čem je řeč, ale jak se to vypráví, je dost těžké přenést na jeviště nebo na plátno půvab a svéráznost tohoto proudu vyprávění. Na druhé straně jsou obyčejně postavy v prózách Bohumila Hrabala z psychologického hlediska nekomplexní a z toho vzniká při zdramatizaci to, že se dramaturg pokusí naplnit různým způsobem tyto charaktery. Nejangažovanější a nejtvrdohlavější přepisovatel próz Bohumila Hrabala je Václav Nývlt, který se podílel nejenom na filmových adaptacích "Ostře sledovaných vlaků", "Skřivánků na niti", "Postřižin", "Slavností sněženek", ale zdramatizoval i "Ostře sledované vlaky," "Bambini di Praga", "Něžného barbara", "Taneční hodiny pro starší a pokročilé" a dokonce "Příliš hlučnou samotu". Jeho přepisy "Bambini di Praga" a "Hlučnou samotu" inscenoval režisér Ewald Schorm v Divadle Na zábradlí v roce 1978, respektive 1984. Ukázalo se však, že režie Ewalda Schorma nestačila a nemohla napravit Nývltův uniformní přístup k přepisu prózy Bohumila Hrabala. V případě inscenace "Hlučná samota" Na zábradlí se v rozporu s literární předlohou objevuje v divadelním scénáři postava básníka, ale chybějí vize Ježíše, Lao-c’e a apokalyptické spresování Prahy. V inscenaci je navíc mnohem výraznější groteskní až komediální stránka, než je ve skutečnosti v literární předloze, ale hlavní chyba je v interpretaci trojice herců Mrkvička - Zedníček - Heřmánek, kteří po šesti letech repríz neznají pokoru a smysl pro orchestraci a pomocí nevhodného až křečovitého recitovaného provedení dělají z tohoto textu lehkomyslnou frašku. Z toho vyplývá, že herecký výkon je v dramatizaci próz Bohumila Hrabala nejpodstatnější. To, co nevyšlo hereckému souboru Divadla Na zábradlí, bylo dosaženo při inscenaci v Hradci Králové v představení "Příliš hlučná samota", jehož premiéra se konala 31. 3. 1990. Jde o dobře orchestrovaný výkon herců, při kterém nikdo nad nikým nevyniká, jak se to stalo Na zábradlí. Rómské prostředí - díky skvělým hudebníkům a představitelkám cikánek - je adekvátně zachyceno, kontrast Haňťa - šéf zůstává v souladu se vzpomínkami. Dramaturgyně Marie Lepšová, i když pracovala na základě Nývltovy dramatizace, dobře udělala, když škrtla postavy básníka, 26 [pageend29]kostelníka a obra a tímto učinila představení stručnějším a působivějším. Dodám, že představení režíroval Oldřich Kužílek, který v roce 1984 byl asistent Ewalda Schorma při režii v Divadle Na zábradlí. V královéhradecké inscenaci byla dobře využita světla a barvy, ba i zvuky - viz scénu žvýkání kedluben, připomínajícího sešrotování lidských kostí, nebo scénu spresování Prahy, ale i barevnost oděvů cikánek. Hradecko královská inscenace jasně poukazuje na to, že není třeba naplnit divadelní scénář co nejvyšším počtem úryvků a pasáží z Hrabalova díla - viz postup Václava Nývlta, který doslova "nacpe" pokaždé dramatizaci nejrůznějším způsobem. Podle mého soudu je tedy inscenace "Příliš hlučné samoty" v Klicperově divadle v Hradci Králové povedenější než v Praze Na zábradlí. Ironií osudu, z hlediska návštěvníků není tak úspěšná. Co se týče bibliografie, připomínám, že nejrozsáhlejší práce o dramatizacích próz Bohumila Hrabala je diplomová práce Jana Svačiny z roku 1983, s názvem "Hrabalova próza v českém divadle", o inscenaci Hlučné samoty v Divadle Na zábradlí v roce 1985 napsala seminární práci tehdy studentka Filmové a divadelní vědy v Praze Táňa Slánská, v roce 1985 napsala Marie Lepšová na DÁMU svoji diplomovou práci, ve které se zabývá tou samou inscenací Hlučné samoty Na zábradlí a mimo jiné i inscenací od Krobota - Oslzlého "Obsluhoval jsem anglického krále" od června minulého roku, ale duch Hrabalova povídání a vypravování tam uniká. Jestli tedy mám odpovědět na podstatnou otázku, zdali lze Hrabala dobře zfilmovat, nebo zdramatizovat, nepřímo si odpovím konstatováním, že nejlepší bude naučit se ho číst jako filmový scénář. Spisovatel Bohumil Hrabal je oblíbený, protože poskytuje čtenáři hluboký a šťavnatý zážitek, jako v případě prózy "Příliš hlučné samoty", která má nejvíc třpytu ze všech Hrabalových textů. Jde o psaní pro oko a basta. Barevnost cikánských oděvů - zelených a červených sukní cikánek - odpovídá barvě knoflíku lisů - červeného a zeleného. Lis v Bubnech je ohromný jako oltář Svatého Mikuláše /kap. IV./, socha Ignáce z Loyoly na fasádě kostela na Karlově náměstí se proměňuje ve vanu, kde Seneca spáchá sebevraždu /kap. VII./, niť, která spojuje Haňťu s drakem, je Svatý duch /kap. V./, sběrna starého papíru se proměňuje v kostel Svatého Víta, lis je náhrobek Karla Čtvrtého, Haňťa je člověk a jeho šéf je Bůh /kap. IV./, v první kapitole Haňťa se krčí "jako Adam v křovf', v kap. VI. je citace od jednoho katolického existencialisty - v kap. VI. návštěva archanděla Gabriela Panně Marii je zesměšněna, když Mančince - "se jí jevil anděl a namluvila si kopáče". Motiv mladého a staré se rozvinuje v mnoha variacích, motiv kruhu se objevuje v mnoha pasážích tohoto textu a v různých tematických rovinách - jako stočení do klubíčka u Haňti, když usíná večer doma na židli, u cikánečky, u myšek, u ježka a u myslivce, který umře na rakovinu v břiše taky stočený do klubíčka - jako metafora Ježíše - jako v případě fialové ponožky, nalezené ve Štětině, kde se kruh uzavírá - kruhy jsou ještě šíleně 27 [pageend30]žluté slunečnice, kterými jsou vyzdobeny stény balíku ve sběrně starého papíru. "Příliš hlučná samota" je text, kde si Hrabal klade nejhlouběji otázku po smyslu života - jejíž variace je Haňťova záliba ve zpustošení - a kde svět starých představ o tvoření světa je nejvíc zpochybněn. Tyto motivy a variace mi říkají hodně o tom, jak Hrabal si nejenom hraje s metaforami, kontrapunktuje svoje povídání, ale i nechá rozkolíbat obrazotvornost čtenáře, zajímá ho, nechá mu promítat jeho osobitý - ve skutečnosti neexistující - film. Ve filmovém scénáři, který Schorm - Hrabal - Nývlt sestavili v roce 1978, je postava Haňti zobrazena ve svém baráčku mezi paneláky, až buldozery a bagry přijedou a vyrvou ten zbytek starého světa z pražského předměstí - téma vytrhnutí z kořenů bylo Schormovo nejoblíbenější. Ve scénáři se objevuje nová postava - starého člověka, který hledá ve sběrně starého papíru svoji konímu - jde o kočího, který tam pracoval před padesáti lety - jeho zjevení má roli zesilovat Haňťovo zoufalství po propuštění z balírny. Nová postava - zjevení je ve scénáři i Sokrates, se kterým vede Haftťa rozhovor o aktivní rezignaci. Protože Ewald Schorm umřel 14. 2. 88, hledá se režisér pro zfilmování tohoto scénáře. Osud nás varuje a zakazuje: nezfilmovat "Příliš hlučnou samotu". Ať úkol zůstane na čtenáři. Z ARCHÍVU SBH V archivu SBH je uloženo několik osobních dopisů, které Bohumil Hrabal obdržel nebo které s ním bezprostředně souvisejí. Se souhlasem pana Hrabala je zde proto tu a tam budeme otiskovat. 7.7.1990 Santa De New Mexico Milý pane Hrabale, Už dlouho si myslím, že mám Vám psát, ale víte, vůbec nemám chuť na psaní, nemám na to naladu, i když to psaní jede k Vám. Pane Hrabale, doufám srdečně, že víte, že píšete krásně. Opravdu je to boží dár, opravdu jste boží dítě, vý, který bydlíte v das Land der Kinder! Zdá se mi, že už je to dávno, když jsem vás poprvé četla, když jsem si dověděla, že píšete krásně. Ve vašem psaní jsou řádky, které člověk by se rad naučil zpaměti, jako poezii, nebo jako nějakou melodii Mozarta na uštech lidí. Jsem rada, když od někoho slysím, že píšete - jsem rada i pro Vas, i pro nas. Dekuju i za vaši dopisy mně, to bylo velký dárek. Kritici mají pravdu ale, když píšou, že "Listopadový uragan” se nedostal do takového úrovně, jako ostatní vaše psaní - ale je to kompliment, to znamená, že mají vysoké mínění o vaším psaní, a jestli budete na to mít čas a náladu, 28 [pageend31]zdá se mi, že pravděpodobně budete přepsat "Listopadový uragan" tak, jakjste udělal s ostatní vaši tvorbou. Říkám to špatně, pane Hrabale, ale asi mně rozumíte. A víte, jste šťastný, že máte takové prately jako pana Kyncle a nádanou Zuzanu. Pan Kyncl mi něco povidal o svém pobytu v Československu na jaře - to bylo legrace! - Jak jste hráli v karty, něco o panu Motýlkovi, a tak dál. Pane Hrabale, viděla jsem "Skřivánci na niti" v San Francisku, když pan Menzl tam dostal cenu. /A slyšela jsem, jak dostal cenu "zlatý medved" v Berlinu/. Povidají mi, že máte rad Paříž a Francii. Je to pravda? Pane Hrabale, smala jsem se, když jsem četla v dopisech, jak jste řekl"... A myslím, pane velvyslanče, že tohle mne naučila francouzská literatura, pro mne Francie je moje druhá vlast a Paříž je pro mne moje druhé rodné město, tak jako Praha je mi milá a podnětná i Paříž... tohle jsem, Dubenko, řekl a hned mi dalo pozvánky šest velvyslanců těch evropských zemí a států,...". Smála jsem se také, když jsem četla to, co vám řekla paní Mládková, "Nikdy ve vaší odpovědi nebylo to, nač se vás ptali..." Ale myslím, pane Hrabale, že jste clown někdy, ale někdy vůbec nejste... Libí se mi vaši narážky na klasickou mytologii. Tam je to, co Rusi fikají "ustina", je tam něco blízké a oblíbené, z té doby, když lide žili blízko přírody, když vítr byl dechem a kytky slzama.Vždycky se mi zdálo, že Praha je město, kde příroda je spojená s městem, zdá se mi, že skoro v každém koutě, v každé puklině se objevují listy, a divám se ráda na tu zelenou barvu. /A teď bych citla ne vašeho Jesenina, ale Marinu Cve- tajevu: "Privyčnyje k smepjam - glaza! / Privyčnyje k slézám - glaza! / Soljonyje - zelenyje - / Krestjanskije glaza! /" Mám radá tu zoufalou Pepičku, protože ona byla sirota, neměla dom, neměla majitele. Když jsem přijela tam kde ona byla mezitím zu Hause, na boudě bezdomových Schipperkes, ostatní psy tam se vrhnuli proti kleci jako stoprocentní zdraví zvířata, a štěkali nahlas, a ona také jenom s tím rozdílem že ona se hned přestala štěkat a vratila se do svého koutě, a odtamtud se divila na svět tak, jako byla "unižennaja i oskorblennaja". Ona byla už vyrostla, ale měnší ostatních psů, a když jsem ji držela v ručích, ona se třásla: tak jsem ji vzala k sebe domů. Povídali mi, že jeji bývalý majitel ji nechal s dvěma velkýma psy, a od té doby ona začala bydlet pod verandou. Hubla se a jeji šerst se řídla. Ale pak u mně se lepšila a stala se silnější. Na začátku se bala skoro všeho, potom pomalu dostala zpátky svou sebe-důveru. A teď, když se j ptám pořádně, "Pepičko, proč honíš za kočkama?" ona se divá na mně, jako by se odpověděla bez žádného rozmýšlení, "Protože běhají". Tak, podle mně, klidně můžete zpívat Te Deum nad vaši kočkou, pane Hrabale, laska k zvířatům také je boží dár. To nemá a neumí každý. Nedávno jsem slyšela na rozhlasu o jedné hře, kterou děti v New Yorku napsali. Moc se mi líbilo jeho terna: dva kousky leda se bojí roztát, 29 [pageend32]a proto jí vývěsní štítky "Východ"! /Co na to by řekl Claude Leví - Strauss?/ Pane Hrabala, jak se Vam dáří? Prosím vas poslouchejte Zuzaně a Kynclovym /panu a paní/, oni vás dobře znají a mužou Vám poradit o zdraví. Přiznávám se, že o tom mám trochu strach. Pozdravujte ode mně, vaším přátelům ta, prosím, i těm, kteří bývají u Zlatého tygra i sousedům v Kersku, Pavlu a jeho rodině, i kočkám! Mejte se hezky, pane Hrabale. Snažím se teď napsat kapitolu v mě disertace, co patří k Vám /Co se tyká o Vás - řikám to špatně zase, ale vím, že stejně mi rozumíte!/ Vaše Dubenka * * * Winterthur, vánoce 1990 Milý pane Hrabale, je mi moc líto, že jste se tak rozčiloval nad mým prvním dopisem Dubence a doufám, že Vás to mezitím přešlo. Jako první Vám chci ovšem říci, že je mi to naprosto nepochopitelné, že platíte list /Haňťa press/ a že ani nevíte, co se v tom otiskne. Já jsem pochopitelně předpokládala, že Karafiát Vám dal ty dva dopisy číst, a divila jsem se, že jste se k tomu vůbec nevyjádřil. Bylo by to tedy podle mého lepší, kdybyste přečetl alespoň ten druhý, nad kterým byste se mohl rozčilovat ještě víc. Mně na žádné publikaci nezáleží a můžete to klidně hodit do koše, i když ovšem za vším, co jsem napsala, stojím. A snad byste si mohl přečíst ten Váš dopis o Capri, aby Vám došlo, proč jsem se na Vás tak naštvala. Mne po přečtení toho dopisu zavolalo taky pár lidí a ptali se, co se s Vámi stalo - ale to je jedno. Chci se tedy vrátit k té "močůvce", t. j. ke konci svého dopisu, kde píši o tom zasloužilém umělci. Já Vás přece neodsuzuji, ale vylíčím, proč lidé na Vás nadávají. Mě to i čistě "vědecky" zajímá, stejně jak mě to zajímalo, proč jste největší český prozaik. To jsem podle mého dokázala a nic se mi k tomu přidat nechce. A nebudu Vás pořád chválit znovu, ale nadále stojím za vším, co jsem o Vašem díle napsala. Pak mě pochopitelně zajímá, proč se teď, na rozdíl od ciziny, kde máte, jak sám víte, čím dál větší úspěch, píše o Vás buď vůbec ne /Příliš hlučná samota/ nebo špatně /Dopisy Dubence + Kličky na kapesníku/. Mluvila jsem s mnoha lidmi a přišla jsem k závěru, že se teď nepíše o estetice, ale hlavně se kádruje. A kádrují i kritici, aby si částečně vylepšili vlastní kádrový profil... jako že teď je móda nadávat na Hrabala. A ty důvody, proč se nadává, jsou podle mého trojí: 1. zasloužilý umělec od toho režimu, který Vás trápil, a to v době, kdy Havel ještě seděl. Vy jste se tvářil v tom rozhovoru, jako bych vyzradila státní tajemství nebo intimitu, ale to ví opravdu každý - a taky ti Vaši lidé v hospodě, a oni taky vědí, že lidé Vám 30 [pageend33]kvůli tomu nadávali, a to mnohem víc než tenkrát za ten interview z roku 1975. To tenkrát totiž mělo smysl, což pochopili všichni inteligentní lidé, a to ten, že jste zase mohl publikovat. To, že jste ty texty částečně změnil, na tom opravdu tolik nezáleželo, a vůbec nechápu, proč teď ten Ivan Klíma s tím vyrukoval, hlavně že i to je velice známá věc, o které se psalo ve Svědectví /Kosková/ a Proměnách /Grygar/, a to hned po tom, co vyšlo "Krasosmutnění". To je tedy úplně staré kafé, které nikoho kromě pár zpozdilců nezajímá. Ta cena na jaře 1989 byla horší, protože jste tím už nic pro nikoho nezískal, už jste publikoval, už vyšla část Samoty, takže to lidé interpretovali jako sbratření s režimem. Proto píši, že jste udělal blbost, a že kdybych byla mohla, tak bych Vám to vymluvila. Ale já jsem přece o to nevěděla a popisuji situaci, jak jsem ji "prozkoumala". Vše, co o tom vím, je od lidí, kteří žijí u Vás doma a jsou alespoň zklamáni. - Vlastně ten incident je druhý bod, první je to členství ve Svazu spisovatelů, ale na ten první bod by lidé zapomněli, kdyby nebyl ten druhý a pak ten třetí, o kterém píši v tom druhém dopisu, který byste si radši měl přečíst, než ho Karafiát vydá /a třeba mu to zakážete, ale věřte mi, že všude píši jen věci, které všichni čtenáři Haňťa pressu znají, a když dělají že ne, tak jsou podle mého názoru pokrytci, kteří Vás nechtějí rozčilovat, abyste jim dál platil pivo - teď jsem zase sprostá, co?/. Třetí bod je to, že jste se během toho listopadu veřejně nevyjádřil a dokonce odjel do Itálie. A Jirka Menzel byl na nějakém filmovém plesu v zahraničí. Praha je přece malá vesnice a všechno se ví, a já si myslím, že teď lidé na Vás a Menzla nadávají z těch a podobných důvodů a ne kvůli filmu nebo textu. Alespoň je to můj názor po rozhovorech se studenty atd. - To je zkrátka to, co jsem té Dubence popsala, která taky už slyšela, že to teď nemáte lehké. A podle mého to nemáte lehké, protože nemáte kolem sebe lidi, kteří by k Vám byli upřímní a dali Vám dobré rady. Skoro si troufám říci, že byste to, čemu říkám i nadále "blbosti", neudělal, kdyby tu byli ještě Eliška a třeba i pan Marysko. Nemluvě o Kolářovi. Kritizovat /v dobrém/ Vás budou lidé, kteří Vás mají rádi a ne ti, kteří za každou cenu s Vámi souhlasí. Tak byste měl číst i ty mé Dopisy Dubence: nikdy bych Vás přece veřejně nepomluvila a ani v těch dopisech jsem to nedělala, ale mám právo na svůj názor a budu Vám ho říkat i nadále, a budu se zajímat i nadále o to, jak je Vaše dílo posuzováno doma i venku a proč. A ještě ke stáří: ovšem že je pravda, že už máte určitý věk a že Vám není dobře, ale to neznamená, že Vás nikdo nesmí kritizovat a že Vy máte svaté právo o každém si napsat, co Vám napadá. Za svoje dflo nesete zodpovědnost Vy a pak ovšem Karafiát, který to vydá, jak to vydá. To víte, že se i v budoucnu budu starat o Vás, jak budu moci, i kdybyste ještě potřeboval nebo chtěl cestovat, budu se starat o ty knihy a pokusím se dál Vás osvobodit od žurnalistů, ale budu si i nadále myslet svoje a kdybyste napsal kravinu, tak jak o tom Capri, tak bych Vás zase poslala 31 [pageend34]do pekla, což ovšem neznamená, že jste pro mne méně dobrý spisovatel nebo že Vás mám méně ráda. Tak doufám, že to bude už jednou provždy jasné a že nepotřebujeme ty rozčilené telefony a dopisy. Přeji všechno nejlepší a doufám, že už na to nemyslíte. Vaše Zuzana Dichtung, W ahrheit a něco do třetice Milá Susanne Roth, jen tak nahonem a na přeskáčku, protože číslo jde do tisku: A si je to od Bohumila Hrabala opravdu nepěkné, že o Vaší dovolené v Portugalsku tolik pršelo. A kvituji s povděkem , že přes toto a všechna předchozí příkoří, jichž se Vám od něho dostalo, je ve Vašich očích nadále "největší český prozaik" (pokud píšete jem u), nebo aspoň "výborný spisovatel" (pokud píšete Dubence). N ijak Vám to bohužel nezabraňuje, abyste neměla největšímu prozaikovi za zlé, že věci vidí a cítí (a posléze ztvárňuje) jinak než Vy. Vašim pocitům se koneckonců nedivím a m ám pro ně jisté pochopení. Kdybyste je brala jako čistě osobní záležitost a důvod k sebeobraně, nedalo by se patrně nic namítat. Vy jste to ale přenesla - a myslím dost nešť astně - na pole literární, a tady osobní pocity přestávají být argumentem. Desítkam i "reálných konkrétních faktů" zpochybňujete "uměleckou pravdivost" jejich literární interpretace a Vaše osobní účast na věci Vám brání připustit si to, co jako literární teoretik musíte bezpečně vědět: že záležitost není zdaleka tak jednoduchá, aby ji bylo m ožno vyřešit touto "přímou" argumentací. Kdybyste "Wahrheit" nestavěla do přímého kontrastu k "Dichtung" a spokojila se jejich prostým položením vedle sebe, dospěla byste p o prozkoum ání jejich vzájemných vazeb patrně k hlubším zjištěním o kvalitách umělecké výpovědi. A le to jsou záležitosti estetické abecedy a netroufám si Vás v tom poučovat. Chtěl jsem jen připomenout to, nač byste patrně Vy sam a v jiném (méně osobním ) případě vehementně poukázala. A d vocem Hrabal a kritika: Nemohu s Vámi sdílet názor, že literární kritika se u nás nevěnuje estetice a především kádruje, aby si vylepšila vlastní kádrový profil. Literární kritika hodná toho jm éna nic takového nedělá z toho prostého důvodu, že to nemá zapotřebí. Strávila minulé dvacetiletí víceméně v undergroundu a nepotřebuje rehabilitaci. Pokládat těch pár okrajových novinových recenzí posledních Hrabalových knížek za hlas fundované kritiky bylo by víc než nedorozumění. K do tu tedy dnes vlastně Hrabalovi nadává, kdo mu kvalifikovaně vyčítá titul zasloužilého umělce, koho nadmíru vzrušil jeho vstup do svazu spisovatelů a "sbratření s režimem " na jaře 1989? Leda někoho, jehož m ínění nem á patřičnou váhu. Zato m ě okouzlila logika Vašeho zjištění, že Hrabala m ají rádi jen ti, kdo ho kritizují (k nim ž počítáte sebe, trochu Jiřího Koláře a ještě další dva lidi, bohužel již nežijící). My ostatní, kteří jsm e se zatím sm ěli domnívat, že patříme k jeho přátelům, naopak svým pokrytectvím, svou neupřímností 32 [pageend35]škodíme jeho psaní. A ke všemu jen proto, aby nám pan Hrabal zaplatil pivo. Jsme tak na rozdíl od Vašeho nezištného přátelství defacto jeho zištní nepřátelé. Když si tedy naivní BH přijde do Brčálky nebo k Tygrovi odpočinout od svých stresů, nevstupuje m ezi kamarády, ale do hejna pokrytců, kteří si s ním nepřišli popovídat, ale chamtivě se vrhnout na jeho pivo. Je m i sm utno z pomyšlení, jak (tentokrát, promiňte, opravdu kádrovácky) se snažíte Hrabalovi zošklivit jeho mikrosvět, jeden z mála kladů jeho nynějšího života, a dvojnásob smutno je m i z toho, že ho takto ošklivý vidíte Vy sama. Bylo by asi zbytečné pokoušet se Vás přesvědčit, že zdaleka nejsme vůči němu všichni nekritičtí a své mu říkáme - každý po svém, jindy a jinak, ale přece. Vy při tom nebýváte, takže obdivuji Vaši sebejistotu v tom to tvrzení. A le m áte pravdu v tom, že se na něho nevrháme hned po jeho příchodu do hospody a nepodrobujeme v té vteřině zdrcujícímu odsudku každou jeho nově napsanou řádku, čím ž bychom sice neprospěli jeho psaní, ale zato bychom ho spolehlivě vyhnali z hospody zpátky do jeho samoty. A m useli bychom si - ó hrůza! - zaplatit pivo sami. Nemohu pom inout ještě jednu větu o Karafiátovi, 'který to vydá, jak to vydď'. Tedy, jak z kontextu vyplývá, nezodpovědně. Dr. Kadlec se jako z našich nakladatelů jediný podjal úkolu vydat Hrabalovy sebrané spisy a k tomuto účelu sezval redakční radiu která m i (pominu-li svoji maličkost) připadá věru reprezentativní: M. Červenku, M. Jankoviče, J. Lopatku, J. Zumra. Bude Vám dostatečnou útěchou, že ani jeden z jmenovaných nepatří m ezi ty, za něž pan Hrabal platí víceméně pravidelně pivo? Nezdá se mi, že by ediční osud díla BH byl v tak špatných rukou a zpochybňovat v tom smyslu podíl dr. Kadlece na odpovědnosti za ně je prostě nonsens. (Pokrytecky a neupřímně) Váš Karel Dostál 21.3.1991 * * * Milý pane Albich, Děkuju za milý dopis. Jak to bylo s Honzou, jsem podrobně popsal v článku "Jak jsme s Honzou Zábranou psali dějiny Československa", který vyšel v nedávném čísle kanadského Západu a přetiskl jej bulletin Danny té mé pražské Společnosti. Je tam i historie Prezydenta Krokadýlů. Až tenhle dopis dostanete, bude snad už v Literárkách další můj článek na to téma, který si ode mne vyžádali. Celá věc mi začíná trochu lézt krkem, protože mě lovci senzací v podstatě obviňují ze lži, což se mi přirozeně nelíbí. Existuje cosi jako nepřímé a přímé důkazy. Přímý důkaz by byl rukopis překladu, ten bohužel nemám, a nevím, kde je: snad jej má Majka, nebo se ztratil, jako tolik jiných ruko- i strojopisů, třeba moje v padesátých letech hodně čtená novela Zákony džungle. Nepřímých důkazů je však dost, a o některých píšu v tomto článku pro Literárky. Proč 33 [pageend36]bych, například, si přisvojoval tenhle jediný překlad, když mám svých překladů i jiných věfcí dost? Zezačátku ovšem nevěřící tomášci nevěřili ani tomu, že jsme detektivky psali spolu. To teď už nelze popírat, protože jednak je v tom třetím díle /z protektorátu/ ten notorický akrostich Škvorecký et Zábrana fe- cerunt ioculum, který sotva mohl vzniknout přirozeným výběrem, jednak přítel mého švagra, k němuž si švagr před odjezdem do Kanady schoval věci, jež pokládal za cenné, poslal mi rukopisy dvou těch detektivek a dětského románku Tána a dva pistolníci, které jsem uložil v oddělení Rare Books v Robarts Library Torontské univerzity, takže kdyby ten problém někdo pokládal za světoborný, jsou k náhlédnutí a prozkoumání. Jsou napsány mou rukou, a na lichých stránkách jsou Honzovy poznámky k textu, psané neomyslně jeho rukou. Tvrzení Majky Zábranové, že nad Krokodýly "se s mužem natrápili", jsem nečet, jestli to skutečně napsala, buď lže, anebo spíš jí Honza nabulíkoval, jakou má s překladem práci, neboť se jí bál cokoli svěřit, aby to nevykecala, jak mi několikrát říkal. Krokodýly ve skutečnosti jen opsal na stroji a zredigoval. Majku chápu: byl to pro ni jistě šok, že jí manžel tohle všechno zatajil. Jenže pražskou senzaci si zavinila sama; Věděla o naší spolupráci už několik let před listopadem 1989. Byla jednou, asi v roce 1987 nebo tak, v Itálii, odkud mi napsala. Já jí tenkrát odepsal a psal jsem o spolupráci s Honzou, neboť jsem předpokládal, že o ní ví: Honza mi totiž říkal, že o tom napíše v závěti. Tenkrát jsem si z něho dělal legraci, jestli hodlá umřít, a on logicky odpovídal, že nehodlá, ale že ho může přejet auto nebo zapracovat jiná VIS m aior. Majka mi odepsala, že to pro ni byl hrozný šok, nevěřila mi, ale ten akrostich ji samozřejmě přesvědčil, jako ostatně musí přesvědčit každého. Kdyby tedy s věcí vyšla po listopadu 1989 na světlo sama, sebrala vítr s plachet lovcům senzací, kteří z toho takhle udělali skandální drb. Ale i v tom ji chápu: byla prostě pořád šokovaná a zmatená. Takže se nakonec chytla aspoň Krokadýlů a drží se jich zuby nehty. Je mi to všechno proti srsti už taky proto, že spolupráce na detektivkách, které pak vyjdou pod jenom jedním jménem, je v tom žánru dost běžná /viz Ellery Queen/, i když to není motivováno tím, že jeden z autorů je obětí místního mcCarthyismu. Zdá se, že pražští klevetníci to prezentují tak, že spolupráce Honzovi ubírá na reputaci, jako kdyby neměl na svém kontě dost vlastních děl, včetně vynikající poezie, a hlavně, jako by vůbec neriskoval tím, že mě svým jménem kryl. To už se ty drbny na ty časy nepamatují? A nevědí, že Honza měl oba rodiče v koncentráku? A mluví vůbec o mých motivech k údajné literární krádeži, které jsou přece značně nevysvětlitelné? Pokud ide o Bohouška Hrabala, ten nikdy nic nepřeložil, takže o tom houby ví. Řekněte mu, prosím Vás, že mě velice mrzí, že zrovna on ze mě dělá lháře. Pravda, podobné lži jako Honza jsem se jednou dopustil taky: 34 [pageend37]když jsem svůj doslov k americkému vydání Bohouškova Pana Baltisber- gra /Death of Mr. Baltisberger/ podepsal dosti průhledným pseudonymem Daniel S. Miritz, ale to jen proto, že DILIA tehdy vyhrožovala americkému nakladateli, že bude-li v knize doslov ode mne, nepovolí americké vydání, na což měli podle smlouvy právo /měli právo schválit nebo neschválit jakékoli doprovodné texty k tomu výboru z Bo- houškových povídek/. To se psal rok asi 1972 nebo tak, a Bohouš byl v Praze ještě v nemilosti. Navrhl jsem redaktorce u Boubledayů tohle řešení, a vyšlo to. Snad zapracoval i nějaký dobrý duch na DILII, protože pseudonym je skutečně průhledné. Tak Vás srdečně zdravím a přeju vše nejlepší do Nového roku! Váš Josef Škvorecký /vl. rukou/ P.S. Snad aby toho Prezydenta dali do kompjůtru. Tím se přej autorství dá identifikovat. * * * PRAŽSKÁ NĚMECKÁ LITERATURA PŘELOMU STOLETÍ Viktor Hadwiger (1878 -1911) "Cizí tíseň se zm ocnila m ého srdce, jakm ile jsem vstoupil do tohoto neblahého města, které člověka popadne čarodějnic- kou rukou, takže by chtěl před tíživou úzkostí každou hodinu utéci, a přece, když se mu to podaří, už nikde jinde nepocítí štěstí a žíznící vnitřní prázdnotou zase hledá cestu zpátky. Ona tíseň m ě od toho dne ani na okamžik neopouštěla, dokud jsem - p o dobu jedné generace - žil v Praze, ve m ěstě s utajeným srdečním infarktem. Už nikdy jsem se té tísně docela nezbavil, ještě dnes se na m ě snáší jako dusný foehn, když vzpomínám na Prahu, nebo v noci, když o rií sním... Každý člověk, kterého jsem tam znal, ztuhne v strašidlo a v obyvatele takové říše, která nezná smrt. Loutky neumírají, když zm izí z jeviště - a loutkami jsou všechny bytosti, které m ěsto s utajeným infarktem drží pohrom adě. Jiná města, ať jsou sebestarší, na m ě působí, jako by byla v m oci jejich obyvatel, Praha - jako dezinfikovaná kyselinami zabíjejícím i zárodky - utváří a pohybuje jako loutkoherec svými obyvateli od jejich prvního do posledního nadechnutí." 1) Tak píše Meyrink o atmosféře Prahy začátku století, tak vidí obyvatele města na Vltavě. Jak příznačné i pro dnes zcela zatraceného básníka a prozaika pražské německé literatury přelomu století VIKTORA HAD- WIGERA. Tento ubohý, předčasně zemřelý člověk nemající nikde stání, bohémský souputník Meyrinka, Leppina i jiných období dekadence, byl skutečným předchůdcem rodící se exprese, podivuhodným autorem ještě 35 [pageend38]WENN UNTER UNS EIN W A NDRER IST AUSGEWÄHLTE GEDICHTE VON VICTOR HÄDWIGER f ÄUS DEM NACHLASS H E R Ä U S G E ß E B E N VON ANSELM RUHST A .R .M e y e r V e r l a g , B e r l i n - W i l m e r s d o r f [pageend39]podivuhodnějších povídek. Jistěže efemérnost Hadwigerova pozemského soužení dodnes "neblaze" přispívá k tíživé úzkosti města, Prahy. Německá Praha měla na přelomu století, toho báječně rozevlátého věku, svou bohému. Byla to dobrácky dusná společnost, která tehdy promrhávala večery v hospodách, vinárnách a obskurních výčepech staré Prahy. Bez souvislosti silných principů, bez společné umělecké míry, sešli se všichni v jistém druhu extatického uctívání života. V této rozverné společnosti to byl například svérázný Alexander Moissi, mladý, vášnivý, poživačný herec Neumannova Zemského divadla v Praze. Byl tu i Moissiho nerozlučný partner a kumpán Dalles anebo Richard Teschner, malíř a grafik světu vzdálených událostí, jehož plášť a mlčenlivá odvrá- cenost rozněcovaly blouznivé umělecké akademiky k následování. Přicházeli lékaři a světáci, muži užívající si života, hledači rozptýlení i studenti, které kolem stolu řadila touha po nevázanosti, kde načepýřená póza lámala vaz věčným problémům a cigaretový dým nad hlavami mladíků houstl do svatozáře. 2) Patřil sem samozřejmě i nekorunovaný král pražské bohémy Paul Leppin, básník bolestně mizející staré Prahy a Viktor Hadwiger, který ve stínu svého ohromného měkkého klobouku přemítal o lyrických zvěstováních zvláštních forem. Nechyběl Gustav Meyrink /tehdy ještě G. Mayer/, který v pražské Jungmanově ulici provozoval svůj směnárenský podnik. S Meyrinkem vplouvali někteří vyvolení přátelé do přístavu okultismu. /To, co Meyrinka spojovalo s vesměs mladými umělci a flamendry, s "mladou Prahou", jak se sebevědomě nazývali, byla především láska ke . staré tajuplné Praze, onomu ghettu tisíců zvláštností a anomálií, o kterých věděli pouze znalci./ V elegantním mládeneckém bytě jednoho příznivce a mecenáše, který byl vždy dostatečně zásoben alkoholickými nápoji a kuřivem, se oddávali až do ranních červánků nekonečnému zaříkávám duchů, hašišovým seancím a magickým čarováním, ke kterým přičinlivý pán domu občas zval skutečné čarodějnice, mediummistické kelnerky a přítulné švadlenky, které si od hýbání stolku v přívětivém přítmí slibovaly obzvláště pikantní zážitky. 3) Duchařský spolek se pak Meyrinkovým odchodem na nové působiště rozpadl a vrcholu nabýval opět bezcílný hedonismus. E. E. Kisch zatím loupil své nápady ve špeluňkách polosvěta a kupodivu efébsky krásný herec Ferdinand Onno se stal překypujícím zdrojem drsných žertíků a nepravostí. Ti všichni /Hadwigera nevyjímaje/ v nočních toulkách Prahou poznávali krásu i bizarnost zatuchlých čtvrtí, odsouzených k zániku, a jejich fantazie pracovala na plné obrátky. Pili, utráceli peníze, diskutovali a svými skutky provokovali měšťáky. Stylově potemnělý výčep vína starého Daluegeho na Václavském náměstí byl pak také častěji svědkem politických sbratření. Čeští literáti, kabaretní zpěváci a lidé od divadla seděli 36 [pageend40]v úzkém prostoru mírumilovně na stejné lavici se svými německými uměleckými kolegy snášeli se výborně. 4) Z této bohémy za pár let již mnoho nezbylo. Paul Leppin /který si sám v té bohabojné době uhnal syfilis/ si nad tím jen povzdechl: "Nová generace, vychovaná dobovým duchem k vážnosti, stojí oběma nohama v životě, kterému jsou hravé výstřelky stejně cizí, jako jejich umění." 5) Jediný Franz Werfel a jeho "banda", jak se v kavárenském žargonu říkalo jeho stoupencům, podnikali těsně před první válkou pár "rebelantských nocí", ale s ním ztratila pražská německá bohéma v Praze i svého posledního vyznavače. Avšak nejen ona bohéma byla spojujícím elementem adeptů umění. Již někdy koncem roku 1895 si vytvořila tato mladá generace svůj "Verein deutscher bildender Kuenstler". Oproti uměleckému spolku "Concordia" předchozí generace to byla revoltující společnost usilující o vymanění z provincionalismu a jiné cíle. Svědčí o tom i Leppinem vydávané lyrické letáky "Frueling" /1902/, kde se vůbec poprvé formulují tvůrčí ideály, první krůčky orientace ve zmatku konce století. Ve středu spolkového života, který měl kořeny v německých oblastech Čech, se přesto skvěli dva pražští básníci: P. Leppin a O. Wiener. A pak ještě třetí - bledý, tichý V. Hadwiger. Měšťácká "Concordia" mladým umělcům spílala do dekadentů. Jednou dokonce "Spolek" kvůli "Concordiou" odmítnutým básním Hadwigerovým uspořádal novoromantickou "růžovou demonstraci", kterou popisuje ve své autobiografii M. Brod. 6) V dubnu 1906 vychází první číslo časopisu "Wir, Deutsche Blaetter der Kuenste" v redakci Leppina. jeho úvodní článek vystihuje již přesně pocity této mladé generace. Leppin se snaží, aby v jeho magazínu měli hlavní slovo novoromantikové, aby to byl jejich první skutečný časopis. První číslo tak obsahuje básně Hadwigera, R. M. Rilka, C. Hoffmana, O. Wie- nera a dalších. /Druhé a poslední číslo časopisu vyšlo v květnu 1906/. V témže roce /1906/ píše Hadwiger /kromě toho přispívající i do časopisu "Akcion" ve studii "Stroemungen der modernen Literatur": "V poslední době se zdá, že se utváří nový směr, který je snad možno označit za fantasticko-experimentální. Jeho vůdci jsou G. Meyrink a Hans Heinz Ewers, ke kterým se rychle připojila řada mladých talentů. Uvedli do umělecké tvorby to nejnemožnější, nejtajnější a nevědomé. Jejich učiteli byli E. T. A. Hoffman, Ch. Baudelaire, E. A. Poe..." Zajímavý postřeh Hadwigerův, v jehož dílech z prostředí pražského novoromantismu to hýřilo impresionistickými barvami, snovým opojením, satanským rouháním a sadistickými výlevy hořkosti. Vždyť sám Hadwiger se stal předchůdcem expresionismu, grotesknosti, dokonce v mnohém i pozdějšího surrealismu. V literárním kvasu tehdejší německé Prahy skutečně bujelo dosud plně nedoceněné a nezmapované símě mnoha umělecým směrů a literárních 37 [pageend41]žánrů. Jak absurdně se mýlil K. Kraus, když napsal, že "v Praze to všechno kischuje, kafkuje a broduje". Na temnější spodní proudy o trochu starších pozapomněl... Je však nesporně pravdou, že tato bohémská skupina básníků a umělců měla příliš specifický a "prapodivný" rejstřík vyjadřování. Dusila se vnějšími podmínkami provincionalismu, na který tak žehrali, ale který zatím nikdo z nich tvůrčím činem nedokázal překonat. Potáceli se v kruhu i ve vlastních uměleckých názorech, jediným řešením byl odchod z Prahy, toho proklatě "neblahého města". Jako východisko ho nachází dříve či později většina z nich. Jako první odchází z Prahy R. M. Rilke, G. Meyrink, později R. Teschner. Alexander Moissi, když dvakrát propil peníze na cestu - odjíždí do Berlína. Tamtéž se svým přezíravým vztahem ke společnosti odchází Hadwiger, aby i tam dále hladověl a záhy za sebou předčasnou smrtí zakryl veškeré stopy chmurného bytí. A tak se v podstatě rozpadla a rozmělnila celá bohémská generace umělců, dekadentních novoromantiků, jejíž zbylý poslední představitel "poslední z novoromantiků" Paul Leppin našel po strastiplné pouti tolik milovanou Prahu zcela osamělý a opuštěný smrt v květnu 1945.7) Jejich útlé svazky knih nebyly již nikdy vydávány a to málo, co se zachovalo v nečetných exemplářích, je pro běžného čtenáře prakticky nedostupné. Ale vraťme se k Hadwigerovi samotnému. O jeho osobním životě se dnes již nedovíme. Jen ve vzpomínkách německých současníků tu a tam zmínka. Zhola nic. Tedy alespoň to základní: Německy píšící básník a prozaik Viktor Hadwiger se narodil 6. 12. 1878 v Praze jako syn lékaře. V Praze také studoval germanistiku a filosofii. Ve svém studentském pokojíku však mnoho času nad studiem neztratil. V zmíněném širáku a vlající vázance většinu času prožil v bohémské společnosti po boku Leppina a Meyrinka. Po odchodu do Berlína žije v bídě jako svobodný spisovatel. Tamtéž se oženil se spisovatelkou Elsou Straussovou, a tam také 4.11.1911 umírá. Jeho literární práce a zvláště zvířecí povídky dávají čtenáři zažít děsu bezedných hlubin velkoměsta, prohnilého světa prosyceného neřestí, chmurných obrazů Prahy a nedefinovatelných lepkavých pocitů. Nechrne však stranou strohé životopisné a neúplné údaje. Nejsou ve své omezenosti ani příliš zajímavé. Max Brod 8) charakterizuje Hadwi- gera "jako pražského Petra Hilla, kterému chyběla jen Else Lasker- -Schuelerová, jinak by se stal legendou, jako onen v Berlíně". Hadwiger se opravdu legendou nestal, tak jako třeba Kafka, ale ve smyslu citace Meyrinka v úvodu práce "ztuhl v strašidlo a obyvatele takové říše, která nezná smrt". Duch Viktora Hadwigera jako by byl zaklet v osudu mnohých z nás, bloudících tak jako tenkrát i dnes bezedně Prahou, tou Prahou, kde podle 38 [pageend42]Crawforda "mezi černými domy a šedivým sněhem žije zamlklý národ, který nemůže ani žít, ani zemřít". V literární pozůstalosti Paula Leppina, uložené v Památníku písemnictví, se nachází i krátká, bez uvedení data napsání, esej o Viktoru Had- wigerovi. Myslím, že je pro Hadwigera charakterističtější /zvláště pochází-li z pera přítele nejbližšího/, než celé předchozí povídání. Z těchto důvodů je předkládána čtenáři poprvé celá v českém překladu: "S nevolí, hněvem a opovržením v jednom uzlíku opustil V. Hadwiger před více než třemi desetiletími Prahu, aby i v Berlíně nadále hladověl. Byl posledním representantem typu, jenž zcela náhodně a ve výjimečných případech uspěl - pobudou a literárním cikánem. Pohrdavý posměch, který se předčasně vryl kolem koutků jeho úst, platil všem, kdož se zajímali o jeho v mělčinách plazící se život. Byl to věštec v kosmu tryskajících myšlenek, jakýsi fantaskní snílek, jemuž vnitřní žár spaloval řasy obličeje. Pyšný rebel, neustále žasnoucí nad hlasy, které se v něm probouzely. Z jeho dfla se zachovalo jen torzo. Tenký svazek s ironickou nadsázkou psaných básní a mladicky problematickým titulem "leh bin" /G . H. Meyer, Lipsko 1903/ a román z pozůstalosti "Abraham Abť /R. A. Meyer, Berlin Wilmersdorf 1912/, který vyšel těsně po jeho smrti a jehož blouznivě naříkající enthusiasmus pobouřil náboženské vyznavače venkova daleko více, než se dalo očekávat. Jeho nejlepší a nejzralejší básně, verše z posledního období v Praze, propadly stejnému osudu, jaký tohoto básníka s krutou nepřízní pronásledoval - v rukopisu se ztratily. Jejich temnou a naléhavou krásu mají v paměti jen nemnozí jeho přátelé, pro které je v dlouhých večerech ještě před odchodem z Prahy s hym- nickou slavností předčítal. Nenávist, povznesení i láska, z nichž byla jeho bytost formována, dodávaly básním jisté citové zaměření a vzrušení. Ale v jeho umění, jemuž fanaticky propadl, bylo ještě i cosi dalšího, jen občas v náznaku zaznívajícího - dech věčného chladu, bolestné vědomí smrti a jejího naplnění, které pln tušení si uvědomoval, avšak s lhostejností přehlížel. Sotva kdo byl poezií tak prodchnut, jako on. Snad proto byl ve styku s okolím trpce drsným, jeho gesta se jevila heroický povznesená. Neuměl drobnými mincemi ducha uplácet své společníky. Lidé mu zazlívali, že mezi nimi a svou osobou vytváří přehradu, že si plně přivlastnil úsloví Aretinovo, které také je na první stránce jeho knihy básní: "Odežeňte ode mne ty krysy, jsem pomazán." Viktor Hadwiger zůstal po celý život cizincem na této zemi. Když po letech nouze, která hladovějící a mrznoucí strávil v Berlíně, nalezl ženu, před kterou se sklonil a která v něj věřila, smrt ho vzala do své chladné náruče a uvedla znovu v osamění. Je však přeci jen něco, co by mohlo trochu ospravedlnit hořkost a pýchu tohoto horoucího a zároveň nešťastného života. Je to ubohost společenského řádu, který tvůrčí umělce a básníky lhostejně vydává napospas nedostatku strádání, nezávisle na velikosti a vývoji talentu. Had- 39 [pageend43]wiger pociťoval v sobě přetlak, který ho vysoko povznášel nad měšťáctví ostatních /abychom použili jeho vlastních slov/ a přitom neměl sám co jíst. Jeho nezměrná pýcha, jeho tvůrčí sebevědomí se neustále plamenně bouřily a vzpíraly. Není divu, že v takových podmínkách šla všechna jemná duševní hnutí k ďasu a on sám, dlouhán, podvyživený zanedbanec s do deště ohrnutým límcem a měkkou hučkou na hlavě, se ploužil ulicemi z Čech jako pobuda. I vnitřně se z něj stal drsný krobián, který ani ve společnosti nedbal, aby někomu z té lidské sebranky třeba jen uctivě přidržel kabát. Moderní galerie v pražské Stromovce získala před desetiletím portrét předčasně zemřelého. Malíř Ferdinand Michel namaloval Hadwigera s intuitivním vycítěním vnitřního tajemství. Těžká nepřízeň osudu, krvavě dusná melancholie zbrázdila jeho čelo, hluboké oči zírají smutně po vzdáleném světle. Rozcuchaný vous zduchovňuje bolest, která tento obličej vyznačuje, jako jednoho ze zavržených. A přece, jestliže tohoto bledého muže na plátně déle pozorujeme, uvědomujeme si jasně, že je to týž, který kdysi tak plamenně blouznil o lásce: Du fragst mich, ob mein H en licht sei, Wie der morgen. Eiti H en, das zur Sonne aufsieht. Hadwigerova kniha veršů, jakož i jeho román časem upadly takřka úplně v zapomenutí. Obojí nemělo dosti vnitřní podstaty, aby úspěšně přečkalo proces přetváření. Avšak legenda o básníkovi, který v nejzapadlejším koutě Starého Města obýval malý studentský pokojík a přitom, byl panovačný jako král, chudý jako žebrák, hvězdy milující a lidmi pohrdající - zůstane po léta nesmrtelná." Tomáš Mazal Poznámky 1) G. Meyrink, Prager Presse, 1.2.1929 2) P. Leppin, Prager Boheme /z pozůstalosti/ 3) 4)5) P. Leppin, Prager Boheme 6) M. Brod: Život plný bojů /M F, 1966/ 7) T. Mazal: P. Leppin /Studie, 1985/ B. Koseková: P. Leppin /dipl. práce, 1966/ 8) M. Brod: Život plný bojů /M F, 1966/ 40 [pageend44]Karel Václav ŽÁK narozen 11. 8. 1929, sochař, žije v Praze. Na gymnáziu spolužák Egona Bondyho, I. Vodseďálka a P. Svobody. Spolu s nimi přibližně od roku 1947 psal poetické texty, zvláště básně gramatického absolutismu. Ve strojopisné edici Půlnoc nepublikoval, jeho texty byly přednášeny a recitovány pouze v úzkém okruhu přátel, v hospodách a podobně. Teprve při příležitosti 50. narozenin K. Žáka sestavil a vydal v počtu čtyř exemplářů Ivo Vodseďálek sbírečku jeho básní pod názvem Hra prstečků mých neklidných, ze které přinášíme ukázky. Celou sbírku poezie Karla Žáka z let 1947- 1955 připravuje k vydání PRAŽSKÁ IMAGINACE ve spolupráci s nakladatelstvím CONCORDIA. T.M. 41 [pageend45]Jak je ta Praha krásná zdejší rubáš si místo saka dej šít * * * Nezdařený puč: Puč mi kilo Nemám * * * Láska prochází žaludem * * * Na Křivo klátě pod hradem Kouří mi * * * Vrazila mu kundu do zad * * * Vagina angina clitoris pectoris * * * Hoch ochutnal nalezený nýt * * * 42 [pageend46]Vrať se prsy domů * * * Na přirození mé potěšení postavím pod okny stáj /na známou notu/ * * * Aby ................ mající příušnice protože přechodil chřipku nám nebombardoval Vršovice a zejména vinárnu Lipku Aby schizoidní psychopat štítící se práce využívajíc toho že je.válka nám nepoškodil okolní restaurace a rodný dům Ivo Vodseďálka Aby americký negr modlící se na ranní by přestaly mu bolesti v zádech nám neostřeloval z palubních zbraní Národní dům na Královských Vinohradech Aby krátkozraký profesor který má oční chorobu a blízko do hrobu jenž zná v san Francisku všechny zastavárny nechal nás klidně jiti do kavárny a bombardoval raději elektrárny Na druhé straně nemáme nic proti tomu aby svůj náklad pum shodil u Obecního domu nebo na Umprum [pageend47]Z produkce PRAŽSKÉ IMAGINACE si můžete zakoupit ve specializované prodejné (Betlémská ulice 14, Praha 1) tyto svazky: 53 T. R. Field: MORODOCHIUM 59 Bohumil Hrabal: KDO JSEM 76 Karel Maiysko: PROČ VŽDY BÁSNÍK CHYTÁ SE HVĚZD 101 KRAJINA/Y BOHUMILA HRABALA 105 Sabrina Karasová: MOŘE MODRÉ 106 Ivan Slavik: DENÍK ARNOŠTA JENČE 108 Slavomír Ravik: BŮH ŽIJE 109 Egon Bondy: BÁSNICKÉ DÍLO III. 113 Martin Langen PALÁC SCHIZOFRENIKŮ 116 NANAO 120 Vadný & Spruzená: TOTÁLNÍ BRAINWASH (přeloučský román) 121 Michal Jůza: JEDNOTLIVÉ BÁSNĚ 125 Egon Bondy: BÁSNICKÉ DÍLO IV. 126 Egon Bondy: BÁSNICKÉ DÍLO V. 130 Ladislav Klíma: DIOS 132 Stanislav Sedlák: NÁLEZY 133 Vladislav Merhaut: TESTY VLADIMÍRA BOUDNÍKA 136 Ivan Svitále ZTRACENÉ ILUZE 141 Bohumil Hrabal: PONORNÉ ŘÍČKY (soubor dopisů Dubence) 147 Jaroslav Vávra: OHLÉDNUTÍ 149 Jiří Syrovátka: MAGICKÝ PŘÍBĚH O PANKÁČKOVI 150 Ladislav Michálek: KAMENNÉ ZPRÁVY Z BOJIŠTĚ 153 ARCHEOLOGIE (Psychopatologické sešity 1) 154 Ladislav Klíma: SUS TRIUMFANS (Psychopatologické sešity 2) 160 Bohumil Hrabal: POHÁDKA O ZLATÉ PRAZE REVUE SPOLEČNOSTI BOHUMILA HRABALA [pageend48]Nakladatelství CO N CO RD IA nabízí svým čtenářům J.Krejcarová /asi 1948/ foto 0.Housková Jana Krejcarová — Clarissa a jiné texty ■ Dosud nepublikované texty české básnířky, dcery Mileny Jesenské. S předmluvou Egona Bondyho, poznámkou Ivo Vodseďálka a doslovem Bohumila Hrabala. Výrazová odvaha textů z 50. ukazuje, že svoboda ducha i v podmínkých nejhlubší totality zůstala vyvoleným zachována. Vyšlo v únoru 1991. ISBN 80-900124-0-X Nakladatelství Concordia, BOX 482, 111 21 Pr-sha i [pageend49]SHÁNÍTE M ARNĚ KNIHY SOUKROMÝCH NAKLADATELŮ? ZAJÍMAJÍ VÁS TITULY, KTERÉ SE DO BĚŽNÉ DISTRIBUCE NEDOSTANOU? KONEČNĚ JSTE JIM NA STOPĚ! fi- Nakladatelství DOPORUČENÁ ČETBA při hrnčířství Michal Jůza & Eva Jůzová právě otevřelo první specializovanou prodejnu soukromých nakladatelů. KDE? V Praze 1, Betlémská 14 (u Náprstkova muzea). Vedle konvic, hrnků, Šálků a talířů obdržíte zde nejúplnější nabídku knížek nakladatelství PRAŽSKÁ IMAGINACE, INVERZE, TRIGON, CONCORDIA, DOPORUČENÁ ČETBA Každou středu a pátek od 9 do 17 hod.se za pultem střídá známá dvojice nakladatelů Kadlec - Karafiát Mimo jiné nabízíme tyto skvělé publikace: Zdeněk Neubauer DO SVĚTA NA ZKUŠENOU čili O CESTÁCH TAM A ZASE ZPÁTKY Malá rukověť k trilogii J. R. R. Tolkiena Hobit - Pán prstenů - Silmarillion. S rozkládací souhrnnou mapou Středozemí a Země Nesmrtelných, kresby Jana Steklíka. Brož. 25 Kčs. TJLFieUL MORODOCHIUM. Unikátní sbírka básní, které autor psal během svých léčebných pobytů v psychiatrických zařízeních. Reedice vydání z r. 1989, doplněného o další texty z pozůstalosti. Editor Petr Kovařík. Sešitová vazba, 40 stran, 10 Kčs. Ivan Slavík: DENÍK ARNOŠTA JENČE. Po dvaceti letech konečně básnická sbírka známého lyrika, která doposud existovala pouze v 50 výtiscích, tištěných samizdatem na ručním lisu. Paperback, 112 stran, 24 Kčs. NANAO. Poprvé v Čechách vycházejí texty japonského básníka Nanao Sakaki, který na jaře 1990 navštívil Prahu spolu se svým přítelem A. Ginsbergem. Vybral a přeložil Jiří Wein. 76 stran, sešitová vazba, 20 Kčs. Ladislav Klíma: DIOS. Divadelní hra z posledního období Klímova života. Dosud nepublikované dílo léta zamlčovaného filosofa, doplněná první úplnou Klímovskou bibliografií. 72 stran, volné archy v přebalu, 21 Kčs. Jana Krejcarová: CLARISSA a jiné texty Soubor obsahuje vedle autobiografické Clarissy sbírku básní V zahrádce otce mého a dosud nezveřejněný Dopis. D.A.F. de Sade: NEHODY CTNOSTI První verze románu o Justině, integrální text. Slavomír Ravik: BŮH ŽIJE. Rozsáhlý esej, pokoušející se na základě přírodních zákonů doložit existenci Boha. Pro svou lehkou a čtivou formu bylo toto dílo před časem tak oblíbené, že si je věřící vlastnoručně opisovali z nástěnky v kostele sv. Ignáce... Paperback, 140 stran. Vadný & Spruzená: TOTÁLNÍ BRAINWASH. Přeloučský román. Prvotina dvou autorů, kryjících se pseudonymy, šířená doposud pouze opisy, patrně nejzajímavější novinka české prózy letos. Paperback,96 stran. Bohumil Hrabal: PONORNÉ ŘÍČKY. Soubor Hrabalovy literární žurnalistiky za rok 1990. Vedle proslulých Dopisů Dubence obsahuje předvolební rozhovor pro časopis Reportér, který nebyl v úplnosti zveřejněn. 108 stran, paperback. Ivan Sviták: ZTRACENÉ ILUZE. Dotisk souboru jízlivé, svižně napsané a přesně cílené publicistiky známého levicově orientovaného filozofa, který byl v 1. vydání okamžitě rozebrán. Vyšlo 17. listopadu 1990 s podtitulem Výroční zpráva sametové revoluce. Paperback, 228 stran. Pablo de Sax: TAK PRAVIL VINCENT Vincent Venera je skutečná postava magické Prahy. Excentrický důchodce a mystik, vrchní šéf CIA, virtuóz na klávesové nástroje, zpěvák Sv. Vincenta, malíř aktion-painting, paranoidní schizoid, vrchol pyramidy, svátý muž. Kniha obsahuje jeho fotografie a výroky Jak je zaznamenal Pablo de Sax. Brož. 25 Kčs Aleš Patám ŘÍKEJTE SI TISE SE MNOU Druhá sbírka mladého autora. Lehké,komorně laděné verše, nehledající poetiku ve složitosti výrazu, ale v konfrontaci všedních motivů skutečnosti, české Haiku let devadesátých. Sešit, vazba, 16 Kčs Haňta press [pageend50]