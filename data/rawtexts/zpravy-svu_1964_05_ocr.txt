ZPRÁVY svu ROČNÍK VI. KVĚTEN 1964 ČÍSLO 5. Redakce Zpráv SVU požádala vědeckého tajemníka Druhého vědeckého sjezdu Čs. Společnosti pro vědy a umění, dr. Mílu Rechcígla, aby seznámil čtenáře Zpráv SVU s organisací a programem sjezdu. Z obsáhlého informačního materiálu, který nám dr. Rechcígl zaslal, uvádíme pro nedostatek místa alespoň to nejdůležitější. Sjezd se bude konat od pátku 11. září do neděle 13. září na Kolumbijské universitě v New Yorku. První den bude věnován slavnostním projevům a Valnému shromáždění, které projedná administrativní věci Společnosti. V pá- tek večer bude uspořádán za režie básníka Pavla Javora literární a umělecký večírek, na kterém vystoupí přední exiloví umělci. Sobota a neděle budou pak věnovány vědeckému zasedání. V plánu je celkem dvanáct sekcí podle vědeckých oborů. Na rozdíl od Prvního vědeckého sjezdu, kde se současně přednášelo ve dvou místnostech, tentokrát se bude přednášet současně ve třech přednáškových sálech. Celkové zaměření bude vystiženo heslem sjezdu: “Československo v minulosti a dnes.” Tyto přednášky obsáhnou témata jako Ranná a středověká historie a civilizace, Moderní československé dějiny, Literatura a linguistika, Filosoficko-historické přednášky, Přírodní vědy a jejich historie a konečně Společenské vědy. Dnešní situaci v Československu budou věnována tři různá tématická sympozia: První se bude zabývat otázkami sociálními a hospodářskými, druhé bude věnováno otázkám vnitřní a zahraniční politiky a třetí otázkám kulturním. Kromě toho, co bylo již uvedeno, budou v rámci sjezdu uspořádána dvě další sympozia. První bude mít téma “Masarykova Československá republika”, a má v něm být podán vyčerpávající obraz naší první republiky. Druhé sympozium bude na téma: “Československo a jeho sousedé: nacionalismus versus federalismus.” K účasti na tomto sympoziu byli pozváni světoví odborníci pro dějiny a mezinárodní vztahy. Při tom byli voleni vědci, kteří jsou různého národnostního původu, to jest aby na příklad za Poláky mluvil vědec polského původu, za Rakušany vědec rakouského původu a tak dále. Novinkou tohoto sjezdu bude také to, že jedna zvláštní sekce, ve které se bude přednášet česky a slovensky, bude věnována československé kultuře doma i v zahraničí. V červnovém čísle Zpráv SVU budou otištěny informace referenta pro orga- nisační věci Druhého vědeckého sjezdu SVU dr. Hanuše Lexy. V zářijovém čísle Zpráv SVU, jež vyjdou výjimečně již v polovině srpna, bude pak otištěn podrobný program sjezdu se jmény všech přednášejících a poslední organisační pokyny a informace. SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. DRUHÝ VĚDECKÝ SJEZD SVU [pageend1]DR. ALICE G. MASARYKOVA - 85 LET V neděli 3. května se dožila požehnaného věku osmdesáti pěti let nejstarší dcera presidenta Osvoboditele, dr. Alice Masaryková, která žije již řadu let v Miami, kde o ni pečuje obětavá krajanka paní Vokálková. Přes své vysoké stáří dr. Masaryková si dodnes zachovala obdivuhodnou duchovní svěžest a sleduje velmi bedlivě události světové i život a činnost našich československých krajanů. Po vydání knížky vzpomínek “Dětství a mládí” pracuje nyní dr. Masaryková na přípravě dalšího knižního vydání svých vzpomínek, V den svých narozenin byla oslaven- kyně zahrnuta množstvím blahopřání, mezi nimiž nechyběla ani gratulace guvernéra státu Florida. Společnost pro vědy a umění, ve které dr. Masaryková je čestným členem, zaslala jubilant- ce telegram podepsaný profesorem René Wellkem a profesorem Rudolfem Štur- mem. V telegramu bylo vzpomenuto jejího utrpení za první světové války, její činnosti v Červeném kříži a v sociální službě, i její činnosti spisovatelské. Dále podepsaní v telegramu zdůrazňují, že dr. Alice Masaryková nese důstojně jméno, které spolu se jménem sv. Václava, Jana Husa a Jana Amose Komenského je tím nejdražším, co máme. Závěrem telegram vyslovuje jubi- lantce přání pevného zdraví a štěstí do mnoha dalších let. JUBILEUM SLOVENSKÝCH POHĽADOV Na Slovensku si tohto roku pripomínajú osemdesiate výročie “Slovenských Pohľadov, časopisu pre literatúru, vedu, umenie a politiku.” “Slovenskje Pohladí na vedi, umeňja a literatúru” bo_ li vlastne vydávané už od roku 1845 Jozefom Miloslavom Hurbanom a vychádzali až do roku 1852; potom boli obnovené v roku 1881 synom Jozefa Miloslava-Svetozárom Hurbanom Va_ janským, Jozefom Škultétym a Pavlom Mudroňom, ako vydavateľom a nakladateľom. “Slovenskje Pohladí” Jozefa Miloslava Hurbana boli orgánom Štúrovej generácie a nové Pohľady boli oficielným orgánom realistickej literárnej generácie; v časopise uverejňovali svoje diela skoro všetci spisovatelia tej doby. Slovenské Pohľady boli tak řečeno orgánom, ktorý reprezentoval celú slovenskú literatúru za asi šesťdesiat’ rokov, kým nezvnikli ďalšie slovenské časopisy a neboli aj iné orgány, v ktorých slovenskí spisovatelia mohli uverejňovať svoje výtvory. Za redakcie Stanislava Mečiara v t.zv. slovenskom štáte Slovenské Pohľady slúžili fašizmu a demokracii verní spisovatelia mohli písať do nich len “skryto a symbolicky”. Po druhej svetovej vojne začali sa uplatňovať i v Slovenských Pohľadoch komunisti a súbežníci. Pozdejšie sa i tu odohrával zápas prívržencov “kultu osobnosti” a komunistických revizionistov, ktorí sa dnes výbojnejšie uplatňujú vo všetkých literárnych a kultúrnych časopisoch. Jubileum Slovenských Pohľadov pripomína v “Kultúrnom Živote” z 1. februára 1964 Karol Rosenbaum. O najnovšom vývoji dakedajšieho reprezentatívneho časopisu slovenskej literatúry zaznamenáva, že “dnešná redakčná so- stava je mladá, zdravo ambiciózna. Profil časopisu sa vyvíja v starostlivosti a bohaté kontakty so všetkým, čo je u nás doma i vo svete dobré a hodnotné v umeleckej teórii a praxi . . .” Rosenbaum svoj článok končí takto: “Slovenské Pohľady prevažnou časťou 34 [pageend2]ANTONÍN BASCH, člen SVU, někdejší docent finančních věd na Karlově universitě v Praze a ředitel studijního oddělení Československé Národní banky, byl jmenován řádným profesorem národního hospodářství na universitě státu Michigan v Ann Arbor. V těchto dnech vydal profesor Basch v nakladatelství The Macmillan Co. v New Yorku knihu o 334 stranách s názvem “Financing Economic Development”. Kniha se zabývá problémem americké finanční pomoci méně vyvinutým zemím, v kterémžto oboru má profesor Basch velké zkušenosti, poněvadž od roku 1946 do roku 1961 byl vedoucím národohospodářem Světové banky ve Washingtoně. Za druhé světové války vydal dr. Basch ve Spojených státech tři pozoruhodné knihy: “Gemany’s Economic Conquest of Czechoslovakia”, “The New Economic Warfare” a “The Danube and the German Economic Sphere”. VLADIMIR KRAJINA, profesor botaniky a ekologie na kanadské universitě ve Vancouveru a člen SVU, byl zvolen předsedou ekologické sekce na sjezdu Americké asociace pro pokrok ve vědě, jenž se bude konat na universitě ve Vancouveru. Po skončení sjezdu dr. Krajina odjede do Evropy, kde bude přednášet na universitách v Paříži, Bruselu, Mnichově, ve Vídni, v Bologni a ve Florencii. Na zpáteční cestě z Evro- Spolcčnost pro vědy a umění (Czechoslovak Society of Arts and Sciences in America, Inc.) poslala Josefu Martínkovi k 75. narozeninám pozdravný telegram. Oslavenec, jak známo, je čestným členem SVU. Telegram zní ve volném překladu takto: U příležitosti Vašich 75. narozenin vzpomínáme s úctou a vděčností Vašeho celoživotního úsilí o zlepšení životních podmínek dělnictva. Vzpomínáme Vaší spolupráce s Tomášem Masarykem v první světové válce a s Edvardem Benešem ve druhé válce a Vašeho významného podílu v boji za osvobození Československa. Se stejným uznáním vzpomínáme, jak mnoho jste přispěl k rozvoji všeobecné kultury a kultury československé svou činností novinářskou i jako básník. Vaše oddanost demokracii a svobodě a Vaše láska k českému a slovenskému lidu jsou nám všem příkladem a povzbuzením. Přejeme hodně zdraví a životní pohody do mnoha dalších let. Vám zcela oddaní prof. dr. René Wellek, předseda prof. dr. Rudolf Šturm, gen. tajemník py se profesor Krajina zúčastní Mezinárodního sjezdu botaniků v Edinburgu. V příštím akademickém roce bude přednášet opět jako hostující profesor na Havajských ostrovech, kde také hodlá dokončit botanickou mapu těchto ostrovů. Na rok 1966 je dr. Krajina pozván do Japonska, kde bude přednášet jako hostující profesor. PETR DEMETZ, řádný profesor a děkan německého jazyka a literatury na Yale universitě v Connecticut, člen SVU, dokončil právě překlad Kalasových básní do němčiny; knižně vyjdou ještě letošního roku. Jak známo, dr. Demetz vydal již ve Švýcarsku knižně německý 35 NÁŠ KULTURNÍ PŘÍNOS: svojho 80. ročníka sú vstupenkou pre “členské miesta v súbore tvorivosti národov”, ako o nich hovorí básnik Novo. meský. Sme radi, že ich máme. Sme radi,, že pohľad Slovenských Pohľadov je slobodný, že v ich zraku - tak ako v našom _ povstávajú nové horizonty.” Nemyslíme, že je to pravda. Ale raz to znova bude pravda. Juraj Slávik SVU JOSEFU MARTÍNKOVI [pageend3]překlad “Babičky” od Boženy Němcové a v Rakousku německý překlad povídek od Jana Čepa. Na obou těchto překladech s ním spolupracovala jeho manželka, paní Hana Demetzová. KAREL B. ABSOLON, profesor chirurgie na universitě státu Minnesota v Minneapolis, člen SVU, náleží mezi mladší generaci amerických vědců, kteří přišli do Spojených států z Československa po roce 1948, zde dostudovali a svou pílí a nádáním se začlenili mezi přední vědce ve svých oborech. Dr. Absolon je synem známého československého archeologa profesora K. Abso_ lona, dnes již zesnulého, jenž se zapsal do dějin svými objevy v Moravském krasu a v jeskyních Macochy, a bratrancem dr. Jaroslava Bakeše, jenž byl jedním z vynikajících českých chirurgů. Profesor Absolon vydal již 38 vědeckých prací a dalších pět je v tisku. Američtí odborníci v oboru srdečních chorob zvláště oceňují speciální Abso- lonovy operace koronární cévy. Dr. Absolon se mimo to zabývá experimentální psychologií a léčbou duševních chorob chirurgickou cestou. V poslední době pracuje na problému, jak rozluštit poruchy žlučovodu pomocí transplantace jater a studuje použití transplantace při operacích zažívacích orgánů a při operacích cardiovasculámích. ANTONÍN RAYMOND, česko-americký architekt a člen SVU, byl vyznamenán v Japonsku jedním z nejvyšších občanských vyznamenání-řádem Vycházejícího slunce. Architekt Raymond, jenž se narodil na Kladně, je označován světovými znalci architektury za otce japonské moderní architektury; žije většinu roku v Tokiu, kde má velké architektonické studio. Druhé studio má arch. Raymond v New Yorku společně se slovenským architektem Ladislavem Rado. Architekt Raymond byl ze první světové války jako dobrovolník spojovacím důstojníkem mezi československými legionáři a štábem amerického vrchního velitele v Evropě, generála Pershinga a potom, až do nacistické okupace, byl honorámím československým generálním konsulem v Tokiu. MILOSLAV ZLÁMAL, slovenský bás- ník-exulant, člen SVU, vydal právě v Torontu novou básnickou sbírku nazvanou “Songs of the Blue Mountains”. Knihu vydala SVU v krásné grafické úpravě akademického malíře Jaroslava Šejnohy, bývalého československého vyslance v Indii, rovněž člena SVU. Miloslav Zlámal je v poezii ojedinělý zjev: píše básně slovensky, česky a nyní vydal svou první básnickou sbírku v jazyce anglickém. Členové SVU mohou si knihu objednat přímo u pokladníka SVU. (O. Černý, 1824 Harvard St., N.W., Washington 9, D.C.) JARO MAJDA, profesor právnické fakulty university v Rio Pedras (Puerto Rico) a nový člen SVU, napsal nedávno kritickou předmluvu k anglickému překladu Gény-ho díla “Metody interpretace”. Dr. Majda přednáší pravovědu a srovnávací právo, zejména se zřetelem na Spojené státy a Evropu. Současně je předsedou knihovního výboru a jeho úkolem je přeorganisovat celou knihovnu university. Minulé léto profesor Majda ztrávil na ostrově Jamaica, kde sbíral material pro srovnávací studii o soudcovské psychologii. V přítomné době pracuje na překladech z franštiny různých právních spisů pro Louisián- ský právnický ústav. MIROSLAV V. FIC, mimořádný profesor Nanyang university v Singapore a člen SVU, byl jmenován ředitelem Výzkumného ústavu jihovýchodní Asie při téže universitě. Dr. Fic representoval na začátku letošního roku Nanyang 36 [pageend4]universitu na XXVI. Sjezdu Indologů, který se konal v New Delhi. Profesor Fic náleží rovněž k mladší generaci československých exulantů; svá vysokoškolská studia započal v Praze a po roce 1948 studoval na universitách v Kanadě a ve Spojených státech. KAREL HUJER, astronom a profesor jaderné fyziky na universitě v Chattanooga (Tennessee), člen SVU, byl pozván italským výborem pro pořádání oslav čtyřstých razozenin slavného astronoma Galileo Galileji, a byl požádán, aby převzal vedoucí úlohu při těchto oslavách. Dr. Hujer se zúčastní s dalšími mezinárodními vědci vědeckého sympozia, jež ocení světový význam Galileův s správnost Kopemíkovy ťheo- rie, že země se točí kolem slunce. Dr. Hujer se již od počátku své vědecké kariéry zajímal o Galilea, což je patrno již z toho, že jeho doktorská práce, kterou napsal v r. 1932, se zabývala otázkou Galileových thesí a jeho odsouzení. JAROSLAV F. CHMELÍČEK, redaktor Úředního orgánu jednoty Československé Spolky v Americe a člen SVU, je autorem české hry “Lincolnova právní láska”, která měla nedávno premiéru ve dvoraně Sokola Havlíček-Tyrš v Chicagu. Český a slovenský krajanský tisk jednomyslně vysoce ocenil Chmelíčkovo dílo, jež uvedl na scénu Dramatický Odbor ČSA za režie autora, který je nejen výborným redaktorem čtrnáctideníku ČSA, ale také nadaným dramatickým spisovatelem a režisérem. Jak se dovídáme, redaktor Chmelíček pracuje na další divadelní hře o účasti českých a slovenských vojáků-dobro- volníků v americké občanské válce. Tato nová hra bude jakýmsi pokračová. ním “Lincolnovy první lásky”. U redaktora Chmelíčka dlužno ocenit především tu okolnost, že jde o krajana, který se narodil ve Vídni a přišel do Spojených států v mladistvém věku a prakticky nikdy v Československu nežil. JOSEF S. ROUČEK, profesor university v Bridgeport, Conn, a člen SVU, napsal nedávno do časopisu Zeitschrift fuer Religion und Geistesgeschichte, který vychází v Kolíně nad Rýnem, obsáhlou studii s názvem “Jan Amos Komenský, duchovní zakladatel svobodného zed- nářství”. Do lednového čísla časopisu Indian Sociological Bulletin, který vychází v Ghasiabad v Indii, napsal dr. Rouček článek “The Marginal Man as Sociological Phenomenon”. P. LUDVÍK NĚMEC, katolický kněz- exulant a člen SVU, jenž působil až dosud jako hostující profesor na Rosemont College v Pennsylvanii, byl nyní jmenován řádným profesorem této' koleje. Dr. Němec, jenž již ve Spojených státech vydal několik úspěšných knih, byl mimo to pozván universitou Villanova v Pennsylvanii, aby tam přes léto' přednášel církevní dějiny a srovnávací náboženské vědy. JAN RUBEŠ, český basista a člen SVU, který je kritikou jednomyslně označován za nejlepšího kanadského basistu, absolvoval právě tříměsíční operní turné s kanadskou operní společností, na němž vystupoval jako sólista ve Straussově “Netopýru” a ve Verdiho “Aidě”. Koncem dubna měl v Torontu premiéru opery “Cimorosa”, což je dvacetiminutová aktovka pro jednoho jediného zpěváka, jímž byl právě Jan Rubeš. V Torontu zaznamenala rovněž veliký úspěch česká zpěvačka, mez- zosopranistka Helena Hajníková, která zpívala jako sólistka na symfonickém koncertě, který řídil koncertní mistr Torontské Filharmonie, slovenský houslista Karol Dobiáš. 87 [pageend5]Informační brožura SVU s adresářem členů, která bude vydána u příležitosti Druhého vědeckého sjezdu SVU v září t.r., se připravuje k tisku. Všichni členové SVU obdrželi v březnu t.r. dotazník, k němuž byl přiložen korespondenční lístek, jenž měl být obratem vyplněn a vrácen pokladníku SVU. Pokud někteří členové korespondenční lístek s potřebnými informacemi dosud nevrátili, žádáme je, aby okamžitě jej zaslali na adresu: O. Černý, 1826 Harvard St., N.W., Washington 9, D.C. V případě, že některý člen SVU dotazník nebo korespondenční lístek založil, žádáme, aby obratem sdělil tato data: jméno, adresu, zaměstnání, hlavní obor specialisace (maximálně dva obory). Ubytování účastníků Druhého vědeckého sjezdu SVU. Jak jsme již oznámili v minulých číslech Zpráv, organizační referent Sjezdu, dr. Lexa dojednal s Kolumbijskou universitou výhodné u- bytování účastníků Sjezdu v Columbia University Residence Halí. Žádáme znovu účastníky Sjezdu, kteří mají o toto ubytování zájem, a dosud se nepřihlásili dr. Lexovi, aby tak učinili okamžitě na adresu: Dr. John G. Lexa, 109-06, 95th Avenue, Richmond Hill 19, New York. Upozorňujeme ještě, že Residence Hall je k disposici pro ubytování účastníků Sjezdu i před 11. zářím, avšak nikoli po 13. září, poněvadž v pondělí dopoledne (14. září) musí být pokoje uvolněny pro studenty vzhledem k počátku studijního semestru. Pracovní skupina SVU ve Washingtonu uspořádala v březnu t.r. přednášku, na které promluvil o hospodářských a sociálních poměrech v Jižní Americe dr. Milic Kybal, předseda této pracovní skupiny. Přednáška byla doplněna barevnými diapositivy přednášejícího. Dr. Milič Kybal, syn bývalého českosloven- American Association for the Advancement of Slavic Studies konala počátkem dubna svůj sjezd v hotelu Commodore v New Yorku. Z členů SVU účastnili se sjezdu profesor Kolumbijské university William E. Harkins jako předseda organisačního výboru sjezdu, dále dr. Jiří Gibián, profesor Comellovy university, který proslovil přednášku “O estetických otázkách v době tání za železnou oponou” a profesor Kalifornské university dr. Pavel F. Zimmer, který přednášel “O východoevropských studiích v USA”. Sjezd se věnoval pře. devším otázkám a problémům Sovětského svazu. Problémům ostatních slovanských národů bylo, bohužel, věnováno poměrně málo času. Society for the History of Czechoslovak Jews Inc. konala koncem března svou valnou hromady v New Yorku. Profesor Cecil Rooth pronesl hlavní přednášku na théma “Československé Židovstvo.” President Společnosti, dr. Kurt Wehle, seznámil přítomné podrobně s obsahem velké připravované publikace o židovstvu v Československu, která slibuje stát se obohacením naší kulturní historie. V zastoupení SVU pozdravil valnou hromadu první místopředseda SVU prof. Vratislav Bušek, který ve své zdravici vyslovil přesvědčení, že vzájemné styky mezi Společností a SVU budou v budoucnu ještě prohloubeny. Jak známo, mnoho členů Společnosti je také členy SVU. 38 ZÁZNAMY: ského diplomata a historika Vlastimila Kybala, působí v Mezinárodní Bance jako finanční odborník pro pomoc jihoamerickým státům. Jeho důkladné znalosti poměrů v Jižní Americe, kde delší dobu pobýval, učinily na přítomné hluboký dojem a možno říci, že přednáška se opravdu těšila velkému zájmu všech přítomných. [pageend6]P. dr. Arnošt Žižka pětasedmdesátní- kem. Nedávno se dožil svých 75 let známý a zasloužilý krajanský pracovník, katolický kněz, dr. Arnošt Žižka, člen řádu sv. Benedikta v Lisle u Chicaga. P. Žižka dosáhl svého doktorátu filosofie na Karlově universitě v Praze. Je znám svou činností z prvního i druhého odboje a těžko lze doceniti jeho velké zásluhy o české školství a český tisk v USA. Společnost pro vědy a umění, jejímž je dr. Žižka členem, se připojuje k dlouhé řadě gratulantů a přeje jubilantovi pevné zdraví a hodně úspěchů v jeho další záslužné činnosti mezi našimi krajany. Janáčkovy opery v New Yorku. Po velkém úspěchu anglického provedení Smetanovy “Prodané nevěsty” na Queens College na Long Islandu v New Yorku, byly provedeny opět v anglickém překladu v New Yorku dvě Janáčkovy opery. Nejproslulejší americká hudební konservatoř, Juilliardova hudební kolej v New Yorku, vypravila 3. května Janáčkovu “Káťu Kahanovou”. Několik dní nato, neméně proslulá Mannesova kolej v New Yorku uvedla na scénu Janáčkovu “Lišku Bystrouš- ku”. Obě představení byla vyprodána. Československá národní rada americká konala v druhé polovině dubna svůj sjezd v Chicagu za přítomnosti delegátů z celých Spojených států. Za SVU sjezd pozdravil profesor Karel B. Jirák. Pozdravný telegram došel sjezdu od předsedy SVU, profesora René Well- ka a od generálního tajemníka SVU, profesora Rudolfa Šturma. V New Yorku zemřel v březnu bývalý československý soudce dr. Karel Lébr, po dlouhé nemoci. Dr. Lébr, který uprchl z Československa po komunistickém puči, byl doma znám nejen jako soudce, ale také jako populární písničkář a skladatel operet. po pozdravení nadcházejícího sjezdu SVU v Novém Yorku přinese neuve- řejněné básně Popery, Goepfertové, Lis- topada a Součkové. Robert Vlach v něm oslaví 75. narozeniny Army Ach- matové a překládá její poezii. U příležitosti výročí Galilea Galileje analyzuje Pavel Želivan ve svém eseji proměny, které renezanční vědec způsobil ve vědě a v mysli moderních lidí. Jaroslav Jíra píše o dvou našich pařížských výtvarných umělcích. Vratislav Bušek vyvozuje závěry z populačních statistik, týkajících se obyvatelů a národů v Československu. Juraj Slávik píše o americkém vojsku v Československu v roce 1945 na podkladě dosud neuverejnených pamětí amerického velvyslance Steinhardta. Josef Anderle zkoumá, jak došlo před dvaceti pěti lety k prohlášení slovenské samostatnosti. V rubrice “Rozhovory a polemiky” se čtenář setká se Slámovými epigramy a s prvními příspěvky k debatě o exilové kultuře. Číslo je, jak obvykle, zakončeno kritikami knih, vyšlých doma i v cizině a nás zajímajících. “Český nacionalismus” je název knihy o 192 stranách, kterou napsal anglicky dr. Stanley Buchholz Kimball, profesor na universitě v Illinois a člen SVU. Podtitul knihy je “Studie o hnutí pro postavení Národního divadla v letech 1843.” Hlavním architektem americké federální vlády ve Washingtonu byl jmenován Karel Yasko, syn přistěhovalců z Československa. Architekt Yasko vystudoval na Yale universitě a byl řadu let architektem státu Wisconsin. Nedělní příloha deníku Washington Star o- tiskla obsáhlý interview s architektem 39 TŘETÍ ČÍSLO PROMĚN Ladislav Radimský [pageend7]Yasko, v němž tento vyložil svůj názor o zodpovědnosti architektů především při stavbě federálních budov. Generál Louis E. Faucher mrtev. Na velikonoční pondělí 30. března zemřel ve Francii velký přítel našeho národa, člen SVU, známý francouzský generál Louis E. Faucher. Gen. Faucher byl po řadu let náčelníkem francouzské vojenské misse v Praze, kteréžto funkce se vzdal v roce 1938 v době po uzavření osudné Mnichovské dohody na protest proti tomu, že poraženecká Daladi- erova vláda dala k této dohodě svůj souhlas. Po návratu do Paříže vzdal se aktivní služby ve francouzské armádě a odešel dobrovolně do výslužby. Gen. Faucher se za svého působení v Praze naučil dokonalé česky. V Paříži byl po dlouhou dobu předsedou Společnosti francouzsko-československého přátelství Mimo to byl členem Sdružení Roty “Nazdar” a pařížského Sokola. Jeho odchodem ztrácí československý národ jednoho z nej věrnějších přátel v zahraničí. Ve Washingtonu zemřela paní Helena Vášová, profesorka školy pro nové americké občany. Zesnulá se narodila jako Američanka v Cambridge (Mass). Po smrti svého prvého manžela odjela do Československa a provdala se za Vladimíra Vášu, který je nyní středoškolským profesorem ve Washingtonu. Když paní Vášová odešla do pense, otevřela si soukromou školu, v níž učila zdarma československé a maďarské vystě- hovalce a exulanty angličtině. Za tuto činnost, jíž se zapsala do srdcí tak mnohých novo-Američanů, byla zesnulá vyznamenána Mezinárodním pomocným výborem pro uprchlíky. V New Yorku zomrel 7. apríla slovenský spisovateľ a literárny historik a kritik Konštantín Čulen. Keď zaznamenávame jeho skon, činíme tak preto, že sa bude trvale spomínať to, čo Čulen vykonal v pilnom shľadávaní pamiatok, zvláště literárnych, o tom, čo Slováci vytvorili v Amerike. Obdivovali sme jeho vytrvalosť a pilnost’ v zaznamenávaní toho, čo sa zachovalo v časopiseckom vydávání v Spojených Štátoch a jako sa vôbec Slováci uplatňovali v protimad’arskom zápase v Amerike. Tu vykonal Čulen prácu, ktorá pretrvá jeho mylné politické názory. PLACENÉ OZNÁMENÍ: Zachovat český národní život v Americe je cílem mnoha krajanských orga- nisací. Československé spolky v Americe, nejstarší bratrská a sesterská podpůrná jednota ve Spojených státech, podílí se na této významné práci již plných 110 let. Členstvím v jednotě ČSA zajistíte nejen sebe a své drahé jedním z nejlepších životních pojištění, ale zároveň pomůžete udržet československou národní větev v této zemi. Skutečnost, že ČSA životní pojištění jest jedno z nej- lepších, potvrdí vám každý z více než padesáti tisíců spokojených členů této jednoty. Nejste-li dosud členem ČSA jednoty, staňte se jím nyní. Je to tak snadné. Prostě napište na adresu: ČSA, 2138 South 61st Court, Cicero 50, Illinois. Bude to moudré rozhodnutí ve vašem životě. ZPRÁVY SVU, CSASA News, Official organ of the Czechoslovak Society of Arts and Sciences in America, Inc. - Published monthly except July and August. - Address: Vladimír S. Walzel, 150-54 78th Avenue, Flushing, New York, N. Y. 11367. - Printed by the Orbis Printing Co., Inc., 246 East 84th Street, New York, N. Y. 10028. _ Subscription for non-members: $3.00 per year. [pageend8]