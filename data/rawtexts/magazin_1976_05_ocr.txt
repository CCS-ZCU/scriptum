magazín 5 1976 [pageend1]Möbel Rapperswil Ferrari Möbel Ferrari otevřel největší moderní výstavní síň ve východním Švýcarsku. Jona-Rapperswll Tel. (055) 27 71 21 dodáváme a pokládáme kovralové koberce (Spannteppiche), filcové a plastické podlahové povlaky dle Vašeho přání, včetně dodávky a provedení soklíků z PVC. Naše kapacita stačí pro jakékoliv množství. Pro architekty a stavbyvedoucí To vše za nejnižší ceny. Přesvědčte se sami, pošleme Vám vzorky a nabídku. Zařizujeme nejen bytové jednotky, ale též tovární haly, obchodní místností, zkrátka vše. Möbel Ferrari, 8645 Jona-Rapperswll, k rukám p. Hanuše nebo zavolejte pana Hanuše večer od 18. hodiny na tet č. (01) 926 29 82. Nezávazné dotazy adresujte na firmu: Váš krajan, pan Viktor HANUŠ. Vás obslouží v pátek od 17 - do 21. hod. a v sobotu od 8. do 18. hod. Ale I v týdnu vždy do 10. hodiny dopoledne a od 18. hodiny večer Vám rád poradí a odpoví na Vaše dotazy na tel čísle (01) 926 29 82 30 měsíců. hody. Pová služba Ložnice od 790 - Fr. Sekretáře od 580 čal. souprav (kožené nákupu nového zboží nad Fr. 500 — úhradu cestovních výloh. |Wt do 3 měsíců bez banky a l^ a ještě se slevou. Ink až o 2 měsíce zůstalí N — Bezpla — Splát — Kre které n Nejmodernější nábytek z celé E 10.000 čtv. metrů výstavní plochy MÖBEL RAPPERSWIL ferrari SPOŘÍTE NA NÁBYTEK? SPOŘTE U NÁS! POSKYTUJEME 7% ÚROKŮ A NAVÍC 1% JAKO DÁREK. po nád [pageend2]Ročník 5 Číslo 5(45) 22.května 1976 magazín NAD PRCHLÝM SNEM . . . Já často sedával sám na pobřežním písku za teplých dní tu strávil chvíli mnohou když vlny měkce choulily se ke skalisku a vídal slunce zapadati blízko u svých nohou Já na moře se díval a jiní se mnou stáli pod modrošedou klenbou nízkých mraků křik racků zanikal v ohlasu bouřky v dáli v něm chladné zavanutí jak dech severáku 1 Miloslav Adamík své matce v Malmö na podzim 1975 Tvé slzy do mých snů jak krůpěj deště padly já s čela stíral je pak blízko u svých vlasů v skřípotu lanoví tvé paže náhle zchladly nad prchlým snem z kolébky dětských časů . . . Já usínal pak tise vinul se k tobě tělem jak dítě matce svojí padal do náručí a s chladem procital sám na pobřeží stmělém slyše jak vítr v plachtách smutně jenom skučí Když navečer s dusivým stiskem ticha se na hruď bolestně mí uložila tíže já myslil na tebe kdo v dáli pro mne dýchá a každou vzpomínkou jsi stanula mi blíže [pageend3]zajímavosti i nečasové Podle posledního rozhodnutí mužů polokantonu Appenzell-Ausserrhoden nejsou dosud jejich ženy zralé, aby jim bylo uděleno kantonální volební právo. Na landsgemeinde v Trogen dne 25.dubna odhlasovali, že se budou nadále sami podílet na rozhodování o kantonálních záležitostech. Jestliže by se však někdo domníval, že budou ženy proti tomuto rozhodnutí protestovat, velmi by se mýlil. Samotné ženy — i když ne všechny — s rozhodnutím svých mužů hlasitě souhlasily!!! O co se mnozí bezúspěšně pokoušeli již mnohokrát v Africe, to se nyní podařilo zoologické zahradě v anglickém Colchestru: zkřížení osla se zebrou, jehož výsledkem je — dejme tomu — "zebrosel". K tomuto pokusu vedla snaha sloučit oslovu pracovitost s odolností zebry. Jestli však dnešní mladý "zebroslíček" bude jednou tyto dobré vlastnosti svých rodičů — osel je matkou a zebra otcem — opravdu vlastnit, nelze ještě s určitostí tvrdit. Prozatím je to jen velká atrakce zoologické zahrady v Colchestru. 2 [pageend4]Před 30 lety se zrodila na území obce Trogen (AR) Pestalozzibo vesnička. Popud k jejímu postavení dal filosof Walter Robert Corti. Měla poskytnout ubytování dětem, trpícím následky druhé světové války. Vesnička jim měla nahradit ztracenou pohodu rodinného prostředí. Jako první sem přišly osiřelé děti z Francie a krátce nato z Polska. Koncem roku 1949 zde bylo již 12 domů pro děti, v nichž žilo 163 sirotků osmi národností. Později byly přijímány také děti uprchlíků a od roku 1960 i děti z mimoevropských zemí. Dnes tvoří vesničku jíž 14 domů pro děti. Dětí zde žijí ve skupinách podle národností a pod vedením pečovatelského páru stejné národnosti, který jim vlastně nahrazuje rodiče. Ve škole jsou vyučovány svým rodným jazykem, aby se mohly asi ve věku 20 let do své vlasti vrátit. Druhým jazykem, kterému se učí, je samozřejmě němčina — řeč vesničky. SOKOL Pro většinu z nás již není novinkou to, že se ve dnech 2. až 4.července tr. bude v Zürichu konat IV. slet československého sokolstva v zahraničí. Přípravy pro tuto významnou událost jsou již v plném proudu. Nacvičují mladí i dospělí v pravém slova smyslu v celém svobodném světě. A kdo se nebude moci účastnit aktivně při cvičení nebo organisaci sletu, jistě bude mezi diváky. Program: Pátek 2.července 1976, 20,oo h: seznamovací večírek pro zahraniční účastníky v Casinu Zürichharn. Vstupné Fr.10,-. Sobota 3.Července 1976, 08,3o h: volejbalový turnaj ve sportballe Allmend, vstupné Fr.3,-, a závody na nářadí v turnhalle Schulhaus Döltschi. Vstupné Fr. 2,-- Ve 20,oo h: Sletová akademie v Kongresshausu, vstupné Fr. 10,-. Neděle 4.července 1976, 14,oo h: Hlavní sletové vystoupení na stadionu Letzigrund. Vstupné: Fr. 5, - / 10,-- / 15,--. Ve 20,oo h: Sletová veselice v Kongresshausu, vstupné Fr. 10,-. Ubytování a informace: pan O.Švábenský, CTour, Ifangweg 1, 8610 Uster. Telefon 01 - 87 08 53. 3 Za dobu pětadvacetiletého trvání Ústředí čsl. sokolstva v zahraničí byly již uskutečněny tři sokolské slety. Dějištěm letošního bude největší curyšský stadion Letzigrund a bude na nás necvičících, abychom jej zaplnili. [pageend5]Galerie Kobler: Jan Friede, Rudolf Beutler hm Der aus dem nordbohmischen Teplice «lammende Jan Friede, seit bild zehn Jahren In Bern «mdusig betitelt leinen Beitrag zur absurden Kunst mit «Die Narrenzelten» und shafft dadurch eine Schablonenverbindung zu seinen Oelbidern, Uthn« und Zeichnungen, ohne dabei die eigentliche Person des Narren vordergründig auftreten t u la*xrn Der junge KGnaller arbeitet mit dem Mitte), ph«ingraphi*ch genau beobachtete Dinge und Begeben- MHen durch verfälschende, unna- türüche Frginzungen ad absurdum zu führen. Lithographische Studien wie ■Deponierte Nase*. «Ohr». «Winer- Mmu mi oder «Ausblick aus dem Fenster de« Maulwurfi» erh*rlm dm Bild von und über Jan Friede: fa«l nirhUu- gend In erster Konfrontatioa subtil und peinlich genau in Färb-, Farmwahl und Pinsellechnik sowie tiefgründig in der Aussage bei näherer Betrachtung —. Ergih>end zu den «NarrenzMten* stellt dar junge Berner Rudolf Rauiler einen Querschnitt seiner bl ihr eigen Auseinandersetzungen mit der Photo graphie aua Au* den sechzehn gezeigten Bildstudien lasst lieh überrasche ml einfach die Anlehnung an zwei Aua- sn gebed urfnisie hcrausleaen: Di* Darstellung exzentrischer, Individuen cciwle das Festhalten lauiimer. in vergangene Zeilen blickender und leicht sentimental gefasster Slllifben. (Bia tSMai) fer. Der Salz «Ah GrcsOf Samia eine» Morgens aus unruhigen Träumen erwach- te, fand er sich in icincm EcK zu einem tiogeheujen Ungeziefer verwandel)...» war io beunruhigend, dass der berichier- ■I aller weiterla*. und als er mit der ganzen phantastischen Enählung von Franz Kafka fertig wir, war er um einige Er- kennlnisic (nicht Erfahrungen) reicher. Der frone Bohnic sber hat, wie wir »u- k h , auch di« «urteilen und phantasü- achen Maki inspiriert. Auch den Landsmann Jan Friede» den )ugco WirtsChaftswivicniehafier, der aids, nil dem schicksalsschweren Jinr 1%8, in Bem niedergelassen haL Auch er hat die Fähigkeit zur «Trtnuendeor» und Hanf zum Phantastischen. Der grosse Diebler sah das Natürliche durch dat Geistige bedroht (weil der «Gcisl des Bo »» die Maxime menschlichen Verhal- Um tein kann), Jan Friede aber «teile Menachliehes Verhalten ironisierend einfach in Frage (wie cs der Basier beispielsweise an der Fasnacht tut), ohne das Bos« i" Menschen bemühen zu müssen: Eiw Narremyklui ist tulslandcn, der, wie die Dichtung des anderen Böhmen, höchst mnjicado Wirkung bat Die oMb etwa« In betntschen Galerien V galerii Krause v Pfäffikonu (ZH) probíhá od 22.května do 27.června 1976 výstava ilustrací Jana Kristoforiho. následující knihy československých exilových nakladatelství: Antonín Kratochvil: ŽALUJI, II. díl ................................................................................... Fr. 19,-- ČESKÉ POHÁDKY............................................................................................................ Fr. 20,-- Jitka Henryková: POSLEDNÍ VLAK Z BABYLÓNU ............................................. Fr. 16,-- S.N.Karud: DAS WUNDER GESCHAH IM ADVENT ................................................. Fr. 23,-- Kulturello Berner Tagblat 11.5 76 GALERIEN Von Narrenfreiheit und Psychologie Im Friede ud R. Beoiler is der Galerie Kobler, Kramgasse 76 gleit und mit undifferenzierten Farben gemalten Tafeln lind gedankenschwer und sind cs »wert darüber nachzudeakco. Die Fotografie (und mit ihr auch der Filml sind mit dem «Odium des Gewcrbe- mä«igena behaftet, Makel, die die künstlerisch vcrslaodcne Fotografie 'und mit ihr auch der künstlerische F___ nicht kennt. Dies weist R. Beut'^M^L '«n Friede Autodidakt) na«h. ' gegenüber der Meierei m- risch gesinltctu Fowm' re Expreni vital« wen Ari «Leben, inet» naucn Beubaehtu- Der Bund in den Bilder fe*ih*i gang zur r Bern Gŕuppta und wi- já Freitag, 7 Mai 1976 J a der wichb- |C. «u«rt noch b»» zum . -eh von der R*t- liauAgau I .é ward« Mladí umělci se představují . . . První svou výstavou se představil veřejnosti v bernské galerii Kohler Jan Frieder narozený 1949 v severočeských Teplicích. Maturoval v Praze několik měsíců před sovětskou okupací, od září 1968 žije v Bernu, kde vystudoval na universitě ekonomii. V malování a kreslení je samoukem. Sám o sobě říká: “Svými obrazy bych chtěl ukázat existenci jiného světa, než jakým je svět -normální«, -běžný«, »tradiční«, »osvědčený«, »rozumný«, -rozumově zdůvodniteLný«. Chtěl bych totiž ukázat svět fantazie, svět, ve kterém potřebujeme mít odvahu k iluzi, k neobyčejnosti...M Jeho první představení se veřejnosti bylo velmi úspěšné. Na titulní stránce dnešního čísla Magazínu přinášíme zmenšenou reprodukci jeho kresby "Deponierte Nase". Magazín Vám může ihned odeslat a gramofonovou desku: Písničky roku 1968 (v republice jsou již dávno zakázané) ........... Fr. 20,-- Napište si o ně na: Magazín, Postfachanlage Zwischenbächen, 8048 Zürich. 4 [pageend6]Archiv Čechů a Slováků při University of Chicago Library je největší sbírkou našeho zahraničního tisku. Díky dobrovolným příspěvkům uvědomělých Čechů a Slováků se nám podařilo zachovat asi 30% knih a brožur vydaných v zahraničí za posledních 125 let. Časopisů máme méně. Chybí nám též některá čísla Magazínu. Prosíme Čtenáře, aby nám pomohli doplnit tento Časopis. Napište nám, které ročníky a čísla si přejete darovat a my Vám odpovíme, které z nich potřebujeme. Samozřejmě oceníme i dary jiných tisků vydaných mimo Československo. Autory knih a nakladatelství prosíme, aby nám poslali výtisky dřívější i budoucí. Piště na adresuj Dr.Z.Hruban, 1460 East 56th Street, Chicago, 111.60637, USA. Před deseti lety, 7.května 1966, zemřel ve Varšavě ve věku 57 let jeden z nej významnějSich polských spisovatelů a satirik Stanislaw Lerzy Lee. Byl to muž příkladné odvahy, protože jeho myšlenky v žádném případě nebyly v souladu s tím, co by si přál komunistický režim v Polsku. Na ukázku uvádíme několik jeho aforismů: Některé melodie se dají dirigovat jen policejním obuškem. V každé epoše padají stejná slova, avšak jiné hlavy. I kdyby špiclové zastavili všechny vchody, přesto se k nám myšlenky dostanou. Lidstvu se ještě nepodařilo uměle vytvořit "homunkula" a už to zkouší s "komunkulem". Moderní varianta analfabetistmi: psát umí všichni, ne všichni však smějí. Socialistický realismus nám zabraňuje věřit v reálný socialismus. Ztratil jsem víru ve slovo. Cenzura mi ji vrátila. Nejlépe se dá naplánovat hospodářství v tom státě, který ví, kdy který z jeho občanů zemře. Kdybyste jen věděli, jak je to těžké na nic nemyslet. Myšlenky viditelné nejsou rády viděny. Podle úsměvu si lze spočítat rozsah svobody. Prosíme čtenáře, aby omluvili chybu tiskárny, jejíž vinou vypadlo v minulém čísle několik řádků z článku "Rys", čímž byla narušena souvislost textu. Uvádíme dodatečně souvislou část k doplnění: 5 Muž putov lesem. Unaven mýtině, aby s opět otevřel o kočkovitá šelm. dělalo a zmize. To, co poutr kých lesích už šelma byl rys, Jvľre, kvůli němuž se vedly rozhořčené spory mezi myslivci, lesními hospodáři a ochránci přírody. Každý rok jsou v Bavorském lese a na Šumavě hlášeni noví rysi. Žije tam jíž nejméně deset exemplářů. Jedno zvíře se dokonce objevilo v hcssenském Siegkrei- su, očkovitá šelma dlákům škody. na pastvu do ce jsou snad- ostražití Šimci 1 J*s^wxenL, rys Často zaútočil. Ovšem sedláci své ztráty bezmezné přeháněli. Jejich naturální dávky odváděné vrchnosti a církvi závisely totiž na stavu dobytka. Ovci nebo kůzle, na nichž sí pochutnali sami, odhlásili jako oběť rysa, aby jim ji odepsali z daní. Proto se hubení rysů brzy prohlásilo za státní úkol. Myslivci byli také rádi, protože mezi rysovu potravu patří i jelen [pageend7]Kdo že tady je hnusný pedant ? Sie schreiben Deutsch als Fremdsprache, Wenn Sie kürzere oder längere Texte zu verfassen haben, helfe ich Ihnen gerne. Tel. 01 - 51 70 12. 6 [pageend8]Feuilleton NECHCETE SI KOUPIT REMRANDTA? Hamilton and Burns je známá newyorská firma obchodující s uměleckými předměty a v jejích obchodních místnostech na elegantní Fifth Avenue může zájemce spatřit často větší poklady, než v galeriích mnohých evropských států. Okruh zákazníků, kteří mohou zaplatit požadované ceny, není sice veliký, ale je opravdu vybraný a zahrnuje nejbohatší osobnosti z řad průmyslových a obchodních magnátů Spojených států. A Hamilton and Burns dovedou ovšem také vyhovět. Podle jejich agendy, působící po celém světě, nesmí být problémem sehnat ruskou ikonu půl tisíciletí starou, stejně jako čínskou grafiku z 8.století, nebo fantastickou skulpturu z aztéckého chrámu. A tak snad již řadu let není dne, aby na newyorskou celnici nedošla pečlivě zabalená a vysoko pojištěná zásilka, kterou si po odbavení korektní úředník pánů Hamiltona a Burnse odváží ve specielně upraveném voze. Tyto k oboustranné spokojenosti zaběhané vztahy byly však nenadále narušeny anonymním dopisem přednostovi celního úřadu. Pisatel, zřejmě odborník, v listu sděloval, že s větší zásilkou holandských mistrů, která je avisována lodí Berengaria, má být do USA propašován také známý obraz Jana Vermeere van Delft "U spinetu", který byl nedávno v Antverpách prodán z pozůstalosti proslulého sběratele barona von Wolfsberga. Dílo, vytvořené umělcem někdy kolem roku 1670, bylo zakoupeno na veřejné aukci za 560 000 DM, ale v zásilce je deklarováno jako kopie z nedávných let, jejíž cena je nepatrná. A neznámý pisatel, podle názoru celníků asi majitel konkurenční firmy, sdělil dokonce přesně i způsob, jak je na originálu zamalována Vermeerova signatura, tak dobře známá všem odborníkům. Udání bylo sice anonymní, ale tak závažné, že je celní úřad prostě nemohl odložit a nevzít na vědomí. A tak, když konečně Berengaria spustila kotvy a záhadná zásilka se octla na celnici, byli k jejímu odbavení kromě normálního experta ministerstva financí přizváni ještě dva další znalci z Akademie výtvarných umění. Nu a potom, ačkoliv se tomu zástupce firmy Hamilton and Burns velmi bránil, byla na popsaném místě odborně odstraněna přemalba a před zraky všech přítomných se objevila signatura Vermeera van Delft. Věc byla jasná, 7 [pageend9]další posudek byl již jen pouhou formalitou. Firma zaplatila nejen vysoké clo za originál uměleckého díla z ateliéru slavného mistra, ale ještě pořádnou pokutu za neúspěšný pokus o pašování. Teď ovšem bylo nutno tak draho zaplacený obraz také prodat, ale protože se celá záležitost již rozkřikla a uveřejnil jí pod gensačními titulky všechen tisk, nebyla o zájemce nouze. Na nejbllžší aukci, které se zúčastnili snad všichni sběratelé nizozemského umění z celé Ameriky, byl sveden tvrdý boj. Vyšel z něho nakonec vítězně James William Durant a částka, kterou za dílo zaplatil, nejen že uhradila pánům Hamiltonovi a Burnsovi všechnu režii, ale přinesla jim ještě tučný zisk. A to dokonce i za předpokladu, že to byli oni, kteří obraz zakoupili za těch 560 000 DM v Antverpách. Neméně spokojen byl i pan Durant, vždyť kdypak se to podaří, aby člověk koupil obraz, jehož pravost je ověřena expertisou tak nezvratnou, že sloužila jako právní podklad pro výměr mnohatisícové pokuty. Jenomže právě tento rozruch kolem obrazu způsobil nakonec více veřejného zájmu, než bylo pro celou věc zdrávo. Belgická dražební síň, které se nezdálo, že by byl obraz přiklepnut nějakému neznámému komisionári newyorské firmy, své účetní doklady překontrolovala a z nich vyšlo najevo, že v Antverpách dílo získal italský průmyslník Pietro Tabellini. Jakýkoliv omyl byl vyloučen, signor Tabellini Vermeerův obraz na aukci osobně převzal a společně se šoférem jej dopravil až do své vily nedaleko Ostie, kde dosud visí v hale, řádně zabezpečené poplachovým zařízením. Zjistila se ale ještě jiná skutečnost. Baron Wolfsberg, krátce před svým úmrtím, dal svolení jakémusi mladému malíři, aby dílo z jeho sbírky okopíroval* Sekretář se na to pamatoval velice přesně, neboť byl svědkem toho, jak se baron po ukončení práce rozčiloval, že "nezkušený" malíř kopíroval ve skutečné velikosti, což podle uznávaných zvyklostí není přípustné právě proto, aby se zabránilo eventuální záměně kopie za originál, jehož skutečné rozměry je možno si zjistit z každé umělecké encyklopedie. Nu a právě tato v podstatě bezcenná kopie, zhotovená — ač se to nedalo dokázat — pravděpodobně na zakázku pánů Hamiltova a Burnse, zdobila teď sbírku Mr.Duranta. Ten sice firmu hned zažaloval pro podvod, ale soud jeho nároky odmítl, protože aukční síň se odvolala na skutečnost, že zaplatila nejen clo, ale dokonce i pokutu za pašování na základě posudku znalců, které určilo ministerstvo financí, a že tedy oprávněně předpokládala, že je dílo pravé, ač je sama za takové neprohlásila. A tak jsou nyní pánové Hamilton and Burns čistí jako lilie, nebo prosaičtěji řečeno: nikdo na ně nemůže, a ministerstvo má na krku proces o náhradu škody, protože úředníci a experti newyorské celnice naletěli na pečlivě vypočítanou mystifikaci. Adolf F. J. KARLOVSKÝ 8 [pageend10]Concorde "Dámy a pánové, kapitán a osádka vás vítají na palubě nadzvukového dopravního letadla Concorde. Letíme ve výšce 18 tisíc metrů přes Dakar do Rio de Janei- ra, kde budeme přesně za 6 hodin a 6 minut letu." Příjemný hlas stewardky se odmlčel. Cestující, kteří byli v poledne ve středu 21.ledna 1976 na palubě letadla, věděli, že v okamžiku, kdy se kola štíhlého ocelového ptáka odlepila od rozjezdové dráhy pařížského letiště Charlese de Gaulla, zažili historický okamžik. Ve stejnou dobu se z londýnského letiště Heathrow zvedla druhá Concorde a zamířila na jihovýchod — k Bahrajnu. Společnosti Air France a British Airways zahájily na prvních dvou linkách pravidelnou dopravu osob letadly Concorde. Čtrnáct let — dvojnásobek toho, než je běžně zapotřebí pro vývoj nového dopravního letadla od rysovacích prken až po nasazení na pravidelné linky, trval vývoj a stavba francouzské-britského nadzvukového dopravního letadla Concorde. Výsledkem je letadlo, jehož cestovní rychlost přesahuje dvakrát rychlost zvuku, je však podle názoru kritiků nehospodárne, drahé, hlučné a ohrožuje životní prostředí. Ještě před zahájením pravidelných letů se mezi britskými letuškami vynořila fáma, že nebudou moci s tímto letadlem létat, protože velká výška, jíž běžně létá, může způsobit neplodnost. Přesně tytéž pověsti se šířily v celém britském loďstvu před 35 lety, když byl poprvé zaveden radar. Všechny operátory bylo třeba tehdy oficiálně ujistit, že se jejich naděje na otcovství při prácí u radaru nijak nezmenší. Toto nebezpečí 9 [pageend11]nehrozí ani osádce ani pasažérům letadla Concorde. Concorde je dokonale hermetická. Za letu ve výšce 18 000 metrů je v kabině "výška" kolem 1500 metrů, tedy výška, v jaké žije mnoho lidí. Let ve velké výšce je klidný, na letadlo nepůsobí stoupavé a klesavé proudy vzduchu, které u letů v menších výškách vyvolávají nepříjemné houpání. Concorde vlastně létá "nad počasím". Proto může také přesněji dodržet plánovanou dobu letu než letadla podzvuková, která létají mnohem níže a jsou vystavena všem rozmarům počasí, jako bočnímu větru, silné turbulenci, dešti, sněžení a bouřkám, které musí často oblétávat. Přestože byla Concorde hodně kritizována jako letadlo příliš hlučné, platí to jen při pohledu zvenčí. Uvnitř je ticho, hluk zůstává venku a let je naprosto klidný a nehlučný. Nevýhodou však je, že Concorde nepatří mezi pohodlná letadla, a to jak pro cestující, tak pro letušky. S běžným standardem první třídy podzvukových letadel nemůže soutěžit. Je sice téměř 62 metry dlouhá, ale uvnitř jen necelé tří metry široká. Zatímco Boeing 747-jumbo má dvě sedadla široká 112 cm! Concorde poskytuje dvěma cestujícím šířku 107cm. I ostatní prostory jsou menší, než jaké má Boeing 747, Přitom je cena letenky o 20% vyšší než cena letenky první třídy podzvukového letadla. Concorde nenabízí pohodlí( ale rychlost. "Při rychlosti tohoto letadla jsme se mohli vzdát komfortu, jaký je dosud v první třídě běžný," říkají výrobci, "neboť naším argumentem je pohodlí kratší doby letu." Concorde skutečně zmenší svět o polovinu. Z Londýna trvá normální let do New Yorku 7 hodin, Concorde přistane za 3 a půl hodiny. Cesta z Londýna do Tokia se zkrátí ze 14,45 na 6,45, let z Paříže do Ria i s technickým mezipřistáním v Dakaru trvá jen 7 hodin místo 13 a konečně cesta z Londýna do australského Melbournu potrvá místo dosavadních 24 jen 13 hodin. Nejpůsobivější na letu Concorde je podle všeobecného mínění převážné většiny cestujících start. Zatímco běžné letadla potřebuje něco přes minutu, než po odbrzdění dosáhne vzletové rychlosti, proletí nadzvukový šíp svou startovací dráhu přesně za 34 vteřiny. Podobně působí na cestující stoupání po startu. Concorde, která odstartovala z londýnského letiště Heathrow, má po 110 km letu v letové cestě "Zelená devět" nad Lynhamem výšku 8000 metrů. Boeing má ve nad zvukové 10 [pageend12]stejném místě jen 4500 metrů. Startuje-li Concorde z letiště, na jehož prostoru neplatí žádná omezení, jako například v Dakaru, kde může přímo stoupat do své výšky, dosáhne rychlosti Ml za 9 minut a 16 vteřin po odbrzdění, Ml,5 za 15 minut 22 vteřin a M2 za pouhých 22 minut a 8 vteřin, (Ml - rychlost zvuku. Machovo číslo podle rakouského fyzika Ernsta Macha.) "Jsem rád, že mohu ke konci své letecké kariéry pilotovat nadzvukové letadlo" říká jeden z prvních kapitánů na palubě Concorde společnosti Air France H.Chanoine, "Řídí se velmi dobře. Je to samozřejmě jiné než u podzvukových letadel, ale to je při každém přechodu na nový typ. Některé funkce jsou zjednodušené, nové nastupují. U Concorde je problém její velká rychlost. Přistává se například rychlostí téměř 300 km/h a s hodně nataženým letadlem (vysoko zvednutá příď letadla). V každé letové situaci je tedy třeba reagovat co nejrychleji a nejpřesněji. Concorde je však velmi bezpečné letadlo. Dá se zvládnout i kdyby vysadily současně všechny čtyři motory. Ve výšce 18000 metrů není žádný vítr ani atmosférické poruchy. Ve srovnání s lety v malých a středních výškách se dá u Concorde přesně vypočítat, kolik spotřebuje pohonných hmot, a téměř na minutu přesně stanovit doba příletu. Pro letadlo Pilotní kabina není prostorná. Každý pilot si musí vypracovat vlastní techniku, jak se ve velmi omezeném prostoru dostat do sedačky, která se dá elektrickým mechanismem upravit ve všech směrech podle potřeby. Přístroje Concorde se příliš neliší od vybavení jiného velkého letadla, jako například Boeing 747, ale piloti se domnívají, že palubní deska a kontrolní skříň automatického pilota jsou pravděpodobně nejmodernější ze všech dnes používaných, Relativně novým přístrojem je indikátor, který měří úhel náběhu (úhel, který svírá plocha křídel s proudem vzduchu). Najdeme jej jen v málokterém letadle. Pro Concorde má skutečně význam, neboť sklon náběhu tu může dosáhnout až 13“ za normálního letu (u Boeing 747 od 3 do 5Ů ). Je tu také ukazatel stranového pohybu, který pilotům ukazuje, zda letadlo letí přímo, nebo traverzuje vinou nestejného tahu motorů. Nové přístroje má na ovládacím pultu i palubní mechanik. Jedním z nich je u- kazatel těžiště. Když Concorde letí rychleji než zvuk, vytvářejí se nad a pod křídly oblasti zvýšeného tlaku a mění se hodnoty vztlaku. Aby zůstalo letadlo stále správně vyváženo, je třeba přesunout těžiště dozadu asi o dva metry. Toho se dosahuje přečerpáním pohonných hmot z nádrží v křídle a v přídi trupu do nádrží v ocasu letadla (Concorde má 13 nádrží, do nichž se vejde přes 1500 hektolitrů pohonných hmot o váze přes 95 tun). Kolem dokola jsou tlačítka. Pilot moderního proudového letadla neustále mačká různá tlačítka, kterými zapíná automatického pilota, žaluzie, rádio, 11 "Concorde je skutečné letadlo pro pilota. Zrovna jako velká stíhačka," říká kapitán Norman Todd, jehož třiatřicetiletá práce v letectví se dělí na válečné nasazení v Královském letectvu na Dálném východě a 25 let činnosti v civilní letecké dopravě. "I při takové rychlosti se dá řídit ručně. Ukážu vám to." -Taková rychlost= znamená Mach 2,02 — neboli 2200 km/h ve výšce 18 000 metrů a teplotě okolního vzduchu 50°C pod nulou. Kapitán Todd vypnul automatického pilota a ukázal to. Concorde! dlouhá skoro 62 metry, o rozpětí 25,5 metru a vážící 178 tun, reagovala správně. každou leteckou společnost je to z hlediska hospodářského velká výhoda." [pageend13]radar a podobně. Nápadným rysem u Concorde je sklopná příď. Cílem této úpravy je zlepšit výhled pilotů při pohybu na zemi a při startu a přistání. Před přistávacím manévrem se sklápí na 12,5 stupně, pro pojíždění a start do některé z pěti me- zipoloh. Při rychlosti nad 460 km/h se nos vrací do normální horní polohy a před čelní sklo kabiny se vysunuje průhledný štít, který zlepšuje aerodynamický tvar přídě pro nadzvukový let. Také deltový tvar křídla si vyžádal změny proti jiným druhům dopravních letadel. Concorde nemá sloty ani klapky, výškové kormidlo a křidélka jsou kombinovány do šesti pohyblivých ploch na konci křídla, neboť zde chybí obvyklé ocasní plochy. Jedině směrovka zůstala samostatná. Přistávací rychlost se pohybuje mezi 255 až 295 km/h, což je asi o 40 km/h víc než u Boeing 747. Při dosednutí je pilot asi 1,5 metru vysoko nad zemí. Je to přibližně stejně jako u Boeing. Letadlo je však nataženo na 13 stupňů, zatímco Boeing vykazuje jen 4 stupně. Přechod z podzvukové rychlosti do nadzvukové se v Concorde vůbec nepozoruje. Při zvyšování rychlosti z 0,93 M na 1,7 M se používá vstřikování paliva do rozžhavených výstupních plynů. Letadlu to dodá okamžité a mohutné zrychlení. Z finančního hlediska nepředcházela Concorde žádná dobrá pověst. Dokonce i její zastánce, poslanec britské Dolní sněmovny Anthony Wedgwood Benn, měl říci: "S Concorde jsme si neměli nikdy začít." Celkové náklady na vývoj a výrobu prvních 16 kusů dosahují dohromady ve Francii a v Anglii výše kolem 34 milíard franc,franků. Každé letadlo s náhradními díly přijde na více než 600 milionů franků, uvažujeme-li jen výrobní náklady. Přidáme-li však i náklady na vývoj, přijde na víc než dvě miliardy FF. Prodejní cena letadla se pohybuje o- kolo 350 milionů FF, což je zhruba desetinásobek původně ohlášené ceny. Concorde je nejdražší civilní letadlo, jež bylo kdy postaveno. Rovněž provozní náklady budou dosti vysoké. Jen přímé provozní náklady na cestujícího a kilometr, což je tradiční měřítko společností, budou víc než třikrát vyšší, než jaké vykazuje Boeing 747, Každý ze čtyř motorů Concorde pohltí za rozletu na nadzvukovou rychlost 12 750 litrů pohonných hmot za hodinu. I při cestovní rychlosti 2,02 M spotřebuje každý motor maličkost — 8300 litrů za hodinu. Maximální rychlost byla omezena na 2,02 M kvůli zvýšení životnosti, která se tak pohybuje kolem 4500 letových hodin, což odpovídá normálnímu provozu asi 12 let. Při zvýšení rychlostí na 2,06 M by se Životnost snížila o nejméně 5 let. Původních 74 předběžných objednávek se smrsklo na pouhých devět podepsaných (Air France a British Airways) a jedině Japan Air Lines a Air India své předběžné objednávky nezrušily. Ostatní společnosti se obávají obrovských provozních nákladů. Concorde sice dává cestujícím rychlost, tato rychlost je však draze placená. Letenka stojí jako běžná letenka první třídy plus 20 procent. Z Paříže do Rio de Janeira to je 6425 FF. Vzniká tedy velká otázka: najde se dost cestujících! kteří budou ochotní zaplatit letenku první třídy i s přirážkou za to, že se na místo určení dostanou za polovinu cestovního času? Průzkum zatím ukazuje, že by letecké společnosti na celém světě mohly 80 procent cestujících první třídy přesunout na Concorde, pokud by bylo toto letadlo nasazeno na nej důležitějšich linkách. Z Američanů, kteří používají první třídy pří leteckých cestách do Evropy, by 90 procent dalo přednost nadzvukovému letadlu za sazbu první třídy, 86 procent je ochotno zaplatit i přirážku ve výši 20%. Podobný výsledek ukazuje i průzkum v Japonsku, A další průzkum ukázal, že by nadzvukovým letadlem cestovala i jistá část cestujících ekonomické třídy. Zatím letecké společnosti velice dobře vědí, že je těžké přesvědčit cestující, aby zaplatili navíc 70% rozdílu mezi ekonomickou a první třídou, za což jim je poskytnuto několik centimetrů většího prostoru a nápoje zdarma, ale letadlo přiletí na místo určení ve stej - nou dobu. Přes všechny tyto problémy se však Air France ani British Airways nemusí obávat nedostatku cestujících, neboť všechny lety letadly Concorde jsou na déle než rok dopředu zcela vyprodány. Podle LE MONDE, Paříž, a THE DAILY TELEGRAPH MAGAZINE, Londýn. 12 [pageend14]REX STOUT doutníky Jsem předpojatý vůči všem mužům, kteří se jmenují Eugen. Nedovedu to sice vysvětlit, uznávám, že je to předsudek. Snad v mém dávném dětství, když jsem ještě chodil do školky v Ohiu, mi nějaký Eugen vzal bonbon, ale jestliže se to skutečně stalo, už jsem to dávno zapomněl. Ať jsou však důvody jakékoli, jedním z rysů mé nemálo složité povahy je antipatie ke všem Eugenům. A jenom z ní pramenily výhrady, které jsem cítil vůči Eugenu R. Poorovi, když v úterý odpoledne navštívil se svou paní Nera Wolfeho v jeho pracovně. Vždyť jsem o tom chlapíkovi v životě nic neslyšel a také Wolfe ho viděl poprvé. Sjednal si schůzku odpoledne telefonem, a tak jsem byl proti němu předpojatý ještě dříve, než jsem jej poznal o- sobně. Svým vzezřením neovlivnil nikterak můj postoj. Nebyl tak starý, aby si nepamatoval, co dostal od manželky ke svým čtyřicetinám, ani tak mladý, aby se na dárek ke čtyřicátým narozeninám ještě mohl těšit. Na jeho zevnějšku nebylo nic nápadného. Stvořitel si nedal velkou práci s jeho obličejem, který byl tuctového ražení, šedivý oblek, který měl na sobě, se prodával v konfekcích od San Diega až k Bangoru. Jen to na něm bylo opravdu pozoruhodné, že se jmenoval Eugen. Přesto jsem ho pozoroval se zdvořilou zvědavostí, poněvadž právě sdělil Neru Wolfemu, že jeho obchodní partner, nějaký Conroy Blaney, ho hodlá zavraždit. Seděl jsem za stolem v místnosti, kterou Nero Wolfe používal jako pracovnu ve svém domě na 35. ulici. Wolfe trůnil na židli, která byla speciálně konstruovaná tak, aby unesla čtvrt tuny, neboť nebylo možno vyloučit, že velký detektiv této váhy jednou nedosáhne. Eugen R. Poor seděl proti Wolfemu na židli potažené červenou kůží. Po pravé ru1 [pageend15]ce měl stolek, který tam byl postaven proto, aby měli klienti vhodné místo pro podepisování šeků. Paní Poorová seděla v mezeře mezi svým manželem a mnou. Musím se přiznat, že vůči paní Poorové jsem předpojatost necítil. Jednak jsem neměl důvody předpokládat, že by se jmenovala Eugen, jednak bylo možno mít za to, že své čtyřicátiny nebude slavit dříve než já, i když to byla zralá žena. Ne že by mě svým zjevem omráčila, ale patřila k lidem, kteří zkrášlí každé prostředí, v němž se octnou. Wolfe přirozeně hudral. Zavrtěl hlavou centimetr doleva a potom doprava, což u něho prozrazovalo projev nejrozhodnějšího odporu. "Ne, pane," řekl důrazně. "Na vaši židli sedělo už dobře dvě stě mužů a žen, kteří na mně chtěli, abych je ochránil před zavražděním, pane Poore." Blýskl po mně očima. "Kolik jich bylo, Archi?" "Dvě stě devět," odpověděl jsem, abych se mu zavděčil. "Přijal jsem tento úkol?" "Ne, pane. Nikdy!" Zašermoval napřaženým prstem před Poorovým obličejem. "Abyste někomu znesnadnil vraždu, musel byste na to ročně obětovat dva miliony dolarů. Tolik stojí ochrana presidentů nebo králů, ale ani tak není výsledek zaručený. Kolik jich odešlo násilnou smrtí! Samozřejmě by to přišlo levněji, kdybyste se vzdal jakékoliv činnosti. Pak by na to mohlo stačit čtyřicet tisíc ročně. Uzavřít se v podzemním krytu někde v horách, mít spolehlivých šest strážců a oddané služebnictvo." Eugen se snažil něco namítnout. Konečně se mu podařilo Wolfeho přerušit. "Ale já si nedělám iluze, že byste mě mohl ochránit před smrtí. Kvůli tomu jsem nepřišel." "A kvůli čemu jste tedy, k čertu, přišel?" "Aby to vrahovi neprošlo jen tak." Eugen si odkašlal. "Chtěl jsem vám to vysvětlit. Je mi jasné, že mu nemůžete jeho plán zkřížit. Nedovedu si představit, jak by to někdo mohl dokázat. Dříve nebo později to provede. Je to vychytralý chlap." Z hlasu byla slyšet hořkost. "Na mně až zatraceně chytrý. Kéž bych ho byl nikdy nepotkal. Jestliže se někdo rozhodne někoho zabít, sotva mu v tom může někdo zabránit. To mi je jasné. A Con Blaney je tak zatraceně mazaný, že si nemohu klást otázku, zda se mu podaří mě zabít, nebo ne. Proto mi jde jen o to, zda je schopen to provést tak, aby se mu nic nestalo. Obávám se, že je, a ani v nejmenším o tom nepochybujú. A právě s tím se nechci smířit." Jeho manželka poposedla na židli a pan Poor na ni pohlédl. Zavrtěl hlavou, jako by mu byla něco řekla, pak z náprsní kapsy vytáhl doutník, strhnul z něj pásku, na obou koncích si ho prohlédl, pak mu seřízl špičku a zapálil jej. Sotva potáhl, vyklouzl mu doutník z úst, odrazil se mu od stehna a spadl na koberec. Zvedl jej a zakousl se do něj. "Aha," pomyslel jsem si, "vyhlídka, že máš být zabit, tě nenechává tak chladným, jak se nám tu snažíš namluvit." "Přišel jsem za vámi," řekl Wolfemu, "abych vám vyložil situaci a zaplatil vám pět tisíc dolarů. Vaším úkolem bude nedopustit, aby se z toho Blaney dostal." Doutník, který držel mezi zuby, mu při řeči překážel, proto jej z pusy vyjmul. "Zabije-li mě, bude po mně, co se dá dělat. Ale chci, aby to na něho prasklo." 2 [pageend16]Wolfe přivřel oči. "Ale proč mi chcete předem vysázet pět tisíc dolarů? Copak by někdo nevěděl, jak se to stalo? Třeba vaše manželka?" Eugen přikývl. "I na to jsem myslel. Opravdu jsem zvážil všechny možnosti. Ale co když zavraždí i mou manželku. Nemám ponětí, jak a kdy to provede, a komu mohu kromě své ženy stoprocentně důvěřovat? Nechci nic ponechat náhodě. Samozřejmě mě také napadlo obrátit se na policii, ale mám s ní své nevalné zkušenosti. Nedovedla si poradit ani s obyčejným vloupáním do mého podniku. A kde mám jistotu, že by si na mou výpověď vůbec vzpomněla, kdybych byl zavražděn třeba až za rok nebo za dva?" Vložil doutník do pusy, dvakrát zatáhl a opět ho vyndal. "A proč se tak zdráháte? Vy nemáte zájem o pět tisíc dolarů?" "Nedostal bych pět tisíc," odsekl Wolfe. "Teď máme říjen, mé letošní příjmy dosáhly hranice, kdy z každého dalšího honoráře mi zbude deset procent. Ostatní zaplatím na daních. Z těch vašich pěti tisíc by tedy zůstalo jen pět set. A pachtit se za pětistovku, abych někoho u- svědčil z vraždy, to mě valně neláká. Zvláště když je ten Blaney tak mazaný, jak mi tu tvrdíte." Odmlčel se a popuzeně se zahleděl na Poorovu manželku. "Mohu se vás, madam, zeptat, co vás tak rozveseluje?" Nesnášel totiž, aby se ženy tvářily vesele. Paní Poorová ho pozorovala s očividně souhlasným úsměvem. "Protože potřebuju pomoc," promluvila melodickým hlasem, "a zdá se mi, že mi ji poskytujete. Nesouhlasím s tím, co dělá můj manžel. Nechtěla jsem, aby za vámi chodil." "Tak? A kam měl podle vás jít? Do Atlantické detektivní kanceláře?" "To už vůbec ne. Kdybych byla pro to, aby hledal pomoc u detektiva, samozřejmě bych hlasovala pro Nera Wolfeho. Ale... - mohu vám to vysvětlit?" Wolfe pohlédl na nástěnné hodiny. Za pět minut tři čtvrtě na čtyři. Za dvacet minut odejde do svého skleníku na střeše, aby tam holdoval svému nejoblíbenějšímu koníčku — orchidejím. Kromě toho, že je uznávaným přeborníkem v jídle a pití, platí Nero Wolfe za nejlepšího pěstitele orchidejí v celém New Yorku. Řekl stroze: "Mám osmnáct minut času." Eugen rozhodným hlasem spustil: "Využiju jich co nejlépe . . ." Ale manželka jej přerušila. "Mně to nebude trvat tak dlouho." Obrátila se na Wolfeho: "Můj manželapan Blaney jsou už deset let obchodními partnery. Patří jim firma Blaney a Poor, která vyrábí takové ty hračičky — víte, jako zápalky, které neškrtají, židle na gumových nohách, nápoje, které chutnají po mýdle." "To je krásné!" poznamenal Wolfe ironicky. Nenechala se vyrušit. "Ve svém oboru je to největší firma. Pan Blaney obstarává nápady a řídí výrobu — v tom si vede geniálně —, manžel má na starosti obchodní stránku, odbyt a podobné záležitosti. Jenže pan Blaney je velký náfuka. Zvlášť nyní, co se podnik rozrostl a vzkvétá. Chce manžela z podniku vystrnadit, protože si myslí, že ho už nepotřebuje, a chce se ho zbavit odstupným dvaceti tisíci dolarů. Manžel na to samozřejmě nechce přistoupit, protože jeho podíl na hodnotě podniku má dnes cenu přinejmenším desetinásobnou. Ale kdyby byl Blaney 3 [pageend17]jenom náfuka! Je to totiž také člověk, který se nezastaví před ničím. Už se handrkují delší dobu, no a manžel teď dospěl k přesvědčení, že se pan Blaney nebude štítit ničeho, aby se ho zbavil." "Ani vraždy. Ale vy jeho názor nesdílíte." "Ale ano, sdílím. Myslím si, že pan Blaney by se nezastavil před ničím." "Vyhrožoval vám?" Zavrtěla hlavou. "To ne. Na to je příliš opatrný. Nevyhrožuje, ale jde neúprosně za cílem." "Proč jste tedy nechtěla, aby se váš manžel na mne obrátil?" "Protože je paličatý jako mezek." Usmála se na Eugena, aby zbavila své prohlášení ostnu. A znovu se obrátila k Wolfemus "V partnerské smlouvě je klausule — podepsali ji, když se pouštěli do podnikání —, že jestliže jeden ze společníků zemře, připadne druhému celý podnik. To je další důvod, proč se manžel domnívá, že ho chce pan Blaney sprovodit ze světa. A já jsem téhož názoru. Ale manžel je tak paličatý, že myslí jenom na jedno; chce mít jistotu, že Blaney bude za svůj zločin pykat, kdežto já chci, aby mi manžel zůstal naživu." "No tak, Marto," přerušil ji Eugen. "Přišel jsem sem . . ." Jmenovala se tedy Marta. Proti ženám tohoto jména předpojatý nejsem. Marta znovu ovládla pole: "Zkrátka a dobře, manžel je přesvědčen o tom, že pan Blaney je rozhodnut jej zabít, nebude-li moci dosáhnout svého cíle jinými prostředky. Já si to myslím také. Dokonce i vy máte za to, že nelze zastavit někoho, kdo se rozhodl zabít svého bližního. Nenabízí se tedy východisko samo? Manžel si našetřil přes dvě stě tisíc dolarů, z toho polovinu má ve válečných úpisech. Za svůj poloviční podíl může od pana Blaneye dostat dvacet tisíc." "Dnes má dvacetinásobnou cenu," zaprotestoval divoce Eugen. "Přišel jsem . . ." Poprvé projevil silné vzrušení. "To jistě, ale pro nebožtíka nemá cenu žádnou," odsekla mu a rozvíjela svou myšlenku dále. "Z kapitálu, který máme, bychom si mohli žít velice pohodlně a šťastně. Doufám, že mě má manžel stejně rád jako já jeho. Miluji ho.” Naklonila se dopředu. "Proto jsem ho dnes sem doprovodila. Napadlo mi, že byste mi mohl pomoct přemluvit ho. Ne že bych nedokázala stát mu v těžkých chvílích po boku a bojovat spolu s ním, ale tady není sebenepatrnější naděje na vítězství. A má smysl jít hlavou proti zdi? Jste moudrý a chytrý muž, pane Wolfe. Proto se vás ptám, co byste dělal, kdybyste byl v postavení mého manžela?" Wolfe zamumlal: "Chcete, abych vám odpověděl?" "Samozřejmě. Chci." "Zabil bych pana Blaneye, jestliže jste mi situaci vylíčila zcela přesně." Vyděsila se. "Ale to je šílenství." A zamračeně dodala: "Jistě žertujete, ale tady nejsou žerty na místě." "Zabil bych ho bez jediného zaváhání," ozval se Eugen, "kdybych měl naději, že z toho vyváznu. Vy byste to asi dokázal, pane Wolfe, já ale ne.” "Obávám se," řekl zdvořile Wolfe, "že pro takový úkol byste mě nezískal." Znovu pohlédl na hodiny. "Kdybyste to chtěl udělat, nesměl 4 [pageend18]byste se o tom radit ani s manželkou. Neobjasněny zůstávají jen takové vraždy, které jsou od á až do zet dílem jednoho pachatele. Vaše paní se na to dívá dobře. Poslechnete ji?" "Ne," řekl Eugen rozpačitě, jako by chtěl potvrdit manželčinu charakteristiku. "Zabijete pana Blaneye?" "To ne." "Stále jste ochoten zaplatit mi pět tisíc dolarů?" "Ano, jsem." Paní Poorová, která se pro mne rychle stávala Martou, se znovu pokoušela zasáhnout, ale ani významnější a halasnější lidé neuspěli, když pro Wolfeho nadešel čas orchidejí. Wolfe ji zcela ignoroval a panu Poorovi řekl: "Za daných podmínek vás před tím varuji. K těm podmínkám — Archie, vezměte si blok a napište toto potvrzení: Přijal jsem od pana Eugena R. Poora pět tisíc dolarů jako odměnu za práci, kterou vykonám, jestliže do roka zemře. Stane-li se to, sdělím policii vše, co jsem se dnes od něho dověděl, a podniknu další kroky, které uznám za vhodné. Podepište to mým jménem a parafujte jako obyčejně. Podrobnosti vám sdělí pan Poor." Posunul se s židlí dozadu a položil ruce tak, aby mu sloužily jako páky k pozvednutí jeho tělesné schránky. Eugen slzel, nikoli však z pohnutí, ale z kouře svého druhého doutníku. Zdálo se, že jeho nervozita se během celého rozhovoru vybíjí na doutníku. Dvakrát mu vypadl z ruky a několikrát se kouřem zakuckal. Ale v řeči mu nepřekážel. "To nejde," namítl. "Vůbec nenaznačujete, jaké kroky máte na mysli. Aspoň byste měl říct . . ." "Varoval jsem vás, upozornil jsem vás na dané podmínky." Wolfe již byl na nohou. "A podmínky jsou tyto. To je vše, co hodlám udělat. Rozhodněte se, jak je libo." A začal se sunout. Eugen vyrukoval s trumfem. Zajel rukou do kapsy a vytáhl objemný svitek zmuchlaných bankovek. "Zapomněl jsem vám říct, že jsem přinesl honorář v hotovosti," řekl, mávaje nám těmi pěknými obrázky před očima. "Když to dostanete v hotovosti, nemusí to spolknout daně." Wolfe ho umlčel pohledem. "Fuj," řekl. Již nejméně měsíc neměl příležitost se takhle předvést. "Nejsem šestákový podvodník, pane. Ne že bych byl zrovna svatý. Za jistých okolností bych dokázal podvést muže, ženu nebo i dítě, kdybych byl k tomu dohnán. Tady však nejde o napálení muže, ženy nebo dítěte. Vy mi navrhujete, abych podvedl sto padesát milionů svých spoluobčanů!" Ukázal nám záda a důstojně odkráčel. Dal si na tom záležet, protože dobře věděl, že na něho zíráme jako u vytržení. Za chvíli jsme zaslechli, jak otevírá dveře u výtahu. Nalistoval jsem si čistý list v bloku a obrátil se k Eugenovi a k Martě. "Abych vám osvěžil paměť," spustil jsem. "Jmenuji se Archie Goodwin. Kromě moře a jiných věcí dělám Wolfemu asistenta, už asi půl století, rok sem, rok tam. A navíc, pane Poore, obdivuji vaši ženu." Málem znovu upustil doutník. "Koho že obdivujete?" "Obdivuji vaši ženu — pro její rady. Pochopila základní mou5 [pageend19]drost, že jakkoli je život nedokonalý, je mnohem více zábavy před hrobem než za hrobem. Když má člověk dvě stě tisíc . . ." "Už mám všech rad a přemlouvání až po krk," řekl nesmlouvavě. "Mé rozhodnutí je nezvratné." "Jak myslíte." Připravil jsem si blok. "Řekněte mi vše, co by se nám podle vás mohlo hodit. Nejdříve základní údaje. Bydliště a adresu podniku." Zabralo nám to téměř hodinu, a tak už bylo skoro pět hodin, když odešli. Eugenovo chování mi šlo proti srsti, takže se má předpojatost vůči němu nezmenšila. Později sem přemítal, zda bych se byl stavěl k němu jinak, kdybych byl věděl, že za několik hodin zemře. I kdybych se byl na to díval tak, že si o svůj úděl sám koleduje, byla by celá situace aspoň zajímavější. Avšak jak tak oba proti mě seděli, připadali mi jen jako obyčejní vystrašení zbabělci, na smrt vyděšení nějakým Blaneyem. Proto jsem to bral jen jako obyčejnou fušku. Když po dvou hodinách strávených ve skleníku vstoupil v šest hodin Nero Wolfe do kanceláře, stále jsem ještě přepisoval své poznámky na stroji. Wolfe se uvelebil za stůl, zazvonil na Fritze, aby mu přinesl pivo, a zeptal se mě: "Vzal jste od toho chlapa ty peníze?" Odpověděl jsem mu otázkou: "Co myslíte? Řeknu-li, že jsem přijal, budete tvrdit, že jste svým postojem dal jasně najevo, že vás ten člověk urazil a že vám jeho starosti mohou být ukradené. Řeknu-li, že jsem peníze odmítl, osočíte mě, že jsem vás připravil o honorář, čemu dáváte přednost?" Vzdal se. "Hleďte si psaní. Rád naslouchám tomu vašemu datlová- ní. Aspoň nemůžete mluvit." Vyhověl jsem mu a udělal jsem dobře, neboť jsme ten spis potřebovali ještě před spaním, jak se ukázalo. Skončil jsem v osm hodin, právě když Fritz přišel oznámit, že večeře je hotova. Hodiny ukazovaly 9 hodin 42 minuty. Seděli jsme opět v kanceláři, právě jsem Wolfemu oznamoval, že si odskočím na noční filmové představení, když zazvonil telefon. Ozval se náš starý známý, inspektor Cramer, jehož hlas jsem již dlouho neměl čest slyšet. Wolfe si vzal sluchátko, já si přiložil k uchu paralelku, abych to měl z prvé ruky. "Wolfe? Tady Cramer. Držím v ruce kus papíru, našli jsme ho v kapse mrtvého muže. Je to potvrzení, že jste od něho přijal pět tisíc dolarů. Praví se tu, že máte pro policii nějaké informace, jestliže zemře. Nu a on zemřel. Nežádám vás, abyste se obtěžoval sem, protože byste stejně nepřišel, a já mám příliš napilno, abych se vydal za vámi. Tak mi to řekněte po telefonu." Wolfe zachrčel: "Co ho zabilo?" "Výbuch. Jen mi . . ." "Jeho ženu to zabilo také?" "Ne, ta je v pořádku. Jen se nervově sesula. Znáte to. Jen mi . . " "Já ty informace nemám. Má je pan Goodwin. Archie?" Promluvil jsem rovnou do telefonu: "Mám to všechno černé na bí- 6 [pageend20]lem, ale zabralo by nám to hodně času. Mohu se za vámi rozjet?" "Dobrá. Čekám na vás. Byt Poorových. 84.ulice, číslo . . ." "Znám číslo, nic mi nemusíte říkat. Hačněte si a odpočívejte, dokud tam nepřijdu." Stál jsem v bytě Poorových v šestém patře domu na 84. ulici, poblíž Amsterodamské třídy a zíral jsem na to, co zbylo z Eugena Poora. Výbuch mu strašlivě zřídil obličej, s jistotou jsem poznal jen šedivý oblek, košili a kravatu. Proto jsem nad mrtvolou dlouho neprodléval, neboť nejsem sice fajnovka, ale pokládám za zbytečné civět dlouho na obličej, který již s obličejem nemá nic společného. Zeptal jsem se seržanta Purleyho Stebbinse, který se mě držel jako klíště, zřejmě ze strachu, abych Eugenovi nezul boty: "Říkáte, že ho takhle zřídil doutník?" "Jo. Tvrdí to jeho žena. Zapálil si prý doutník a bouchlo to." "Hmm. To je k nevíře. Ale asi to tak bude, když to říká ona. Vyrábějí takové hračičky, A tohle byla hračička!" Rozhlédl jsem se kolem sebe. Jak se dalo očekávat, místnost se hemžila šmejdily, od snímačů otisků až po inspektory nebo aspoň inspektora, jmenovitě Cramera. Seděl za stolem u zdi a pročítal si spis, který jsem mu přinesl. Vtěšinou jsem všechny přítomné znal, aspoň od vidění, ale jedna osoba pro mne byla zcela cizí. Krčila se v křesle na druhém konci pokoje a zrovna ji vyslýchal člen kriminální skupiny Row- cliff. Napětí a vzrušení neotupuje můj smysl pro detaily, a proto mě ta žena zaujala několika pozoruhodnými vlastnostmi, jako bylo mládí, elegance a jemně prohloubené spánky. Nepopírám, že souhrn těchto rysů se mi náhodou velmi líbí. Ukázal jsem směrem k ní palcem a zeptal se Purleyho: "Divák, sestra paní Poorové nebo kdo?" Zavrtěl hlavou. "Bůhví. Objevila se tu krátce po nás. A tak chceme vědět, co ji sem přivedlo." Odšoural jsem se k dvojici. Dívka i policista vzhlédli. "Promiňte, slečno," řekl jsem, "až skončíte, navštívila byste laskavě Nera Wolfeho?" Podal jsem jí navštívenku. Zblízka vypadaly její spánky ještě lépe. "Pan Wolfe tu vraždu objasní." Rowcliff zavrčel. Vrčel vždy. "Odprejskněte a nezaclánějte tady." Ve skutečnosti byl bezmocný, protože jsem přišel na inspektorovo pozvání, a Rowcliff to věděl. Ignoroval jsem ho a promluvil ke spánkům: "Kdyby vám tento muž navštívenku zabavil, najdete adresu v telefonním seznamu — Nero Wolfe." Pak jsem napříč pokojem zamířil ke Cramerovi, vyhýbaje se cestou fotografům a dalším expertům. Cramer neráčil vzhlédnout, proto jsem se otázal jeho temene: "Kde je paní Poorová?” "V ložnici," zabručel. "Rád bych si s ní pohovořil." "Ani nápad." Zašermoval papíry, které jsem mu přinesl. "Hezky si tu sedněte a seďte." Poslechl jsem ho a znovu zaútočil. "Rád bych si pohovořil s naším klientem." "Vy tu máte nějakého klienta?" "Jasně. Nečetl jste to potvrzení?" "Nechte ji chvíli na pokoji, jako já. Ať se trochu sebere . . . Ne7 [pageend21]dotýkejte se toho!" vyštěkl, když jsem napřáhl ruku k doutníkové krabici ležící na stole. Zazubil jsem se."čím dál tím veselejší. Otisky prstů, co? Je-li to krabice, z níž pochází ten výbušný doutník, měl byste ukojit svou zvědavost. V naší kanceláři vytáhl dnes odpoledne dva doutníky." Cramer po mne šlehl pohledem, pak vytáhl nůž, nadzvedl víko a papírovou chlopeň. Byla to krabice na 25 doutníků a bylo jich tam 24. Jeden doutník chyběl. Nadzvedl jsem se, zblízka jsem si obsah prohlédl a posadil se: "Tatáž značka. Alfa Vista. Kdyby Fritz nebyl tak pořádku- milovný, našly by se ještě dvě pásky v popelníku v naší kanceláři." Zašilhal jsem znovu do krabice. "Vypadají docela košer. Myslíte, že je v nich výbušnina?" "To nevím, tonám zjistí laboratoř." Špičkou nože krabici zavřel. Poklepal prsty na papíry. "Tohle se však jeví slibně. Dověděli jsme se něco již od manželky, a tak jsem poslal pro Blaneye. Doufám, že nám to klapne. Jak vám dnes odpoledne připadal Poor? Byl nervózní a vyděšený nebo co?" "Hlavně paličatý. Jako mezek." "A co jeho žena?" "Také paličatá. Zpracovávala ho, aby všeho nechal a zachránil si život. Argumentovala tím, že by si mohli žít jako hrdličky z příjmu, který by jim plynul z jejich čtvrt milionu." Příštích dvacet minut jsem s inspektorem Cramerem rozmlouval, a- niž jsme se jedinkrát šťouchli pod žebra, což je něco nevídaného. Vydrželo to tak dlouho hlavně proto, že ho členové jeho štábu neustále vyrušovali. Posledním z nich byl Rowcliff. Přistoupil ke stolu a zeptal se: "Chcete si s tou mladou ženou promluvit, inspektore?" "Měl bych? Kdo to vlastně je?" "Jmenuje se Helena Vardisová. Již čtyři roky pracuje v Poorově podniku. Zpočátku byla trochu hysterická, pak se ale uklidnila. Snaži- 8 [pageend22]la se mi nejdříve namluvit, že se tu zastavila jen tak. Když si uvědomila, oč tu jde, začala tvrdit, že sem přišla na Poorovu žádost, v nějaké důvěrné záležitosti. Chce od nás slib, že to neprozradíme Blane- yovi, jinak by prý přišla o zaměstnání." "Co to bylo za důvěrnou záležitost?" "Nechce to prozradit. Snažil jsem se všemožně to z ní dostat." "Tak se snažte dále!" Od vchodu se ozval hluk a povyk. Do pokoje vpadl strážník. Za ruku držel mladého muže divokého vzezření, kterému se ten policejní stisk zřejmě nelíbil. Oba halasili současně a nebylo lze snadno rozpoznat, zda mladík vleče policistu nebo zda policista tlačí jeho. Cramer vyštěkl: "Doyle! Co to tam tropíte? Kdo je to?" Mladý muž se rozhlížel na všechny strany a křičel: "Mám právo... Aha, tady jste!" Platilo to dívce, o níž se před chvílí hovořilo. Procedila hlasem, v němž byla notná dávka jedu a opovržení: "Neztrácel jste čas. Nyní si myslíte, že přišla vaše chvíle, že ji můžete získat, že?" Vydržel její upřený pohled, reagoval na výpad jen tím, že oněměl. Zdálo se, že si vzápětí uvědomil, že tam stojí jako herec na jevišti a začal se rozhlížet po divácích. Prohlížel si systematicky jednoho po druhém a nezakolísal ani tehdy, když jeho zrak spočinul na hlavní postavě představení — na mrtvole. Z očí se mu již vytratil divoký výraz a když promluvil, zněl jeho hlas chladně a celkem vyrovnaně. Bylo patrné, že jeho myšlenková činnost je natolik v pořádku, aby dokázal vyhmátnout v obecenstvu tu nejinteligentnější tvář, neboť právě na mne se obrátil s otázkou: "Vy jste tu šéfem?" "Ne. Tady ten pán, inspektor Cramer," odpověděl jsem. Přistoupil ke Cramerovi, zahleděl se mu do očí a spustil: "Jmenuji se Joe Groll. Pracuji jako mistr u firmy Blaney a Poor. Chci vám vysvětlit, jak jsem se sem dostal. Sledoval jsem tady to děvče, Helenu Vardisovou, sledoval jsem ji od chvíle, kdy vyšla z domu. Chtěl jsem zjistit, kam jde. Vstoupila do tohoto domu. Všiml jsem si policejních vozů a hemžení policistů, a tak jsem se začal zajímat, co se děje. Dověděl jsem se, že byl zavražděn Poor. Proto jsem se rozhodl sem zajít, abych zjistil, co a jak. Kde je Blaney? Conroy Blaney, jeho partner?" "Já vím," řekl Cramer se znechuceným hlasem. Chápal jsem jeho znechucení, poněvadž případ, který se mu jevil jasný jako facka, se mu najednou začal rozplizávat do všech stran. "Už jsme pro Blaneye poslali. A proč jste sledoval —" "To není pravda!" Další komplikace. Helena Vardisová vyskočila z křesla a přistoupila ke skupince. Stanula těsně u Grolla. Nezačali se znovu provrtávat očima, oba věnovali pozornost Cramerovi. Cramer se zatvářil ještě otráveněji a zeptal se: "Co není pravda?" "Že mě sledoval." Helena byla zlostí bez sebe, ale i tak jí to slušelo. "Proč by mě měl sledovat? Přišel sem, aby —" Najednou zmlkla. "Ano," řekl Cramer povzbudivě. "Aby . . .?" "Nevím. Ale vím, kdo zabil pana Poora. Udělala to Marta Daviso- vá." 9 [pageend23]"Cenná informace. Kdo je to Marta Davisová?" Vysvětlil mu to Joe Groll. "Myslí tím paní Poorovou. Tak se jmenovala za svobodna, když ještě pracovala v továrně. Tvrdí, že paní Poorová zavraždila svého manžela. Mluví z ní žárlivost, není při smyslech." Odkudsi se ozval klidný, ale energický hlas: "Zcela určitě není." Byla to Marta, která se vynořila ze dveří na druhém konci pokoje. Přistoupila ke stolu bledá a zdálo se, že mírně vrávorá, ale její hlas zněl vyrovnaně. Neprozrazoval pobouření ani nenávist. "Heleno, měla byste se stydět. Nemáte právo ani důvod takhle mluvit. Obviňujete mě, že jsem zabila svého manžela. Proč?" Helena se pravděpodobně chystala vysvětlit jí proč, ale v tom o- kamžiku přivedl strážník dovnitř další osobu. Cramer jim pokynul rukou, aby šli pryč. Ale nový návštěvník zřejmě nebyl zvyklý couvat. Rázně přistoupil ke stolu, a poněvadž z rozestavění přítomných pochopil, že první housle tu hraje Cramer, obrátil se na něho: "Jsem Conroy Blaney. Kde je Gen Poor?" Nedá se říci, že by působil agresivně nebo majestátně. Mluvil pištivým tenorem, což bylo v souladu s jeho celkovým zjevem. S tímhle plešatícím střízlíkem s knoflíkovým nosem a ustupující bradičkou bych byl hotov jedna dvě. Přes všechny tyhle nedostatky měl jeho náhlý příchod pozoruhodný účinek. Marta Poorová se otočila a opustila pokoj. Tvář Helenv Vardisové a Joea Grolla ztuhly v bezvýraznou masku. Okamžitě mi bylo jasné, že z těch dvou již nic nedostaneme, a pochopil to i Cramer. Blaney se rozhlédl, spatřil na podlaze tělo svého obchodního společníka, přikročil blíže, chvíli na ně zíral a pak zapištěl: "Nebesa! Nebesa! Kdo to udělal?" Wolfemu jsem podal hlášení nazítří v jedenáct dopoledne, když po dvouhodinovém sezení ve skleníku sestoupil do kanceláře. Jako obvykle je vyslechl rozvalen v křesle a s očima zavřenýma, aniž projevil sebemenší známku vědomí. Poslední kapitolu mé zprávy tvořily údaje, které jsem získal od Marty Poorové. Předešlé noci jsem stále na Cramera dotíral, že Marta je naše klientka, až jsem na něm kolem půlnoci vymámil souhlas, abych si s ní mohl pohovořit. Hlásil jsem Wolfemu: "Přijeli sem včera vlastním vozem. Když odtud krátce před pátou odjeli, stavili se nejdříve v Madison Square Gardens, aby si přečetli odpolední program rodea. To proto, aby Poor vysvětlil odpolední nepřítomnost v podniku. Chtěl přirozeně před Blaneyem utajit, že jde za vámi, a tak mu namluvil, že se jde podívat na rodeo. Proto potřeboval zjistit, co bylo na programu, aby ho Blaney nemohl zaskočit případnou otázkou. Pak se rozjeli do Westchesteru. Conroy Blaney tam má v kopcích domek, kde o večerech a o weekendech pracuje na těch svých vynálezích. Měli se tu sejít, aby si pohovořili o obchodních záležitostech. Schůz10 [pageend24]ka byla sjednána na popud paní Poorové, doufala, že partneři by se mohli v klidu dohodnout. Její manžel se podvolil, ale na cestě se najednou vzepřel. Proto se zastavili u Scardale v Montyho hospodě, aby se poradili. Z diskuse vyšel vítězně Poor. Rozhodl se, že za Blaneyem nepůjde. Paní Poorová ho nechala v hospodě a šla k Blaneyovi sama. Blaney je očekával ve čtvrt na sedm, Marta tam přišla přesně na chlup. — Nespíte?" Wolfe zachrčel. Pokračoval jsem: "Blaney nebyl doma. Žije sám a dveře byly zamčeny. Marta chvíli postávala venku, až prochladla. Za deset minut sedm se vrátila zpátky k manželovi do hospody. Navečeřeli se tam a pak se vrátili do města. Strčili vůz do garáže a šli rovnou domů. Poor byl náruživý kuřák, denně vytáhl deset až patnáct doutníků, výhradně značky Alta Vista. V hospodě tuhle značku neměli a tak si nemohl zakouřit. Proto si otevřel doma novou krabici, sotvaže odložil klobouk. Manželka odešla do koupelny. Najednou k ní dolehl výbuch — nijak zvlášť silný —, přiběhla do pokoje a našla manžela na zemi. Rychle alarmovala vrátnici, a za chvíli tam byl vrátný i s liftboyem. Ti zavolali doktora a policii . . . Neusnul jste?" Wolfe opět zachrčel. "Ano, takhle se to semlelo. Když jsem paní Poorovou vyzpovídal a vrátil se do obýváku, už byli všichni pryč, iPoorovy tělesné pozůstatky, jen v hale samozřejmě zůstal strážník a pak tam přišla nějaká Martina přítelkyně, aby tam vdova nebyla sama. Když jsem se sem v noci vrátil, už jste tvrdě pochrupával v posteli." Wolfe se již dávno přestal obtěžovat popíráním skutečnosti, že chrápe. Nyní se neobtěžoval vůbec ničím, jen netečně seděl. Vysypal jsem mu všechno, co jsem zjistil o Poorově podniku. Uplynulo poledne a Wolfe stále nedal ničím najevo, že by měl zájem vydělat si deset nebo aspoň pět tisíc dolarů. Na konec zafuněl, pokusil se otevřít oči a za11 [pageend25]krákoral: "Říkáte, že jeho obličej byl zřízen k nepoznání?" "Ano, pane, tak jsem to řekl." "Od něčeho, co bylo ukryto v doutníku? Je to skoro k nevíře. Zatelefonujte panu Cramerovi. Sdělte mu, že je nanejvýš důležité, aby byla naprosto spolehlivě stanovena totožnost mrtvého. Rád bych se dále podíval na Poorovu fotografii, samozřejmě z doby, kdy ještě nebyl nebožtík." Vyjeveně jsem se na něho podíval: "Propánakrále, co tím sledujete? Že by žena nepoznala svého vlastního manžela? No vážně. Vrátila se s ním domů. Myslíte omšelý trik s pojistkou? To jste vedle. Nikam nebudu volat, nestojím o to, aby se mi Cramer vysmál. Už slyším jeho nehorázný řehtot." "Kušte! Nechte mě přemýšlet a zavolejte Cramerovi." U oběda obšírně hovořil o mezinárodní politice. To bylo v pořádku, poněvadž u stolu jsme nikdy nehovořili o práci. Když však rozvíjel své teorie i potom v kanceláři a dokonce si dal předložit zeměpisný atlas, rozhodl jsem se pro léčbu šokem. Vztyčil jsem se, postavil se před něj a prohlásil; "Vzdávám se svého místa." Pochybovačně zachručel, aniž se obtěžoval zvednout hlavu. "Pitomost! Dělejte, co jsem vám uložil." "Ne, pane, půjdu si nahoru sbalit věci. Jste-li tak pohodlný, že vás obtěžuje aspoň hnout prstem, je to vaše věc. Není to pro mne překvapující zjištění. Kdybyste mě aspoň poslal do veřejné knihovny, abych prostudoval genealogii —" "Dejte pokoj!" Popuzeně se na tane podíval. "Zavázal jsem se, že získané informace předám policii, a to jsem udělal. A dále že podniknu další kroky, které uznám za vhodné. I tento bod plním." "Má to znamenat, že jste případ již uzavřel?" "Ovšem že ne. Ještě jsem ani nezačal, protože není čím. Pan Cramer to možná zvládne sám. Nebo také nezvládne. Doufám, že zvládne. --- Jestli vám teď práce nevoní, běžte si do kina." Odešel jsem nahoru do svého pokoje a snažil jsem se číst, i když jsem předem věděl, že z toho nic nebude. Když vyšetřujeme vraždu, nikdy se nedovedu odpoutat. A proto jsem se za chvíli vrátil do kanceláře a prohrabával papíry. Avšak Wolfem to ani nehnulo. Když ve čtyři hodiny odpochodoval do svého skleníku, sedl jsem si do kouta k odpoledním novinám, nevyčetl jsem z nich však nic pozoruhodného. Wolfemu se řeč nevrátila, ani když v šest přišel od svých orchidejí. Z obavy, že bych se asi neovládl a hodil po něm židlí, jsem se vydal na procházku. Vrátil jsem se až k večeři a pak jsem šel do kina. Když jsem potom krátce po jedenácté vstoupil do pracovny, Wolfe si hověl na židli, popíjel pivo a listoval v nějakém časopise. Odešel jsem do postele, aniž jsem mu popřál dobrou noc. Nazítří ráno, když jsme se opět sešli v pracovně, neutrousil ani 12 [pageend26]slovo. V deset se sebral a odkolébal se k těm svým zatraceným orchidejím. Četl jsem si noviny a popíjel kávu. Když se Wolfe o jedenácté zase vrátil, uvítal jsem ho přátelským návrhem. "Něco vám ukážu," řekl jsem. "Jste expert na vraždy. Ale práce na tom Poorově případě vás otravuje, protože jste honorář už shrábnul. Co byste řekl tomuhle?" Otevřel jsem před ním na stole GAZETTE a ukázal na jednu zprávu. "Sousto pro vás. Ve starém sadu za White Plains našli mrtvolu nahého muže. Hlavu měl na placku, patrně ho převálcoval automobil. Skvělá příležitost pro velkého detektiva, jako jste vy. Třeba by se z nebožtíka mohl vyklubat Hitler, jeho mrtvola nebyla spolehlivě identifikována. Není to daleko, pohodlně se tam dopravíte vlakem, autobusem nebo autem. Je tam městské osvětlení a městský plán. Ten muž je už 36 hodin mrtev, takže celý případ má antikvariátní šmrnc, jak to máte rád —" Kdybych byl ještě chvíli pokračoval, byl by začal prskat jako kočka, ale vyrušilo nás zařinčení domovního zvonku. "Prostudujte si to," řekl jsem a přes halu jsem odešel k domovním dveřím. Ze zvyku jsem malinko poodhrnul záclonu na skleněné výplni dveří, abych zjistil, kdo tam je. Stačil mi krátký pohled, vrátil jsem se do kanceláře a nonšalantně jsem Wolfemu řekl: "To je jen Cramer. Ať táhne k čertu. Lopotí se s tím Poorovým případem, a ten vás nezajímá." "Archie, dejte pokoj. Uveďte ho." Zvonek se znovu rozdrnčel. Ten zvuk mě rozčiluje, proto jsem šel návštěvníkovi otevřít a vpustil jsem jej dovnitř. Měl na sobě svůj nerozlučný plášť do deště a svůj nesmlouvavý výraz ve tváři. Pláště jsem ho zbavil v hale, nesmlouvavý výraz jsem mu ponechal pro Nera Wolfeho. Když jsem se k nim vzápětí připojil, pokládal se Cramer na židli s červenou koženou sedačkou a hlaholil: "Jel jsem kolem, a tak jsem si řekl, že slušnost káže, abych za vámi zaskočil, když jste mi poskytl ty informace. Myslím, že zatknu vašeho klienta a obviním ho z vraždy." Usadil jsem se a udělal si pohodlí. Wolfe zachrčel. Rozvalil se na opěradlo, ruce si položil do oblasti bránice a útočně zavrčel: "Nesmysl, mého klienta nemůžete nechat zatknout na základě žádného obvinění. Můj klient je mrtev. Mimochodem, opravdu je? Byla mrtvola patřičně identifikována?" Cramer přikývl. "Ovšem. Máme-li co dělat s takovým obličejem, je to docela běžná praxe. Měli jsem tam Poorova zubaře, lékaře i holiče, ti se nemohou mýlit. Vy si snad myslíte, že jde o podfouknutí pojišťovny? " "Nic si nemyslím. Pak ovšem nemůžete zatknout mého klienta." "Goodwin říká, že vaším klientem je paní Poorová." "Pan Goodwin je impulsívní. Četl jste přece, co stojí na tom potvrzení. Vy tedy hodláte obvinit z vraždy paní Poorovou?" "Asi jo." "To se podívejme." Cramer se zlobně zamračil. "Jen se klidně podívejte. Proč mě ne- vyslechnete, přišel jsem sem přece proto, abych vám vyložil své důvody." "Tak vykládejte!" "Velmi dobře." Cramer našpulil rty, rozhodoval se, jak by začal. "Nejdřív bych prosil, abyste mi odpověděl na jednu otázku. Co vám vrtá 13 [pageend27]hlavou, že stále pochybujete o totožnosti mrtvého? Není přece nejmenší pochyby, že je to Poor. Je to jasné nejen z ohledání mrtvoly, máme též jiné důkazy: svědectví liftboys, který jej vezl do bytu, a personálu Montyho hospody, kde Poorovi večeřeli. Dobře ho tam znali. A na co jste chtěl jeho fotografii?" "Přinesl jste mi nějakou?" "Ne. Zdá se, že žádná neexistuje. Popravdě jsem se po nich ani nepídii, když dentista a holič jednoznačně potvrdili jeho totožnost. Ale proč ty vaše neustálé pochybností? Přiznávám, že je to jeden z důvodů, proč jsem za vámi přišel.” Wolfe zavrtěl hlavou. "Jsem asi pošetilý. Jinak byste se nechystal zatknout paní Poorovou . . . Zrovna jste začal —" "Ano. O té krabici s doutníky vám Goodwin jistě vyprávěl?" "Něco mi o tom říkal." "Ano. Bylo to tak. Krabice s pětadvaceti doutníky vydržela Poorovi tak na dva dny. Kupoval si najednou vždy deset krabíc, v obchodě na Varickově ulici, kousek od svého podniku. V bytě jsme našli čtyři nenačaté krabice, ty jsou všechny nezávadné. Nástraha byla jen v té, kterou si otevřel v úterý večer po návratu domů. Výbušnina byla zjištěna ve všech 24 doutnících, které v krabici zbyly. Dopadl by stejně, ať by si byl vzal kterýkoliv z nich. Za dvě vteřiny po zapálení doutníku ." "Téměř k nevíře — v doutníku," zamumlal Wolfe. "Také mně se to zdálo divné. Firma Blaney a Poor vyrábí výbušné doutníky již několik let, ale ty jsou zcela neškodné. Jen pšouknou pro neškodné polekání kuřáka. Ale to, co jsme našli v těch čtyřiadvaceti doutnících, není nic nevinného. Je tam speciální zápalná šňůra, vypadá jako obyčejná nit, a je spojena se zvláštní výbušnou kapslí. Ta byla vyvinuta za války a dosud je na seznamu utajovaných výrobků. I ten seznam je důvěrný. Kapsle vyrábí firma Becker Products Corporation a její vedení, jakož i FBI vyvádějí jako diví, aby zjistili, jak se vrah mohl k výrobku dostat. Toto není pro veřejnost." "Nejsem novinář." "Tím lépe." "Firma Alta Vista samozřejmě popírá, že by jí o těch zmanipulovaných doutnících bylo něco známo?" otázal se Wolfe. "No jistě. Odstranili jsme z těch čtyřiadvaceti doutníků výbušninu i zápalnou šňůru a dali jsme je firmě k rozboru. Řekli nám, že vnitřní tabák pochází od nich, vnější obalový list však nikoli. Upozorňují, že ten, kdo doutníky rozřízl, vložil do nich výbušninu a zase je znovu zabalil, musel být na slovo vzatý odborník. To nám bylo ovšem jasné, je to zřejmé na první pohled. A dále. U firmy Blaney a Poor pracuje šest lidí, kteří se dokonale vyznají ve výrobě bouchacích doutníků. Helena Vardisová patří k nej zkušenějším a nej zručnějším. Joe Groll je mistr, přirozeně se proto vyzná ve všem. Blaney je ze všech nej lepší — učí ostatní, jak na to. A paní Poorová pracovala u firmy čtyři roky, ještě jako Marta Davisová, než se před dvěma roky provdala za Poora." Wolfe se otřásl. "Máme tu šest lidí, kteří se vyznají ve výrobě výbušných doutníků. Nemohla ta vražda být společným podnikem? Nemohl 14 [pageend28]byste je usvědčit všechny?” "Na vtipy o vraždách nemám žaludek," nakvašeně poznamenal Cramer. "Je to charakterový defekt, omlouvám se. široká paleta možností je i v otázce, jak se zmanipulované doutníky dostaly do Poorová bytu. Dával si doutníky posílat do kanceláře a tam se krabice povalovaly tři dny, než si je odnesl domů. Krabici s výbušninou mohl tedy nastražit kdokoli ... Ale vrátíme se k paní Poorové. Souhlasíte? Je vám jasné, že jsme si krabici s doutníky vzali na paškál, důkladně jsme si na ně posvítili. Byla to titěrná práce, ale vyplatila se. Na dně krabice jsme objevili dva vlasy, jeden dlouhý patnáct a druhý dvanáct centimetrů. Srovnali jsme je s vlasy několika lidí. Nalezené vlasy pocházejí z hlavy paní Poorové. O tom nelze pochybovat. Proto ji hodlám zatknout." Wolfe zpola zavřel oči. "Na vašem místě bych to nedělal, pane Cramere. Rozhodně ne. Řeknu vám to jinak." Popojel s židlí dozadu, aby mohl povstat. "Představte si, že ji máte před soudem. Vlasy byly předloženy jako důkaz. Já jsem obhájce. Teď mluvím k porotě." Upřeně se na mne zahleděl. "Dámy a pánové, vážím si vaší inteligence. Bylo zde řečeno, že ten, kdo udělal z oněch doutníků smrtící bomby, musel být mimořádně zručný a pečlivý. Ten člověk musel mít obratné prsty a naprosto dokonalý zrak. Vždyť dlouholetý kuřák by si byl nutně všiml sebemenší odchylky. Jistě chápete, jak úzkostlivě si pachatel počínal, když ukládal doutníky do krabice. A dovedete si představit, že by se dopustil té osudné nedbalosti, aby přehlédl v krabici své dva vlasy? Dámy a pánové, dovolávám se vaší inteligence. Prohlašuji, že tyhle vlasy ani v nejmenším nedokazují, že Marta Poorová zabila svého manžela. Naopak dokazují, že ho nezabila." Wolfe se posadil a zamumlal: "Pak ji osvobodí, a koho zatknete potom?" Cramer zavrčel: "Tak paní Poorová je přece jen vaším klientem?" "Nikoli, pane, není. Zaplatil mi pan Poor. Řekl jste, že jste ke mně přišel proto, že vám to velela slušnost. Že se nestydíte. Přivedly vás sem vaše pochybnosti. Máte je, protože nejste hlupák. Porotu by zajímalo — a zajímalo by to každého, kdo by s tím měl co dělat, jak se vlasy paní Poorové dostaly do krabice, jestliže se tam nedostaly z její nedbalosti. Kdo měl přístup k ní nebo k jejímu kartáči na vlasy? Beznadějně byste v tom lítal. Já si myslím, že největší šanci nám dává ta kapsle. Zjistěte sebemenší spojitost mezi někým od Becker Products Corporation a jedním z vašich podezřelých, a máte případ pod střechou. S tím vám bohužel nemohu pomoct, protože už nejsem ve styku s ministerstvem obrany. Ale nevysvětlíte-li, jak si pachatel obstaral tu kapsli, neusvědčíte nikoho, natož paní Poorovou. A jen tak mimochodem: co motiv? Paní Poorovou už asi otravovalo čmuchat ten věčný smrad manželových doutníků?" "Ne. Poor byl skrblík a ona se chtěla dostat k penězům. Shrábla by našetřený kapitál a navíc sto tisíc z pojistky. A kromě toho jsem se od toho děvčete, Heleny Vardisové, dověděl, že Marta letěla na Joea Grolla. Teď prý se vezmou." "Máte důkazy?" "Ty nemám, jen tlumočím, co jsem slyšel." Cramer se zatvářil kysele. "Táhne se to z doby, kdy Marta ještě pracovala v podniku." 15 [pageend29]Wolfe se zakabonil. "A ještě něco k té porotě, pane Cramere. Vy víte, jak se mi protiví vytáhnout z tohoto domu paty, ať jde o cokoli. Hrozím se představy, že bych měl opustit zdejší pohodlí a prodřepět celé hodiny v soudní síni na těch mučidlech, jimž oni říkají sedadla. A lavice pro svědky je ještě děsnější. Udělám nevím co, abych se tomu vyhnul, ale bude-li to nezbytné, půjdeme já a pan Goodwin svědčit, že pan Poor seděl tady na téhle židli a svěřil se nám se svým přesvědčením, že ho pan Blaney zabije. Máte zkušenost s porotami, dovedete si představit, jak ji to ovlivní. Znovu si představte, že jsem obhájce a. . .- "Bůh nám buď milostiv," pomyslel jsem si, "znovu bude mluvit k porotě." Zařinčení domovního zvonku mi naštěstí poskytlo záminku, abych zmizel. Když jsem míjel Cramera, spiklenecky jsem na něj mrkl. Poodhrnul jsem záclonku a nakoukl ven. Když jsem spatřil, kdo to přichází, připadlo mí, že je na místě počínat si lstivě a ostražitě. Pootevřel jsem dveře jen natolik, abych proklouzl na verandu. Zavřel jsem za sebou a řekl: "Dobrý den, nejdříve si trošku pohovoříme spolu." Conroy Blaney zapištěl: "Jak tomu mám rozumět?" Přátelsky jsem se na něho zařehnil: "V pracovně pana Wolfeho teď řeční policista jménem Cramer. Myslel jsem si, že jste si ho už užil dost, nebo ne? Nebo ho snad sledujete?" "Inspektora Cramera?" "Ano," přitakal jsem. "Sledujete ho?” "To jsou nápady! Chci mluvit s Wolfem." "Báječné. Pojďte tedy za mnou a až budeme uvnitř, buďte zticha. Jasné?" "Chci okamžitě mluvit s Nerem Wolfem." "Tak budete se řídit mými pokyny, nebo ne? Chcete si snad poklá- bosit s Cramerem?" "Tak dobře. Otevřte." Vražda nevražda, říkal jsem si, když jsem vsouval klíč do zámku, škoda, že tenhle čápek není dost urostlý, abych mu mohl beze studu dát do nosu, ještě než otevřu. Ale už přestal odporovat a ani nedutal. Zavedl jsem ho do malého pokoje před pracovnou —- spojovací dveře byly zavřeny — posadil ho na židli a přes halu jsem se vrátil do pracovny. "To počká,” sdělil jsem Wolfemu. "Zřízenec z obchodu přivezl ty krámy ke květinám." O minutu později byl již Cramer na odchodu. Obtěžoval jsem se a vyprovodil jsem ho osobně až k domovním dveřím, poněvadž jsem věděl, jak je podezíravý a kolik dobrých důvodů pro podezíravost v tomto domě má. Je ostatně všeobecně známo, že každý policista pocitiije neodolatelné nutkání otevírat cizí dveře, aby se podíval, co je za nimi. Když za Cramerem zapadly dveře, vrátil jsem se do pracovny a oznámil Wolfemu, jakou máme návštěvu. Wolfe se zamračil: "Co ho sem vede?" "Myslím, že se chce přiznat. Varuji vás, jeho pištění vám půjde na nervy." "Přiveďte ho.” Těšil jsem se, jak se pobavím, a taky ano, jenže to netrvalo dlouho. Blaney začal tím, že odmítl nabízenou židli s červenou koženou 16 [pageend30]Winterthur leben Dáváte přednost jistotě či hazardu? Více, než kdy jindy je dnes nutné vědět, co se stane s Vámi nebo s Vaší rodinou za nepředvídaných okolností. Nespokojujte se s tím, co Vám někdo řekne, ale žádejte přesné informace. Potom může být pozdě! Důležité je vědět: jak a po jakou dobu jste zajištěn v pracovní neschopnosti; Jiři Popper, vrchní inspektor Winterthur-Leben Subdirektion Zürich Generalagentur West 8001 Zürich, Limmatquai 3 Tel. 01 / 34 50 15 Winterthur vie To jsou naše odpovědi na Vaše otázky. Renta v pracovní neschopnosti. Doplňková starobní renta k AHV. Životní pojištěni všech druhů. Zjistite-li mezery, obraťte se na nás. Poradíme Vám. jak nejlépe v rámci Vašich možností tyto mezery odstraníte. jak je zajištěna Vaše rodina, ztratí-li Vás . . . jak jste zajištěn ve stáří (vyžádejte si přesné údaje o výši Vaší částečné renty AHV, event. také výši Vaší pense od zaměstnavatele. Nespokojujte se s údaji v procentech, žádejte přesné částky!); [pageend31]A. Z. 8048 Zürich pořádá pravidelně výstavy našich exilových umělců, prodává obrazy, reliéfy, plastiky, kresby, grafiku provádí tisk a expedici různých exilových časopisů prodává knihy všech exilových nakladatelství Tumbelenstrasse 37 8330 Pfäffikon ZH Tel. 01 - 97 30 66 GALERIE KRAUSE K K Postcheckkonto: 80 - 60451 Bankverbindung: Schweiz. Kreditanstalt. Stadtfiliale Rathausplatz, Zürich Konto-Nr KK 637 650 Abonnement: Fr 27 — pro Jahr. Fr. 14 — für 6 Mon. Druck: ok Eiger Satz + Druck AG, Zürich Brieladressen: Redaktion: Administration + Inserate: Zwischenbächen 145. 8048 Zürich Adresy: Redakce: Administrace + Inzerce: Zwischenbächen 145, 8048 Zürich Telefon (pouze večer): (01) 64 17 60 Číslo konta pošt. šek. úřadu: 80 - 60451. Bankovní spojení: Schweiz Kreditanstalt, Stadtfiliale Rathausplatz, Zürich číslo konta KK 637 650 Předplatné: 27.- Fr pro celý rok. 14.- Fr. pro půl roku (do zámoří lodní poštou). Tiskne: ok Eiger Satz + Druck AG, Zürich MAGAZIN, informativní, poučný a zábavný exilový měsíčník. MAGAZIN: Zeitschrift für emigrierte Tschechoslowaken Erscheint monatlich einmal. Adresaänderungen und unzustellbare Exemplare erbeten an: Magazin, Zwischenbüchen 145, 8048 Zürich. Herrn/Frau/Frl. M./Mma/Mlla Signore/Signora/Signorina [pageend32]