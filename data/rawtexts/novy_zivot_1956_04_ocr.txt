život O B S A H KARDINÁL OTTAVIANI VZPOMÍNÁ NA ARCIB. BERANA • VÍTOVSKÝ : K Ř E SŤANSKÉ VELIKONOCE • V E L E G K Ý : SVOBODA K Ř ÍŽE . DTVIŠKA: V ELIKONOČNÍ VIGILIE • DRAPELA : ČEŠI V AMERICE • Č E P : POSLEDNÍ VELIKONOCE • MICHAL: POZNÁMKY O KULTUŘE • P E T R : SOUMRAK NA VÝCHODĚ • AM ERICKÝ PŘEHLED . STALINISMUS A KOMUNISMUS • ŽIVOT Z V ÍR Y • ROZHLEDY • STALO SE DOMA, V EXILU A JINDE VE SVĚTĚ . POZNÁMKY • DOPISY . DOTAZY . ODPOVĚDI ROČN ÍK V III • Ř ÍM • DUREN [pageend1]život MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY VYDÁVÁ KŘESŤANSKÁ AKADEMIE V ŘÍMĚ - ADRESA REDAKCE A ADMINISTRACE: NOVÝ ŽIVOT, VIA DELLA CONCILIAZIONE, 1. ROMA-ITALIA. Časopis řídí redakční kruh. • Redakční uzávěrka 10. každého měsíce. • Předplatné na rok 1956 : V Itálii 1800 lir (podpůrné 2.500 lir). Pro ostatní země 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Bližší návod, jak předplácet Nový život, je na poslední straně časopisu, i se seznamem našich zástupců. # Vita Nuova. - Mensile • Con approvazione ecclesia- stica. • Autorizzazione Tribunále Roma N. 3779 del 16-3-54. # Direttore responsabile: P. Vincenzo I nsolera S. J. KARDINÁL OTTAVIANI VZPOMÍNÁ NA ARCIBISKUPA BERANA Římské noviny přinesly 10. března t. r. tuto vzpomínku J. Em. ndp. kardinála Alfréda Ottavianiho, prosekretáře nejv. posv. kongregace sv. Officia, protektora pap. koleje Nepo- muoena pro bohoslovce z ČSR, bývalého rektora České koleje. Přinášíme její český překlad. » 10. březen znamená páté výročí deportace českého primasa arcibiskupa Msgra Berana a začátek jeho mučednictví. Při pouhé vzpomínce na tohoto muže — a jakého to muže, jak šlechetného, jak nám drahého ! — který byl uveden do tohoto stavu komunistickými utlačovateli, neubráníme se hlubokému do- ietL .. Jedinou naší útěchou je jistota, že Buh zamýšlí daleko větší dobrov když dopustil tak velkou ránu ; jedinou naší hrdostí uprostřed bolesti je vědomí, že biskupové sdílejí osud svého stádce a že nesou kříž pro své věřící a pro svou věrnost Církvi a římskému papeži. Tento kříž jim vkládají na bedra denně sluhové nenávisti a otroctví, věro- lomnosti a násilí, jedním slovem : přisluhovatelé duševní i časné smrti. Jsou tedy lidév kteří navenek žijí normálním civilisovaným životem, mají velvyslance a udržují mezinárodní vztahy, mají ministry a vládní orgány, ve skutečnosti však neustále porušují všecka lidská práva. V táborech nucené práce, nebo lépe řečeno ; v táborech smrti, drží tisíce lidí a svěřují je nespravedlivé zlovuli dozorců, kterou nelze kontrolovat, odnímají světlo svobody národům a státům, uvrhují lidi do vězení, bijí a týrají je nevypovědilelnými mukami, zatemňují jejich vědomí a svědomí, jen aby zlomili vnitřní odpor svých obětí a přinutili je k tomu, aby se přiznali k zločinům, které nespáchali. Jedním slovem, porušují jakýkoliv lidský i božský zákon. Tito lidé mohou dále klamat ostatní víc a víc a usilují o to, aby uvrhli další národy pod jho otroctví. Proti takovému útoku, horšímu než všechny jiné, jež znají dějiny, protože dnešní útok se děje pokryteckým způsobem a pod rouškou civilisace, ano sociální humanity — proti těmto zřejmým Božím nepřátelům stojí ve světě jedině Církev se svým stádcem, se svými pastýři, nikoho nevyjímaje. Dříve než udeří na stádce, bijí a oloupí pastýře. Všichni vědí, že se již po léta opakuje tato neuvěřitelná věc, ale z politických důvodů mlčí právě D, kdo by měli mluvit a odsoudit to vše jménem národů. Neuplyne den, aniž si vzpomenu na toho, jenž patřil k mým nejdražším přátelům a o němž dnes ani nevím, kde dlí a jak se mu vede. Přední biskup celé země je v rukou tak krutých lidí, že ani nevíme> kde ho uvěznili. Byl snad kdy národ, byl snad kdy zákon, který by dovolil, aby o vězni, třebas vinném z těch nej strašnějších zločinů, nikdo na světě nevěděl, kde je a jak se mu vede, takže by mu nebylo možné poslat ani jediné přátelské slovo útěchy ani od něho přijmout dopis skropený slzami? Ano, známe takový příklad: kanibalismus, který úplně vyhladí jakoukoliv stopu po své oběti. Modleme se k nejvyššímu Pastýři, Kristu, aby brzy vrátil šlechetnému českému národu jeho pastýře. Neopomiňme ani jednoho dne jej o to prosit. On rozptýlí jednoho dne vlky, a my zase budeme radostně stát uprostřed věcí nám nejdražších a nejsvětějších a budeme mít kolem sebe ty, jež jsme milovali a jimž jsme se obdivovali : vyznavače víry, obránce svobody, ochránce našich rodin, našich měst a našich zemí. Kdy, fcrfy přijde ten den, o Pane?« [pageend2]KŘESŤANSKÉ VELIKONOCE JAROSLAV VlTOVSKÝ Svatý Otec se ve svém posledním vánočním poselství zmínil o tom, že mnoho dnešních lidí nechápe, a pro různé příčiny ani nedovede správně chápat, obsah křesťanských svátků. Platí to o tolika lidech žijících v naší době povrchnosti a chvatu, o lidech roztroušených po celém světě. Může to být však zvláště nebezpečné pro nás v exilu, protože postrádáme pomoci domácího křesťanského společenství —■ vzpomeňme na př. na naše velikonoční » vzkříšení« — a protože žijeme v prostředí zcela novém, na něž je někdy obtížné si zvyknout. Je proto užitečné čas od času se zastavit a znovu si uvědomit, co je vlastně smysl křesťanských svátků, v našem případě křesťanských velikonoc. První věc, kterou je třeba si připomenout, je skutečnost, že liturgie a liturgický rok nejsou jen oprašováním událostí, které se kdysi staly a pak byly přikryty vysokou vrstvou času. Kristus nezemřel na kříži proto, aby se o tom psalo v biblických dějepravách, nýbrž proto, aby spasil všechny lidi, i nás, kteří žijeme ve dvacátém století. Kristovo vykupitelské dílo není jen historická událost, nýbrž i něco živého, co působí stále, co pracuje i v našem srdci, co nás chce proniknout a strhnout do svého proudu. A církevní rok je právě cesta, která nás vodí stále okolo těchto zdrojů nadpřirozeného života, abychom se jim mohli přiblížit se všech stran a abychom z nich mohli čerpat ve všech okolnostech svého žiVota. Tak i velikonoce. Nejsou jen výročí smrti a zmrtvýchvstání Kristova, nýbrž i pozvání k účasti na vykoupení tou smrtí a tím zmrtvýchvstáním získaném. A v čem záleží toto dílo vykoupení? Dnes snad více než před nějakými padesáti nebo sto lety si lidstvo uvědomuje svůj společný osud. Války, které prožilo a které stále stojí jako přízrak na obzoru, je přinutily uznat, že osudy národů jsou těsně spjaty, že není možno oddělovat jeden národ od druhého. Na druhé straně nové telekomunikační vymoženosti, které jakoby zrušily vzdálenosti mezi zeměmi a kontinenty, dávají mu zakoušet toto vědomí jednoty a všeobecné solidarity. — Právě tato jednota a solidárnost lidského rodu stojí i v základech nauky o hříchu a vykoupení, jak nám je zjevuje Písmo. Všichni máme společné kořeny. V žilách všech proudí krev společného praotce. Avšak — a to je právě to smutné — tyto kořeny pozbyly své původní svěžesti. Do této krve se dostal jed : hřích. Člověk se totiž postavil proti Bohu : » Ty chceš, abych ti přiznal právo přikazovat«, řekl, »já však chci být nezávislý. Chci být jako ty« — neboť: »budete jako Bůh«, mu nalhal svůdce. Tak nastal stav vzpoury lidského tvora proti Stvořiteli. Vzpoury, která musila skončit tragicky. Bůh, který otvíral člověku náruč své lásky, nechal ho po téLo vzpouře v stavu, který si sám vyvolil, v jeho vlastní ubohosti. Každý z nás ji někdy pocítil, tuto ubohost člověka, a každý z nás stál někdy před špínou, která lpí na lidstvu kolem nás : sobectví, zrada, úskoky, bezohlednost, podlost, smilstvo, sadismus — a kdo najde všechna jména pro tuto vládu nejniž- ších vášní ? Kořeny naší přirozenosti pozbyly své čistoty, lidstvo se stalo otrokem hříchu. Tato smutná skutečnost však nemohla přemoci Boží dobrotu. Lidská přirozenost je porušena, neztratila však své prvotní určení. Je jenom třeba ji přerodit. Bylo třeba, aby se jí ujal někdo, kdo je Čistý. Aby ji ponořil do očistného ohně utrpení. Aby za vzpouru proti Dárci života dal poslušnost až k smrti. Za zpupnou pýchu upřímnou pokoru. Za chlad odmítnutí vroucnost lásky. Bůh našel tohoLo Čistého. Ba víc, našel vykupitele, který z vlastní důstojnosti mohl dát plné zadostiučinění. » Bůh tak miloval svět, že dal svého jednorozeného Syna ...« (Jan 3, 16). Boží Slovo se ujalo naší přirozenosti, vzalo ji na sebe, a na dřevě kříže ji přetavilo, přerodilo k novému životu. Tak je mezi lidmi, nad vší tou špínou jejich života, jeden člověk, který je čistý. Člověk, který je Čistota sama, protože jeho » já« je osoba božská. K němu mohou přijít všichni, kdo žízní po čistotě. Všichni, kdo chtějí být vykoupeni z otroctví hříchu : » Já jsem vinný kmen, vy ratolesti. Kdo zůstá67 [pageend3]vá ve mně a já v něm, ten nese mnoho ovoce ...« (Jan 15, 5). V lidstvu jsou nyní dva proudy, dalo hy se říci dva kmeny. Jeden Adamův s kořeny ztrouchnivělými hříchem : druhý Ježíšův s kořeny plnými životodárně mízy. — % -jí To je ve zkratce obsah křesťanského vykoupení. Velikonoce pak jsou pozváním, abychom na tomto vykoupení vzali podíl. V podmaňující drarnatičnosti svých obřadů nám ukazují, kam vede hřích : jestliže Kristus, který je Nevinnost sama, trpěl tolik za hříchy jiných, — říká se nám o Velkém pátku— , co asi očekává toho, kdo se sám poskvrnil neposlušností vůči Božím přikázáním? » Děje-li se toto se stromem zeleným«, řekl Kristus na své křížové cestě, » co se stane se suchým?« (Luk. 23. 31). Zároveň nám však ukazují nesmírnou lásku Krista Vykupitele i nový život, který nám získal. To je smysl velikonoční radosti, jak se projevuje v liturgii Božího hodu. » Kristus vstal z mrtvých, a to jakožto první z těch, kdo zesnuli« (1 Kor. 15, 20). » A on je hlava svého tajemného těla, to je Církve. On stojí na počátku, je první mezi bratřími, kteří budou vzkříšeni z mrtvých« (Kol. 1,18). Jsme-li totiž spojeni s ním, jsme-li s kmene Adamova přeroubováni na jeho kmen, jsme-li včleněni do jeho mystického těla, i my máme podíl na jeho životě. Tak se čte v epištole Bílé soboty : » Zároveň s Kristem jste byli vzkříšeni. Snažte se proto získali to, co je nahoře, kde Kristus sedí po Boží pravici ... To, že žijete — stejně jako to, že žije Kristus,— je ukryto v Bohu. Ale až se ukáže Kristus, dárce našeho života, potom se ukážete i vy s ním ve slávě« (Kol. 3. 1-4). “ Jsou to skutečnosti, o nichž víme jen z Božího zjevení a které přijímáme vírou. Tato víra však právě v Kristově zmrtvýchvstání dostává pečeť skálopevné jistoty. Jestliže se už tyto věci uskutečnily na člověčenství Kristově, jestliže se opakovaly i na jeho svaté Matce, proč bychom měli pochybovat o tom, že se tak může stát i s námi, budeme-li spojeni s Kristem? Tolo spojení je však základní podmínka, která tvoří vlastně jádro toho velikonočního pozvání, o němž jsme se zmínili výše. Je třeba opustit cestu Adamovu, cestu hříchu, a dát se na cestu Kristovu, na cestu jeho požadavků. Je třeba, aby v nás odumřel starý člověk, abychom ho i my ukřižovali upřímným pokáním, a abychom přijali život nového, vykoupeného člověčenství, jehož zdroj je Kristus. To je předmět liturgie Bílé soboty, kterou Církev tolik staví do popředí právě v posledních letech. Byl to den, nebo spíše noční vigilie, kdy se v prvotní Církvi uděloval slavnostně křest. V tomto křtu se uskutečňovalo celé to tajemné přerodění, o němž mluví takto sv. Pavel : » Což nevíte, že my všichni, kteří jsme byli pokřtěni na jméno Ježíše Krista, že jsme tím křtem byli uvedeni do jeho smrti? Tím křestním ponořením do jeho smrti (křtenci musili tenkrát sestoupit po stupních do křestního pramene, a byli tak opravdu ponořeni) byli jsme spolu s ním pohřbeni. A jako Krista vzkřísila z mrtvých Otcova velebná moc, tak i my teď musíme žít úplně novým životem. Neboť jestliže jsme s ním srostli tím, že jsme mu podobni v jeho smrti, budeme mu tak podobni i v jeho zmrtvýchvstání« (Řím. 6, 3-5). * # * V těchto slovech Apoštolových je nejlépe vyjádřen obsah a smysl křesťanských velikonoc : odumřít hříchu, srůst s Kristem. Pro pohana to znamená přijmout křest. Pro pokřtěného to znamená zničit hříchy dobrou zpovědí a srůst s Kristem ve svátém přijímání. To je důvod, proč Církev každý rok zdůrazňuje své přikázání o sv. zpovědi a velikonočním svatem přijímání. Je to něco podstatného pro toho, kdo chce žít křesťansky. Bez vyplnění tohoto přikázání nelze o křesťanském slavení velikonoc vůbec mluvit. Jeho uskutečnění však znamená něco dalekosáhlého. Něco, co má pro svět daleko větší důležitost než diplomatické konference politiků. Křesťanské velikonoce totiž znamenají, že se na světě zvětšil počet Božích dětí. Ze na světě stoupl počet modliteb, které mají svou sílu ze spojení s Kristem. Ze spravedlivý Bůh má nový důvod, aby ukázal hříšnému světu své milosrdenství, a my nový důvod, abychom mohli doufat v jeho záchranu. Nikdo nemůže žít bez radosti. Proto ten, kdo nemá radosti duchovní, hledá tělesnou rozkoš. Aristoteles [pageend4]SVOBODA KRIZE ČESLAV VELECKÝ O konversi G. K. Chestertona by bylo možno napsat nejen celou sérii úvah, nýbrž i knihu. Jeho osobnost byla totiž duchovně bohatá a jeho konverse měla dalekosáhlý vliv na jeho současníky i 1 1a pozdější generaci. Proto je možno říci, že konverse anglického spisovatele byla do určité míry typickým případem vývoje určitého druhu lidí naší doby. Mám za to, že úvaha o tomto obrácení lidské duše ke Kristu na začátku století nám dnes poskytne největší užitek, vynasnažíme-li se objevit její nejpříznačnější tahy bez ohledu na chronologii. Tyto význačné vlastnosti nám mohou pomoci lépe ocenit naši vlastní víru a úspěšněji pracovat pro její rozšíření ve světě. » Jsem člověk, který přišel ke Kristu od Pana a Dionysia, nikoliv od Luthera nebo Lauda ...« (The Calholic Church And Conversion, 89). Toto přiznání neznamená, že Che- stertonově zkušenosti schází znalost nejzákladnějšího typu konverse ; právě naopak, konverse pohana je základním typem, a konverse od pro- testanství je jen velmi zvláštní druh obrácení na víru. Historická skutečnost souhlasí s Che- stertonovym názorem, že konverse pohana je nejobecnějším případem : vždyť převážná většina křesťanů v prvních dobách přišla ke Kristu od pohanských bohů. Po této stránce se naše časy podobají starověku : většina lidí dnes je podobna starověkým pohanům zbožňujícím všelijaké modly, jako na příklad pokrok, stát, peníze, úspěch, pohlaví nebo přírodní krásy — modly, které starověk zosobňoval v osobě Pana nebo Dionysia atd. Konverse od tohoto zbožňování různých model znamená soustředění lásky a víry na jediný cíl: na Krista. To, co bylo dříve rozLříštěné a nesourodé, je v Kristu sjednoceno, a proto zesíleno. Jako zvětšující sklo soustřeďuje rozptýlené sluneční paprsky v jediný bod, tak Kristovo lidství soustřeďuje rozptýlené paprsky lidského srdce a mozku. Ten, kdo si zvolí Krista za jediný cíl, poznává žár, který stráví vše, co tlačí a omezuje. Tak se alespoň konverse jevila Chestertono- vi : osvobození a zintensivnění všecho toho, co pohanství zná jen v rozředěné a roztříštěné podobě. Orthodoxie, správný názor o Bohu a 0 všem, co Bůh stvořil, byla pro něho nejdobrodružnější a nejmužnější theologický systém (Orthodoxv 255). Ye srovnání se zdravým katolickým učením, moderní filosofické systémy se mu jeví jako řetězy, které člověka jen svazují do pout (Orthodoxy 244). Vysvětlení tohoto pocitu se může zdát paradoxní, čteme-li pouze tato slova bez důkladného porozumění jejich smyslu. Katolická víra osvobozuje člověka proto, že učí, že jeho pravý cíl a domov není země a pozemský život. Církev ví, že Bůh nás stvořil proto, abychom nalezli dokonalé štěstí v nebi — v nepřetržitém milování Boha. Proto nic z toho, co Bůh stvořil, není v podstatě nepostradatelné pro křesťanovo trvalé štěstí ; křesťan má svobodu ve svých vztazích ke všemu stvořenému. Naproti tomu filosofové mají za to, že člověk se narodil jen pro pozemské a časné hodnoty. Proto pro jejich následovníky štěstí a pokoj duše nejsou možné bez té či oné stvořené věci : je nutno mít peníze nebo slávu, blaho státu nebo těšení se z milované osoby je pro ně nepostradatelnou podmínkou jejich pozemské blaženosti. Tak se člověk snadno stává otrokem peněz nebo slávy, státu nebo rozkoší, a pozvolna ztrácí smysl pro věčnost a relativní hodnotu všeho stvořeného. Od tohoto otroctví křesťana osvobozuje kříž — ukazovatel cestv pro svobodné poutníky (Orthodoxy 48). Kříž totiž člověka osvobozuje ode všeho, co není Bůh. Toto osvobození umožnilo konvertitovi Chestertonovi dívat se na svět s úžasem, a přesto se v něm cítit doma. Kombinace těchto dvou zdánlivě nesourodých pocitů se mu jevila jako základní problém pro filosofii 1 praktický život dnešního člověka. » My lidé potřebujeme žít praktickou romanci a spojit to, co nás naplňuje úžasem, s tím, co nám dává pocit jistoty. Naší základní potřebou je dívat se na svět tak, abychom dovedli sloučit pocity údivu a domáckosti« (Orthodoxy 14). Ten, kdo se snaží porozumět potřebám moderního člověka, stěží odepře souhlas s touto diagnosou. Většina lidí dnes trpí jednou ze dvou nemocí, a přečasto se potácí od jednoho extrému do druhého. Na jedné straně lidé propadají znechucení a jsou otráveni životem z nedostatku 69 [pageend5]úžasu nad krásou Božího stvoření; proto hledají zapomnění v pití, v honbě za bohatstvím, slávou, mocí nebo rozkošemi. Na druhé straně je zotročuje bázeň a nejistota, které je ženou do náručí diktátorů, politických ideologů nebo kapitalistických vykořisťovatelů. Lidé se nemohou zbavit pocitů nejistoty, žijí-li výlučně jen ve světě, v kterém jsou možné války, hospodářské krise, vykořisťování a nenahraditelné ztráty jejich drahých. Jak málo lidí v dnešním světě žije praktickou romanci, v nesobeckém obdivu dobra a krásy, bez pocitu osamocenosti, nejistoty a strachu ! Chestertonův zážitek osvobození se však nezbytně musí zdát ilusí idealisty s růžovými brýlemi lidem, kteří nerozumějí jeho základní vlastnosti, která je též základním předpokladem křesťanského života. Obrácení na křesťanskou víru je totiž něco nepochopitelného pro člověka, který nevidí smysl a podstatu pokory. G. K. C. byl velmi pokorný člověk ; jeho slova » Jak by se váš životní názor rozšířil, kdyby vaše vlastní osoba v něm zaujímala menší místo« (Orthodoxy 35) vystihují jeho osobnost — a mimo to též ukazují cestu druhým lidem. Lidský život je totiž velmi malicherný, omezený a nešťastný, stane-li se jeho středem sobecké JÁ. » Ten, kdo chce rozšířit svůj svět, musí se neustále zmenšovat« (Orthodoxy 52). Ten, kdo chce najít v životě místo pro krásu, obdiv, dobro a víru v Boha, musí se snažit odstranit velikášské jáství, které je zdrojem pýchy a všeho omezení a zotročení. Ten, kdo nevidí svou maličkost, nevidí pravou velikost kolem sebe. Nedostatek pokory nám nasazuje brýle mámení. » Věže se nám nezdají vysoké, nevzhlížíme-li k nim zdola«, napsal Chesterton. Být pokorný však neznamená být duchovně zakrnělý a slabý. Právě naopak, ten, kdo je dostatečně pokorný a přijme víru v Krista, zjedná si tak přístup k opravdovému duševnímu růstu a duchovní velikosti. Tuto pravdu o konversi Chesterton vyjádřil na různých místech ; velmi přiléhavá jsou jeho slova v Ortho- doxii (285) : » Věřící, který je v životadárném styku s Církví, je člověk, který očekává každodenně u stolu Platona a Shakespeara«. 0- všem abychom se mohli těšit na toto denní spo- luhodování s velkým fdosofem a básníkem, musíme se dívat na Církev jako na živého učitele. » Křesťanská Církev v praktickém vztahu k mé duši je živý, a nikoliv mrtvý učitel« (Orthodoxy 285). Mnozí lidé Církev buď neznají vůbec, nebo ji znají jen povrchně jako něco neživého ; proto ji mylně považují za tmářskou instituci, která omezuje lidského ducha a bojí se nových myšlenek. G. K. C. se ze své vlastní zkušenosti přesvědčil o mylnosti takového názoru : » Nezapomínejte, že Církev vždy hlásala obzvláště výbojné myšlenky« (Orthodoxy 182). » Proto státi se katolíkem neznamená přestat myslit, nýbrž právě naopak, naučit se myslit« (The Catholic Church and Conversion 86). » Konverse neznamená konec školení a vzdělávání se, nýbrž spíše jejich začátek« (tamtéž 106). Chestertonovi bylo jasné, že obrátit se na víru znamená zabírat se odvážnými myšlenkami, nikoliv pohodlnými otřepanými polopravdami. Stát se členem Církve znamená myslit daleko intensivněji. Přijmout víru v Krista znamená začít nový život a přijmout neustálou revoluci. » Pro zastánce orthodoxie je vždycky a všude místo pro revoluci ; neboť prvním hříchem v lidských srdcích Bůh byl uvržen v Satanovo jařmo« (Orthodoxy 201.). Žádná konverse není tak jednoduchá záležitost, že bychom jí mohli učinit zadost v krátké úvaze. Zamýšlíme-li se tedy v tomto omezeném rámci nad konversi anglického spisovatele, jehož úmrtí v roce 1936 si připomínáme, nezapomeňme, že tato krátká připomínka zdůrazňuje jen tři základní vlastnosti tohoto vítězství Kristova v jednom lidském srdci : pocit osvobození, naplnění srdce údivem a pokorou, zintensivnění a obohacení života. Mohli bychom si vzít i jiná poučení : na příklad skutečnost, že je možno vidět pravdu, a přece čekat na milost křtu celých 14 let, hlavně proto, že lidé chtěli trošku zatlačit tam, kde i Bůh vyžaduje naprosto svobodné rozhodnutí bez jakéhokoliv nátlaku. My věřící snadno zapomínáme, že >5 konverse je zázrak umožňující lidem najít pravdu« (The Catholic Church and Conversion 22). Uvažujeme-li tedy o tomto zázraku, snad jej můžeme nejlépe oslavit tím, že se budeme dívat na naše spolubratry mimo Církev jako na nové prameny zázraku, k nimž máme přistupovat s modlitbou na rtech a s pokornou láskou v srdci. 70 [pageend6]V E L I K O N O Č N Í V I G I L I E Slyš, slova prorokova, noci snivá. Slyš hudbu věcných stanu nad prameny bytí. Tvá tma se niti : xe skály úrodné paprsek se dere prvý nového dne. Dny šeré, které zoufalstvím vykvetaly, jsou vykoupeny krví Slova. A na balvanu odpočívá ruka andělova. Je ráno, mise rauo so smutkem Bílé soboty. Větru cval roznesl po úbocích a rozerval plátno jemně tkané — podře sfcaí plíží se mlha a údolí rozekláno dvěma břehy ve dvě tváře pustoty se vrhá. U nás tak tají jarní sněhy v roklích uschované a v ocích žal, když bylo dokonáno. Jako kvílí housle v rukách ženy k nebesům pozdviženy a nej mladší ptáci, kteří se poděsili duněním hromu v korunách stromu -— tak nyní země líná s chvěním kořist vrací KOSTEL SV. IGNÁCE NA KARLOVĚ NÁMĚSTÍ V PRAZE K 400. výročí příchodu prvních jesuitu do Prahy (duben 1556) Rozptýlená Česká provincie Tovaryšstva, spolu s ostatními českými a slovenskými řeholemi, ceká také na nové vzkříšení. před poslem Hospodina ; a lidská vina se vzpíná v pláci Maří Magdaleny. Dokořán jsou brány zotvírány. Stůl marnotratný je prostřen i mně — věčnost celá. Protože, řaro, kde marnost zela, nemůže už lhát m i: myrhou utrpení voní opuštěné lože. To rozsévač vyšel za tmy v lán rozoraný přehmátnout půdu. Z poraněných údů slétne do ní símě zmrtvýchvstání. Jaroslav Diviška 71 [pageend7]ČEŠI V AMERICE VIKTOR DRÁPELA II Staří pionýři Bylo by zajímavé zhodnotit přínos českých emigrantů americkému národu. V poměru ke svému počtu lze říci, že vykonali aspoň tolik jako jiné národní skupiny, a povšechně si získali vážnost a přátelství svých spoluobčanů. Přijeli jako »ideoví« emigranti, odhodláni prokousat se těžkými začátky, přizpůsobit se, srůst se svým okolím. Styk s jinými národními skupinami na ně většinou působil velmi podnětně a brzy bylo vidět výsledky jejich práce. Vznikly tak české obce, nazvané podle měst ve staré vlasti: New Prague, Prague. Bruno, Pisek, Veseleyville atd. Zprvu se zdálo, že bude možno udržet českou řeč a folklor, zejména za pomoci vlasteneckých kněží a učitelů, avšak vývoj nutně směřoval k většímu sblížení s okolním obyvatelstvem a zejména k národnostně smíšeným manželstvím. Přesto se udržela i po dvou až třech generacích ohniska české kultury v různých částech Spojených států, od Texasu po Illinois a Minnesotu a od New Yorku po tichomořské pobřeží. Bylo ovšem nutno přizpůsobit způsob života a zvyky staré vlasti daným skutečnostem. Amerika se nemohla stát konglomerátem národností, poněvadž by tak byla ztratila svou životní sílu. Proto bylo moudré upustit od zásady : » Vezmeš-li si Ira nebo Němce, je to jako bys odpadla od víry.« Naopak, taktně |projevované vlastenectví české manželky často přiblížilo její rodovou kulturu (nejen kuchyni!) i jejímu manželovi a dětem. Tak na př. spisovatel Lawrence V. Ryan, lingüista ze St. Paul, se začal zajímat o český folklor z popudu své paní, rozené Češky. (Christmas Customs of the Ozechs in America, The Oatho- lic World. December 1951, p. 188.) Čeští starousedlíci ukazovali opětovně lásku k staré vlasti za první i druhé světové války i během posledních deseti let. Někteří z nich snad již málo mluví česky. (Říkají: »Já to raději voto čím English.«) Ale jejich zájem o trpící Československo je ryzí, jejich dobrota nefalšovaná, ač se někdy dočkali trpkých zklamání. Chtěli bychom jim říci, že jsme jim vděčni za vše, co již vykonali a dosud konají. Uprchlíci Tím docházíme ke druhé etapě české emigrace do Ameriky, příchodu politických uprchlíků z komunistického Československa po roce 1948. Naproti svým předchůdcům, »ideovým« emigrantům, kteří se rozhodli odejít z vlasti po zralé úvaze a dobrovolně, tito lidé většinou uprchli narychlo a byli přinuceni k útěku proti své vůli. Jsou z téže země jako starousedlíci, a přece jsou to jiní lidé. Kromě toho 72 [pageend8]téměř všichni prošli mašinérií IRO a po dlouhou dobu žili v přeplněných táborech. Americká Bílá kniha o programu rehabilitace uprchlíků je charakterisuje takto : » Političtí uprchlíci, jak je dnes nazýváme, byli doma nezávislí jedinci, žijící ve vážnosti u svých spoluobčanů. Avšak od těch dob normálního života ... byli podrobeni po dva roky až šest zcela nepřirozeným podmínkám. Žili téměř na ulici a získávali cennou špetku soukromí jen v hodinách spánku. Vzpomeňme si jen na naše vojáky, když se po válce vraceli z prostředí táborů a kasáren, I u nich jsme zprvu mohli pozorovat značné potíže při návratu do civilního života « (The DP Story, Washington, D. C., p. 282). Proto je pochopitelné, že aklimatisace uprchlíků naráží na mnohem více nesnází než starousedlici očekávali. A někdy mezi oběma skupinami dochází k nedorozuměním. Americká komise pro rehabilitaci uprchlíků odhaduje, že vinu na těchto roztržkách nesou obě strany na půl. Pro uprchlíka je obvykle kamenem úrazu drastická změna v zaměstnání nebo neochota učit se řeči. Někteří z nás jsou nadmíru kritičtí ke všemu, co je americké, a ostentativně to odmítají, nebo očekávají od svých sponso- rů více než jim oni mohou platit. Jiní se zatrpkle stahují do své » uprchlické ulity « a jejich psychologické napětí jen roste. Se strany starousedlíků ovšem také dochází k chybám. Domnívají se, že znají poměry ve staré vlasti, ačkoli odešli před třiceti až padesáti lety. Někdy nevědomky dávají znát ožebračenému emigrantovi svou finanční převahu a mylně se domnívají, že lidé v Evropě až dosud žili v naprosté neznalosti moderní civilisace. Kromě toho snadno zevšeobecňují špatné zkušenosti, jež měli s jednou nebo dvěma běženeckými rodinami. Kladný program Díky Bohu, všechny tyto těžkosti lze poměrně snadno překonat. Je především na nás, abychom se vžili do myšlenkového světa druhých, s porozuměním a bez hořkosti. Svět je veliký. Při dobré vůli a troše trpělivosti každý z nás si v něm najde své místo a šťastnou, byť třeba dočasnou existenci. Z vlastní zkušenosti dospívám víc a víc k názoru, že až na malé výjimky jistí naši lidé ztroskotali, poněvadž se mylně domnívali, že jako uprchlíci mají automaticky právo vinit z každého neúspěchu » nevlídnou « cizinu. Prohlíží-li člověk hubený úlovek Výboru pro zabezpečení navrátilců do ČSR, publikovaný s malým novinářským umem v Hlasu domova, najde tam celou řadu takových případů. Theologové někdy mluví o » přirozených « milostech, jež nám Bůh dává, na rozdíl od nadpřirozených darů milosti posvěcující a pomáhající. To, že jsme šťastně vyvázli z komunistického sevření, je taková přirozená milost. Buďme Bohu upřímně vděčni. A za heslo svého života si zvolme motto státu Connecticut : Qui transtulit, sustinet. Ten, Jenž nás sem poslal, se o nás postará. C e c h y Pro vaše neštěstí, pro vaše utrpení, pro vaši němým žalem zrytou skráň, pro vaši samotu, pro vaše ponížení, pro šíji pode jhem, pro ukovanou dlaň — pro vaše, bratry neslyšené vzdechy, pro výsměch nepřátel i hvězdu naděje, jež, Bůh až uslyší, se přec nám zaskvěje!, pro ty, kdož věří v ni, ať bouře obzor kryje — pro každou krůpěj, jíž mi srdce bije, pro každé české slovo matčino, pro vše, co drahého mi ve vás žije, pro vše, co drahého mi ve vás pohřbíno, pro každou vzpomínku zpod rodné střechy, pro každou slzu v dálné cizině a pro svou povinnost ve chmurné hodině, jež nedala mi zoufat bez útěchy — já miluji vás, moje drahé Čechy ! Josef Václav Sládek Hody, hody do provody — dejte vejce malovaný ... VESELÉ VELIKONOCE přeje všem redakce a administrace, 73 [pageend9]NAŠE POVÍDKA JAN CEP POSLEDNÍ v e l ik o n o c e »Ještě letos«, pomyslil si Vojtěch a snesl s půdy klapačku, která tam odpočívala od minulé Bílé soboty mezi sušeným pelyňkem a zavařeninou. Krásná klapačka z ořechového dřeva, do hnědá vyleštěná, s temnějšími žilami vnikajícími hluboko dovnitř. Otec ji udělal Vojtěchovi, když šel před lety ponejprv na tuto mužskou výpravu, a přesto vyťukalo kladívko do prkýnka sotva dva nehluboké důlky. Ořechové dřevo je ořechové dřevo ! Cestou na shromaždiště uprostřed návsi uvědomuje si Vojtěch výhody dospělého věku. Jde si pěkně s rukama v kapsách, nástroj má zavěšen za kladívko v přezce vzadu u kalhot, a nemusí se ničeho bát. Je už mezi nejstaršími, oba» kaprálové« jsou jeho dobří známí — ach, teď by se to teprv chodilo klapat ! Vojtěch si s povzdechem vzpomíná na tu první cestu, když se v něm srdce tetelilo strachem, poněvadž neznal nikoho z těch velkých chlapců, kteří přišli z druhého konce vsi, z těch podivných uliček a koutů, kam se V ojtěch dosud nikdy nedostal. Což, kaprálové ještě ušli, dbali na pořádek a na spravedlnost, ale byli tam kluci ukrutní a zlomyslní, jako třeba ten Souček s krkem popíchaným od blech, s tváří jako křížala, který šlapal člověku schválně na paty a tloukl mu klapačkou do hlavy a do zad. Vojtěchovi je to dnes k smíchu, dnes by se mu už nikdo neodvážil šlapat na paty, ale tenkrát mu najednou vyhrkly slzy do očí a doma si s lítostí prohlížel odřené opatky. To první klapání mu vůbec nejde nějak na rozum. Kudy to tenkrát chodili? Byl tam nějaký potok, přes který ho musil kaprál přenést — byl to Josef Nemerád, loni měl svatbu s Aničkou Sovovou — bylo cítit vůni nových vrbových prutů, a před chalupou Hrachovi- nových s tím bílým koněm na vratech dělal starý Vrba otýpky. Měl ještě na hlavě rezavou beranici a kluci na něho pokřikovali : » Hej, strejce, ať vám se z ní nerozlezou !« A starý Vrána za nimi hrozil sekerkou. Kluci věděli, že dělají od Zeleného čtvrtku do Bílé soboty práci důležitou. Starý Vrána byl ty dni sesazen se svého úřadu, zvony byly tiché, a nebýt klapání, nevěděli by lidé, kdy je poledne ani klekání ani tři hodiny. Šli vážně v průvodu dvakrát přes celou ves — po jedné straně dolů, po druhé nahoru — a lidé vycházeli přede dveře, sundávali klobouky a pátrali s dorozumívacím úsměvem mezi dvojicemi, kde je jejich Franta nebo Josef; ale Franta a Josef brali svou věc doopravdy a minuli práh rodného domu s důstojným sebeovládáním. Na dolním konci odbočilo několik kluků s jedním kaprálem do postranní uličky, aby také u Kovářů a v Bejčírně věděli, že se mají modlit »Anděl Páně«, a sešli se zase na konci dědiny u sloupu nejsvětější Trojice, obehnaného železným plůtkem. Čtyři nejstarší chlapci si stoupli do rohů, pověsili klobouky na železné hroty, vzali do každé ruky po jedné klapačce a vykročivše zároveň levou nohou obešli několikrát sloup říkajíce : » V poli stojí svátý kříž...« Potom si klekli k ostatním na trávník a modlili se » Anděl Páně«. Stávalo se, že nachomejtla-li se k tomu nějaká vážná osoba, pokývala hlavou a řekla : » Ale mleli jste to, kluci, jen co je pravda !« Ten první rok směl jít Vojtěch na klapání jenom v poledne, protože nebylo jisto, dostal-li by se za soumraku v bezpečí přes ten Hracho- vinův potok, a ráno zase bylo příliš brzo vstávat o čtyřech hodinách. Probudil se obyčejně, když se shora ozval hromadný suchý hluk, rozléhající se rázně v modravém vzduchu, a poslouchal s lítostí, jak se to blíží až k oknům a pak zase pomalu zaniká. Ale to bylo jen první rok, později ho už nikdo neudržel doma. Když přišel tentokrát k houfu před kaplí, měl ho už kaprál Hynek Vavrdů zapsaného v notýsku a u jeho jména jednu čárku. Vyrazili křepče po chodníku okolo stavení, který se měkce bořil pod nohama, a zamířili k Dolnímu konci. Vojtěch byl mezi těmi čtyřmi, kteří obcházeli s dvěma klapačkami nejsvětější Trojici, a když došli na zpáteční cestě až do uliček domkářské čtvrti, už se v nich dobře vyznal. Potok u Hrachovinových tekl krotce mezi kamením a bílý kůň na vratech zdvíhal dodnes 74 [pageend10]jednu nohu. Na trávníku před pastouškou vonělo borové chvojí, ale u špalku na otýpky už neseděl starý Vrána, poněvadž loni umřel. Poledne tonulo v tetelivé modři, prosáklé slunečními paprsky, a pupeny v zahradách prudce vydechovaly. Zato večer ještě přebíhalo po těle lehounké mrazení jako jemná horečka a jarní vůně bloudily osaměle v chlád- noucím soumraku. Než došli kluci na Horní konec, byla už skoro noc. Když přeskakovali potok, zakolísala se na hřebeni křišťálové vlny zlatá skvrna měsíce. Ráno se scházeli za úplné tmy a Hynek Vavr- dů jim připisoval čárky při svíčce přilepené na výstupku ve zdi. Bylo jich mnohem méně než včera, protože drobotina zůstala doma, ale zato se cítili jako jeden muž. V poslední chvíli ještě přiběhli opozdilci, vlekouce za sebou tkaničky od střevíců, a drkotali se zimomřivě v zapjatých kabátech. Zvuk klapaček se rozléhal návsí a odrážel se v koutech dvojí ozvěnou, kterou nebylo slyšet ve dne. Chlapci byli hrdi na svou práci a nepřišlo jim na mysl, že vlastně znázorňují křik židů domáhajících se smrti Páně. Velký pátek v černé barvě a s » Ecce lignum ...«, zpívaném výš a výš, odvrátil pozornost od hlavního oltáře k Božímu hrobu. Vojenští vysloužilci v zelených uniformách a s tetřevími pery na kloboucích stáli na stráži před krabatou jeskyní, v níž odpočívalo Tělo po hrozném » Eli, E li...«. Monstrance s bílou hostií tiše zářila mezi květinami, zatím co se setmělou klenbou rozléhaly střídavě zpěvy Křížové cesty, zakončené drásavým žalozpěvem, v kterém naříkaly větry a vyly vody nad smrtí svého Tvůrce. Večer při východu z kostela udeřil člověku znenadání o tvář teplý vzduch. Druhý den ráno vstával Vojtěch s mírným třesením do tmy proražené prosvítajícími obdélníky oken, navlékal na sebe ve spěchu šaty složené od večera na židli vedle postele a chápal se klapačky, jejíž kladívko provázelo polohlasným ťukáním jeho kroky od prahu k vratům. Chlapci vykonávali to ráno svůj úkol s obzvláštní pozorností. Nemluvili spolu, jenom rytmické nárazy jejich klapaček se odrážely ode zdí domů a zněly přes střechy do polí. Byli si více než jindy vědomi toho, že jsou to dnes staří, kteří si ještě hovějí v postelích, kdežto oni bdí. Byť se zdála cesta od kaple k nejsvětější Trojici a nahoru až k bílému koni na vratech sebezdlouhavější, dojde se tam přece dřív, než se naděješ, a jedno klapnutí bude chtěj nechtěj poslední. Chlapci se dívají trochu smutně na své nástroje, které jsou odsouzeny k mlčení až zas do příštího Zeleného čtvrtku, a ti, kteří klapou letos naposledy, mají tísnivý pocit, že něco nezadržitelně končí a něco neznámého nastává. Hynku Vavrdovi, který měl jít ještě před prázdninami do učení, uletělo při poslední ráně kladívko, a Vojtěch si s lítostí pomyslil, čí teď asi bude jeho krásná ořechová klapačka, nejhezčí ze všech. Chlapcům se nechce rozejít, loudají se v hloučku až nazpět ke kapli a tam se zastavují u rybníčka, jehož voda je v této jitřní chvíli tichá a čistá. Vědí, že už takhle nebudou nikdy pohromadě, a jsou plni rozpaků. » Pojďme se umýt«, navrhuje najednou Hynek Vavrda, užívaje naposledy své kaprálské autority, a všichni sundávají čepice a sestupují po břížku kluzkém od rosy. Už jsou shýbnuti nad vodou, už se ozývá šplouchání mnoha rukou, a najednou bác ! něco se zmítá v louži, něco ohromného, co nelze dobře rozeznat uprostřed stříkající vody, a chlapci se zmateně dívají jeden na druhého, nevědouce v první chvíli, který z nich chybí. Než se mohou vzpamatovat, drápe se to nemotorné těleso na břeh, umáčené a zplihlé, a s vlasy přilepenými na tvář, s ústy roztaženými v rozpačitém úsměvu : sám » kaprál« Hynek Vavrda ! » Zatočila se mi hlava«, povídá Hynek se smíchem, a už se smějí všichni, smějí se nahlas uprostřed tiché návsi, smějí se z náhlého osvobození a z vděčnosti kamarádovi, že jim takto usnadnil rozloučení. — Trochu tesknoty však přece zůstalo ; Vojtěch ji cítil až do pozdního odpoledne, až do té chvíle, kdy zazněl od Božího hrobu zpěv triumfu. Potom se průvod hnul za cinkotu zvonků a vláni korouhví ven z kostela a srdce se vzdouvalo tajemnou radostí jako bělostný baldachýn, do kterého se opíral teplý vítr. Hudba, zpěv, rány z hmoždíře a dunění zvonů se mísilo v slavný příboj ; ale když se najednou pozdvihl nad hlavami klečícího zástupu bílý kotouč uprostřed sršících paprsků, bylo slyšet s cinkotem zvonků jenom závratnou píseň skřivánci nad mladým osením. [pageend11]POZNÁMKY O KULTUŘE JOSEF MICHAL Co je kultura? Abychom pochopili, co je kultura, musíme si objasnit aspoň všeobecně její vztah k přírodě. Příroda je stvoření se svou činností a zákonitostí nedotčené dosud člověkem, nepodrobené dosud lidským cílům. O kultuře mluvíme pak tam, kde člověk přírodu zušlechťuje, pěstí. Kultura, můžeme tedy krátce odpovědět, je zušlechtěná, vědomě zušlechtěná příroda. Přírodou ovšem nemyslíme jen přírodu mimo člověka, nýbrž také přírodu v člověku. Bylo by lépe užít výrazu » přirozenost«. Příroda v tomto smyslu je sice sama v sobě dokonalá, jasně omezená a specifikovaná, ale přitom zdo- konalitelná. Yí to každý sedlák, že mu na poli bez práce nic neroste, a ví to každý z nás, že být Člověkem v plném smyslu neznamená jen narodit se a dýchat. Kultura věcná a osobní Podle toho, co je předmětem lidské činnosti —- příroda mimo člověka, nebo v člověku, rozpadá se kultura na dva veliké a základní celky : na věcnou a osobní kulturu. Věcná kultura je representována obory, které se uplatňují v kulturních vědách a zřízeních a v technice. Polem osobní kultury je člověk sám ve svých ideálech a ve svém ethosu. Tyto dva kulLurní celky jsou na sobě závislé. Rozlišujeme je, ale víme, že věcná kultura je podřízena duchovní. Osobní kultura je » raison d’etre« věcné kultury. Obojí kulturu tvoří člověk —■ hodnoty mimo sebe i hodnoty v sobě. Protože však vtiskuje každé své činnosti pečeť své osobnosti a protože nemůže tvořit hodnoty vyšší než k jakým ho uschopňuje jeho vnitřní život, je každá věcná kultura odleskem kultury osobní, odleskem nitra. Tak se mluví o proletářské, bur- žoasní, křesťanskéíkultuřePatd. Netřeba poznamenávat, že i kulturní■ krise má prameny v krisi člověka. Základem každé kultury je tedy člověk, jeho ideál a ethos. Osobní kultura je pramen a měřítko kultury věcné. Drasticky to pověděl F. Sheen.:» Nebezpečnější je revolver v rukou zločince než atomová bomba v ruce sv. Františka.« A kard. Faulhaber duchaplně poznamenává : » Duše kultury je kultura duše.« Duchovní a tělesná kultura Necháme stranou věcnou kulturu a obrátíme se ke kultuře osobní. Zde musíme znova rozlišit : tělesný a duchovní prvek v člověku určují dvě pole osobní kultury : tělesnou a duchovní. Kultura těla pěstuje vitální hodnoty, ty, které slouží přímo biologickému a rasovému rozvoji a nepřímo jen duchovnímu růstu. Kultura ducha má za přímý předmět duchovní růst. I tyto dvě kultury jsou sice rozlišné v cíli a předmětu, ale ne nezávislé : je zřejmé, že tělesná kultura musí sloužit duchovním hodnotám. Vidíme ovšem, že tomu tak dnes není, že rovnováha mezi tělesnou a duchovní kulturou je porušena. Kultura těla je přeceněna a nepřirozeně vystupňována. Stala se samoúčelnou, neslouží duchovnímu růstu a poslání. Tím však také ztratila svůj smysl, zpronevěřila se svému úkolu. Nedá se už ani kulturou — t. j. kvalitativním obohacením přírody — nazvat, obrátila se proti přírodě, stala se něčím protipřirozeným. Vidíme to ve sportu, v módě, v cestování, jak se tělesná zdatnost, krásný oděv a zevnějšek staly nezávislými hodnotami. Úpadek duchovní kultury Tímto parasitním přeceněním kultury těla je znehodnocena kultura ducha. Peníze sice nejsou měřítkem hodnot, ale je to známka hlubokého úpadku, že fotbaloví hráči jsou placeni lépe než universitní profesoři a královny krásy víc obdivovány a ctěny než básníci a matky. V Itálii dokonce středoškolští profesoři stávkovali, protože nejsou s to uživit svým platem rodinu. Jiná známka znehodnocení duchovní kultury je přílišná specialisace. University (universitas rerum) jsou v nebezpečí, že se z nich stanou vyšší odborné školy, kde se studenti naučí biologii, chemii, dějinám nové a staré doby, ale to všechno bez vztahu k celkové pravdě. Partikularita ve vědění vede k partikulárním a bezprostředním cílům. Vědění se stává jen prostředkem k dosažení zaměstnání a systémem zkoušek. S celým vzděláním se zachází jako s očkováním, nebo spíše s vysvědčením o očkování. Má-li duchovní kultura uzdravit, musí získat nadvládu nad kulturou těla a dobýt zase své universality. 76 [pageend12]Stupnice hodnot Toto všechno předpokládá, že musíme dát hodnotám správnou stupnici : seřadit hodnoty podle hodnoty. Nejníže stojí hodnoty užitkové, pak vitální, nad nimi duchovní, a nejvýše hodnoty náboženské a mravní. Do užitkových hodnot spadá technika a hospodářství. Vitální hodnoty jsou zdraví a tělesná zdatnost. Duchovní hodnoty jsou pravda, osoba, společnost. Mravní a náboženské hodnoty vrcholí ve svatosti. Pravá kultura je možná jen tam, kde je zachováno toto seřazení, neboť platí ve všem, že nižší musí sloužit vyššímu. Technika a zdraví podmiňují hmotnou existenci, pravda a náboženství existenci duchovní. Člověk sahá svou podstatou do dvou světů : svou tělesnou přirozeností do světa hmoty, duchovní přirozeností do sféry ducha. Hmota a tělesnost nevytvářejí osobnost: působí jen rozlišení mezi individuy, jednotlivci — jako se liší kámen od kamene. Cím níže sestupujeme po stupních bytí, tím více je rozlišení jen numerické — a čím výše vystupujeme, tím jasnější je rozlišení kvalitativní. Kámen od kamene se liší velmi málo — barvou, tvrdostí. Osoba od osoby se liší nesmírně: vnitřním životem, osudem, reakcí atd. Proto také ústí kultura, která slouží jen hmotné existenci člověka, t. j. ta, která uznává jen hodnoty užitkové a vitální, nebo je přeceňuje — v materialismu a v mase. Vyhlazuje osobnost. Projdete periferií velkých moderních měst, kde jsou užitkové a vitální hodnoty nakupeny od vodovodu až po televisi, a uvidíte spousty lidí, kteří se liší oděvem a výrazem obličeje, jejichž nitro je však znivelisováno na úroveň novin a posledního kina. Žijí a myslí z cizího. Nebo jdete na fotbalový zápas, a uvidíte, kam vede přeceněná tělesná kultura a záliba v ní. Je to zřejmé : Tělesná a věcná kultura nemají za úkol a nejsou ani schopny vytvořit osobnost, nýbrž zabezpečit a rozvinout její hmotnou, časnou existenci. A když není podřízena vyšším cílům, formuje člověka podle svého obrazu a podobenství — a výsledkem je bezejmennost, stádovost a jepičnost. Duchovní a náboženské hodnoty aktivují naproti tomu vyšší stránku v člověku. Ta se pak neřídí pudy, vášněmi a davovou psychosou, nýbrž pravdou, dobrem, vědomím poslání a odpovědnosti. Osobnost znamená vládu ducha, a vrcholí ve svatosti. Svatost se pak ztotožňuje s hrdinstvím. Křesťanství a kultura Církev nemá přímé kulturní poslání. Její poslání je »spasit« svět. Kultura, i ta nej vyšší, je z tohoto světa. Království Boží není z tohoto světa. Nepřímo však, tím, že zprostředkuje nej vyšší hodnoty, tím, že přináší nej vyšší ethický ideál — člověk stvořen k obrazu Božímu — je křesťanství též kulturním faktorem. Dává možnost nej intensivnějšího rozvoje osobnosti. To platí i o věcné kultuře, jak vyplývá z jiné úvahy. Cíl křesťana (a každého člověka) je mimo tento svět. Tento cíl si však musí zasloužit, tak jako si dělník zasluhuje svou mzdu. Zasloužit, to znamená spolupůsobit na výstavbě světa, znamená též uskutečňovat Boží příkaz : Rosťte a množte se a naplňte zemi. Jen tím, že křesťan žije plně a odpovědně svou pozemskou existenci, připravuje si existenci věčnou. Bylo by ještě třeba promluvit o tom, jak je kultura na náboženství závislá, o tom, že nej- vyšší hodnota není ani filosofie, ani umění, ani jakákoliv věda, nýbrž svatost, v níž se řeší všechny pozemské protiklady. Ale vedlo by to daleko — a psalo o tom mnoho povolanějších. Oč nám zde běželo, bylo ukázat, že pravá kultura se neobejde bez kultury osobní a že kultura osobní záleží především v kultuře ducha. Je tak zřejmý křesťanský universalismus : neochuzuje a neosekává skutečnost, avšak hie- rarchisuje ji. Je-li tato hierarchie porušena nebo převrácena, nastává krise a mstí se na přirozenosti samé. 77 [pageend13]rozhledy SOUMRAK NA VÝCHODĚ (Mezinárodní přehled.) Pásmo významných událostí ve světě se od závěru loňského roku vinulo cestami obzvláště klikatými s hlediska zeměpisného. Začalo na Blízkém Východě, ve Svaté zemi, staro-nově dnes nazývané Izraelem. Odtud se vinulo do naší stověžaté Prahy, kde byla velká konference Sovětů se všemi satelity ; pak do Paříže, která se po posledních francouzských volbách stala rudější než kdy jindy ; pak přes Severní Afriku, rovněž zrudlou, avšak prolitou krví bojovníků, do Bílého domu ve Washingtonu, v němž se konala významná konference anglo-ainerická ; a nakonec se vrátilo zpět na Blízký Východ, kde se věci vyvíjejí špatně. Na počátku tedy byla Svatá země. Se břehů biblického jezera Genesarotskóho, blíže Nazaretu, podnikli izraelští Židé v polovině prosince loňského roku vojenský vpád do syrského území. Byla to — podle jejich výkladu — odveta za různé nepřístojnosti, jichž se prý syrské branné síly dopouštěly v pohraničním pásmu. Způsobivše značnou škodu, včetně padesáti mrtvých na syrské strano, vrátili se židovští útočníci zpět za svou hraniční cáru. Avšak škoda politická, kterou svým činem izraelská vláda zavinila jak sobě tak i jiným, přesáhla brzy, a daleko, místní význam této násilné akce. Věc byla vznesena před Radu bezpečnosti Spojených národů. Tam byl počin Izraele přísně odsouzen a izraelská vláda dostala ostré ponaučení, že zákon » oko za oko, zub za zub «, je značně zastaralý a že je dnes v příkrém rozporu s mezinárodním právním řádem, závazným pro členy Spojených národů. Jednomyslné odsouzení bylo jedním z nejpřísnějších v dosavadní historii Spojených národů. To však byl jenom úvod k důsledkům ještě vážnějším. Židovský ťitok proti Sýrii byl první vojenskou akcí většího měřítka v palestinské oblasti od roku 1949, kdy tam bylo uzavřeno příměří mezi Izraelem a jeho arabskými sousedy. Vzbudil veliký rozruch mozý těmito sousedy a doutnající arabské vášně proti Židům vzplanuly znovu živelným plamenem. Vzplály tím živelněji, že se jim vzápětí dostalo znepokojivé posily z Moskvy. Soudruh Chruščcv, vystupující čím dále tím více do popředí ve vedení sovětské zahraniční politiky, zlomil hůl nad Jerusalemem a veřejně odsoudil Izraele jako » stálého ohrožovatele sousedů od samých počátků své existence « a jako » nástroj imperialistických mocností proti arabským národům «. Od té doby se Blízký Východ proměnil v temnou dílnu nevypočitatelných nebezpečí, v níž se jen brousí meče, kují divoké plány, a z níž se co chvíli ozývají apely, veřejné i tajné, po dodávkách zbraní, letadel, tanků a munice. Mezitím se koncem ledna odehrávalo v Praze divadlo pozoruhodné v jiném směru. Obklopen generály a maršály, jakož i hluboce shrbenými hřbety československých patolízalů, předsedal soudruh Molotov konferenci tak zvaného Varšavského paktu, který má býti sovětskou protiváhou vojenského paktu Severoatlantického. Konference stála ve znamení dvou významných rozhodnuti týkajících se Německa. Bylo na ní veřejně vyhlášeno, že jako replika ke znovuvyzbrojení Západního Německa byla v Německu Východním zřízena » národní lidová armáda «, v důsledku čehož bylo Východní Německo přijato za člena Varšavského vojenského paktu. Kromě toho dala konference sovětské vládě příležitost, aby formulovala jasně svoji novou politiku v německé otázce. To, čemu nasvědčovalo stanovisko Rusů na poslední konferenci zahraničních ministrů v Ženevě, které bylo zásadně záporné v otázce sjednocení Německa, se nyní projevilo naplno. » Je na čase «, prohlásil soudruh Molotov v Praze, » aby byla jasně pochopena skutečnost, že jsou dvě Německa, jedno západní a jedno východní. K jejich sjednocení nemůže dojiti jinak nežli souhlasem obou «. To znamená, že se Sověty vzdaly naděje na zrušení západoněmeckého vyzbrojení, jakož i naděje na sjednocení Německa podle jejich receptu, nepřijatelného pro západní velmoci. Této naděje se vzdaly na nedohlednou dobu, takže jejich politikou se nyní stala snaha po mezinárodním uznání dvou německých států, Německa západního a Německa východního. To. retrospektivně vysvětluje, proč jim tolik záleželo na navázání diplomatických styků s bonnskou vládou, ke kterémužto účelu pozvali loni kancléře Adenaucra do Moskvy. To také vysvětluje, proč sovětští satelite, mezi nimi Československo, nyní usilují o obdobné navázání diplomatických styků s Bonnem. Diplomatické styky s vládou východoněmeckou už mají, takže navázáním stejných styků s Německem Západním by jen právně utvrdili skutečnost, že jsou Německa dvě, obo plně uznávané na mezinárodním poli jako dva zvláštní státy. Avšak západoněmecká vláda není ochotna opakovati se sovětskými satelity to, k čemu přivolila v případě Ruska jen za cenu propuštění německých zajatců z ruského zajetí. Zavrhuje zásadně myšlenku dvou německých států a trvá na tom, že celé Německo musí býti sjednoceni). Proto není ochotna navázat! diplomatické styky s nikým, kdo uznává Východní Německo » de iure « za zvláštní stát. Zatím, co tyto diplomatické tahy se odehrávaly na Východě, byla v Paříži sestavována nová vláda s obvyklou pracností. Na saméin prahu letošního roku šla Francie do obecných voleb, které dopadly tak, že mohly sotva dopadnout i hůře. Během funkčního období předchozího parlamentu ztratila Francie Tndočínu a její državy v Severní Africe upadly do stavu chronické vzpoury. Každému francouzskému voliči musilo býti jasno, že Indočínu jim vzal komunismus přímo a že tentýž komunismus usiluje zo všedi sil, aby jim odebral i Severní Afriku, prozatím nepřímo, prostřednictvím tamních nacionálistů. Za těchto okolností je věru těžko pochopitelné, jak na takový stav' věcí mohli francouzšti voliči odpověděli tím, že zvolili do nového parlamentu o 50 komunistů více nežli jich bylo v parlamentě předchozím, a že z nich udělali daleko nejsilnější stranu ve sněmovně. » UboJjá Francie «, zněl obecný komentář veřejného mínění v ostatních západních zemích. Vláda, která byla sestavena na podkladě volebních výsledků, se nazývá »republikánskou frontou«. Je nejlevější, jakou Francie kdy měla od Časů předmnichovské » lidové fronty «, jež se zasloužila lvím podílem o Mnichov a následující žalostné zhroucení Francie na frontách válečných roku 1940. Srovnání oné » lidové fronty « s dnešní » republikánskou frontou « se smutně vnucuje s neodbytnou zlověstností. Neboť Francie, nutný to článek v obraně západního světa proti východní hrozbě, je pod svým novým 78 [pageend14]režimem nejen ubohá, ale současně také nebezpečná. Jedním z prvních činů jejího nového zahraničního ministra, jímž je socialista Christian Pineau, bylo vypočísti všechny hříchy spáchané proti Francii nikoliv komunistům, ale Američanům a Angličanům. Při tom se pan Pineau slavnostně zavázal, že bude považovat za svoji přednostní povinnost prozkoumali a zlepšiti všechny možnosti koexistenční spolupráce se Sovětským svazem. » Ubohý pan Pineau «, bylo by možno dodati ke komentáři o jeho zemi. Jeho velké předsevzetí nemůže nepřipomenouti jednoho jeho předmnichovského předchůdce z doby, kdy »lidová fronta« vládla ve Francii. Jmenoval se Georges Bonnot. Ten také pilně prozkoumával a zlepšoval možnosti spolupráce s mocností, která tehdy připravovala zhoubu Francie, s nacistickým Německem. Výsledkem jeho zkoumání byl Mnichov a vše, co následovalo. V květnu pojede pan Pineau do Moskvy se svým ministerským předsedou, jménem Guy Mollet, aby zlepšovali francouzský poměr k Sovětům. Existence jejich vlády závisí ve sněmovně na hlasech komunistů. Tam už pan Mollet učinil první krok ke stmelené spolupráci s komunismem. Nenašel pro to nic jiného než návrh zákona, který už parlamentu předložil, na zrušení státních podpor všem katolickým školám ve Francii. Po skličujícím obrazu Francie a Severní Afriky, která se vůcihledě vyvíjí v novou Indočínu, se černá kronika posledních týdnů poněkud rozjasňuje uspokojivými výsledky porad mezi britským ministerským předsedou a americkým presidentem ve Washingtonu. Konaly se počátkem února a vyvinuly se tak úspěšně, že Sir Anthony Eden mohl označiti nynější spolupráci obou velmocí za lepší a těsnější nežli kdy jindy. Porady se vztahovaly na všechny důležité otázky ve světě, a ve všech bylo dosaženo souladu. V Evropě sovětská politika dvou německých států byla zavržena (»považujeme Spolkovou vládu německou — t. j. bonnskou — za jedinou německou vládu, která byla zřízena svobodně a zákonitě a která je tudíž jediná oprávněna mluviti jménem německého lidu v mezinárodních věcech <<, pravilo o tom závěrečné washingtonské komuniké) ; na Blízkém Východě bylo rozhodnuto působiti na Židy i Araby v duchu smířlivém a nepřilévati oleje do ohně dodávkami zbraní ; v dalších částech Asie bylo usneseno pokračovat! společně v obranné politice Bagdadského a Jihoasijského paktu ; na Dálný Východ byla adresována jasná výstraha komunistické Cíne, že jakýkoliv její útočný čin proti sousedům by vyvolal společný zákrok obou velmocí proti ní. Konečně pro porobené národy za Železnou oponou bylo podepsáno prohlášení, že obě velmoci neustanou usilovati mírovými prostředky o obnovu lidských práv všude tam, kde byla dočasně potlačena. Jak zřejmo, zabývala se washingtonská konference převážně záležitostmi asijskými, předvídajíc pohnutý vývoj věcí v této oblasti. A skutečně Asie nepřestala od té doby soustředovati pozornost světa. ¡Sdružený stabilisujíeí vliv Anglo-Američanů tam naráží na vliv sovětský, popichující kde jaké národní vášně proti skutečnému či domnělému » kolonialismu « Západu. Arabský svět, povzbuzován injekcemi moskevských sympatií a československých zbraní, dostupuje bodu varu, který nepředpovídá nic dobrého. Typickým příkladem je Jordánsko. Je to stát malý a chudý a je politickým výtvorem Anglie, která jej hýčkala po třicet let, investovala miliony do jeho pouští, a vytvořila mu armádu, Arabskou legii, kterou mu platí a která byla jediným seriosním vojskem všech arabských států dohromady v bojích proti Židům roku 1948. V tomto státě, pod tlakem veřejného mínění, divoce rozbouřeného proti evropskému » kolonialismu «, odmítla nedávno jordánská vláda přistoupiti k mocenskému seskupení Bagdadského paktu, organisovanému Anglií, a dne 3. března jordánský král sesadil anglického velitele Arabské legie a poslal jej domů do Anglie. Bylo to vzbouření proti britskému vlivu, které pro arabský svět může vypadati hrdinsky. V širších světových souvislostech však tím přestává býti, neboť vyvolává nebezpečí, že místo Arabské legie se jordánský král jednoho dne octne obklopen rudou gardou ruskou. Kdyby žil někde na ostrově v širém oceánu, bylo by to konec konců jen jeho věcí. Protože však vládne nad územím položeným v oblasti životně důležité pro demokratický svět, není to jen jeho věcí. Velká Britannie je strážkyní zájmu demokratického světa na Blízkém Východě, avšak posice její se tam značně ztenčují. Po vyklizení Egypta, Sudanu a Suezského kanálu, jsou její dnešní potíže v Jordánsku a na ostrově Kypru zjevy velmi povážlivé. Kdyby měla býti vytlačena i odtud, nastalo by na Blízkém Východě mocenské vakuum, které by se mohlo státi osudným pro celý výsledek » studené války «. V každém případě však je, bohužel, nepopiratelnou skutečností, že světla evropských posic mizí na Východě jedno po druhém, a že tam nastává soumrak evropského vlivu, velmi znepokojivý pro budoucnost svobodného světa. Zdenek Petr SVATÝ TÝDEN V JERUSALEMĚ (Dopis ze Svaté země) Na Velký pátek se konají obřady na Kalvárii. Tam je maličko místa, proto jo tam velká tlačenice, a přece tam mnoho lidí přichází, aby byli přítomni uctění umučení Krista Pána tam, kde se událo. Při pašijích, když se přijde ko smrti Páně, kleká jáhen k místu, kde stál kříž, a tam zpívá: »A nakloniv hlavu, zde vypustil duši. « Ostatní obřady jsou jako všude jinde, s tím však velkým rozdílem, že má člověk stále tu převládající myšlenku, že ta tajemství, jejichž památka se koná, se udála zde, právě na těchto místech, že zdo bylo zvoláno slovo tak nesmírného významu : » Dokonáno jest (spasení lidstva) ! « O 11. hod. se koná ulicemi Jerusalema křížová cesta. Už dlouho před ustanoveným časem se scházejí zástupy k I. zastavení a odtud pak to je řeka hlav, která se valí úzkými uličkami města ke Kalvárii. Do chrámu Božího hrobu se nevejde leč ma- » ličká část účastníků. Odpoledne je věnováno soukromé pobožnosti, ale večer o 7. hod. se věřící shromažďují zase v basilice na t. zv. » pohřeb Kristův «. Ze sakristie františkánů vychází dlouhý průvod knězi, reholníků a zpěváků a ubírá se na Kalvárii. Tam, u oltáře smrti Páně, se koná obřad » snímání s kříže «. Na oltář se postaví kříž s tělem Krista Pána, jehož údy jsou pohyblivé. Za zpěvu hymnů přicházejí jáhnové, snímají trnovou korunu s hlavy Páně, a kladivem vytloukají a kleštěmi vytahují hřeby z jeho rukou a nohou a pak pomalu po plátně spouštějí tělo dolů na připravené plátno. Při tom sbor zpívá hymny a písně. Po okouření těla Páně berou čtyři jáhnové prostěradlo a snášejí je s Kalvárie dolů na # Kámen pomazání«. Tam bylo podle tradice pomazáno tělo Páně k pohřbení, tam je také 79 [pageend15]nyní pokropeno voňavkami a vonnými bylinami a pak je neseno do hrobu, kde je uloženo. Během obřadu je sedm zastávek, při každé z nich se pronáší jedno kázání, vždy v jiném jazyku. Začíná se italským, pak je německé, francouzské, anglické, arménské, arabské a nakonec španělské. Bývá okolo 11 hod., když so lidé rozcházejí. Na Bílou sobotu ráno jsou obvyklé obřady zase v basilice Božího hrobu. Odpoledne se tamtéž koná slavný průvod, který obchází třikrát hrob Krista Pána. Ve Velikou noc jsou tam zpívány jitřní hodinky a slavná mše sv. Dopoledne pak je slavná pontifi- kální mše sv., jíž se účastní diplomatičtí zástupci všech katolických států, zástupci místních úřadů a vojska. Po mši sv. je opět slavný průvod, který obchází třikrát sv. Hrob. Zpívají se při něm evan- gelní svědectví o zmrtvýchvstání od všech čtyř evangelistů. V pondělí velikonoční je františkánská pouť do Emauz, místa, které bylo dějištěm události, o níž vypráví toho dne evangelium. Změny v liturgii Svatého týdne, které byly v Církvi zavedeny na zkoušku v posledních třech letech, nebyly uvedeny do liturgie Božího hrobu, a letošní ještě větší změny také budou stěží provedeny. Příčinou toho je ustálený program bohoslužeb, mající platnost zákona a s nímž by bylo nesmírně těžko hýbati, protože žádné změně nepřivolí spolu- majetníci basiliky, pravoslavní Bekové a Arméni. Josef Šírá STALINISMUS A KOMUNISMUS Téměř veškeren světový tisk srovnával vo svých komentářích k 20. sjezdu komunistické strany Sovětského svazu tento sjezd se sjezdem předcházejícím. 19. sjezd se konal v říjnu 1952, několik měsíců před smrtí Stalina, idolu všech komunistů. Stalin sám sjezdu předsedal.* Kdokoliv by se odvážil říci něco proti Stalinově způsobu vlády, padl by do rukou všemocné tajné policie Beriovy. Hlavní pro jev na 19. sjezdu trval 5 hodin. Stalinovým jménem projev přečetl Malenkov. Každý se domníval, že stárnoucí diktátor tímto gestem chtěl označit Malenkova za svého nástupce. V březnu 1953 Stalin náhle zemřel. Smuteční řeč nad rakví pronesli Malenkov, Beria a Molotov. Molotov mezi jiným prohlásil, že Stalin, » pokračovatel v díle Leninově ... obohatil marxismus a leninismus «, že » neúnavně vedl stranu a zemi k uskutečnění komunistického programu ... A proto«, končil Molotov, » musíme zůstat vždy věrnými žáky Stalinovýma « Čtyři měsíce po Stalinově smrti byl zatčen Lau- rentij Beria. Byl zbaven veškeré moci, vyloučen z komunistické strany, obžalován jako zrádce a nepřítel sovětského lidu a odsouzen k smrti. 23. prosince 1953 byl rozsudek vykonán. Krvelačný vůdce policejní moci Sovětského svazu, který měl na svědomí tisíce nevinných životů a který uvrhl miliony do pracovních táborů, stal se obětí policie, kterou sám vybudoval. Než ani Malenkov se neradoval dlouho ze smrti svého soka. 8. února 1955 se vzdal svého úřadu předsedy rady ministrů. Předurčený nástupce Stalinův se kajícně přiznal k svým omylům. Prý neměl dost zkušeností ve vedení státních záležitostí a překážel účinnější činnosti rady ministrů. Ustoupil tedy »zkušenějším« a silnějším. Snad si tím zachránil život. Hlavní proslov na 20. sjezdu komunistické strany Sovětského svazu pronesl nový generální tajemník strany Chruščev. Mluvil téměř 7 hodin. (Lidová demokracie z 16. února otiskuje doslovně proslov na 12 plných stránkách.) Ostatní řečníci (a mezi nimi i Malenko v) Chruščevův projev jen komentovali a chválili. Ani no tři roky po Stalinově smrti se přišlo na to, že se Stalin mýlil. Jeho omyly veřejně odhalili ti z jeho nejbližších spolupracovníků, kteří ho za života prohlašovali za » geniálního budovatele komunismu «, za » genia socialismu«, za » největšího a nejmoudřejšího muže všech dob «. A když Chruščev ve svém projevu opakoval rouhavá slova Internacionály, že » nikdo nám nepřinese vykoupení, ani bůh, ani car, ani hrdina«, odsuzoval kult osobnosti, lépe řečeno kult Stalina. Tento ostrý útok na osobu, která po 20 let byla přímo zbožňována a o jejíchž slovech se nikdo neodvážil diskutoval nebo pochybovat, bude mít jistě velkou odezvu v komunistických stranách všech lidových demokracii. Padl idól, zmizel mythus. Třeba opravovat. Avšak s kultem Stalina nebyl odsouzen kidt Lenina, ano bylo učiněno vše možné, aby tento kult byl obnoven a oživen. »Totalitní« ráz komunistického státu zůstal nedotčen. I když mrtvý Stalin se stal z oportunních důvodů obětním beránkem za stále trvající nedostatky sovětského systému, přece jen žádný sovětský občan se neodváží pochybovat o tom, co stanovil Lenin, nebo kritisovat dnešní sovětské mocipány. Nestačí veřejně obvinit z omylu Stalina, nestačí rehabilitovat některé z těch, které on spolu se svými pomocníky, dnes kritiky, odsoudil a poslal na popraviště, abychom nabyli přesvědčení, že totalitarismus v Sovětském svazu se skončil. Bylo by nutné otevřít brány vězení a koncentračních táborů a propustit z nich všechny nevinné oběti, ne pouze některé z nich. A především by musela být vrácena nezávislost a svoboda všem národům, které Stalin uvrhl do otroctví, a které toužebně čekají na něco víc než na revisi učebnic dějepisu. Cíle komunismu se nezměnily. » Věrnost leninismu jo tajemství úspěchu naší strany «, pravil Chruščev na začátku svého dlouhého projevu. » Bohužel«, pokračoval Chruščev, » pokyny, jak je vypracoval velký Lenin, nebyly v minulosti dostatečně zachovávány, a proto je nutné so k nim vrátit. Leninovy teorie ale mají být uváděny ve skutek a aplikovány »tvůrčím způsobem«, a ne » dogmaticky «, doslovně, » frazérsky « ; mají být dále rozvíjeny, a to na základě nejnovějších dějinných zkušeností a na základě rozboru živé skutečnosti. Výmluvný příklad tohoto » tvůrčího uplatňování« Leninových teorií nám dává ta část Chruščevova projevu, která skutečně originálním způsobem vykládá známou marxisticko leninskou teorii o nevyhnutelnosti války, pokud nebude poražen imperialismus a nastolen komunismus. Války prý už nejsou nevyhnutelně nutné, protože válka není jen hospodářský jev (tak to říkal Lenin, který mluvil jen o » nadstavbách «). Válka prý dnes závisí též na třídních vztazích, na politických silách, na organisaci a na vědomé vůli lidí. » Dnes tu jsou mocné sociální a politické síly, které zabrání imperialistům rozpoutat válku « ; je však stejně nutné, aby » všechny síly, které jsou proti válce, byly bdělé a byly zmobili- sovány «. 80 [pageend16]Prozatím tedy zůstává heslem dne : » mírová koexistence«. Ne proto, že vůdcové komunismu se zřekli svých plánů ovládnout svět, nýbrž proto, že mají ještě zapotřebí pomoci obchodu se zahraničím. Přes velký rozvoj průmyslu — a bylo by nebezpečné tento rozvoj podceňovat —■ komunisté potřebují Čas, aby zvýšili úroveň sovětského hospodářství, a pak aby se pokusili nastolit komunismus v jiných zemích. Sám Chrušěev přiznal, že » jen nenapravitelní chvastouni« mohou zavřít oci a nevidět, že se Sovětům dosud nepodařilo v hospodářství předcit západní země. Podle Chrušceva přechod ke komunismu může být uskutečněn v některých zemích tím, že komunisté získají většinu v parlamentě vytvořením nějaké národní nebo lidové fronty. Jinde prý budou nutné k vítězství světového komunismu násilí, revoluce, občanské války a » ostrý boj revoluční třídy«. »Není ale pravda«, dodává cynicky Chrušěev, » že my komunisté považujeme násilí a občanskou válku za jediný prostředek k přeměně společnosti. Sáhneme-li ke zbraním či ne, to závisí na stupni odporu vykořisťovatelů ...« Tedy s jedné strany mírová koexistence, s druhé strany se považuje na dovolený prostředek násilí, revoluce, občanská válka a pravděpodobně i válečné srážky místního rázu, jako jsme jich byli svědky v Koreji a ve Vietnamu. Podle Chrušceva tedy mírová koexistence nevylučuje násilí. A v ideologii komunismu se o míru ani nemluví. Tam existuje jen boj, třídní boj a nenávist. »To, že jsme pro mírovou koexistenci s kapitalismem, neznamená, že může být zmírněn boj proti měšťácké ideologii, proti zbytkům kapitalismu. Je povinností stranických organisací zesílit bdělost v ideologické práci, chránit ostražitě neporušenost marxistické nauky a vést odhodlaný boj proti všem přežitkům měšťácké ideologie «. Tento úkol připadá v první řadě tisku, literatuře, umění, vědě, rozhlasu a kulturně osvětovým organisacím. Mezi » měšťáckou ideologii« řadí marxisté a také Chrušěev náboženství. Můžeme tedy očekávat, že po 20. sjezdu komunistické strany Sovětského svazu boj proti náboženství a proti Církvi nejen bude pokračovat, ano, že zesílí, zvláště na poli výchovy a propagandy. • sp AMERICKÝ PŘEHLED K pátému výročí deportace ndp. arcibiskupa Berana z Prahy ndp. opat Ambrož Ondrák rozeslal poselství všem členům kardinálského sboru a ordi- nářům i opatům ve Spojených státech a v Kanadě, s prosbou o modlitby za umlčenou Církev v Československu. Zároveň požádal vynikající americké politiky, aby podnikli kroky k obnovení náboženské svobody v naší vlasti. Reakce jak církevních tak politických představitelů byla velmi příznivá a bylo přislíbeno mnoho modliteb i řada kongresních reso- Íucí. Otázka náboženské svobody v ÖSR bude pravděpodobně předmětem jednání ve světové or- ganisaci Spojených národů. * * * Studentské výtržnosti ve státě Alabama potvrdily, že rasový problém ve Spojených státech je dosud nevyřešen. Šestadvacetiletá Autherine Lucy se dala zapsat jako posluchačka filosofie do jarního semestru na universitě v Tuscaloosa. Byla to první Černošská studentka v dějinách této vysoké školy. Její kolegové a kolegyně, dosud pod vlivem tradiční bělošské nesnášenlivosti, zaplnili druhého dne travnaté prostranství před universitní budovou a vytáhli průvodem do ulic. » Autherine musí pryč «, provolával rozčilený dav, zatím co surovější živly házely shnilými jablky a starými vejci po kolemjdoucích černoších. Slečna Lucy se jako obvyklo dostavila na přednášky, při čemž její dva průvodci jen stěží unikli zranění. Po několika dnech pohoršlivých poměrů akademický senát ustoupil veřejnému nátlaku a Autherinu vyloučil, nejprve z důvodů její osobní bezpečnosti, později protože obvinila vedení vysoké školy ze zaujatosti. Problém odlučování tím ovšem není ani zdaleka vyřešen. Nejvyšší soud Spojených států rozhodl loni, že odlučování je nezákonné, avšak jeho rozhodnutí nebylo zatím všeobecně uplatněno. Staré rasové předsudky z doby před Lincolnem, tak příznačně vystižené v románu Margaret Mitchelové (Jih proti Severu), dosud straší v hlavách mnohých jižních gentlemanů. Většina amerického národa však odlučování rozhodně odsuzuje a v převážné většině států bylo již dříve odstraněno. Jen na jihu se věc táhne a se zákony o zrušení odlučování se neprorazí bez hlučných protestů. Ostatně i mezi katolíky došlo k několika pohoršli- vým výstupům. V osadě Jesuit Bend byl černošský kněz, chystající se sloužit mši svátou, zdvořile vykázán z kostela ; proto byl kostel církevně uzavřen a na osadu uvalen zákaz služeb Božích. Dvě ženy napadly černošskou katechetku, poněvadž učila i děti bělochů, a za to obě dvě byly vyloučeny z Církve. Situace se ještě přiostřila, když devětasedmde- sátiletý arcibiskup Joseph F. Rummel z New Orleans rozhodl zavést rasové zrovnoprávnění ve všech školách své arcidiecése. Zároveň pohrozil exkomunikací všem, kdo by překáželi uplatnění tohoto dekretu. Ve svém pastýřském listě arcibiskup označil rasové odlučování jako » mravně špatné a hříšné, poněvadž proti výslovnému přání Stvořitelovu znemožňuje jednotu a solidaritu lidského pokolení«. Požádal všechny lidi dobré vůle, bělochy i černochy, 0 spolupráci na velkém díle rasového smíření » v duchu spravedlnosti a lásky «. % * * Jako každoročně, tak i letos se konaly v březnu po celých Spojených státech kostelní sbírky ve prospěch pomocného fondu katolických biskupů. Loňský výtěžek akce se rovnal 132 milionům dolarů ve zboží, rozděleném prostřednictvím NCWC po celém světě. Byla to největší pomocná akce pro zahraničí v dějinách Spojených států. Americká vláda, která 1 dříve spolupracovala s War Relief Service, slíbila letos katolickým biskupům levný nákup nadbytečného obilí a jiných potravin ze státních skladišť. * Viky 11. března sloužil v katedrálo vc Washingtone slavnou mši svátou za ndp. arcibiskupa Berana ndp. opat Ondrák. Ten též přednesl ve čtvrtek 8. března obvyklou modlitbu před zahájením zasedání v americké poslanecké sněmovně. V modlitbě vzpomněl pátého výročí deportace českého primasa. 81 [pageend17]život z víry Je mnoho věci, které se vám zdají nekonečné sladké a strašlivé žádoucí, a -přece se jich musíte vzdát. A s druhé strany v náboženství katolickém je tolik vécí krutých, máme-li jim věřit, tolik věcí pohoršujících, máme-li je konat, ponížení tak nemilosrdné našich malých myšlenek a naší malé osoby. Ale nebojte se, je toho třeba. Nevéřte tem, kteří vám budou říkat, ze mládí je proto, aby se bavilo. Mládí není stvořeno pro požitek, mládí je stvořeno pro hrdinství. Je to pravda, je potřeba hrdinství mladému člověku, aby odolával pokušením, která ho obklopují, aby věřil zcela sám učení povrženému, aby se odvážil čelit, aniž ustoupí o krok, důvodu, rouhání, výsměchu, které plní knihy, ulice, deníky, aby vzdoroval své rodině a svým přátelům, aby byl sám proti všem, aby byl věrný proti všem. Paul Claudel v dopise J. Riviěrovi POZNALI HO PŘI LÁMÁNÍ CHLEBA ... Úryvek z velikonočního kázání sv. Augustina na 24. hlavu evangelia sv. Lukáše o učednících jdoucích do Emauz, je dnes právě tak časový jako před 1600 roky. Co tedy znamená, drazí bratři, tato tajemná událost ? Přijde k nim a stane se jejich hostem, po ceste ho nepoznali, poznali ho teprve při lámání chleba ? Naučte se ujímali cizích lidí — v nich přijímáte Krista ! Cožpak nevíte, že v každém křesťanovi, kterého se ujímáte, přijímáte Krista? Vždyť on sám praví : » Cizincem jsem byl, a ujali jste se me «. A když se mu namítne : » Kdy pak jsme tě viděli jako cizince?«, odvětí: »Co jste učinili jednomu z nejmenších těchto mých bratří, mne jste učinili« (Mat. 25, 35.38.40). Když se tedy křesťan ujme křesťana, to je vzájemná služba údů (jednoho těla): hlava se raduje a považuje to, co bylo uštědřeno údu, za dar sobě samé. Tak hladový Kristus dostává jíst, pít, když žízní, tak je šacen ve své nahotě, přijímá pohostinství jako cizinec, ošetření v nemoci. To jsou nevyhnutelné věci během pozemské pouti. A my se s nimi musíme setkat během života ve světě, kde Kristus trpí. Kristus strádá ve svých věřících, ač sám o sobě má hojnost. On, který strádá v jiných, má všeho dost a (chce) strádající přivést k sobě (do hojnosti). Tam pak nebude hlad, žízeň, nahota, nemoc, plahočení se světem, námaha, bolest. Vím, že tyto věci tam nebudou, nevím však, co tam bude. Znám totiž jen věci, které tam nebudou. Věci, které tam nalezneme, » žádné oko nikdy nevidělo, žádné ucho nikdy neslyšelo, žádné lidské srdce na ně ani nepomyslilo« (1 Kor. 2,9). Během této pozemské pouti můžeme milovat a toužebně očekávat tak velké dobro ; nejsme však schopni dostatečně jeho velikost pochopit myšlenkami nebo vyjádřit slovy. Já alespoň to nedovedu. Snad se mě, bratři, zeptáte, kdo to dovede. (Nevím), a jestli kdy někoho naleznete, přivedte mě také k němu do učení. Vím jen to, že » ten, který má moc «, jak říká svátý Pavel, » vykonat na nás věci nad pomyšlení nesmírně vznešenější, než oč my prosíme nebo chápeme« (Ef. 3, 20), přivede mě tam, kde se splní slova Písma : » Blažení, kdož žijí ve tvém domě, budou te chválit na věky « (Žalm 83, 5). To bude celé naše zaměstnání — chválit Boha. A bylo by možno chválit, aniž bychom milovali? A to, co budeme milovat, musíme vidět. Budeme tedy vidět pravdu, a ta pravda bude Bůh, kterého budeme chválit. Tam dosáhneme splnění toho, co dnes zpíváme : »Amen — Pravda je — Alleluja — Chvalte Pána !« Přeložil Česlav Velecký DŮVĚRA Dal jsi mi, Pane, tichý zpěv, nej tišší zpěv na této zemi, a Často úzko, úzko je má, když pomyslím na Boží hněv — Co proti zbrani zmůže zpěv, ta tichá píseň srdce mého, věřícího i zrazeného, když už se všude hrne krev? Ale já vím (a silný jsem, třebaže rodný krov se řítí), že dopřeješ nám zvítěziti nad, slabostí i osudem. Jsme nehodní a hloupí učni, li, jimž se zřítil vlastní dům. Však hledme, každé kvítko luční s důvěrou hledí k nebesům ... . Pavel Javor (Ze sbírky : » Nad plamenem píseň «) » Středověk je navždy za námi. Nemůžeme jej vzkřísit k životu, nesmíme ani vyvolávat jeho stíny. Ochranná střecha, kterou křesťanské státy minulých století rozestřely nad Církví, se zhroutila, a veřejný život moderního světa až do posledního zbytku se vymkl duchovnímu vedení. Vždy víc a více Církev vidí, že je výhradně odkázána na vlastní, vnitřní, nadpřirozené prameny své síly, jako byla v prvých křesťanských stoletích. Od mocností země opuštěna, ne-li dokonce pronásledována, Církev bude mít jedinou ochranu : svou svobodu. Ale jenom tam a jenom tak dlouho se tato ochrana ukáže účinnou, kde a pokud sami věřící ve svém nitru budou chránit a živit svátý oheň. « Hertling, Římské myšlenky o reformaci. # % # »Evropa nevěnovala Asii dostatečnou pozornost. Evropa neposlouchala volání po naději milionů Číňanů, Indonésanů, Japonců, Indů, Pakistaneů, Vietnamců a spousty Afričanů, kteří touží po národní nezávislosti, kteří nechtějí koloniální režim. Evropa zneuznávala příliš, dlouho naději Asie a Afriky. Cheeme-li však mít mezinárodní mír, nesmíme považovat Evropu za střed světa. Je fakt, že Evropa se stává čím dál tím víc poloostrovem, přívěskem Asie. Kde je množství, tam je budoucnost světa. Kde je množství, tam je naděje Církve. Proto katolíci celého světa musejí být solidárnější s katolíky Asie a Afriky. « Zástupce Vietnamu Truong Kong Úu na mírovém kongresu ve Florencii 1955. 82 [pageend18]stalo se doma, v exilu a jinde ve svété V ŘÍMĚ. — Narozeniny Pia XII, a výročí jeho volby za papeže znovu ukázaly, jak velké vážnosti a lásce se těší svátý Otec na celém světě, u katolíků i nekatolíků. Zvláštní články věnovaly osobě a dílu Pia XII. všechny přední deníky národní i světové. Podle zprávy vatikánské tiskové služby již 5. března přišlo do Vatikánu na 30.000 telegramů. Vatikánská radiote- legrafieká stanice jen 2. března přijala z Londýna asi 2.000 radiogramů. Dopisů adresovaných sv. Otei bylo 3. března na 27.000 ; 500 bylo zasláno doporučeně (velký počet těchto dopisů byl ze zemí za Železnou oponou) a 600 spěšně. Blahopřání přicházejí doslovně ze všech pěti světadílů od hlav států, od členů vlád, církevních osobností, ústavů, řeholních řádů i jednotlivců : vojáků, sportovců, dělníků, nemocných. Zmínky zasluhují tři bedny dopisů holandských dětí; tuto akci uspořádala redakce dvou katolických časopisů Okki a Taptoe. 50 nej krásnějších dopisů bylo přeloženo do italštiny a odevzdáno sv. Otci. Některé děti přikládají něco ze svých úspor; jeden bodrý chlapec podle holandského obyčeje vložil do dopisu velký tlustý doutník. První gratulanti byli nemocní. 1. března večer přišli do Vatikánu (dva na nosítkách) a poslali sv. Otci kytici květin a hostii pro zítřejší mši svátou. Pius XII. obětoval tuto mši za všechny nemocné celého světa. 2. března ráno blahopřály sv. Otci děti. Asi 200 jich bylo, většinou z Říma, 20 bylo z ciziny. Každý ve své řeči pověděl kratince své blahopřání (anglicky, francouzský, polský, ruský, madarsky, německy atd.). Svatému Otci odevzdali velký dort s 80 svícicka- mi. V neděli 4. března byli přijati v audienci členové diplomatického sboru pověřeného u Svaté stolice. Svatý Otec k nim promluvil o úsilí Sv. stolice za mír mezi národy. Z mnoha darů, které byly Piu XII. odevzdány, zasluhuje zmínky kniha s 33 pojednáními o životním díle Pia XII. a o jeho zásluhách na př. o mír, o dělnický svět, o mariánskou úctu, o země Umlčené Církve atd. Autory jsou přední katolické osobnosti, jako Daniel Rops, Christofer Dawson, Tomáš Merton, Jacques Maritain, Fulton Sheen, Oskar Halecki, Romano Guardini a jiní. Slavnostních bohoslužeb v basilice sv. Petra za přítomnosti sv. Otce v neděli II. března se zúčastnilo 29 kardinálů, asi 100 biskupů, nejvyšší vatikánské osobnosti, členové mimořádných misí z 51 zemí (mezi nimi i několik zemí jako Kanada a Švýcarsko, které nemají diplomatické styky s Vatikánem, a osobní zástupce presidenta Eisenhowera) a na dvacet tisíc slastných Římanů a poutníků. Slastných řekli jsme, protože lesk slavnosti překazilo velmi nepříznivé počasí (nový sníh !). Proto též se nekonal chystaný hold na náměstí před basilikou. Když se v poledne Pius XII. ukázal v okně své soukromé pracovny, tisíce na náměstí mu nemávaly na pozdrav šátky a kapesníky, nýbrž ... deštníky. * Ke cti Pia XII. uspořádala vláda německé spolkové republiky výstavu německého liturgického umění po druhé světové válce, a Ustav sociálních věd při papežském učilišti otců dominikánů Angelicum Týden evropských studií. * Péčí římské odbočky Apoštolátu svátého Cyrila a Metoděje byla 15. března sloužena v kapli P. Marie Sněžné v basilice Santa Maria Maggiore mše svátá za svátého Otce. Celebroval ordinář Poláků v zahraničí arcibiskup Msgre Gawlina. Po mši svaté vykonal pobožnost východního obřadu » Moleben« ordinář Ukrajinců arcibiskup Msgre Buěko. Asistovali bohoslove! římských slovanských kolejí. * Pius XII. přijal v audiencích za uplynulé týdny mimo jiné americké vojenské piloty, kteří s letadel shazovali hmotnou pomoc italskému obyvatelstvu postiženému sněhem a zimou, a abiturienty římské střední školy » Liceo Ennio Quirino Visconti«, kteří složili zkoušku dospělosti před 40 lety (toto » Liceo« navštěvoval též Pius XII. jako student a tam dosáhl nej vyššího vyznamenání, zlaté inedajle). * Rozhlasem promluvil k žákům katolických škol v USA : poděkoval jim za jejich dosavadní pomoc a prosil o nové modlitby a almužny pro trpící děti celého světa. * Posvátná kongregace obřadů jednala o blahořečení ženy z Madagaskaru, Viktorie Rosoamanarivo, černé sv. Alžběty Du- rynské ; zemřela r. 1894 v pověsti svatosti ve věku 36 let; a o blahořečení sluhy Božího Karla de Foucauld, konvertity, řeholníka trapisty a na konec poustevníka v Haggarských horách uprostřed Sahary : tam byl též zavražděn r. 1926. * V Miláně zemřel 29. února apoštol italských mrzáěků Don Gnocchi, ve věku 54 let. Don Gnocchi založil v Itálii několik útulků » Pro juventute«, v nichž se dostává ošetřování i výchovy asi 2.000 mrzáckir. Ještě ve své závěti Don Gnocchi vykonal hrdinný skutek lásky. Odkázal své oci dvěma slepým mrzáěkům, tak aby oni viděli Boží světlo, když už ho zde nebude. Operace očí byla vykonána několik hodin po smrti hrdinného kněze. Pohřbu Dona Gnocchi se zúčastnilo mimořádně mnoho lidí, byl přítomen oficiální zástupce vlády. * 3. března zemřel v Piímě Evžen Zolli, někdejší profesor hebrejštiny na několika italských universitách a do r. 1945 velkorabín římské židovské obce. Pak se stal katolíkem, a z vděčnosti k Piu XII. za jeho činnost ve prospěch židovských souvěrců za rasového pronásledování přijal na křtu svátém jméno Evžen. Profesor Zolli byl znám svými spisy o Starém Zákoně a jeho vztahu k Novému. Nej menší gratulanti ve Vatikáne u Pia XII. DOMA. — Podobně jako v celé Evropě i v ČSR zuřila leots mimořádně krutá zima. Nej nižší teploty byly zaznamenány začátkem února : na Skalnatém Plese —30°C, v Praze-Ruzyni —27° v noci a — 19° odpoledne (nejnižsí teplota za posledních 25 let), v jižních Cechách teplota klesla až na —35°, ve Zvoleni na Slovensku —29°. Mrazy způsobily velké škody na elek. 83 [pageend19]trickém a telefonním vedení, na vodovodech, a vázla silniční i železniční doprava. Lidé netrpělivé naslouchali všem povětrnostním zprávám a denní tisk nejednou musil těšit lidi a vyvracet všelijaké pověsti o blížících se nových sněhových bouřích. Režim opětovně vyzýval občany, aby šetřili uhlím, a havíře, aby vytěžili více. Vládní prohlášení z 18. února přiznává » značné potíže« národního hospodářství. Jako za Hitlera byly » uhelné prázdniny«. Teplota minus 15° se držela téměř celý únor. * Pro špatné počasí bylo odloženo zahájení tradiční »Matějské pouti« z 25. února na 3. března. Obětem mrazů nabídly pomoc USA, ale čs. vláda ji zdvořile odmítla, z prestižních důvodů. * Majitelé televisních přijímačů mohli za dnů zimní Olympiády v Cortině shlédnout přímo některé závody a zápasy v ledním hokeji, pokud byly vysílány společně všemi západoevropskými televisními stanicemi. Praha byla zapojena na tuto » Eurovisione« prostřednictvím Východního Německa. Obraz prý byl poměrně dobrý, zato byla špatná hlasatelská služba. Hlasatel překládal komentář z němčiny, prý neovládal odborné výrazy, ani nepoznal některé Čs. závodníky. Dlouhé poznámky o tomto vysílání v tisku poukazují na něco nevídaného v ČSR — kdežto v západní Evropě jsou takové mezinárodní pořady častým zjevem (o amerických pořadech » Od B pobřeží k pobřeží« ani nemluvě). Ozvaly se i kritiky dosavadního československého televisního vysílání, kdysi tak vychvalovaného, a volalo se po nutnosti » televisního« styku se zahraničím. A vůbec olympijští representanti udělali svým krajanům málo radosti. Neúspěch dal podnět ke kritice vedení dnešního sportu. V olympijské přehlídce národů pochodovali oblečeni v šedé pláště s kožešinkou a placatou čepicí, jakou nosil » velký a moudrý dělnický president« Gottwald. S 41 závodníky a závodnicemi jelo 25 funkcionářů a rozhodčích a 23 žurnalistů. Měl tedy každý aktivní závodník alespoň jednoho » průvodce«. Závodníci se mohli volně pohybovat až poslední dva dny. Mezi závodníky prý nepanoval dobrý duch a nejednou si postěžovali, že jsou i finančně drženi zkrátka. Když přijeli do Cortiny, byli velmi mile překvapeni českým dopisem, jímž je přivítal místní farář Msgre Forer. Dopis byl otištěn v Katolických novinách, prý doslovně, ve skutečnosti byla vynechána tato slova : » Dovoluji si vám zaslat pořad bohoslužeb a ujišťuji vás, že česky mluvící kaplan vyjde velmi ochotně vstříc všem vašim přáním. Doufám, že přátelské styky sportovců tolika národů, zúčastněných na olympijských hrách, přispějí k prohloubení vzájemné úcty a k vzájemnému sbatře- ní všech národů, poněvadž jsme všichni bratří v Kristu a synové téhož nebeského Otce.«*V ČSR se objevuje nová vlna antisemitismu. Několik Židů, kteří dosud pracovali v ministerstvu zahraničního obchodu, bylo v posledních měsících propuštěno a někteří dokonce zatčeni. Kladou se jim za vinu nedovolené přesuny zboží, sabotáž a vůbec nesplnění dodávkových lhůt do zahraničí. Tento nový antisemitismus snad má vztah k obchodním smlouvám s arabskými zeměmi. * V posledních týdnech bylo uspořádáno několik soudů s » kulaky a záškod- níky« v Bratislavě, Bmě-Králově Poli, Holešově, Uh. Hradišti, Hlinsku, Vítkově atd., zřejmě aby se našli vinníci nedostatků v národním hospodářství. * Čs. exteritoriální území ve štětínském přístave bylo odevzdáno polské lidové republice za přiměřenou náhradu, podle vzájemné dohody z 13. ledna. * 29. ledna odjelo z Prahy do SSSR 270 vysokoškoláků na 12 dní. * Temné světlo na statistiky o milionech nových KW- hodinách vrhá zpráva na př. bratislavských úřadů, že po čas vysílání hokejových zápasů byla elektrická síť silně přetížena. * Ve vile Bertramce bude uspořádáno museum W. A. Mozarta. Má být otevřeno nejpozději 12. května, protože 13. května se má konat v zahradě Bertramky první koncert. * Černošský soubor » Everyman Opera« z Nového Yorku zavítal 8. února cestou z Moskvy též do Prahy a předvedl několik představení své opery »Porgy a Bess«. Opera byla nadšeně přijata diváky a také kritikou, kteří jakoby zapomněli, že ještě před nedávném jazzová hudba byla známkou úpadkového Západu. * Podobně se nyní těší oblibě komunistů francouzský filosof existencia- Iista Jean Paul Sartre. Tuto oblibu si vysloužil svou nedávnou návštěvou v Sovětském svazu (ta dotvrdila a dokončila jeho dosavadní lidský vývoj) a pak protože nabádal francouzské voliče, aby při lednových volbách dali svůj hlas komunistické straně. * Barevný film » Družba velkých národů« o zájezdu Bulganina a Chruščeva do Indie byl promítán též v Praze. * Výstavku dokumentů o » teroristické činnosti americké vysílačky Svobodná Evropa«, uspořádanou v budově ČTK v Praze, si prohlédli členové velvyslanectví a vyslanectví dvanácti států (jen !). * Pražská Akademie výtvarných umění oslavila 5. února 160 let trvání. Akademií prošli téměř všichni čeští umělci, jako Mánesové, Aleš, Slavíček a Svabinský, * V Karlových Varech v lázeňském domě » U zlatého klíče« bude ve třech síních uspořádáno Museum Karla Marxe. Dům patřil kdysi MUDr. Ferdinandu Flechelsovi, u něhož se léčil Marx. * Kaple sv. Maří Magdaleny u mostu Svatopluka Čecha v Praze byla posunuta o 36 metrů, protože překážela komunikaci při vjezdu do letenského podjezdu. Posun si vyžádal velkých a dlouhých příprav. Kaplička byla podložena betonovým věncem a usazena na zvláštní podvozek. Pomocí olejových válců byla po kolejnicích kaplička posunována. * Filmová fakulta Akademie musických umění v Praze oslavila 10 let trvání. Fakulta vychovává budoucí dramaturgy, scénáristy, režiséry, kameramany a producenty filmu i televise. * Z 15. na 16. únor zemřel v Praze ing. Otokar Sourek, nejlepší současný znalec tvorby a života Antonína Dvořáka. Připravoval velkou soubornou edici Dvořákova díla. Bylo mu 73 let. * V Hanoi v Sev. Vietnamu byla otevřena výstava čs. výtvarného umění. * V ČSR bylo prodáno 43.056 televisních přijímačů, ale jen 32.119 je přihlášených. Tedy 10.967 se »dívá« na černo. * K 750. výročí založení královského města Uherského Hradiště — 1957 — bude nad základy kostelíka ve St. Městě u Sildrů postaven památník říše Velkomoravské, v kterém budou shromážděny všechny památky, které byly nalezeny na území Starého Města a pocházejí z říše Velkomoravské. * Palackého universita v Olomouci slaví letos 10 let od svého obnovení. * V Praze se konala premiéra filmu » Rudá zář nad Kladnem«, natočeného podle románu presidenta Zápotockého. * Čedok zve do ČSR turisty z ciziny ; navštíví hudební festival v Praze, shlédnou filmový festival v Karlových Varech a přehlídku lidových tanců ve Strážnici a ve Východně. * V den výročí 25. února byl po prvé ozářen v rámci slavnostního osvětlení města Prahy též vyšehradský kapitulní chrám sv. Petra a Pavla. * Elektrifikace železnic v ČSR pokračuje. První elektrický vlak začal jezdit na trati Zilina-Spišská Nová Ves. * V Bratislavě se staví nový televisní vysilač. Stožár je vysoký 113 metrů a nepřestalo se na něm pracovat ani za největších mrazů. * Ruštině se učí v ČSR ve 12.776 kroužcích. V pražském kraji navštěvuje tyto kursy víc než 22.000 občanů. * Chovanci starobince v Mariánských Lázních budou přeloženi jinam, protože žebrali u lázeňských hostů, komunistických pánů a těch málo hostů z ciziny, a obtěžovali je. * 18. listopadu bylo obnoveno těžení hnědého uhlí na dole Venuše u Mostu. Důl byl před 8 lety opuštěn. * Na pozvání ústředního výboru CSM se bude konat v Praze od 26. srpna do 4. září čtvrtý světový sjezd studentů ; má to býti též oslava 10. výročí komunistického Mezinárodního svazu studenstva. * V Hlinsku továrna Elektropraga začala vyrábět první elektrické holicí strojky. * Kolem roku 1960 má být dána do provozu první atomová elektrárna v ČSR. * V kostele sv. Ducha v Krčině u Dobrušky byl instalován umělecký, kovaný, ručně zlacený lustr, dílo žáků Průmyslové školy Antonína Zápotockého v Hradci Králové. * Město Bohumín slaví letos 700 let od svého založení. * Prostřednictvím národního podniku Kniha lze posílat z ČSR knihy jako dárek. Balíček smí být do 3 kg a cena knih nesmí převyšovat 100 Kčs. * Soubor Domu armády uvedl premiéru dramatisace Křtu svátého Vladimíra od K. Havlíčka Borovského. Je to první večer letošního Havlíčkova jubilejního roku, * V letech 1951 až 1953 bylo ve věznici v Kartouzích, v bloku zvaném Sing Sing, podle zprávy jednoho německého občana 84 [pageend20]propuštěného v listopadu m. r. z vězení a pak repatriovaného, vězněno asi 100 katolických knězi, kteří tam byli vším možným způsobem týráni. Také v jáchymovských dolech se setkal s kněžími. Bylo jich tam až Ž00. Chodili na nejnebezpečnější práci —■ na mletí uranové rudy. U této práce je podle informátora běžným zjevem rozklad plic, protože ruda se mele na sucho a při práci není odssávaeí zařízení, takže prach se dostává do plic. * Podle soukromých zpráv jsou příslušníci čs. armády přemlouváni a nuceni k výstupu z Církve. Nátlak je prováděn jednak v hodinách politické výchovy, jednak i mimo úředně stanovený program. Politický vedoucí vysvětluje nejdříve »podvratnou úlohu Vatikánu « vůči lidovým demokraciím a z brožur předčítá úryvky z procesů proti katolickým knězům, aby dokázal » nepřátelský charakter Církvě«. Později jsou na programu debaty o náboženství vůbec, při nichž je víra odsouzena jako »kapitalistický přežitek sloužící k zotročení lidu«. Nakonec odevzdá politický pracovník každému vojínu osobné formulář s textem, kterým podepsaný žádá o vyškrtnutí z katolické Církve. » Formulář vezmou všichni«, pravil uprchlík, » ale jen málo vojínů jej podepíše. I příslušníci komunistické strany' odmítají. Odvolávají se na ústavu, která jim zaručuje svobodu náboženství.« * 14. února zemřel vldp. František Vybíral, děkan v Rakovníku. Byl pochován na Olšanech. * ČSR omezilo výrobu automobilů pro vysokou režii. Prý je daleko levnější dovážet francouzská auta, na př. zn. Renault. * V sovětském pásmu Berlína byl otevřen Dům čs. kultury. * Katolické noviny ze 4. března přinesly na první stránce fotografii svátého Otce Pia XII. s krátkými životopisnými daty. Totéž měl i Duchovní pastýř v březnovém čísle. Je to po prvé, co se v českých » katolických« publikacích objevují takové věci. A přece je to uboze pramálo ve srovnání s tím, co k oslavě svého papeže napsaly západní katolické časopisy. Výmluvný důkaz té skutečné náboženské svobody! VŠEMI PROSTŘEDKY PROTI CÍRKVI » Věřím v hmotný základ světa jako vědci velcí.« » Na čele jsi začerněný !« »B yl jsem „na popelci” .« Václav Travina:, osmiletá střední škola v Lstení u Prostějova. (Učitelské noviny. - Vydává ministerstvo školství a ROH- Svaz zaměstnanců školství. - R. V., č. 40, 6.10.1955) Děti a babičku neuhlídáš, vyprávěla nedávno v klubu slovenská spisovatelka. Babička přijela — a že vezme vnuka v neděli ráno na procházku. Samozřejmě s ním šla do kostela. Chlapec se vrátil, hrozně se mu v kostele líbilo, a tak sel příští neděli s babičkou zas. — Jaké to bylo, ptám se ho. — Áááále, už tam nepůjdu. Mají tam pořád stejný program, (Literární noviny, 8.10.1955) ĚESTÍ MISIONÁŘI MEZI KRAJANY V NĚMECKU. — V únoru navštívili čeští misionáři krajany v Ambergu, v Režně, v Pasově. V březnu se už konaly, nebo ještě budou konat duchovní obnovy v těchto místech : Schöngau, Gauting, Mnichov a okoii (4 dni), Norimberk (Valka, Zirndorf) 3 dni, Treuch- lin gen, Ingoldstadt, Bensheim, Koblenz, Trevír, Frankfurt, dále v kasárnách dobrovolníků LSCo Kaiserlautern, Pirman- sens, Daumholder, Nahbolenbach, Bad Kreuznach. Při každé misijní návštěvě se koná biblická hodina o umučení Páně s nábož. filmem, postní pobožnost s Křížovou cestou, je dána příležitost k sv. zpovědi a vše je zakončeno mší sv. se společným sv. přijímáním a promluvou. Pro děti se koná náboženská besídka ; misionáři, pokud jim zbývá čas, navštěvují také jednotlivé rodiny, a především nemocné krajany. — V Mnichově pokračují každý čtvrtek Biblické hodiny. V postní době se probíralo umučení Páně podle evangelií. Mimo to se koná- vají náboženské besedy s přednáškami se světelnými obrazy, hovory o duchovním životě v exilu (na př. o náboženských poměrech v Severní Africe přednášel vdp. Fořt z Alžíru). — V pátek 9. března v předvečer 5. výročí uvěznění pražského arcibiskupa Mons. Josefa Berana vzpomněli pronásledované Církve doma při Křížové cestě v kapli otců redemptoristů v Mnichově. Zúčastnil se i j. Exe. ndp. světící biskup pražský Mons. Jan Nep. Remiger. fo (esky misionář ze Závitmých ostrovu píše: Je nás tu knězi málo a práce více, než můžeme zastat. Teď organisuji buňky Katolické akce po vesnicích a za měsíc se. rozjede » Křížové tažení za roilinu«. Patnáct mužů a patnáct žen, které jsem připravil, dá lidem 150 přednášek během jednoho roku v patnácti různých okrscích naší farnosti. Budou to hovory o spořádaném životě, o rodině, o úctě k ženě, o pravé lásce, o náboženství v rodině, o výchově dětí atd. Je to zde nezbytné. Dvě třetiny dětí jsou nemanželské. JUGOSLÁVIE. — Arcibiskup ze Záhřebu kard. Stepinac je stále internován ve své rodné vesnici Krasicích. Jeho dům střeží osm policistů s kulomety. Kdo ho chce navštívit, musí mít zvláštní dovolení záhřebské policie nebo ministerstva vnitra. Zdravotní stav kardinálův je uspokojivý, třebas nezmizela stará nemoc; mši svátou slouží jen s velkou námahou. Ale duch kard. Stepinee je nezlomen. Jako dříve odsuzuje statečně veškero vměšování jugoslávského režimu do vnitřních záležitostí Církve, a stejně pevný je jeho odmítavý postoj vůči organisaci » vlasteneckých knězi«. * Záhřebský jesuita P. Čutal byl odsouzen do žaláře prý pro » neuvážená slova o blízkém konci světa«, ve skutečnosti proto, že poslední léta s velkým úspěchem pracoval mezi katolickou eharvátskon mládeží. * Při nedavme amnestii bylo propuštěno z vězení i několik kněží. Jsou to však téměř jen kněží tělesně nebo duševně zničení, takže jejich smrt v žaláři by režimu ještě více uškodila.Ně- kteří z propuštěných kněží jsou tak chudí, že si nemohou opatřit ani nejnutnější oděv, o lékařském ošetření ani nemluvě. * Tajná policie sdělila všem biskupům a kněžím, že jakákoliv veřejná oslava narozenin a výročí volbv a korunovace Pia XII. lmde považována za spiknutí proti bezpečnosti země. Policie měla rozkaz okamžitě a rázně potlačit jakoukoliv demonstraci prvního nebo druhého března. V ty dny se měly konat taneční' zábavy a schůze, aby se tak odvedla pozornost mládeže od oněch výročí. * Asi před rokem byl v Gurko ve Slovinsku brutálně postřelen a utopen kat. kněz Evžen Su- trin. Jen protože místní obyvatelstvo rozhořčeně protestovalo proti tomuto násilí, byli pachatelé, dva členové tajné policie, 85 [pageend21]odsouzeni alespoň pro jméno na 5 let do žaláře. Nyní byli propuštěni, a směli se vrátit k svému dřívějšímu zaměstnám. IJSA. — Dalším vetem sovětského delegáta Soboleva byl odmítnut návrh amerického delegáta Cabot Lodge, aby všeobecná zasedání organ ¡sace Spojených národů byla zahajována společnou hlasitou modlitbou, kterou by pronesl jeden z představitelů hlavních světových vyznání. Dosud bývalo ve zvyku zahájit tato zasedání minutou ticha, jehož přítomní mohli použít k soukromé modlitbě. Sovětský svaz použil práva veta v UNO už 74 krát, po sedmdesáté páté ho používají proti samérnu Bohu. * Američtí katolíci slavili v únoru Měsíc katolického tisku. Sekretariátu Sdružení amerického katolického tisku zaslal pozdravný telegram president Eisenhower, jenž děkuje katolíkům za jejich přínos k duchovnímu životu národa a za jejich zájem o mravní výchovu mládeže. * Za jižním polárním kruhem byl pokřtěn člen americké výpravy, mechanik Slaton. Jeho žena a tři děti jsou katolíky již delší dobu. ČÍNA. — Ze Sanghaje pronikla zpráva, že čínští komunisté o vánoční noci nahnali místní katolíky do nočního lokálu pochybné pověsti, aby tam byli přítomni nemravnému představení. Oné noci byly přepadeny i sestry karmelitky z Karme- lu sv. Josefa, právě když se modlily v kapli hodinky, a rovněž zavezeny do lokálu. Tyto karmelitky jsou již přes tři měsíce beze mše svaté a bez svátého přijímání, protože odmítly přijmout tělo Páně z rukou neznámého kněze.* Čínští komunisté ve svých časopisech pro mládež učí nenávisti vůči všem, kdo sabotují socialistickou výstavbu. Po nenávisti druhou ctností člena čínské komunistické mládeže je udavačství. Jsou vychvalováni ti, kteří udali otce, bratra, a činí se přímo závody, kdo udá nejvíc lidí tajné policii. V časopise Hsiu Kua Gha z lf>. srpna 1955 serie karikatur zesměšňuje ty, kdo neudali členy vlastní rodiny, kontrarevolucionáře : manžela, který neudal ženu, syna, který neudal otce, otec syna atd. IZRAELSKÉ úřady činí nátlak na židovské rodiče, aby odhlásili své děti z křesťanských misijních škol, jež prý jsou nebezpečím Židovského státu, jak velké je toto nebezpečí, stačí připomenout, že z 300.000 dětí pouze 1.500 chodí do křesťanských škol. * Rada pokřtěných Židů byla propuštěna ze zaměstnání. SSSR. Londýnský katolický týdeník » Tablet« přinesl článek o mládeži a náboženství v Sovětském Rusku. Autor se domnívá, že ruskou mládež lze rozdělit na dvě skupiny : na ty, kteří nemají úctu před žádným zákonem, ani ne komunistickým, a na ty, kteří pomalu a pracně odhalují Boha a Krista. Stará generace stále se hlásí k náboženství. Generace středních let, jež vyrostla za revoluce nebo hned po ní, je bezbožecká nebo lhostejná vůči náboženství. Nová generace však vidí prázdnotu komunismu ; je sice odvážné nazvat ji křesťanskou, přece však je jisté, že se dívá na bezbožectví skepticky. Sovětské noviny otevřeně připouštějí, že v mnohých rodinách najdeme rodiče nevěrce, kdežto děti že věří v Boha. V Rakousku bylo za poslední rok prodáno 145.000 evangelií, zvláště v lidovém vydání známého liturgisty Pia Parsche. Ten dal Společnosti biblického apoštolátu za heslo slova : » DO KAŽDÉ RODINY PÍSMO SVATÉ !« — Kolik z našich uprchlíků nemá jestc nás nový překlad evangelií a apostoláře'í VE FRANCII. — Francouzští katoličtí biskupové protestovali proti návrhu zákona, aby byly zrušeny všechny peněžité podpory udělované soukromým katolickým školám a aby vláda vůbec dbala více rozluky Církve od státu, odhlasované r. 1905 a dosud neodvolané. Jmenovaný návrh — který z politických důvodů má prozatím málo naděje na úspěch — podali radikální socialisté vedení Menděs-Francem, a interpelaci téměř stejného znění podali komunističtí poslanci. Protestuje se proti účasti zástupců vlády při náboženských slavnostech a proti náboženským manifestacím mimo kostel. Má být zrušen zákon Baran- géův a Marieův z r. 1951, podle něhož stát kryl část nákladu soukromých škol ; tím se dostalo jakési spravedlnosti katolickým rodičům, kteří platí jak na státní školy, do nichž své děti neposílají, tak i na soukromé školy, kam jejich děti chodí. Soukromé školy ve Francii navštěvuje 41 % dětí, odborné školy dokonce 56 % všech žáků, a velká většina z nich jsou školy katolické. Zrušit podpory by tedy bylo nespravedlivé. * V Lisieux v Karmelu oslavila šedesáté výroči své řeholní profese sestra Jenovefa od Přesvaté tváře, ve světě Celine Martinova, sestra sv. Terezie od Ježíška. Celine, dnes Bótiletá, umožnila své mladší sestře vstoupit do Karmelu, tím že vzala na sebe péči o nemocného otce. Později se též stala karmelitkou. V MAĎARSKU. — Budapeštský rozhlas oznámil, že byl propuštěn z vězení kněz eisterciák P. Justin Baranyai a 8 katolických laiků, kteří byli odsouzeni spolu s kard. Mindszen- tym. P. Baranyai, bývalý profesor církevního práva na buda- peštské universitě, prohlásil před soudem všechny své výpovědi z vyšetřovací vazby za vynucené únavnými výslechy a týráním. Obhájce žádal lékařské dobrozdání, ale soudce je odmítl, a P. Baranyai byl odsouzen na 15 let žaláře. Toto propuštění devíti nespravedlivě odsouzených srovnává vatikánský deník 1’Osservatore Romano s omilostněním, jehož se dostalo před časem kard. Mindszentymu, arcibiskupu Msgru Groszovi a několika polským biskupům. Byli prý propuštěni z vězení, ale nikdo o nich nic víc neslyšel, ani není známo místo jejich pobytu. Není to tedy rehabilitace nevinných, nýbrž jenom zevnější gesto, jehož má být použito k zahraniční propagandě. KDO NASTOUPÍ NA JEJICH MÍSTO? — Každý měsíc přicházejí zprávy o úmrtí dalších kněží ve vlasti, předčasně umírajících přemírou práce a nervovým vyčerpáním. Mnozí so bolestně táží: Kdo nastoupí na jejich místol Domácí semináře zničeny, řeholní domy rozptýleny. Y zahraničí máme jediný kněžský seminář pro výchovu našeho českého a slovenského kněžského dorostu, poloprázdný, Nepomucenum v Římě. Vážným kandidátům by otevřel brány i benediktinský seminář v Lisle v Americe, anebo i jiné semináře. Těm, kdo cítí povolání k řeholnímu životu, se naskýtá možnost přihlásit se téměř do všech řádů a kongregací, které působily v našich zemích, a následovat tak ty, kteří se už připravují na budoucí misionářské úkoly v osvobozené vlasti u oblátů Neposkvrněného početí P. Marie, u salesiánů, u dominikánů, jesuitů, salvatoriánů, benediktinů a snad i jinde. I pro pozdní povolání by se našlo místo. Volá-li tě Pán, drahý příteli, poraď se s knězem, který tě dohře zná, anebo si napiš o informace do Říma: Nový život, Roma, Via della Con- ciliazionc, 1. - Jtalia. V USA. — V Chicagu zemřel 23. ledna místopředseda Cs. živnostenské strany v* exilu Karel Blažek. Za zemřelého byla 26. ledna sloužena mše svátá v jesuitském kostele v Torontě péčí oblastní organisace ZOS v Kanadě, za velké účasti krajanů. V SSSR. — Ve výroční den Stalinovy smrti bylo mausoleum s jeho rakví zavřeno, prý protože se v mausoleu pracovalo. Nebylo dlouhých řad sovětských občanů, kteří by se chtěli pokochat pohledem na mrtvého genia a posílit se v bojí za komunismus. Jen dvě kytice umělých květin položili neznámí ctitelé před vchod do mausolea. Na výročí Stalinovy smrti zapomněla i » Pravda«. 86 [pageend22]p o z n á m k y DEKUJEME VŠEM, kteří nám už poslali předplatné. Je však jeMé mnoho tcch, kdo čtou na dluh. Nejlépe dokážete své přátelství k Nov. životu, pošlete-li nám obratem předplatné na rok 1956. Návod, jak předplácet, najdete na poslední straně v 3. odstavci dole. STÉ VÝROČÍ SMRTI Petra Jakovle- viče Caadajeva, jednoho z prvních ruských filosofů, připadá na 26. duben tohoto roku. Jeho jméno a myšlení je ještě dnes, po stu letech, vyjma malý okruh odborníku, téměř neznámé. A přece by si zasloužil naší větší pozornosti, poněvadž dávno před Solovcvcrn měl odvahu veřejně zaujmout kladný postoj ke katolické Církvi, a poněvadž právě tento kladný postoj byl jedním z důvodů, proč byl po uveřejnění svého prvního Filosofického listu úředně vyhlášen za šílence, na dlouhou dobu vyřazen ze společnosti a navždy mu bylo znemožněno vydávat tiskem své spisy. — Velkým přínosem k poznání tohoto zajímavého myslitele byl překlad jeho hlavního díla » Filosofických listů«, vydaný v Praze v roce 1947 drem J. Va- šicou. K tomuto vydání byla připojena také výborná úvodní studie prof. Či- ževského. — V příštím čísle přineseme článek o důvodech jeho obdivu pro katolickou Církev. js NĚKOLIK DAT o Příručním slovníku jazyka Českého. — Toto slovníkové dílo Csl. akademie věd shrnuje náš jazykový poklad zhruba od r. 1880. Ze starších spisovatelů se v něm užívá pokud možná příkladů jen pro slova obecně známá v současném jazyce spisovném, a to hlavně ze spisovatelů klasických, jako Němcové, Havlíčka, Tyla, Erbena, Čelakovského, Kollára, Máchy, Palackého, Šafaříka. Jednotlivé části PS vycházely takto: L 1935-1937 (A-J), II. 1937-1938 (K-M), III. 1938-1940 (N-O), IV. 1941-1943 (P-průsvitnč), V. 1944-1948 (průsvitněli - li), VI. 19481951 (S-Š), VIT. 1951-1953 (T - vůzek), VIII. 1953-1955 (vy - zapytlačiti). Z posledního (IX.) svazku máme zatím 224 stran (až k heslu závod). Všechy díly dosud uveřejněné obsáhly téměř 10.000 stran, celý slovník má zpracovat přes 200.000 hesel. Skoro ke všem slovům jsou uváděny doklady z pramenů. Celkem je citováno na 1.800 spisovatelů, časopisů a novin. A právě v citacích z autorů platí PS už po druhé daň době. Za německé okupace censura nedovolovala uvádět jména režimu nepohodlná, hlavně osob žijících a působících za hranicemi (na př. Eduard Beneš), autory židovské a komunistické (František Langer, Otokar Fischer, Pavel Eisner; Ivan Olbracht, Jaroslav Seifert, Marie Majerová a j.). Od února 1948 jsou zase vylučováni spisovatelé z různých příčin nepřijatelní dnešním moeipánům. (»Byly vyškrtány citáty z těch autorů, kteří v této velké době národ zradili«, prohlašuje velkohubě a zároveň naivně předmluva k VI. svazku.) Je zajímavé sledovat, jak pomalu mizejí tato jména z PS. Ztrácejí se —- pokud jsme to mohli pozorovat — v tomto pořadí : Ivan Blatný, Josef Macek, Ferdinand Peroutka, Jan Slavík, Zdeněk Kalista, Rajmund Habřina, Jan Cep, Zdeněk Němecek, Miloslav Hýsek, Karel Engliš, Jakub Deml, Jan Dokulil, Jaroslav Marcha, Rudolf Medek, Jaroslav Durych, Josef Palivec, Karel Domin, Egon Hostovský, Eduard Beneš, Jan Patočka, František Křelina, Jan Zahradníček, Bedřich Golombek, Václav Prokňpek, Edvard Valenta, Josef Pekař, Josef Knap, Bedřich Svatoš ald., z časopisů na př. Akord a Dnešek. Jiní spisovatele však jsou v PS citováni dál, i když odešli za hranice,Jako třeba František Listopad. — Je ale příznačné, že co nebylo dovoleno redaktorům Příručního slovníku, to směl dělat František Trávníček : v jeho Slovníku jazyka českého (z r. 1952) mezi citovanými autory nacházíme ještě ku př. Ccpa, Durycha, Hostovského, Hýska, Knapa, Medka. ’ Od r. 1948 se v citacích PS stále víc a více tlačí do popředí noví autoři, méně známí i úplně neznámí, a samozřejmě je uváděn Klement Gottwald, Antonín Zápotocký, Zdeněk Nejedlý. Václav Kopecký, Zdeněk Fierlinger. Rudě právo, Právo lidu, Tvorba, Mladá fronta, Dějiny VKS(b), Knihovnička úderníků atd. Jiní autoři mají tam život jen jepicí, a jakmile upadnou u Strany v nemilost, hned se také přestávají citovat, jak se to stalo r. 1952 popraveným Rudolfu Slánskému a Ludvíku Frejkovi. A protože od února 1948 jsme v PS čítali výňatky Í ze Stalina, je docela možné, že po posledním komunistickém sjezdu v Moskvě bude nemilosrdně vyhozen na smetiště také tento »geniální jazykozpyt.ee«, jak ho nazývá PS v úvodě k svazkům VI a VIT. jc BIBLICKÁ NOVINKA. Česká Charita v Praze vydala v Ústředním církevním nakladatelství Proroky jakožto lil. svazek Písma svátého Starého Zákona. I. a II. svazek mají následovat v nedaleké době. - - Je to dílo prof. Ilegra, zemřelého r. 1952, který krátce před svou smrtí ukončil překlad celého Starého Zákona. Tento díl ( Proroci) vychází v úpravě Dr Merella a Dr Kotalí- ka. Zdá se však, že se ohlášená úprava omezila jenom na poznámky, kdežto text překladu že zůstal tak, jak vyšel z rukou Dr Hegra. U nás doma bude nepochybně z tohoto díla upřímná radost. Kniha je vydána ve velmi pěkném rouše, vkusně vázána v černém plátně se zlatým nápisem, tisk je bezvadný a dobře čitelný. Tento svazek obsahuje téměř 700 stran, ale přesto je to knížka poměrně útlá, protože je tištěna na biblovém papíře. Prodává se za 33 Kčs. Překlady Hegrovy známe už z dřívějška : jsou jasné, rytmické a vyznačují se zvučnou a zrnitou řečí. Výkladů pod čarou je však na Starý Zákon dost skrovně, daleko méně než na př. v našem Apoštoláři. A tyto poznámky jsou nadto ještě skoro jen výklad izraelských dějin, místopisu a reálií. Je to opravdu škoda, protože převážné většině čtenářů řeknou pro duchovní život málo. Písmo svaté není přece určeno k tomu, abychom se pocvičili ve starých dějinách! »V tomto z nebe propůjčeném pokladu spatřuje Církev nejdrahocennější pramen a božské pravidlo věrouky a mravouky« (Pius XII.). Zde však jc theologický výklad takřka úplně ponechán čtenářům samotným. A to je - podle našeho úsudku — veliká vada tohoto vydání. Nesmíme totiž brát na lehkou váhu předpis církevního zákoníku : » Překlady Písma svátého do národního jazyka se nesmějí tisknout, leč když mají schválení Apoštolské stolice anebo když jsou vydány pod dohledem biskupů a s poznámkami vzatými zvláště ze svátých církevních Oleu a z učených katolických spisovatelů« (e. 1391). Ale přesto přese všecko budou u nás katolíci vděčni, že dostali do rukou alespoň text Písma. Nevíme, v jakém nákladu byla kniha vydána, ale nepochy- bujem, že v každém případě bude brzo rozebrána. A jistě vykoná mnoho dobrého. Z toho důvodu nás tedy jen potěší, budem-li moci v krátkém čase oznámit i další svazky : knihy dějepisné (I.) a knihy naučné (11.) Starého Zákona, zvláště bude-li poznámkový aparát více theologický. — Na konec k tomu přidáváme, že pokud víme, pracují o novém českém překladu SZ ještě dva jiní odborníci. omp REDAKCI NOV. ŽIVOTA DOŠLO: - VÁNOČNÍ ALMANACH» SVOBODNÉ EVROPY«. Přetisk 20stránkového bohatě ilustrovaného sešitu, který vydala tisková služba RLE v 500.000 výtiscích a dopravila pomocí balonů do Československa. DOMA A VE ŠKOLE. Čítanka pro první postupný ročník obecných škol. Podle textu Františka Jungbauera pro české děti v exilu vydala jako rukopis CML v Londýně. Str. 72, s mnoha zdařilými a dobře reprodukovanými ilustracemi. 87 [pageend23]dopisy • dotazy • odpovědi Z DOPISŮ ČTENÁŘŮ NOV. ŽIVOTA. — Ještě » tažení křesťanské lásky.« Jak je tato práce aktuální a jak sc může projevit prakticky, ukazuje zpráva, kterou nám poslal jeden známý z Francie. » V dělnickém předměstí francouzského města Le Mans byl vysvěcen nový kostel sv. Terezie, který vystavěli společně katolíci francouzští a němečtí. Tento kostel patří k největším, které byly po válce ve Francii zbudovány: má 1100 sedadel. První msi svátou tam sloužil německy prelát Bohler za přítomnosti lemanského arcibiskupa kardinála. Němečtí katolíci se podíleli na stavbě z jedné třetiny (32000 DM), odvedené z větší části v materiálu a kostelních předmětech (všecko od železa, střecha, lavice, zařízení sakristie a pod.)«. Takovéto počiny ke zmírnění napětí mezi národy přispívají daleko více než nejkrásnější slova u zeleného stolu. Proto jsme také s velikou radostí zaznamenali před časem zprávu o tom, jak jeden český kněz stavěl v německé farnosti kostel, a peníze na to sbíral jak mezi Němci, tak mezi Čechy. A ještě větší radost jsme měli z tohoto dopisu českých salesiánů v exilu : » S opravdovou radostí jsme přijali zprávu o » Tažení křesťanské lásky«, které vyhlásil J. M. nej důstojnější pan opat Ondrák jako přípravu na 1100. výročí příchodu svátého Cyrila a Metoděje na Moravu. Chápeme, jak nesmírný význam má tato akce pro naše české krajany v cizině i v ujařmené vlasti. Jedině láska, opravdová láska k Bohu a k bližnímu, může zažehnout v našich srdcích nový plamen nadšení pro všechno krásné, vznesené a svaté, co Bůh dal jako dar našemu národu a každému z nás do vínku a co jsme zlobou doby a vlastní nedbalostí ztratili. I my, čeští salesiáni a salesiánstí spolupracovníci, se přihlašujeme ke společnému dílu a zavazujeme se, že v duchu svátého Jana Boská budeme se zvláštní péčí pracovat o rozšíření království Božího — království lásky v nás, v našich rodinách a v celém našem okolí. Panna Maria Pomocnice kéž shlédne milostivě na toto naše předsevzetí a na přímluvu svátých věrozvěstu slovanských vyprosí nám od Boha potřebnou sílu a vytrvalost k jeho uskutečnění. Za celou českou salesiánskou rodinu redakce Sales, věstníku Kniha dp. ThDr. Ludvíka Němce, CÍRKEV A STÁT V ČESKOSLOVENSKU (Church and State in Czechoslovakia), na kterou jsme již několikrát upozornili, měla ve Spojených státech severoamerických velký úspěch. Nakladatelství Vantage Press ji považuje za svou nejlepší knihu, kterou vydalo v roce 1955, a aulora odměnilo cenou 500 amerických dolarů. Těšíme sc z tohoto úspěchu českého kněze exulanta, a přejeme mu, aby j iio kniha došla co největšího rozšířer\ Knihu zašle přímo vydavatelství vantage Press, lne., 120 West 3ísť Street, New York 1, N. V., anebo též administrace Nového Života. Náš spolupracovník Emil F. Pilař byl jmenován předním norským deníkem MORGENBLADET zvláštním čes- kvm dopisovatelem o otázkách středoevropských a zvláště o situaci v Československu. (S| ocial Czech correspondent). Srdečně blahopřejeme. Morgen- bladet je nejstarší norský deník, zal. r. 3 817, a má ^c;ký vliv na veřejné mínění v celé Skandinávii. Jmenování je projev zvláštní důvěry k našemu exulantovi a slouží ke cti českému jménu. JAK TO VLASTNĚ JE? — Je Církev opravdu proti toleranci a náboženské snášenlivosti, jak občas čítám a slysím? Jiná věc je V K-rance, náboženská snášenlivost a úcta k náboženskému přesvědčení druhého, jiná věc náboženský indiferentismus — - náboženská lhostejnost. R. 19>3 mluvil o těchto otázkách k římským katolickým právníkům také sv. Otec Pius XII. Mimo jiné tam řekl : » Smí katolický právník, státník souhlasit s náboženskou snášenlivostí, t. j. když se zákony nezakáže vykonávání náboženství, které je v ocích katolíka nesprávné, které však je v sousedním státě -lovoleno vyznávat? « — Na teoretickou stránku otázky odpovídá Pius XII. králce : Objektivní stránka mravních a náaoženských pravd a povinnost ve svědomí být jich poslušen, nemůže být pKJmětem žádných diskusí. »Žádná moc, ani stát ani společenství států nemohou rozkazovat nebo učit nebo konat, co je proti náboženským pravdám a proti mravnímu dobru. Takový rozkaz by nezavazoval vc svědomí a byl by neplatný, nebot je proti přirozenosti zavazovat duši nebo vůli k bludu a k mravnímu ,hi, nebo považovat obojí za bezvýznamné.« — Něco jiného je, zda za jistých okolností v katolickém státě může být dovoleno, » trpěno« i jiné vyznání. Pius XII. odpovídá poukazem na Boba. » Rub má zajisté moc potlačit všechno zlo a veškeren hřích ve světě, a přece tak nečiní, protože dává lidem příležitost k větší dokonalosti. Bůh napomíná a varuje, ale nechává zlo existovat a růst dál — až do dne konečné žně. A podobně i omyly náboženského a mravního rázu — třebas objektivně vzato, nemají práva, aby existovaly a aby je kdo šířil — mohou být trpěny za jistých okolností, aby se dosáhlo většího a obecnějšího dobra.« — Příkladem zde může být Církev. » Vc vykonávání svého úřadu se setkala s národy vysoké kultury, ale též s jinými národy, které stály na nejnižším stupni civilisace, setkala se s národy nejrůznčjších jazyků, filosofií, náboženských vyznání a národních svérázů. O všechny měla stejný zájem. Vždy musí učit a vychovávat k neochvějnosti ve věci dobra a pravdy, a s tímto svým úkolem žije a pracuje uprostřed lidí a národů, které smýšlejí rozdílně od ní. A přece nikdy nebylo v Církvi žádného váhání ani kompromisu, ani v teorii ani v praxi. Její základní postoj se během dějin nezměnil, ani se nemůže změnit. Pro ni platí; bud' kadidlo na oltář bohů anebo krev pro Krista.« VÍM, KOMU JSEM UVĚŘIL ... Další část soustavné náboženské výuky přineseme v příštím čísle, které vyjde začátkem května. M^E SV. ZA DOBRODINCE A ODBĚRATELE NOV. ŽIVOTA byla sloužena v březnu vc vatikánské basilice nad tělem papeže sv. Pia X., v dubnu bude sloužena v kostele sv. Bartoloměje u oltáře sv. Vojtěcha, kde se uchovává vzácný ostatek ... část ramene sv. Vojtěcha. KE KORESPONDENCI používejte našich pohlednic s pražským Jezulát- keml Cena 10 pohlednic pouze 10 US centů (v Itálii 50 lir). JAK PŘEDPLÁCET NŽ? — Předplácí se v Itálii: pošt. slož. : C. c. post. 1-33428 Accademia Cristiana Cecoslovae- ca - Via della Conciliazione, 1. Roma (617) s pozn. NŽ 1956. - Z jiných, evropských zemí (Belgie, Dánska, Francie, Holandska, Lucemburska, Franc. Maroka, Německa, Norska, Portugalska, Rakouska, Švédská, Švýcarska) můžete poukázat přímo na post. úřadě 1.800 lit na : Nový život - Accademia Cristiana Cecoslovacca, Roma, Via della Conciliazione, 1. - Italia. Z ostatních zemí mezinár. post. poukázkou, sekem, peněžním dopisem římské administraci (na jméno Mons. Francesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, London, W. 1). — Austrálie : CML (Dr. Stanislav Hofírek), 519, Dryburgh Str., North Meibourne, Vic. — Země Jižní Ameriky : P. José Francisco Buňat DFSsS, Vigário da Paróquia de Sao José de Rio Preto, 5° Distrito de Pe- tropolis, Estado Do Rio. - Brasil. — Kanada : CML (Václav Vostřez), 234 King Str., East Uamilton, Ont., Can. — U.S.A. : CML (Rev. Jaroslav Tománeký Lankin, No Dakota. 4. číslo Nového života vyšlo v Římě 23. března 1956. - Vytiskla P.U.G. Roma, Piazza Pilotta, 4. - Italia [pageend24]