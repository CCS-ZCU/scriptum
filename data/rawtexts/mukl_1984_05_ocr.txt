=-- Zpravodaj Sdružení bývalých Československých politických vězňů v exilu Ročník 1, - Číslo 5. Toronto, Ontario, Canada BŘEZEN - DUBEN 1984 MUKL [pageend1]Sirotci na zapadní výspě říše “Džingizhánovy” Strategie strachu F. TOMÁNEK Z bohatých zkušeností v různých “nápravných ústavech” v zemi vyspělého socialismu si všichni pamatujeme na instituci Korekce. Zakázáno bylo všechno, co nebylo rozkazem “náčelníka” (vrchní Mafioso), výslovně povoleno. A povolené mohlo být gumovým výkladem řadových zloduchů obráceno proti vydíranému. Nesplnění pracovní normy na 100 procent nebo nevykonání jiného uloženého břemene, neslo ssebou tvrdé zostření bídné životní vegetace otroka v base. Paleta důvodů pro trest v trestnici byla však daleko pestřejší, o tom třeba příště. Pokud jde o řadové obyvatele znásilněné republiky, slovo Korekce většině z nich neříkalo nic. Avšak úmyslné nepochopení režimu, či odmítnutí plavby ve vybetonovaném korytě komunistické strany, neslo i pro neodsouzeného smrtelníka trestní sankce. Přesně podle pravidel gangsterské morálky, nebo Mafia zvyklostí. V zemích kde vládne nad milióny otroků komunistická strana s mocí absolutních vládců, přivlastňuje si tento Gangster Trust či Mafia, důstojnost zvolených zástupců obyvatel. V atmosféře strachu i n doktrín uje, tak zvaně vychovává a vydírá. Nej vyšší přikázání strany, Pokračování na straně 3 Z událostí uplynulých několika měsíců bylo možno v mezinárodním měřítku svobodného světa velice zřetelně pozorovat prestižní rozdíly mezi nejzápadnějšími evropskými komunistickými státy, jejichž západní hranice vytváří železnou oponu, nebo jejichž kulturní a politická orientace nesla vždy pečeť křesťanského Západu. Kriteriem této prestiže není ani tak Karel Gott na obrazovkách západoevropské televize, ani oslňující olympijské výsledky profesionálních východoněmeckých sportovců, jako spíše míra občanských svobod, kterou skýtá ta která stranická vrchnost svým nevolníkům. Tato míra je do značné míry závislá na strategii psychologické války, kterou Západ už po desetiletí vede s impériem “Džingizchána” Po starých zlatých časech amerického atomového monopolu, předznamenaného Dullesovým “roll back”, nastalo období zatěžkávacích zkoušek na život a na smrt pro západní demokracii a období velkého zklamání a naprosté beznaděje pro ujařmené národy. Byla to éra atomového paktu s Ruskem, éra resignace a politické adaptace Západu na sovětské podmínky tzv. uvolňování napětí a mírového soužití, během něhož nepřišlo východním “praporečníkům míru” zatěžko svoji vojenskou převahu zmnohonásobit. Rozhlasové stanice a tisk zmírňovaly napětí tím, že přestaly nazývat věci svými pravými jmény a u západoevropské “intelektuální” levice znovu ožily zastaralé sympatie vůči pro- letářskému totalitarismu. Nastaly líbánky s vřelým objímáním západních státníků s vůdčími představiteli komunistické tyranie a zatímco les sovětských SS 20 vůčihledě houstl, Západ přestal zbrojit. Chronicky deficitnímu plánovanému hospodářství komunistických států se poskytovaly úvěry se striktním zákazem tyto vázat na jakékoli politické podmínky. Padla embarga a obchod s Východem se stál šlágrem mnoha předvolebních kampaní, i když šlo o obchod na věcnou oplátku. Za zboží ani peníze ani politické ústupky, jen polibek, objetí, pevný stisk ruky, nebo jen úsměv na tváři moskevské vrchnosti a jejich místodržitelů před kamerou byl dostatečnou odměnou za poskytnutá hmotná dobrodiní. Díky Bohu o tomto smutném období politického úpadku západní demokracie můžeme dnes hovořit v minulém čase. Některé personální a stranicko-politické změny v rozhodujících funkcích zemí atlantické aliance na jedné straně, a hrubá neznalost míry ve zbrojním úsilí spolu s naivním podceněním demokratického uvědomění obyvatel svobodného světa na straně druhé, způsobily obrat. Západ ve výzbroji rychle dohání to, co v minulých letech zanedbal, přitom však pokračuje ve své politice zmírňování napětí a mírové koexistence, - jenže za podstatně odlišných podmínek. Ideál nastolení marx-leninského ráje dělníků a rolníků vyčpěl, jeho zločinná praxe poučila konečně i ty, kteří nebyli schopni jeho zvrácenost včas rozpoznat v theorii. Chybí-li ideál, musí jej nahradit mocenský aparát stranické byrokracie, jehož essenciální známkou je expanse. Znovunabytím částečné rovnováhy sil lze však další sovětské expansi zabránit, což právě v tomto případě totalitní tyranie je jedním z nej důležitějších předpokladů jejího vnitřního rozkladu. Nedaří-li se expanse a už jen strašlivá nuda socialistické sterilnosti hrozí zničit imperium hřbitovního míru, pak nastává zcela pravidelné intermezzo malých ústupků v oblasti občanských práv a svobod pro přechodné uspání “třídního nepřítele” ve svobodném světě a pro probuzení tolikrát již zklamaných nadějí ujařmených národů na konečně svobodné vydechnutí třeba i za stávajícího nelidského režimu, aby tak byla obnovena mylná iluse o jeho 2 [pageend2]reformní schopnosti. Čím delší však je řada krutých zklamání, tím konkrétnější musí být ze Západu jejich nadeje na konečné osvobození posilována, aby síla vnitřního odporu zcela neochabla. Tato nutnost je v nové strategii náhle procitnuvšího Západu zahrnuta a našla v politické praxi již své uplatnení. Hospodářská pomoc některým tzv. socialistickým zemím je poskytována za cenu politických ústupků za účelem ulehčení “rajských” životních podmínek jejich obyvatelstva. Dbá se na intensivnější kontakt se svobodným světem, dokonalejší výměnu informací, na umožnění návštěvy příbuzných, na opětné shledání rozdělených rodin ve svobodném světě, na možnost vystěhování a v neposlední řadě na zmírnění trestů, případně propuštění politických vězňů. Přitom existuje zajímavá dělba práce. Německá spolková republika si úspěšně hledí východního Německa, Rakousko a Anglie Maďarska, Francie Rumunska a Vatikán Polska. Jen ten západní “přítel nejvěrnější” vyšel naprázdno. Československého sirotka s Husákem, Chňoupkem a Bilákem si hledí jen “Velký Bratr”, a to takovou měrou, že i z dějiště mezinárodní politiky byl prakticky vyobcován. Již po desetiletí těžkým zkouškám vystavené svobodomilovné národy Československa jsou tedy ve svém boji za svobodu odkázáni jen na svou emigraci, od níž možná lecos stále ještě očekávají. - Lze od ní něco očekávat? Naše západní hostitelské země spolu s některými vlivnými osobnostmi první československé emigrační vlny kolem roku 1948 uvítaly smutně proslulé Komunistické prominenty s jejich věrným lokajským doprovodem v roce 1968 s otevřenou náručí - na rozdíl od komunismem po dobu dvaceti let pronásledovaných čs. občanů - a ocenili jejich zásluhy o vybudování socialismu ve vlasti tučnými prebendami na klíčových pozicích exilové publicistiky a na vysokých školách jakožto experty v oboru - slyšte, slyšte - společenských věd. V roli jejich mocného mecenáše ráda zaskočí italská komunistická strana nebo socialistická internacionála právě tak, jako prostý americký poplatník. Pro dokreslení situace klasicky výrok: Z úst vůdčího představitele rádoby vrcholné exilové organisace bylo před zástupci čs. spolků ve Švýcarsku před nedávném zcela zřetelně slyšet, že bývalí komunističtí prominenti v exilu samozřejmě nepřicházejí pro členství v této vrcholné organisaci v úvahu, nicméně proti členství řadových členů KSČ nemůže být námitek. Jako zdůvodnění posléze vyjádřil své přesvědčení, že v současné době v Československu již vlastně žádný rozdíl mezi straníky a nestraníky neexistiye - slyšte, slyšte! Proces mravní degradace čs. exilu tedy patně ještě zdaleka nedosáhl svého vrcholu a je na všech v exilu žijících demokratech, aby tento proces včas přerušili a zahojili radikální akci za duchovní obrodu čs. exilu, která je podmínkou konečného osvobození sine qua non. Stát v popředí tohoto úsilí je pak posláním příslušníků třetího zahraničního odboje, t.j. bývalých čs. politických vězňů ve svobodném světě. Švýcarsko, 17. března 1984 STRATEGIE STRACHU Pokračování se strany 2 výchova k nenávisti, je jenom membránou lži oddělena od zločinu. Metodou politruků, dnes už zčásti akademicky vzdělaných, není nic jiného než perfektní aplikace strategie strachu. Je to smutné, ale bohužel pravdivé. Od kolébky až po hřbitov je tato praxe už od Leninových časů s úspěchem uplatňována všude tam, kde jejich moc zasáhne. Moc vysoce zkorumpovaná, ale v komunistických zemích stále mocná a mocně rafinovaná v mezinárodním ohlupování. Dnes ku příkladu v kostýmu světových mírotvorců. My všichni víme co znamená jejich mír bez náplně svobody. (Svobody politické, duchovní i hospodářské) Pro nás mír a svoboda jsou pojmy nedělitelné. Tvůrci komunistického míru nenávisti namlouvají světu, že usilují o mír a jednají stejným způsobem jako loupežník, který s odjištěnou zbraní vydírá napadeného a slibuje mírumilovnost, bude-li mu kořist vydána bez nej menšího pokusu o odpor. Děkujeme za takový mír! Pro nás je jejich strategie strachu transparentní snad proto, že jsme jejich zločiny pocítili na vlastním těle. Snažme se, aby jejich jidášskou podlost objímání a slibů rozeznalo co nejvíce našich přátel. Přesvědčme naše nové sousedy a spoluobčany o naléhavosti uvažování nad vyhlídkou, být svobodným občanem či jednou “normalisovaným” otrokem zkorumpované komunistické utopie. Kladu si otázku: Co mohu proti této komunistické chorobě zločinu vykonat? Položme si tuto otázku všichni, kdo žijeme ve svobodných zemích. Dokáží-li si tuto otázku položit milióny obyvatel naší planety, bylo pro věc svobody (i v Československu) mnoho vykonáno. 3 [pageend3]O. Štorch: Samotka Obzor mříží uzavřený, cigarety, chleba, sůl. Živote můj drahocenný nevzdaluj se, nevzdaluj! Monotonně kape voda, čas pomalu odtéká. Za živa nás pochovali do samoty, do ticha. A každý pohyb, každý vzdech hlídá slídivé oko bez tváře. Zvoneček v dálce tázavě vyzvání: proč lidé pro sebe staví si žaláře? Zpívat nesmím. Mluvit nesmím. Nesmím ani do dlaní opřít chvíli horké čelo aby tolik nebolelo. A venku je tak divný den! obloha nitkami deště bezmocnou poutá zem má země spoutaná sotva už dýchá pod tíhou ticha. Za oknem stékají potůčky vody podobny soudům lidí splývají, dělí se, splývají, na klavír deště tlumeně poryvy větru zahrají. . . . Stříbrnou nitkou naděje černý tyl smutku prošívám. Člověku zle je, když je sám. Tak úplně a strašně sám. . . . 1955 JOSEF RAJCHL * 4. 2. 1928-1 14. 2.1984 Zemřel po těžké nemoci v Randburgu, (Jižní Afrika). Nechť je mu africká země lehká. Ano, jasné stanovisko! Odpověď na článek Jana Beneše uveřejněný v 3. čísle MUKLa a dotýkající se otázky odsunu sudetských Němců. K vyvrácení některých odvážných tvrzení Jana Beneše si dovoluji uvést následující fakta: Němci nebyli od pravěku v Čechách, ale přicházeli tam, hlavně na sever a severozápad Čech a později i na Moravu, ve dvanáctém a třináctém století na pozvání českých králů, především Přemysla Otakara II. Od českých králů dostávali rozsáhlé výhody, zdarma osídlovací pozemky, placení daní až po určité době a hlavně: čeští králové uznávali pro tyto nové osídlence jako jejich nejvyšší soudní instanci dočasně jejich původní nejvyšší soud. A tak se o některých nových osídlencích říkalo, že “sedí na právu švábském”, o jiných, že “sedí na právu magdenburském” a podobně. Tvrzení tedy, že “odsunem jsme jako národ participovali cosi, co k nám nikdy nepatřilo”, neodpovídá skutečnosti. K tomu je nutno dodat: Němci žili v jimi osídlených oblastech Čech a Moravy po dlouhá staletí v míru se svými českými sousedy. A z vlastní dobré zkušenosti chci tvrdit, že nikoli jen v míru, ale i přátelství. Ale toto dobré sousedské spolužití vzalo koncem dvacátých a počátkem třicátých let tohoto století náhlý konec. V Německu se dostával a konečně dostal k moci neslavně známý pan Adolf Hitler a protože v tehdy demokratické československé republice jeho stranu nebylo možno instalovat, zařídil to také nechválně známý Konrád Slepička čili Henlein tak, že tehdy v naší republice zorganisoval totálně identickou stranu jako byla strana Hitlerova, se stejným programem, jen pod jiným názvem, Sudetoněmecká strana. A v důsledku jeho štvavé, do maxima demagogické protičeské kampaně byl konec mírového spolužití Němců a Čechů v pohraničních oblastech. Členové Henleinovy Sudetoněmecké strany utvořili v každé své organisaci nacistické bojůvky, vytloukali okna českých škol, ničili sokolovny, místnosti českých spolků, mlátili české děti na cestě do školy a české obyvatele, kdykoli se jim k tomu naskytla příležitost, a tu si nacházeli čím dále častěji. Slabé české policejní a četnické orgány byly proti tomu bezmocné a kromě toho dostaly od vlády v Praze příkaz za žádnou cenu se nedostat do konfliktu s Němci, takže v poslední době před německou okupací severočeského a moravského pohraničí panoval v těchto oblastech nezvládnutelný teror. Tehdejší československá vláda se snažila všemi možnými ústupky přivést situaci alespoň do jakéhosi - modu vivendi - se členy 4 [pageend4]Sudetoněmecké strany, avšak Konrád Slepička a Karl Hermann Frank sotvaže uzavřeli s českými orgány nějakou dohodu, ihned ji prohlásili za překonanou a kladli nové, nehoráznější požadavky. To stupňovali stále až po t.zv. Karlovarskou deklaraci, jejíž splnění znamenalo zánik Československé republiky. Hlavním heslem Henleinových a Frankových sudeťáků se stalo “Heim ins Reich” - domů do říše. Že Sudetoněmecká strana Konráda Henleina nebyla nic jiného, než odbočka Hitlerovy nacistické strany, je zjevno z toho, že po okupaci části republiky Hitlerem v říjnu roku 1938 celá Henleinova strana, unisono, se prohlásila za stranu NSDAP - t.j. National Sozialistische Deutsche Arbeitspartei. Nelze tu popisovat celou tehdejší historii, kdo ji prožil, zná ji. Avšak po konci války se vítězné mocnosti v Postupimi - nikoli tedy my - rozhodly vyhovět přání většiny Němců v ČSR ‘‘Heim ins Reich” - a poslaly je domů do říše. Z našeho hlediska jedině historicky správný postup, s nímž převážná část Čechů souhlasí. S čím žádný slušný Čech ale nikdy nesouhlasil, byl způsob a provedení jejich přesídlení a s tím nesouhlasíme ani my, bývalí čs. političtí vězni. A ještě k nesmyslnému tvrzení, že ‘‘odsunem jsme jako národ participovali cosi, co nám nikdy nepatřilo”. Pokud se ještě na svá léta studií pamatuji, “participovati” znamená v latině účastniti se něčeho, nebo na něčem, na nějakém obchodě, společnosti, cestě, výzkumu atd. Pokud autor měl na mysli, že jsme pohraniční oblasti začlenili do republiky, k tomu je nutno říci: české země a konkrétně české a moravské pohraničí nikdy nebyly součástí nějaké německé země, nýbrž tvořily vždy samostatné království české, markrabství moravské a vévodství slezské, a i když tyto země měly - dočasně, ne vždy - téhož říšského císaře, tvořily vždy samostatné země koruny české stejně, jako na příklad sousední království bavorské. A tato samostatnost českého království nebyla nikdy popírána, ale naopak zdůrazněna tím, že čeští králové byli kurfiřty svaté říše římské, jak se tehdy toto císařství nazývalo, čili voliteli společného říšského císaře - pokud mi paměť slouží - až do roku 1806. A ani skutečnost dočasného společného císaře nebránila Čechům válčit s jinými zeměmi pod společným císařem. A jen jako poznámku: dva a půl miliónu Němců v Čechách měli před válkou v Praze svou universitu a svou vysokou školu technickou a pět a půl miliónu Čechů v Čechách měli také jen jednu universitu a jednu technickou vysokou školu. A v každé českoslolvenské vládě byli vždy zastoupeni Němci - jednou byl, pokud se nemýlím a myslím, že ne, dokonce ministrem spravedlnosti v československé republice Němec. Srovnávání Čechů s Rusy ve věci likvidace Krymských Tatarů, Čečenců, Ingušů, Osetinců, Kalmyků atd. (autor zapomněl na Kozáky) je něco tak neslýchaného, že něco podobného se dosud neodvážil tvrdit ani žádný sudetoněmecko-český renegát. Jmenované národy neučinily proti Rusům docela nic, než že zdůrazňovaly a pokoušely se bránit svou národní svébytnost a existenci. Naproti tomu 90 procent Němců z českého a moravského pohraničí kteří se stali členy Henleinovy sudetoněmecké a později Hitlerovy NSDAP - partaje, nesou plnou právní i morální odpovědnost za utrpení celého českého národa po dobu více než šestiletého trvání tzv. ‘‘Protektorátu Bohmen und Mahren” a za zavraždění několika set tisíc našich občanů. A tím si svůj osud, t.j. odsun ‘‘Heim ins Reich” plně zasloužili. A těch 10 procent demokraticky smýšlejících Němců, z nichž několik našlo i odvahu bojovat za demokracii v československé zahraniční armádě, odsunuto nebylo. Těm budiž čest a chvála. Dr. J. Anděl Poznámka redakce MUKLa: Tímto článkem považi^eme debatu na téma odsunu Němců za ukončenou se zřetelem k tomu, že oběma stanoviskům byla dána možnost k vyjádření. (-mk) Zodpovědnost za zločiny MOJMÍR CHROMEC Mezinárodní soud v Norimberku nejenže odsoudil jednotlivce pro zločiny páchané během nacistické vlády, ale vznesl do právní vědy novum - pojem kolektivní viny. Nacistická strana a organizace provádějící její úkoly byly shledány vinnými a trestně zodpovědnými za zločiny proti lidstvu. Z tohoto precedentu by se měli poučit vykonavatelé moci dnešního komunistického režimu a taktéž bývalí čeští a slovenští komunisté v zahraničí. Komunistická strana Československa, její sesterské složky a výkonné organizace, které zapříčinily utrpení našich národů budou dříve nebo později žalovány a souzeny svobodným lidem. Budou-li shledány vinnými, jejich existence právní a státotvorné strany zanikne. Navíc k zodpovědnosti jedinců za trestné činy jimi spáchanými, příslušníci strany a jejich satelitních organizací nemohou než nést zodpovědnost za zločiny strany, jež řídila činnost státu a kontrolovala provádění stranických usnesení ve státní správě. Účast exilových komunistů v pro- Pokračování na straně 6 5 [pageend5]ZODPOVĚDNOST ZA ZLOČINY Pokračování se strany5 cesu, jenž má za úkol pád diktátorského komunistického režimu, a s jejich hlediska, svržení dnešní pro- sovětské frakce strany, nemůže zodpovědnost komunistické strany za zločiny proti našim národům a jejím příslušníkům zmenšit. A ani nemůže oprávnění prohlásit komunistickou stranu Československa za zločinnou organizaci se všemi právními důsledky pozměnit. Je-li rozsudek za zločiny páchaných jednotlivci nevyhnutelný a výkon trestu žádoucí, pak kolektivní vina příslušníků strany a jejích odnoží by měla být posuzována přiměřeně stupni jejich funkce, odpovědnosti a zavinění, od soudního rozsudku přes morální odsudek až k prominutí. Nejde o postih nevinných ze zášti a nenávisti trestajících ke komunis- Pokračování na straně 7 Z NAŠÍ POŠTY V posledním čísle MUKLA, jsem se dočetl o svízelné finanční situaci bývalého politického vězně Dr. L. Grubera. Jeho případ je navlas stejný s tím co postihlo i mne: Po lStileté práci u jedné firmy, po prvé, delší nemoci, předčasné pensi- onování, s 1.000 Fr. důchodem. Přestože s tím vyjdu, díky tomu, že mou jedinou povinností je podpora maminky - což při mém způsobu života si mohu i z této sumy dovolit, - byl jsem mile překvapen pozorností, které se mi dostalo od naší muklov- ské organisace. Pozornosti, jejíž morální hodnota, měla pro mne v tom okamžiku větší význam, nežli ta hmotná. Domníval jsem se, že snad ani nikdo o mé situaci neví - nějaká sestra anebo bratr však věděli, a starali se, můj osud jim nebyl lhostejný, a ani těm ostatním. Myslím že každý z nás, by se dnes měl trochu porozhlédnout po svém okolí, není-li tam někde nějaký zapomenutý bratr, který se bez vlastní viny, dostal do svízelné situace. Věřte že právě ti nejpotřebnější, se sami nepřihlásí. Jsem přesvědčen, že ten smysl pro opravdové bratrství - v době kdy jsme se dělili o poslední scvrklé jablko, o poslední cigaretu - z nás nespadl v den, kdy se za námi zavřely brány kriminálů. D.V. * 6 [pageend6]Sjezd muklů do Toronta Výbor Sdružení bývalých čsl. politických vězňů v exilu (Kanada) zve všechny spoluvězně žyící v Kanadě a USA, na členskou schůzi, která bude v Torontě v sobotu 23. června 1984 v 11:00 hod. v klubovně kostela sv. Václava, 496 Gladstone Ave., Toronto, Ont. Naše spolupráce V třetím čísle “MUKLa” jsme upozornili naše členy, že jednou z mnohých forem projevu kladného poměru k naší organizaci a taktéž morální povinností vůči našim umlčeným bratrům v Československu jsou příspěvky psané pro náš dvouměsíčník. Vaše názory, návrhy na ozdravění exilu i naši organizace, politické nebo hospodářské zkušenosti nabyté v exilovém životě mohou být prospěšné a mohou být v zájmu plnění našich úkolů. Rádi bychom slyšeli, co bychom v našem časopise měli uveřejňovat, co by se setkalo s vaším zájmem. Děláme časopis jak dovedeme za daných možnosti. Vaši pomoc, ať již ve finanční formě či ve formě příspěvků (článků a zpráv) pro časopis, je žádoucí. Smutná statistika .. Profesor Václav Černý ve své knize Paměti IV., vydané nakladatelstvím 68 Publisher v Torontě, uvádí na straně 375, že od října roku 1948 do konce roku 1952 bylo v Československu vyneseno celkem 233 rozsudků smrti, z toho bylo sto sedmdesát vykonáno. Nezmiňuje se, kolik osob bylo umučeno k smrti nebo likvidováno bez soudního řízení. Boj i sociální práce Když jsme obnovovali na jaře roku 1968 organizaci bývalých politických vězňů komunistického režimu na americkém kontinentě, byli jsme vedení hlavně dvěma pohnutkami. Režim Antonína Novotného byl otřesen ve svých základech probouzejícím se politickým jarem, jež bylo prosyceno nadějí na změny diktátorského režimu. Exil i naši spolubratři, bývalí spoluvězni, byli popraveni. Druhou neméně důležitou pohnutkou byla náhlá smrt bratra Pospíšila v USA a snaha uctít jeho památku umožněním účasti někoho z jeho bezprostřední rodiny na pohřbu. Podařilo se nám sehnat nějaké peníze, aby mohl přijet jeho syn. Obě pohnutky, jedna výlučně politická, jak nám kázala naše čest a závazek bratrům doma, pokračovat v započatém boji a druhá sociální, jak nám přikazovalo naše svědomí a cit, zůstaly pak průvodním zjevem v působnosti této organizace a zůstávají v ní i v plánované budoucí činnosti. Výbor připravuje rozsáhlou akci, o níž věří, že pomůže, s pomocí širší exilové veřejnosti, zajistit zdárné provádění obou podstatných úkolů organizace. 7 ZODPOVĚDNOST ZA ZLOČINY Pokračování se strany 6 tům, půjde o aplikaci zásady práva, aby žádný zločin neušel zasloužilému trestu. Jako jednotlivci můžeme odpouštět provinilcům, jako společnost musíme spravedlivé zásady uplatňovat bez ohledu na osobní vnitřní pocity. Ani odpuštění papeže, podle učení křesťanství a jeho přesvědčení, abychom odpouštěli našim vinníkům, člověku, jenž se pokusil o atentát na jeho osobu, nezměnilo a ani změnit nemohlo rozhodnutí soudu o pachatelově výkonu trestu. Měl-li můj článek “Na stráži sxilu” otištěný v “Našich Hlasech” z 12. listopadu 1983, No. 18 (1043) neobvyklý ohlas a pobouřil ty, kteří se okamžitě ohradili proti kádrování exilu a stanovení mravních norem nepřípustnosti kolaborace s pražským režimem, nelze než očekávat, že bývalí příslušníci Komunistické strany a Svazu komunistické mládeže se budou opětovně považovat ukřivdělými. Není sporu o tom, že mezi komunisty v “exilu” je rozdíl a že je nutno tyto posuzovat z různých hledisek. Z pragmatického, raději než etického hlediska, neměli bychom zařadit do kategorie komunistů, kteří ponesou kolektivní vinu za zločiny komunistické strany ty, kteří, byť i byli příslušníky strany v době její zločinnosti, vyvážili svou vinu, aniž by se sami dopustili zločinů proti jednotlivcům, prokazatelnou, aktivní a účinnou činností zaměřenou ke svržení komunistického režimu jako takového, protože seznali jeho zločinnou podstatu. V jejich případě, komunistická legitimace jim sloužila k zastření takovéto činnosti, při níž riskovali nejen svou svobodu, ale i život. Tito se za příslušníky strany nepovažovali a svou činností se zařadili více méně mezi aktivní protikomunistické bojovníky. Na druhé straně ti, kteří se i dnes Pokračování na straně 8 [pageend7]ZODPOVĚDNOST ZA ZLOČINY Pokračování se strany 7 hrdě hlásí ke svému členství v komunistické straně a odešli do exilu pro rozdílnost názorů s dnešními vládci v Praze na nezávislost režimu na Moskvě, obsazení Československa Sověty, s požadavky na zlidštění komunistického režimu nebo jiných vnitrostranických rozporů se nemohou zbavit své zodpovědnosti za zločiny páchané stranou v době jejich pobytu v Československu a činnosti ve straně. Jejich dnešní boj je veden za svržení jedné stranické frakce a nahrazení druhou - podle nich lidštější a národnější. Jsou-li v této skupině výjimečné případy, pak je na místě aby byly posuzovány dle zásluh. V této generalizaci, podobně i třetí skupina bývalých komunistů a svazá- ků, která přišla do emigrace, když seznala, že hmotné výhody západního světa jsou větší, než jim poskytovali jejich komunističtí páni, i když se za svou minulost stydí, zasluhm'í odsudek. Jejich prospěch z bývalé příslušnosti v komunistické straně Pokračování na straně 9 Z AUSTRALIE Port Hediand WESTERN au s t r al i F$per£2 Carpen NJRlHERN Tennant Norma VERRIT )RY k Townsvili Oodnadatta SOU*TH Char I e ville a Toowoomba NEW SOUTH A . E S Wagga ■ VICTORIA . .... ............... Jára Mcců: I Mukl I Tj nejlépe víš, Mukle, j kdo oni jsou. \ Ty nejlépe Vis, Mukle, za čím jdou. Ty ncskloníš svou š$ když tě štvou. Ty nesedneš jim na lep kdy ž tě zvou. Ty mnoho let jsi nosil hrôzy kroj a jako prvý znovu spěcháš v boj! Mukl je synem Vlastí sily zdroj zbabělec vzdychá v pastí On jde v boj’ Vážení a milí přátelé a kamarádi, je úterý, kdy mám volno ze zaměstnání, v důsledku 38 hodinového pracovního týdne a proto tento čas věnuji korespondenci. Nejdříve přijměte všichni ty nejsrdečnější pozdravy s přáním mnoha štěstí, spokojensoti a hodně sil do vydávání našeho muklovského časopisu. K tomu nechť vám dopomáhá Bůh. Nebudu se vám představovat, neboť výkonný redaktor Mílo Komínek mě velmi dobře zná a také řada dalších muklů, jak v Kanadě, Americe a v Evropě. Omlouvám se, že pozdě odepisuji po obdržení tří čísel MUKLa. Mnozí naši kamarádi ví, že ve volném čase maluji a zvláště před vánocemi vždy jsem silně zaneprázdněn. K tomu ještě schůze, pošta a nějaká ta práce kolem domu, to vše si vyžaduje čas. Jsem silně zapojen ve zdejší “Liberál Party”, která je nyní v oposici, když dne 5. 3. 1983 po 27 letech vlády to musela předat Labor Party, která má ve svých řadách 67 procent levičáků. Právě v neděli dne 18. února 1984 nynější ministr zahraničí svolal představitelé labour Party do Adelaide (Jižní Austrálie), aby vytvořil centrální vedení uprostřed mezi pravičáky a levičáky a dává důvěru ministerskému předsedovi. Tento byl ještě před pěti lety prezidentem zdejší “Unie”. Proto Labour Party ho dala před loňskými volbami do popředí a tak pomocí “Unie” Italů a Řeků vyhral volby. Všechno zde jde nyni nahoru, poživatiny, benzin, průmyslové výrobky a daně - neúměrně k platům. Popularita podle výsledků dílčích voleb v sobotu 18. února 1948 poklesla u vládní strany “Labour Party” poklesla o 4,5 procenta. Já při každé příležitosti a zvláště v zaměstnání říkám Australanům co to je komunismus a že není rozdíl mezi zdejší Labor Party a komunismem. To jen tak ve stručnosti o zdejší politické situaci a o mé činnosti. Chtěl bych při této příležitosti zvláště pozdravit Mílu Komínka a jeho rodinu a říci mu, že jsem již osm roků v Geelongu, kde jsem se oženil s krajankou původem z Hrabyně u Opavy. Míla jistě toto místo zná. Máme dvě dcery, starší Karen pracuje ve zdejší nemocnici v lékárně a mladší Irena je učitelkou na katolické škole v Melbourne. Obě jsou již vdané. Můj bratr Frank Došlík zemřel v Brisbane (Queensland) na srdeční záchvat 31. 12. 1977. Ještě jednou vás všechny co nejsrdečněji zdravím jménem svým a celé naší rodiny v Geelongu a přeji vám hodně úspěchů ve vydávání MUKLa. Konečně jsme se dočkali za ta naše dlouhá léta v kriminále a v exilu, co nám právem přináleží, míti svoje noviny. Proto přikládám malý obnos 20.00 Australských dolarů na vydávání MUKLa. S bratrským a krajanským pozdravem váš Jenda Došlík, 9 Cheltenham Rd., Newcomb - Geelong 3219 - VIC Austrália 8 [pageend8]VEČER NA LÁGRU Vražedkyně Noc a Já bděly jsme spolu až do rána. Já vím, mně ne, to Noci, jenom jí svěřovala své strašné tajemství a mně jen opatrně vedla uzoučkou lávkou přes propast své duše. Přes temnou propast, na jejímž dně jen černá láva zloby vřela. Závratí jsem se potácela, však Noc stříbrná, jarní, lehce jen hlavu zdvihala mi ke hvězdám nahoru. Ve vzduchu chvěly se útržky hovorů, jak s listím spadaným vítr si s nimi hrál. Mladý hlas bezmocně něčemu žaloval: již sedmý rok, již sedmý rok prožívám za mříží. A přece moje svědomí ani stín netíží, jen láska k svobodě je jediný můj hřích. Ve výši vábivě volalo hejno hus divokých, křik stráže, hádka žen vzlétly jak jiskry nad ohněm. Cikánka stará děvčeti karty vykládala: je všechno zlo již za Tebou jen k srdcovému králi, dítě, Ti stále slzy, slzy jdou. 1956 POŽEHNÁNI' SVATÉHO OTCE V odpověď na naše podání papeži Janu Pavlu II., zaslal nám Svatý Otec svoje papežské požehnání a nuncius v Kanadě vyjádřil papežovo porozumění. Papež navštíví Toronto ve dnech 14.-17. září t.r. Očekává se, že mše, kterou bude sloužit na vojenském letišti v Torontě bude navštívena miliónem občanů. Kanada doposud nikdy nebyla navštívena představitelem římskokatolické církve. Zasloužilá práce Výbor Sdružení se nikdy netajil svým uznáním činnosti “Dámského odboru” při Národním sdružení v Torontě, ať již to bylo při záslužné sociální práce pod vedením zesnulých paní Petříčkové a Šmajzlové, v minulosti nebo v současnosti pod vedením paní Eriky Vieznerové. Oceňujeme-li činnost její organizace, jež nemá v exilu po stránce pomoci potřebným obdobu, nemůžeme než poděkovat všem těmto obětavým pracovnicím za pomoc, jež poskytly členu našeho Sdružení. Je radostné a potěšitelné, že existuje v exilu organizace, která se těší všestranné úctě a uznání všech. A něha skoro mateřská se v jejím hlasu chvěla. Do hedvábného klubíčka Noc si ji navíjela bude z ní hebký obklad tkát srdcím jež nemůže nikdo už milovat a pro všechny prý bude dost. Opodál neznámý někdo hrál tichoučce Ódu na radost, ach, nevím, kdo to byl, vím jen, že střípek barevný u nohou se mu zatřpytil - - se tu asi v blátě vzal? Nespadl kousek oblohy večerní? Pláče tu často modrými slzami že překlenulo celou zem jen tady nad lágrem o dráty ostnaté že ji vždy poraní. To asi pro ni musela uprostřed žalu ta píseň znít. Já bílou cestu viděla, a toužila jsem jít a jít až na vrcholcích hor se někde zastavit s vrcholků soucitu lidského zlo vidět a pochopit. ZODPOVĚDNOST ZA ZLOČINY Pokračování se strany 8 bude úměrně vyvážen podílem zodpovědnosti kolektivně vinných. Exil obě posledně zmíněné skupiny právem mravně odsuzuje. V době, kdy většina exilových organizací stojí před výročními schůzemi a volbami funkcionářů, je na členech s čistým politickým a mravním profilem, aby nedovolili těmto representovat, pokud se sami dobrovolně svých funkcí v exilových organizacích nevzdají, - ideály, za něž naši bratři a sestry pokládali svoje životy, obětovali svobodu nebo zvolili exil a boj proti komunismu ze zahraničí před životem pod jhem rudého diktátora. Navíc je na exilových organizacích, aby k otázce zodpovědnosti komunistické strany za zločiny veřejně zaujaly své stanovisko. "WčTÄÓDNl- íTTUfT ■ V měsíci březnu se v Československu dožila věku devadesáti let zasloužilá bojovnice proti komunismu, poslankyně za Národně-socialistic- kou stranu, sestra Milena Šmejcová, vězněná dlouhá léta v pardubické věznici. Ze srdce blahopřejeme! Dne 30. března t.r. se dožil ve švýcarském Solothurnu 79ti let náš dlouholetý spoluvězeň JUDr. Ing. JAROSLAV ANDĚL. V leopoldovské pevnosti a potom i po propuštění nezištně pomáhal v právních záležitostech každému, kdo o jeho radu a pomoc požádal. Ve své aktivní všestranné činnosti pokračuje i dnes ve Švýcarsku a je velmi platným členem ve výboru švýcarské muklovské organizace, mimo funkci v jiných švýcarských a západoevropských institucích. Do dalších let pozemského putování Ti Jarpuši přejeme hodně zdraví a jasnou mysl. Muklové z celého světa. 9 [pageend9]Při příležitosti inagurace nového Zemského výboru Československé Obce Legionářské, zaslali jsme předsedovi této organizace Vladislavu Dufkovi a jejím členům tento dopis: SDRUŽENÍ BÝVALÝCH ČESKOSLOVENSKÝCH POLITICKÝCH VĚZŇŮ V EXILU ASSOCIATION OF FORMER CZECHOSLOVAK POLITICAL PRISONERS IN EXILE ASSOCIATION DES ANCIENS PRISONNIERS POLITIQUES TCHÉCOSLOVAQUES EN EXIL VEREINIGUNG DER EHEM TSCHECHOSLOWAKISCHEN POLITISCHEN HÄFTLINGE IM EXIL 158 Michael Blvd.. Whitby. Ont., Canada LIN 5Z2 Čel. Obec Legionářská Zemský výbor Kanada, Toronto, Ontario, Canada. Cest jejich památce! JMÉNA v poslední době zemře- lých sester a bratrů: br. Lizálek Anglie br. Dr. Václav Sýkora ČSR br. Milan Vrabec ČSR br. Josef Čtvrtník Vídeň br. Bedřich Kučera CSR sestra Marie Makovičková ČSR sestra Inka Tolišosová Německo sestra Růžena Soušková ČSR br. Břetislav Vlk Kodaň br. Jan Nechvátal ČSR br. Jan Chvátal CSR sestra Eva Martenová CSR sestra Brigita Flochová ČSR bratr Dr. Rudolf Hrbek ČSR bratr Josef Rajchl J. Afrika Zdravice. Při příležitosti uvedení vašeho nového výboru v úřad, nemůžeme než nevzpomenout hrdinných obští vašich bratrů ve slavné minulosti Českých zemí a Slovenska. Vyslovujeme přání úspěchu ve vaší další práci, aby naši doma, až budou hodnotit váš podíl na osvobození naši Vlasti napsali jméno Legií již po třetí do svých srdcí i do dějin našich národů. / "" Eda Vondráček Místopředseda. V Torontě dne 17. března 1984. Karel Kalenda Jednatel. 10. března 1948 zahynul za záhadných okolností Jan Masaryk .... Švýcarské zpravodajství Švýcarské Sdružení bývalých čs. politických vězňů v exilu na své letošní valné hromadě, která se konala dne 25. února t.r. v Curychu, vzešlo jakožto námět k diskusi pro všechny bývalé čs. politické vězně uspořádání U. celosvětového sjezdu muklů v rámci na rok 1986 proponovaného sokolského sletu v Curychu. Švýcarské Sdružení poskytlo koncem minulého roku ze svého sociaál- ního fondu finanční podporu potřebných bratrům a sestrám ve výši Fr. 3.000.- 10 [pageend10]Statisíce občanů doprovodilo Jana Masaryka na jeho poslední cestě. V souvislosti s jeho záhadnou smrti byl popraven Dr. Borkovec. Dr. Hrbek dostal doživotí a několik dalších bylo odsouzeno k dlouholetým trestům. V roce 1968 bylo opět v této souvislosti zavražděno několik osob. BRATRSKÁ SPOLUPRÁCE Bylo-li jedním z hlavních předsevzetí svolavatelů naší březnové schůze z loňského roku, jmenovitě bratrů Kalendy a Vondráčka, prohloubit spolupráci našich organizací na americkém kontinentě a v Evropě, jejich představa nabývá konkrétní formy. Jak již prozrazují první stránky, toto číslo otiskuje zprávy a články, jež nám zaslali naši bratři ze Švýcar a doplňujeme je články z našich zdrojů. Na úpřímnou výzvu našeho místopředsedy k spolupráci, naši bratři ze Švýcarska reagovali obratem. Taktéž jsme společně a rychle dohodli základní zásady spolupráce při společném vydávání našeho časopisu. Hlavním rysem této spolupráce bude respekt k myšlenkovým názorům členů vyjádřených v časopise a k článkům i nečlenů, jež budou doporučovány k otištění výborem švýcarské nebo naší organizace. Časopis ’’mukl”, jako doposud, bude vydáván jako dvouměsíčník v Torontě a bude vycházet ve stejné úpravě, jak jste jej poznali během minulého a tohoto roku. Naše obě organizace věří, že obohacení o příspěvky členů švýcarské organizace, bratrů a sester z afrického a australského kontinentu (nemyslíme, že máme někoho v Asii) bude příznivě přijato celou naší muklovskou obcí i našimi příznivci. Na návrh švýcarské organizace, a zejména z důvodů pramenících z rozličnosti podmínek, v nichž naše organizace pracují, jsme upustili od centralizace a jed :otné representace našich organizací. Jsme přesvědčení, že prozatímní vhodnost i nutnost dvojkolejnosti bude prosycena jednotou ideálů, o svobodném zítřku našich národů a spoluprací ve snahách vedoucích k uskutečňování vytčených cílů našich organizací a našich bratrů doma. Viktor Dyk: Smutná píseň vesnického šumaře Ku předu jdeme, je-li vhodná chvíle, vhodná-li chvíle - jdeme zase zpět, při kterémkoli tak nás vidím díle, ne zle, ne dobře, něco uprostřed. Vábeni věčně vším, co pro nás cizí, šumařit jdeme v chladný pro nás svět, na půli cesty toto náhle mizí ... ne své - ne cizí, něco uprostřed. Zvedneme ruku. Potom zase klusem, dnes oheň v nás a zítra zase led, hrozí se dnes a zítra sotva hlesnem... Ne živí - ne mrtví - něco uprostřed. * * * (Nepřipomíná nám tato báseň mnoho našich krajanů žijících mezi námi? A hlavně jejich spontánní účast na různých akcích. Vladimír Křivánek 11 [pageend11]ORGANIZAČNÍ ZPRÁVA Dne 20. dubna tohoto roku se sešel výbor našeho sdružení na své pravidelné schůzi na Masaryktownu v Torontě. Přijal resignaci Zdeňka Slavíka na funkci předsedy a pověřil bratry Eduarda Vondráčka - místopředsedu, a Karla Kalendu - jednatele, vedením naší organizace do doby, než budou zvoleni noví funkcionáři na výroční schůzi svolané na 11:00 hodinu dne 23. června (sobota) 1984. Schůze se bude konat v salónku při kostele sv. Václava v Torontě, 496 Gladstone Avenue (Stanice Metra Bloor Dufferin). Prosíme, aby veškerá korespondence (i příspěvky do MUKLA) byla zasílána na adresu: “MUKL” (Eduard Vondráček) 46 Bow Valley Dr., Scarborough, Ont. Canada M1G 3J6 a mimotorontské členy, aby nám oznámili svou účast, abychom mohli zajistit jejich dopravu a případně ubytování. Výbor se usnesl, aby příští číslo “MUKLa” vyšlo tak, aby bylo v rukou našich členů nejméně týden před konáním výroční schůze a informovalo nejen o podrobnostech naší schůze, ale i pořadech ve spojitosti s pořádaným Sokolským sletem ve dnech 21.-24. června 1984 v Torontě. Naše schůze byla svolána na sletové dny ve víře ve zvýšenou účast na naší schůzi návštěvníky sletu z našich řad. - V údobí zatlačování komunismu, na něž jsme tak dlouho čekali, je zapotřebí pomoci každého jednoho z nás, abychom vítězně dobojovali boj, v němž jsme přinesli spolu s našimi popravenými bratry a sestrami tolik obětí. Je zpravodaj, který vychází jednou za dva měsíce. Je tribunou všech politických vězňů roztroušených po celém světě. Vydává: Sdružení býv. čsl. politických vězňů v exilu. Řídí redakční rada. Výkonný redaktor a grafická úprava: Milo Komínek. Tiskne: Moravia Press Ltd. Toronto, Ontario, Canada. “MUKL” 46 Bow Walley Dr., Scarborough, Ont., Canada M1G 3J6 12 [pageend12]