Z OBSAHU ČEP : VELKONOČNÍ • KOUDELKA : NEJSTARŠÍ OBRAZ SV. VOJTĚCHA • OVEČKA: Z DĚJIN VŠEOBECNÝCH KONCILŮ • STŘEDA : VÝK LAD NA ŽALM L X X X V III • PETR : LÉČENÍ KOMPLEXŮ • K R C H Ň Á K : ČECHOVÉ NA BASILEJSKÉM SNĚMU (6 ) • SOUČKOVÁ : NOLI ME TANGERE • HEIDLER : KŘESŤANSKÁ VÝCHOVA • PAŽ : K DOMOVU PŘIKOVÁNI • VOJÍR : VELKÝ PÁTEK, BÍLÁ SOBOTA • Z DOPISŮ • STALO SE VE VATIKÁNE, DOMA, V EXILU A JINDE VE SVĚTĚ • NAŠE PO V ÍD K A: MASTIK, JARO V ARAUKÁNII R O Č N ÍK XIV. RIM . D U Ř E N [pageend1]MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE : NOVÝ ŽIVOT, VIA DELLA CONCILIAZIONE, 1. ROMA-ITALIA. Řídí redakční kruh. Vychází 20. s označením následujícího měsíce. • Předplatní na rok 1962: V Itálii 1800 lir (podpůrné 2500 lir). Pro ostatní země 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášt a třeba je platit předem. Předplácí se v Itálii : pošt. slož. : C. c. post. 1-33428 Accademia Cristiana Ceco- slovacca - Via délia Conciliazione, 1. Roma (617) s pozn. NŽ 1962. • Z jiných evropských zemí (Belgie, Dánska, Francie, Holandska, Lucemburska, Maroka, Německa, Norska, Portugalska, Rakouska, Švédská, Švýcarska) můžete poukázat přímo na pošt. úřadě 1800 lir na : Nový život - Accademia Cristiana Cecoslovacca, Roma, Via della Conci- liazione 1. - Italia. • Z ostatních zemi mezinár. pošt. poukázkou, sekem, peněžním dopisem římské administraci (na jméno Mous. Francesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, LONDON, W. 1. — Francie : zasláním 15,— NF poštovní složenkou na adresu : Jaroslav Jáchym, 4, rue General Chappuis, Belfort ; r/c 1724-81 Dijon. — Německo : zasláním 12 DM poštovní složenkou na : Karl Fořt, Konto München (13b), Nr. 151283. — Austrálie : CML (Dr. Stanislav Hofírek), 519, Dryburgh Str., North Melbourne, Vie. — Kanada : Zemská CML (Václav Vostřez), Box 541 Main 1'. O., Hamilton, Ont., nebo místní CML v Montreálu (Rev. A. Pelikán S.J.), 3200 Côte St. Catherine Rd., Montreal 26, Que. — USA : Rev. Jaroslav Tománek, Lankin, No. Dakota. Vita Nuova. - Mensile. • Con approvazione ecclesiastica. • Autorizzazione Tribunále Roma N. 3779 del 16-3-54. • Direttore responsable i P. Vincenzo I nsolera S. J. 0Pv y živ o t jan cep V B L K O N O Č N I Křesťanské velikonoce se odvolávají na události, které se jednou staly, které jsou vsazeny do jisté chvíle historického času. Lze vyčíst z letopočtu, kdy byl římským prokurátorem v Judeji člověk zvaný Pontius Pilatus. Tyto události jsou však zároveň v jistém smyslu vyňaty z časového toku, trvají stále. Jsou stále přítomny v každém okamžiku lidských dějin, ba v každém okamžiku každého jednotlivého lidského vědomí a osudu. Je pravda, že Kristus vytrpěl jako člověk a vtělený Syn Boží jenom jednou smrtelnou úzkost v Getsemanech ; že jenom jednou visel na kříži a vyrazil svůj smrtelný výkřik, nežli naklonil hlavu a vypustil duši. To všecko se stalo jenom jednou, a provždy. Změnilo se tím něco od základu v běhu lidských dějin, v životě každého člověka. Toto utrpení, tato smrtelná úzkost však zůstaly částí lidského údělu. Každý člověk tudy musí v jistém smyslu projít; v životě každého člověka jsou okamžiky, dni a léta, kdy se cítí opuštěn ode všech, kdy se mu zdá, že nepřežije nedorozumění a rozloučení se svými nejbližšími; kdy se mu svalí na bedra břímě vlastní existence, vlastních vin jako těžký kříž ; kdy ucítí takřka na jazyku hořkou chuť vlastního já. Francouzský básník Paul Claudel vyjádřil tuto zkušenost v své meditaci na Křížovou cestu : »Učiň, abych i já měl trpělivost s dřevem, kterés mi dal nést. Neboť musíme nejprve my nést kříž, nežli kříž nese nás, « praví na konci druhého zastavení. Po prvé býváme takřka zaskočeni, kdežto po druhé už padáme celým tělem, přímo na tvář, se souhlasem duše. Chraň nás od druhého pádu, kterého se dopouštíme dobrovolně, z nudy. — Nejtěžší je však hřích třetí, hřích zoufalství. — Ten, který volá s kříže » žízním ! «, nás ještě potřebuje, i s našimi hříchy. Chybím mu ještě já, aby bylo všecko dokonáno. — Je však druhá část děje, která je nerozlučně spjata s první, která ji dovršuje a dává jí smysl. Je to jenom jeden děj, který je rozprostřen v celém lidském čase, ale zároveň jej přerůstá; jehož půdou a prostorem je celá lidská historie a každá jednotlivá lidská zkušenost, s tíhou a světlem každé hodiny a každého dne ; světlo, které prýští z tísně a tmy každého okamžiku, z každé bolesti, z každého pokoření a rozloučení, a rozvírá se v oslňující bezhraničnou oblast naděje a slávy ... Jak tiše a takřka nesměle začíná prosakovat soumrakem to první velkonoční ráno! Pro většinu obyvatelů velkého východního města je to ráno jako jiné v tuto roční dobu. Je pravda, že předevčírem táhl ulicemi ten nechutný průvod, vlekli na šibenici toho galilejského blouznivce, který špatně odměřoval svá slova : říkal dokonce, že je synem Nejvyššího. Ale stačí' dvě noci, aby taková historie byla zapomenuta: 82 [pageend2]už jsme viděli všelicos, a ještě uvidíme. —• Možná, že se římský prokurátor ještě vyhýbá jistému záhybu svého svědomí: ten neškodný snílek nebyl zločinec ; vyzařovala z něho dokonce jakási vznešenost; cítí dosud na sobě jeho pohled, jako spočinutí nesnesitelného soucitu ; jeho ruce opakují bezděky pohyb, kterým z nich smýval před fanatickými knížaty kněžskými krev toho spravedlivého ... Jenom několik jeho věrných — těch, kteří byli po tři léta nebožtíkovými průvodci na cestách Palestiny, posluchači jeho slov a svědky jeho divů — spalo ty dvě noci špatně. Jediný z nich se odvážil až pod kříž, viděl a slyšel všecko až-do konce, dřevo a hřeby, krev a slova. Zachytil jeho poslední pohled. — A ten druhý, který ho zapřel na dvoře Kaifášově : » Člověče, nevím, co povídáš ! Jakživ jsem ho neviděl! « — Jak vymaže kdy ze své paměti tuto zbabělou nevěru ! Mátlo se jim v hlavě všecko. Věřili ještě tomu, co jim říkal — někdy v obrazech a podobenstvích, ale ke konci čím dál tím jasněji : že On je cesta, pravda a život, a že kdo vidí jeho, vidí i Otce ? — A že je nenechá jako sirotky, že vstane třetí den ? — Odvážili se na to vůbec pomyslit ? A potom ty vyjevené ženské, které tvrdily, že hrob je prázdný; všecko se opět dalo v pohyb, jako by byl vzduch proniknut čísi všudy- přítomností. Co se zdálo nejprve světelným stínem, cizí neznámou tváří, nabývalo znenadání jeho podoby. Marie poznala jeho hlas, teprve když vyslovil její jméno : » Miriam! « — a ti dva naši bratří, kteří šli do Emauz a byli smutni! — A najednou ho poznali, když opět lámal chléb, jako ten večer, než s ním překročili potok Cedron, a uvědomili si, že jim hořelo srdce už cestou, když se k nim přidal jako cizinec a otvíral jim Písma ... Jak blízko se cítíme také Tomášovi, který byl ochoten umřít s ním, ale potom se najednou nepochopitelně zdráhal uvěřit, co druzí vypravovali ; jehož nedůvěra byla jenom touhou po větší blízkosti a jistotě, po živém doteku rozsvícených ran. Nechrne za něho opět mluvit francouzského básníka, který mluví zároveň za nás za všechny: »Jsem hotov uvěřit tomu, co říkáš, ale s podmínkou, že je to jisté ; ZMRTVÝCHVSTÁNÍ PÁNĚ. — Deska čáslavská z doby po r. 1530. Byla nalezena r. 1883 v čáslavské radnici a je to zbytek skládacího oltáře z gotického chrámu sv. Petra a Pavla. chci umřít, ale s podmínkou, že Ty umřeš první, a že všecko utrpení bude dokonáno, a Ty budeš opět zde, na dosah mé ruky, vstalý z hrobu, a řekneš-li m i: Tom áši! A řeknu, žes to Ty, žes můj Bůh a můj Pán, dovolíš-li, abych se Tě dotkl a vložil ruku do Tvého srdce ! « — Všecko se zdálo na svém místě, státní aparát velkého impéria se svými armádami, se svou policií a se svým společenským řádem, jakoby stvořeným pro věčnost. Nikdo si nevšiml toho čeření světla, které se chvělo na cestách. Zdál se šťastně ututlán rozruch, který na chvíli vznikl okolo prázdného hrobu. A najednou bylo všude plno těch, kteří tvrdili, že ten, který umřel, vstal opět živý, a že my všichni vstaneme s N ím ... 83 [pageend3]PETR OVEČKA Z DĚJIN VŠEOBECNÝCH KONCILŮ Devátý všeobecný sněm (I. lateránský) byl první, který se slavil na Západě, a také jeho hlavní předmět jednání byla záležitost čistě západní: slavnostně byl schválen vormský kon- kordát a skončen téměř padesát let trvající boj o investituru. Boj o investituru Podle církevního práva měli být biskupové a opati voleni od kapitul. Ale v desátém století byl tento zákon již mrtvou literou. Budoucí biskup skládal přísahu věrnosti zeměpánovi a od něho přijal berlu a prsten. Tento obřad slul investiturou, jí se udělovalo právo užívat církevních obročí. Ani nemusíme dodávat, že nejednou mezi těmito zeměpánem dosazenými biskupy — a tím více prostými kněžími — byli lidé málo vhodní pro duchovní stav, nebo takoví, kteří si duchovní hodnost přímo koupili. Papežství bylo v 9.-11. století v úpadku, papežové se ozývali jen bázlivě proti těmto zlořádům, které si našly místo i u papežského trůnu. Zásluhou reformního hnutí, které začalo v klášteře v Čluny, častěji postupem času zasedali na Petrův stolec mužové stateční, kteří si byli vědomi své odpovědnosti. Tak zrálo střetnutí za nezávislost Církve na světské vrchnosti. Už r. 1059 papež Mikuláš II. vydal dekret, jímž se prohlašovala volba papežů za výhradní právo kardinálů, a všem laikům, šlechtě, lidu i Samému císaři se veškeren vliv na hi upírat. Několik dekretů bylo vydáno i proti svatokupectví — kupování duchovních hodností, a věřícím bylo zakázáno přijímat svátosti od nehodných ženatých duchovních — říkalo se jim nikolaité neboli mikulášovci (podle Zjevení 2, 6). Boj za investituru dosáhl vrcholu za papeže Řehoře VII. (1073-1085), clunyjského mnicha Látka lidských dějin se klade vrstva na vrstvu — jedni říkají, že podle jakýchsi neúchylných zákonů, které se dají vypočítat a ovládnout, jiní opět, že jediným zákonem tohoto zlého snu, této kruté frašky, kterou vypravuje blázen — je nesmysl a chaos. Lidské vědomí se na chvíli vynoří ze tmy a opět do ní zapadne, nikdo neví, proč. Křesťanské velkonoční poselství mluví jinou ře č í: že každá lidská bolest je rodnou prstí naděje, že tělesná smrt je vstupem do života. A že celé stvoření, celé lidské dějiny, všecky lidské osudy jsou určeny k tomu, aby se rozhořely vesmírem bez hranic, ve věčném vdechu a výdechu Bytí, ry tmo váného vzájemností lásky. Hildebranda. Obnovil dřívější zákazy proti si- monii a nikolaitům. Nezalekl se nevole a hněvu ani ze strany duchovních samých, ani ze strany ctižádostivého císaře Jindřicha IV., který na synodě ve Vormsu — když se předtím nezdařil atentát proti papeži v římské bazilice P. Marie Sněžné — papeže sesadil a vypravil se proti němu s vojskem. Štěstí nejdříve císaři přálo, pak se ale od něho odklonilo, a Jindřich Šel kajícně do Canossy r. 1077 prosit papeže o odpuštění. Ale toto obrácení trvalo jen krátce. Už r. 1080 Jindřich, znovu v klatbě, táhl proti papeži do Itálie. V jeho vojsku byl i oddíl Čechů, vypravený knížetem Vratislavem II., který za tuto pomoc dostal pro sebe královský titul. Čechové byli mezi prvními, kteří zlezli římské hradby. Ve vyhnanství, zdánlivě poražen, umírá Řehoř VII. Ale Církev nakonec zvítězila. Jindřich V., kráčející zpočátku ve šlépějích svého věrolomného otce, r. 1122 uzavírá s papežem ve Vormsu konkordát. Vzdává se investitury berlou a prstenem. Dovoluje, aby biskupové a opati byli svobodně voleni od kapitul; ale směl být volbám přítomen sám nebo svými zástupci, a tak hájit své zájmy, a sporné volby mohl rozhodovat. Zvolenému udělil podáním žezla, jako svému vasalu, správu statků. Tento konkordát byl slavně schválen příštího roku 1123 na koncilu konaném v papežově katedrále v Lateráně. Bylo přítomno na 300 biskupů. 25 kánonů opakuje dřívější zákazy svatokupectví a naléhá na zachovávání Božího míru, vyhlášeného na synodě v Clermontu. Křižákům se uděluje odpuštění časných trestů za hříchy (plnomocný odpustek) a zaručuje se jim ochrana pro jejich rodiny a majetek. První lateránský sněm znamenal též první hráz proti zesvětačtění duchovních. Třebas nepřestala všechna pohoršení úplně, přece se vykonalo hodně. Druhý lateránský sněm Už šestnáct let potom se schází nový všeobecný sněm. Důvodem k tomu byl rozkol Ana- kléta II. Po smrti papeže Honoria II. (11241130) šestnáct (většinou francouzských) kardinálů zvolilo za papeže Řehoře Papereschiho, 84 [pageend4]Inocence II. Snad ještě téhož dne ale druhá skupina kardinálů zvolila bohatého a ctižádostivého kardinála Petra Pierleoniho, pocházejícího z rodiny původně židovské, nazývaného proto » papežem z ghetta «. Zase byl křesťanský svět rozdělen na dva tábory. Francouzšti biskupové a král, k němuž se Inocenc II. utekl, vložili rozhodnutí sporu do rukou muže Božího sv. Bernarda. Ten se vyslovil ve prospěch Inocence 41. a zjednal mu uznání i u krále anglického a četných velmožů. V Německu jeho práva hájil sv. Norbert. Ani Anaklét však nezahálel. Hledal oporu u jiho- italského vévody Roberta a korunoval ho za krále neapolsko-sicilského. Inocenc II., provázen sv. Bernardem, se vrátil do Říma a nabyl všeobecného uznání. Anaklét II. se udržel až do své smrti v Andělském hradě. Po něm byl zvolen nový vzdoropapež Viktor IV., jenž se však na domluvu sv. Bernarda brzy podrobil pravému papeži. Na rok 1139 Inocenc II. svolal všeobecný koncil zase do Lateránu, aby zahladil následky rozkolu, potrestal ty, kteří jej rozdmychovali, a aby zostřil předpisy o papežské volbě. Prý bylo přítomno na tisíc biskupů a opatů, mezi nimi biskup z Lincolnu z Anglie, z Huesky ve Španělsku, z Jeruzaléma a samozřejmě z Itálie, Francie, Německa a Švýcarska. Všichni přívrženci Anaklétovi byli sesazeni. Museli odevzdat pallia, biskupské berly a prsteny. V kánonech najdeme pokračování v reformách Řehoře V II., dále zákazy lichvy a turnajů. Velký význam pro provedení celibátu měl kánon 7 : manželství kleriků — počínaje podjáhny — a mnichů bylo prohlášeno ne pouze za nedovolené, jak tomu bylo dosud, nýbrž za neplatné. . Bedřich Rudovous Ještě neuplynulo padesát let od boje o investituru, a zápas mezi císařem a papežem propukl se všemi hrůzami znovu. Bedřich II. s rozhořčením slyšel, že r. 1159 byl za papeže zvolen Roland Bandinelli ze Sieny, Alexandr III., který se už jednou na říšském sněmu v Besan9onu ozval proti císaři na obranu církevních práv. Císař dal zvolit od dvou kardinálů vzdoropapeže Viktora IV. Patnáct let trvaly sP°ry a boje. I tentokrát byli mezi císařovými vojáky Češi. Knížeti Vladislavovi Bedřich slíbil za to titul královský pro něho i jeho potomky. Na 10 000 českých dobrovolníků táhlo na jih. Oni první přebrodili rozvodněnou řeku Addu, přihnali se k hradbám Milána a hlavně jejich přičiněním Milán padl. R. 1167 císař dobyl Říma a u Sv. Petra se dal od nástupce Viktora IV. korunovat za císaře. Papež Alexandr prchl z města přestrojen za poutníka. Bedřichovo vítězství však trvalo jen velmi krátce. Strašný mor mu skosil na 20 000 rytířů, též mnoho biskupů, mj. pražského Daniela. Na útěku na sever byl poražen u Legnana. R. 1177 požádal papeže o mír v Benátkách. Vzdal se vzdoropapeže a zavázal se, že vrátí zabraný církevní majetek. III. lateránský sněm je církevní pečetí míru, který potvrdil převahu papežství nad císařem. Třetí koncil lateránský Jsou dochována jména 291 účastníků : z Itálie, Anglie, Skotska, Irska, Francie, Německa, Španělska, z křižáckých států a vyslanci » téměř všech císařů, králů a knížat křesťanského světa «, jak píše anglický kronikář. Koncil konal tři valná zasedání. Na jednom bylo rozhodnuto, že k volbě papeže je nutná dvoutřetinová většina hlasů, ostatní kardinálové se musí podrobit, jinak upadají v klatbu. Pro zvolení biskupem se stanoví věk 30 let a manželský původ ; zakazuje se hromadění obročí, nikdo nesmí mít víc než jednu faru. Exkomunikací se trestá dodávání zbraní, železa a dřeva Saracénům — aby se jim ztížilo vést proti křesťanům válku. Je vysloveno anathema proti katarům v jižní Francii a proti těm, kdo se s nimi stýkají. Kdo se zúčastní válečného tažení proti nim, tomu se zaručuje stejná ochrana jako křižákům do Svaté země. Na sněm se dostavili i zástupci tzv. » chudých z Lyonu «, přívrženců Petra Valdesa, kteří měli svůj překlad bible a žádali, aby směli kázat i laici. Koncil jejich důvody odmítl, ale je samé neodsoudil. Teprve později se toto chvályhodné hnutí za evangelickou chudobu stane nebezpečnou sektou. To je důvod, proč středověké sněmy vystupují proti kacířům jinak než starověké: hereze není jen omyl ve víře, svou naukou se stává i ohrožením Církve a občanské společnosti ; proto se odsuzuje nejen nauka, nýbrž se hledí zničit i její původci a propagátoři. Čtvrtý lateránský sněm IV. lateránský sněm znamená vrchol papežské moci ve středověku. Zahájil ho Inocenc III. zase ve své katedrále v Lateráně 11. listopadu 1215. Mezi jmény přítomných biskupů scházejí Řekové z cařihradského patriarchátu, třebas byli pozváni. Zato jsou přítomni biskupové ze 85 [pageend5]zemí Evropy střední a východní: z Čech, Ma- darska, Polska, Litvy a Estonska. Byly to » mladé církve«, a zástupci » starých « církví je asi vítali tak, jako my budeme vítat na II. vatikánském sněmu biskupy z Afriky a Asie. Vyslance poslali: císař Bedřich II., králové francouzský, anglický, aragónský a maďarský, křižácké státy a některá města. S biskupem ze španělské Osmy přišel na sněm i sv. Dominik, který podal zprávu o šíření katarských bludů v jižní Francii. (Za rok potom mu papež potvrdí zvláštní řeholní řád » bratří kazatelů «, kteří měli příkladem a kázáním přivádět bludaře nazpět do Církve.) Bylo sestaveno Vyznání víry, namířené proti bludům katarů ; obsahuje též vyklad přepod- statnění, transubstanciace, pojmu to, který byl právě vypracován teology, a odsouzení bludu opata Jáchyma z Fiore o nejsvětější Trojici. V předpisech o inkvizici vidíme ohlas bojů proti bludům katarů, valdenských a jiných sekt. Ještě dnes platí kánon 21, že každý katolík, který dosáhl užívání rozumu, je povinen jednou za rok se vyzpovídat a přistoupit k velikonočnímu sv. přijímání. Knězi se zakazuje jakkoli prozradit, co slyšel ve zpovědi; těžké pokání má být uloženo tomu, kdo se provinil proti zpovědnímu tajemství. Biskupové se mají postarat o kazatele pro věřící, je zmenšen počet manželských překážek a jsou zakázána tajná manželství; několik kánonů má vyloučit podvody při ostatcích a poutích. Několik předpisů týkajících se židů — zákaz vycházet ve Svatém třídění a předpis nosit zvláštní roucho — nebyl projevem rasových předsudků ani to nebylo míněno jako urážka ; platilo to též pro moha- medány. Jejich pohnutkou byla ochrana křesťanské víry — byla to daň tehdejším názorům a celkovému smýšlení. Koncil učinil též několik rozhodnutí politického rázu : potvrdil Bedřicha II. za císaře, odsoudil Ma- gnu chartu, kterou si angličtí šlechtici vynutili na králi Janovi, a hrabství toulouské, semeniště katarů, odevzdal Šimonu Montfortskému, že snad bude vůči nim přísnější. Jako datum k začátku nové křížové výpravy byl určen 1. červen 1217. K hrazení výloh kněží měli odevzdávat po tři roky dvacetinu svých příjmů. Příprava křížové výpravy byla úspěšná, výprava sama ale skončila nezdarem. Ještě hlouběji než IV. lateránský sněm zasáhl do politického dění následující koncil, který papež Inocenc IV. svolal do Lyonu. Už toto místo naznačuje, že se přenáší těžiště církevního dění ; začalo to za konečných bojů mezi papeži a Štaufy a v následujícím století vedlo k přesídlení papežů do Francie. Prvni sněm lyonský V noci z 28. na 29. června 1244 papež Inocenc IV. prchal z Říma v přestrojení do Civitavecchia. Tam ho čekalo loďstvo Janova, jeho rodného města. Prchal před císařem Bedřichem II., s nímž vyjednával, aby urovnal spor vzniklý za jeho předchůdce o církevní práva v Itálii. Z Lyonu pak rozeslal pozvání na 13. všeobecný koncil. Sešlo se jen asi 140 biskupů, hlavně z Francie a Španělska, méně z Itálie a Anglie, nejméně ze zemí Německé říše : císař to výslovně zakázal. V slavnostní zahajovací řeči v lyonské katedrále papež názorně rozvedl srovnání, kterak Církev, podobně jako tělo Kristovo, krvácí z pěti ran : první ránu jí působí hříchy kněžstva, druhou Saracéni — r. 1244 Jeruzalém padl do rukou mohamedánů — , třetí rozkolníci ohrožující cařihradské císařství založené na 4. křížové výpravě, čtvrtou řádění Mongolů ve střední Evropě a pátou pronásledování ze strany císaře. Papež i koncil vyřkli nad císařem a jeho stoupenci klatbu, zbavili ho trůnu a německá knížata vyzvali, aby zvolila nového krále. Také zbývajícími bolestmi se koncil zabýval. Papež vzal na sebe náklad na postavení opevnění proti Mongolům. Duchovní, kteří nesídlili v místech, odkud brali příjmy, museli dávat třetinu příjmů cařihradskému latinskému císaři. Všem kněžím nařízeno dávat dvacetinu příjmů na znovudobytí svátých míst v Palestině. Druhý koncil lyonský Před druhým koncilem lyonským došlo k nejdelšímu uprázdnění papežského trůnu v dějinách Církve. Po téměř tři roky — 28. listopadu 1268 zemřel Kliment IV. — kardinálové rozdělení na strany se nemohli shodnout. To rozzlobilo občany Viterba, kde se konalo konkláve, a strhli shromážděným kardinálům střechu nad hlavou. A pomohlo to: l.září 1271 byl zvolen papežem Tebaldo Visconti z Pia- cenzy, který právě dlel v Akkonu, poslední tvrzi křesťanů na Východě. Je pochopitelné, že mu otázka Svaté země byla zvlášť drahá. On též byl ochoten uskutečnit sjednocení s Řeky, kteří znovu dobyli Cařihradu, zrušili latinské císařství, ale báli se protiútoku neapolského krále Karla. Papežská volba, křížová výprava a jednota s Řeky — to byla hlavní témata sněmu, který Řehoř X. svolal do Lyonu na duben 1274. 86 [pageend6]Byl pozván též řecký císař Michael I. Paleólogos, král a katholikos (církevní hlava) Arménů a dokonce i chán Mongolů ; na Západ totiž došly nějaké zprávy, že je nakloněn ke katolictví. Na sněm se už nedostal sv. Tomáš Akvinský, největší žijící teolog; zemřel cestou ve Fossa- nuova u Říma. Na pomoc. Svaté zemi papež žádal desátky z příjmů po šest let — bohužel, ještě než se křížová výprava uskutečnila, pádí 18. května Ak- kon. Řečtí delegáti přijali předepsané Vyznání na 4. zasedání 6. července ; obsahovalo uznání primátu římského papeže, učení o očistci a víru v sedm svátostí. Jménem císaře přísahali jednotu s římskou Církví. Při mši svaté bylo zpíváno Krédo latinsky i řecký, a to i s » Filioque« ; když byli Řekové takto vyznali svou víru i v to, co obsahuje slovo » Filioque «, bylo jim dovoleno ponechat si starý text Vyznání. Unie netrvala dlouho : k jejímu uzavření vedly císaře politické pohnutky, řečtí biskupové je odmítli, a co víc, papež Martin IV. podporoval dobyvačné plány neapolského krále. Předpisy o papežské volbě, jak je přijal tento koncil, v hlavních částech platí dosud. Kardinálové se mají do deseti dnů po smrti papežově uchýlit do konkláve — naprostého oddělení od světa — k volbě nového papeže. Když ho nezvolí do tří dnů, dostanou v poledne a večer jen jedno jídlo, po dalších pěti dnech jen chléb a vodu. Za konkláve ztrácejí právo na příjmy z církevních zdrojů. Také tento sněm učinil několik politických rozhodnutí, např. ukončil spor o německou korunu mezi Alfonsem Kastilským a Rudolfem Habsburským. Vyslanci molgolského chána nedosáhli papežovy pomoci proti Egyptu ; jeden z nich se ale dal pokřtít. Pokusy nést křesťanskou víru na Dálný východ pod ochranou snášenlivých chánů ztroskotaly na vzdálenostech. Františkán Jan z Montecor- vina došel snad až do Číny. Dvacet let později vstoupil na papežský trůn Bo- nifác'VIII., jeden z největších středověkých papežů. V bule Unam Sanctam shrnul ne novou, avšak zcela době poplatnou nauku o dvojím meči v ruce papežově, duchovním i světském. Papež podržel jen moc duchovní, světskou ponechává panovníkům; ti však jí musí používat ve prospěch Církev a musí se nechat řídit mocí církevní. Spor Bonifáce V III. s francouzským králem Filipem Sličným a jeho přepadení v Anagni Filipovými žoldnéři začíná nové údobí papežství, avignonského zajetí. . Sněm viennský V Avignonu si zvolil druhý Bonifácův nástupce své sídlo a do nedalekého městečka Vienne svolal 15. všeobecný sněm. Byli pozváni jen ti biskupové, s jejichž příchodem souhlasil král Filip. Přesto můžeme říci, že i tentokrát byl zastoupen celý křesťanský svět. Sněm měl tři hlavní záležitosti: proces proti templářům, reformu Církve a znovunabytí Svaté země. Byl zahájen 16. října 1311. Řád rytířů templářů — nazvaných podle svého hlavního sídla blízko jeruzalémského chrámu — byl založen na ochranu poutníků do Svaté země a na obranu svátých míst. Ztrátou Palestiny ztratil svůj účel. Jeho bohatství a vojenská moc byly králi Filipovi hlavní pohnutkou a údajné mravní přestupky záminkou, aby templáře uvrhl do vězení, mnoho z nich dal popravit a majetek zabavil. Bylo to porušení církevního práva. Proto Klimenta V. vzal proces proti templářům do svých rukou a jmenoval vyšetřující komisi. Ta rozhodla, že na základě podaných důkazů nelze řád odsoudit. Tu se dostavil do Vienne král s vojskem a začal vyhrožovat. Kliment obětoval řád králově zvůli a lakotě a se souhlasem koncilu ho zrušil, ale nikoliv pro kacířství a úpadek kázně, nýbrž z plnosti své pravomoci, protože řád ztratil hlavní svůj úkol a že upadl v nenávist. Něco z jeho jmění uchvátil král, zbytek byl přiřčen rytířům johanitům, maltézským. Koncil zamítl žalobu — rovněž vnucenou Filipem —■ proti Bonifáci V III. Dva katalánští rytíři prohlásili, že jsou ochotni podstoupit s kýmkoliv souboj na uhájení jeho cti a dobrého jména. Žádný Francouz výzvu nepřijal, ani král ne. Pro jednání o reformě Církve Kliment V. poslal už před koncilem biskupům dotazníky o zlořádech v diecézích, Nejvíce stížností bylo na zásahy světské vrchnosti a na exempci, tj. vyjmutí kapitul, klášterů a celých řádů z pravomoci biskupů. Mnohými z dalších nešvarů se budou zabývat reformní koncily 15. a 16. století. Rozhodnutí sněmu upravil Jan X X II., nástupce Klimenta V,, jak uznal za nutné, a vyhlásil jejich platnost. Též o křížové výpravě byla řeč. Ukázalo se, že myšlenka boje proti nevěřícím už nevábí, že se však probouzí nadšení misijní. Přičiněním filozofa Raj- munda Lulla (zemřel mučednickou smrtí od moha- medánů r. 1362, právě před 600 lety) měly být zřízeny na všech universitách katedry řečtiny, hebrejštiny a arabštiny, protože misie mezi židy a mohame- dány žádají znalost těchto jazyků. Předpis nebyl uskutečněn, protože nebylo učitelských sil. 87 [pageend7]Středověké koncily, které jsme krátce přehlédli, jsou dílo papežů : oni je svolávají a jejich rozhodnutí schvalují nebo je i pozměňují. Sjížděli se na ně biskupové, ale též opati, zástupci kapitul, ano i světské moci, která neměla hlasovací právo, ale mohla se ozvat v záležitostech, které se jí týkaly. Papež na těchto sněmech vystupuje jako hlava Církve, ale též celého křesťanského světa, jako vrchol jehlanu zahrnujícího Církev i pozemské společenství. On soudí a sesazuje i císaře. Vše to se změní, až se koncil bude považovat za » parlament« křesťanstva a za zastupitelství údů Církve, až si bude osobovat zákonodárnou moc, a v době, kdy papežství se octne v úpadku, ji pro sebe i vyžadovat. {Pokračování) V. KOUDELKA NEJSTARŠÍ OBRAZ SV. VOJTĚCHA Je samozřejmé, že Řím, středisko křesťanstva, lákal od nepamětných dob příslušníky všech křesťanských národů. Bouřlivé převraty však zahlazovaly jejich Stopy, takže se nyní jen občas podaří odkrýt některé z nejvýznamnějších. Také český národ byl od začátku své křesťanské existence v čilém duchovním spojení s Věčným městem. Putovali sem sv. Cyril a Metoděj, později bl. Mlada, delší dobu však zde pobyl sv. Vojtěch. Právě na druhého pražského biskupa se nám v Římě zachovala jedinečná památka, nejstarší jeho obraz. Když vstoupíme do dnešního kostela sv. Bartoloměje na Svatém ostrově v řece Tibeře, kde byl v dávných dobách uctíván bůh Eskulapios, ovane nás trochu nepříjemný pocit, jako v tolika jiných římských chrámech. Původní architektura a jednoduchost zde mizí v barokních a pozdějších přístavcích a přídavcích, takže máme pocit nesourodosti a rozháranosti. Teprve u stupňů kněžiště nás zaujme podivný architektonický útvar. Uprostřed schodů, které vedou do kněžiště, stojí jakýsi kulatý kamenný sloup uprostřed dutý, na vnější straně však ozdoben čtyřmi obrazy v tzv. bassprilievo. Tištěný průvodce nás poučí, že to je studna. Opravdu, uprostřed chrámu je studna, a její otvor je ozdoben právě naším kamenným » sloupem« asi 90 cm vysokým se světelností dutiny 30 cm. Známý římský archeolog tvrdí s pravou italskou » důkladností «, že studna je několik (! ) desítek metrů hluboká. To konečně není tak důležité, nás zajímá její kamenný okraj s výzdobou. Starší odborná literatura klade tuto památku do 12. století a vidí v ní čistě románské umění. Teprve Géza de Francovich dokázal srovnáním sochařských a malířských uměleckých děl, že tato studna pochází jistě z otonské renesance, přesněji : z doby kolem r. 1000. Mezi čtyřmi postavami zdobícími studnu lehce rozeznáme Krista s knihou v levé ruce a s pravicí vztyčenou k žehnání. K určení dalších však si musíme zpřítomnit první dějiny kostela. Založení chrámu na ostrově v řece Tibeře popisuje nejobšírněji legenda sv. Abundia a společníků, která je psána současníkem Oty III., a tedy v části, kde líčí přenesení ostatků těchto mučedníků od hory Sorakte do Říma Otou III., zcela věrohodná. Když se císař dověděl o mučednické smrti sv. Vojtěcha, vykládá legenda, horoucí nadšení pro tak velkého mučedníka ho pudilo k tomu, aby se vydal s římským senátem, biskupy a kněžstvem přes hory do slovanské země a odtamtud přenesl do Říma ostatky blaženého Vojtěcha. Dostal však pouze rámě, které ozdobil přeskvostně zlatém a perlami, vystavěl chrám v Římě » mezi dvěma mosty « a zahrnul ho vysokou důstojností. — Z jiných pramenů víme, že tento chrám založil Oto už před svou cestou do Hnězdna, aby byl hotov přijmout tělo jeho přítele. Boleslav Chrabrý mu však vydal pouze jedno rámě, a to ještě výměnou za neslýchaná privilegia. Císař chtěl zahrnout tento kostel opravdu » vysokou důstojností «. Mučedník Vojtěch měl být uveden do společnosti apoštolů. Za tím účelem se Oto vydal do Beneventa a žádal tělo sv. apoštola Bartoloměje, které tam bylo uloženo. Benevenťané byli ve velkých nesnázích. Nechtěli vydat svůj poklad, ale nemohli si také rozzlobit císaře. Podstrčili mu tedy tělo sv. Paulína z Noly (f 431), které Oto přenesl slavnostně do nového chrámu na Svatém ostrově a uložil ve skvostném sarkofágu připraveném pro sv. Bartoloměje. Podvod však vyšel najevo a císař rozhněván táhl na Benevent. V dalším vyprávění se kroniky rozcházejí. Jedny tvrdí, že město se ubránilo, druhé vědí, že Oto města dobyl a ostatky odnesl. Jisté je, že chrám na Svatém ostrově se nazýval v prvých desetiletích pouze kostel sv. Vojtěcha a Paulína a že Benevent uchovával ještě ve 14. století tělo sv. Bartoloměje a rozdával z něho ostatky. 83 [pageend8]Vraťme se nyní k zbývajícím třem postavám, které zdobí studni. V jedné z nich poznáme určitě apoštola. Také on drží v levé ruce knihu a v pravé nůž, nástroj mučednictví. Z toho, co bylo řečeno, je to jistě sv. Bartoloměj. Třetí reliéf představuje zřejmě císaře. V levé ruce drží disk s obrazem kostela, v pravé žezlo. Historikové umění měli mnoho námitek proti ztotožnění tohoto obrazu s Otou III., zakladatelem chrámu. Francovich opět dokázal srovnáním pečetí Oty III. před r. 1000, že je zde skutečně zobrazen sám zakladatel. Čtvrtá postava konečně zobrazuje zřejmě arcibiskupa s knihou v levé ruce, s berlou v pravé, ozdobeného palliem, odznakem arcibiskupských práv. Historikové jsou většinou nerozhodni, když se pokoušejí o ztotožnění této figury. Představuje sv. Paulína, nebo sv. Vojtěcha ? Pallium zřejmě nepříslušelo biskupu z Noly, a podle historiků umění prý ani biskupu pražskému. Všem dosavadním badatelům unikla na našem obraze jedna podrobnost. Arcibiskup má tonsuru. (Ve 12. stol. by měl už jistě m itru!) Kdyby to byla určitě mnišská tonsura, nebylo by pochyby, že je to sv. Vojtěch, který byl benediktinem. Poněvadž však zde může být znázorněna i biskupská tonsura, nemáme opět přímého důkazu. Odznak pallia však můžeme vysvětlit pouze u Vojtěcha, ne však u sv. Paulína. Ze svato- vojtěšských současných legend víme, že Řehoř V. dal pražskému biskupu pravomoci nad slovanskými zeměmi dosud pohanskými, kam se on chtěl odebrat jako misionář, a ustanovil ho misijním biskupem (regionarius), pravděpodobně i s mocí zakládat nová biskupství, která by mu byla podřízena. Měl by tedy sv. Vojtěch práva arcibiskupů a jistě i jejich odznak, pallium, i když legendy toho slova nepoužívají. Naše sochařská památka šťastně doplňuje písemné prameny. Konečně Ota III., který tento obraz objednal, to musel nejlépe vědět. Pro úplnost se zmiňme ještě o dvou nápisech, které zdobí studnu. První je mezi postavami, a byl tam prf vděpodobně vtesán o něco později: » Os P(utei) sancti circumdant orbě rotundi« = (Tyto postavy) stojí v kruhu kolem ústí svaté a kulaté studny. Druhý je na okraji studně, bohužel, velmi setřelý od provazu, jenž vytahoval okov. Můžeme jej proto udat pouze podle smyslu. Je tam narážka na dvě těla, a výzva : » Kdo žízní, ať přijde k prameni a hasí žízeň RIM. — Reliéf s podobiznou sv. Vojtěcha v kostele sv. Bartoloměje, ze žíly «. Tyto dva verše nám vnukají úvahy, jež byly od historiků dosud opomíjeny, které však umožní vysvětlit dosavadní pochybnosti a dokonce přesně datovat tuto sochařskou památku. Ota III. byl dítětem své doby. Byl císařem s hlavou plnou světovládných plánů, přitom vSak dovedl se zanícením poslouchat sv. Vojtěcha a jeho výklady o křesťanské pokoře. Pro něho každá skutečnost a každý čin měly nejen viditelnou hodnotu, nýbrž byly především symbolem nadpřirozené a mystické skutečnosti. Pouze když se nám podaří vyhmátnout tyto symboly, můžeme správně a plně vysvětlit a ocenit umělecké dílo z jeho doby. Už volba místa ke stavbě chrámu svátého mučedníka nebyla náhodná, nýbrž vědomě uvážená. Samo místo chrámu 89 [pageend9]měla naznačovat místo zrození pro nebe sv, Vojtěcha, který byl umučen na břehu moře, asi při ústí řeky Visly, jeho tělo pak bylo hozeno do moře. Římský chrám na ostrůvku obklopeném vodou připomínal tedy nejvýrazněji místo jeho mučednické smrti. I další kostely založené ke cti pražského biskupa Otou III. nám to potvrzují, jako např. kostel sv. Vojtěcha a Michala v Subiaku, který jím byl založen r. 999 v blízkosti tamního jezírka, a kostel a klášter sv. Vojtěcha na ostrově Pereo v moři před Ravennou (kde poustevní čil tehdy sv. Romuald), založený r. 1001. O poloze dalšího, kostela a kláštera benediktinek v Cáchách, v městě, kde císař prožil radostné chvíle ve společnosti svého přítele, se nám nepodařilo získat přesné zprávy. Avšak i posvátná studna na ostrově v řece Tibeře hrála důležitou úlohu při volbě místa k chrámu sv. Vojtěcha. Jistě i v tehdejší době to bylo něco mimořádného, aby někdo dal postavit kostel nad studní a aby této studny uprostřed kostela bylo používáno. Císař však v tom viděl opět mystický smysl. Tělo svátého mučedníka, které leželo ve vodě, posvětilo všechny vody. Za druhé, studniční voda byla od doby setkání Krista se Samaritánkou u studnice Jakubovy symbolem slova Božího. Tělesnou žízeň hasí voda, žízeň po pravdě spásy zase slovo Boží, kázané apoštoly a misionáři, moderními apoštoly. Proto i seskupení postav kolem studně je nabité symboly. Kristus představuje učitele spásy, slovo spásy (kniha) bylo hlásáno apoštoly ( zástupce je sv. Bartoloměj) a je dosud hlásáno nástupci apoštolů, misionáři, kteří docházejí koruny mučednické jako oni (sv. Vojtěch). Tito apoštolově jsou proto znázorněni po boku Kristově, císař však po boku apoštolů, jejichž sluhou se Ota III. hrdě nazýval. Je vládcem viditelného světa (disk) a budovatelem vnějšího kostela, ale i spolubudovatelem Církve (kostel na disku). Symbolický smysl, který jsme naznačili, nám umožní některé závěry. Toto umělecké dílo JIN D ŘICH STŘEDA VYKLAD Slova osmaosmdesátého žalmu jsme již na stránkách Nového života uvedli — ale slova ta jsou tak závažná, tak vydatná právě pro nás, české emigranty, že chceme použít příležitosti a promyslit je trochu soustavněji. Chceme o tomto žalmu rozjímat, protože se nám zdá pramenem světla pro pochopení minulých desítiletí našich dějů. Nepoměr mezi zásluhou a osudem je stálou, neodbytnou otázkou od těch dob, kdy se lidé od sobeckých, hltavých přírodních božstev dobylo objednáno přímo zakladatelem chrámu a vědomě vbudováno do místa a stavby. Pochází tedy od Oty III., který je inspiroval, protože ve 12. stol. by tyto symboly už neměly valného smyslu. Ozdoby na studni tedy pocházejí přesně z r. 998-999, kdy Ota měl plán přenést do tohoto chrámu ostatky sv. Bartoloměje, aby naznačil společenství mezi sv. Vojtěchem a apoštoly. (Také sv. Bartoloměji byla podle západní tradice uťata hlava jako sv. Vojtěchu.) Obraz arcibiskupa představuje zcela jistě sv. Vojtěcha. Studně a její výzdoba jsou nedílnou částí místa a původního plánu stavby. Chrám byl připraven před přenesením ostatků sv, Vojtěcha, rovněž i sarkofág pro sv. Bartoloměje před přenesením nebo nepřenesením jeho ostatků, a zároveň s nimi jistě i ozdoba studně, nedělitelná symbolická součást celého chrámu. S ostatky sv. Paulína se nepočítalo, ty se dostaly do chrámu jen náhodou, proto na ně nebylo pamatováno ani při výzdobě. První chrámy sv. Vojtěcha byly jakýmisi majáky, které žehnaly vody, úkol, který převzaly v barokní době sochy sv. Jana Nepomuckého. První chrám našeho světce na Svatém ostrově v Římě však byl brzo přejmenován na chrám sv. Bartoloměje a památka pražského biskupa zde takřka zmizela. Snad příští cyrilometodějské jubileum oživí aspoň u Čechů vzpomínku na něj a chrám se stane cílem jejich pouti, zároveň s kostelem sv. Bonifáce a Alexia na Aven- tině, kde sv. Vojtěch žil. NA ŽALM LXXXVIII stali k pojmu jediného, všemocného a vševědoucího Boha. Zdá se ovšem na první pohled, jako by otázku trpícího spravedlivého řešil teprve Nový zákoh, se zásadní představou trpícího Boha. Zdá se, jako by Starý zákon tu podléhal oné opačné, dětinské představě, kterou zkušenost vyvrací: představě, že pravda vítězí a bezpráví je trestáno. Což právě žalmista nevyvolává tuto představu velmi zřetelnými slovy ? » Blahoslavený muž, který nesledoval rady bezbožníků ... a vše, cokoli učiní, bude prospíva- 90 [pageend10]ti. « Ano ; ale k d e to říká žalmista ? Pořadatelé žaltáře s rozmyslem, ba Duchem svátým řízeni, dali tento dětinný žalm na místo p r v n í . Toto je totiž prvouka: »Bázeň Boží je z a č á t k e m moudrosti « ; budeš-li zlý, budeš b it; a budeš-li hodný, dostaneš sladkou kaši. To je ta mléčná krmě pro děti, jak o ní mluví sv. Pavel. Ale pro dospělé má žalmista zcela jiná naučení. A právě ten žalm, o kterém chceme rozjímat dnes, ten se zábývá oním vzhledem té tisícileté otázky, který je aktuální pro n á s , a pro celý náš nešťastný národ. Je to otázka : mají právo a bezpráví význam v životě státním ? Je rozdíl mezi řádnou vrchností a vetřelcem ? Má to smysl, je-li poddaný věrný řádné vrchnosti — je-li řádná vrchnost věrná právu a pravdě ? Jde o otázku státních převratů, které jsme prožili. Jak máme podržet rozdíl pravdy a lži, když pozorujeme — ale co pozorujeme, to ať nám řekne sám žalmista. Řekne nám to se zřetelností naprosto realistickou, takřka cynickou — jenže po tomto vylíčení skutečnosti a zážitku následují poznámky; a ty pro nás mají svůj význam. Co tedy vypráví žalmista ? Začíná způsobem zcela prostoduchým — jako by o problému nevěděl. Uvádí Boha izraelského, který dosazuje svému národu zákonitého, posvěceného krále. » Přisáhl jsem Davidu, služebníku svému : až na věky ustavím sémě tv é ; a zřídím stolec tvůj pro pokolení za pokolením ... N alezl jsem Davida, služebníka svého ; olejem svátým svým pomazal jsem jej. Ruka má zajisté spomůže jemu ; a rámě mé posílí j e j ... A porazím před tváří jeho nepřátele jeho ; a nenávistníky jeho na útěk obrátím ... Jednou jsem přisáhl při svatosti své : Jestlipak Davidovi selžu ! sémě jeho na věky potrvá. A stolec jeho jako slunce přede mnou, a jako měsíc dokonalý na věky, věrný to na nebi svědek. « Připomenuv takto svému Bohu jeho zaslíbení, žalmista bezprostředně mu činí zcela zřetelné a výslovné výčitky. » Ty však jsi zavrhl a povrhl, rozhněval jsi se na Pomazaného svého ... Vyvýšil jsi pravici utlačujících je j; potěšil jsi všechny nepřátele jeho. Odvrátil jsi pomoc meče jeho ; a nespomohl jsi mu ve válce. Učinil jsi konec lesku jeho ; a stolec jeho jsi na zem svrhl. Ukrátil jsi dny času jeho ; zahrnul jsi jej zahanbením. « Takto líčí . žalmista zcela drasticky, co se může v případě úspěšného politického převratu stát s původní vrchností. Tu ovšem někdo namítne, že zde přec není řeč o politických převratech světských mocností. Žalm osmdesátýosmý je žalm zřetelně mesiášský — vždyť takto mluví Hospodin o tom svém Pomazaném : » On mne bude v zýv a li; „ Tys otec m ůj; Bůh můj a skála spásy mojí ” ; a já je j ustavím za prvorozence ; za vyvýšeného nad krále země. « Ovšemže v žalmu tom je řeč o Mesiáši. Ale je o něm řeč právě skrze jeho předobraz, pomazaného krále izraelského z rodu Davidova. A tak jako nehody židovského krále v čas zajetí babylónského jsou zde předobrazem utrpení mesiášského božského Krále židovského — tak zase naopak toto utrpení věčného Krále králů je vzorem všech křivd, které trpí na tomto světě pravda a právo i v oboru veřejném. Tu je tedy nedvojsmyslně řečeno, kterak v obyčejném průběhu politických událostí nelze říc i: » Pravda vítězí«. Ale k tomuto bezostyšnému líčení se druží další postřehy. Víme všichni, že při převratných událostech se k politické velezradě připojuje prostá lidská zrada, prorada, nevěra, prolhanost. Víme, co dovede za určitých okolností dělat dosavadní miláček svého pána ... A v žalmu padesátém čtvrtém si stěžuje žalmista (patrně sám král David, prchaje před Absolónem do exilu) ; stěžuje si na tuto pro radu. » Vždyť kdyby nepřítel můj byl mně zlořečil, vydržel bych to zajisté; a kdyby se ten, co mne nenáviděl, byl na mne vytahoval, snad bych se byl před ním schoval. Ale ty, člověk důvěrný, průvodce můj a známý m ůj! kterýž jsi se mnou lahodné krmě jídal — v domě Božím jsme chodívali v družině... « Trpké zkušenosti ty jsou žalmistovi naprosto přítomné ; a je ho nekonečně vzdálena dětinská představa, že to všecko dobře dopadne. Nemá těchto optimistických nadějí — neptá se, jako onen klasik liberalismu : Kdo kdy viděl pravdu ' v zápase poraženu ? — naopak ; maje na mysli konce všeho pozemského, ptá se právě v této souvislosti: » Kterýpak člověk bude živ a neuvidí sm rti; duši svou vytrhne z ruky podsvětí ? « Ale s porážkou tou, jakkoli neodvratnou, se nesmíří, neresignuje, neuzná, že by porážka pravdy a práva byla v pořádku ; znova a znova vyčítá svému Pánu : 91 [pageend11]SVATÝ Jlfií » Kde jsou milosti Tvé staré, Hospodine, jakož jsi přislíbil Davidovi v pravdě své ? Pomni, Hospodine, urážky služebníků svých ; v klíně svém nosím všeliká záští národů, že poháněli protivníci Tvoji, Hospodine, že pohaněli proměnu Pomazaného Tvého. « Zde je biblické slovo dvojsmyslně, a Vulgáta mluví o proměně, nový latinský žaltář o kro- čejích Pomazaného Páně, Myšlena je v kažVELKÝ PÁTEK, BÍLÁ SOBOTA Večer toho prvního dne v týdnu byli učedníci pohromadě a pro strach před židy zavřeli dveře. Vtom přišel Ježíš, najednou stál před nimi a řekl jim : » Pokoj vám! « Když to řekl, ukázal jim ruce a bok. Učedníci se zaradovali, když uviděli Pána. (Jan 20, 19-20.) Mystérium Velké noci. Je to tak zvláštní. Člověk nevzpomíná s hlubokým, podivným uspokojením věcí nedávno minulých — jak jinak však je tomu, vrací-li se pod kouzlem slov jejich obsahem do raného mládí, jež se mu úsekově vrylo do paměti nadosmrti s přesností až překvapivou. Barva, zvuk a nálada z té doby neblednou. Tajůplné velikonoce, zvláštní jména dnů pašijového týdne, z nichž každý má své nepopsatelné fluidum, do kterého se halí, dém případě cesta poníženého Davida do vyhnanství— a na té cestě ho haní a urážejí protivníci Boží, jak to v biblickém ději činil onen zlolajný Semej. Tehdy, pamatujete se, Davidův věrný vojevoda to nevydržel a povídá : » Proč smí tahle psí mrcha nadávat králi, pánu mému ? Půjdu a zabiju ho. « Ale David ho zarazil, aby prý jen ho nechal; že ten to dělá z vůle Boží. A řízení Božímu David svou věc přenechal, jak právě spravedlivce ve vyhnanství utěšuje onen žalm padesátý čtvrtý : » Vlož na Hospodina starost svou, a on Tě v yživ í; nedá spravedlivému kolisati na věky. Ty pak, Bože, uvedeš je do studně záhuby « — neboť o nápravu postará se Pán Bůh sám. Jeho je pomsta ... K tomu řekneme : kýž by každý exulant, každý vyhnanec, každý představitel bezprávně svrženého pořádku dovedl myslit podle příkladu, který nám dává předobrazný král David, a nekonečně vyšší měrou ovšem potomek Davidův — trpící Mesiáš! Ať se pak během světových dějin stane cokoliv : nic to ovšem nemění na konečném výsledku. Konec — totě Soud a slavný Druhý příchod mesiášského Krále, jehož království nebude konce; toť nastolení neporušitelného nekonečného Řádu, o který se denně modlíme, když říkáme : » Posvěť se Jméno Tvé ; přijd království T v é ; buď vůle Tvá, jako v nebi tak i na zemi! « O to pak se modlí i závěr žalmu, o kterém dnes rozjímáme; o závěrečné to splnění všeho zaslíbení a vší naděje prosíme, řkouce : » Blahoslavený Hospodin na věk y, staň se, staň se! kolik obrázků a stránek v nevázané knize vzpomínek ! Co znamená dálka pro vzpomínku? Méně než nic. Vidím ten nepříliš prostorný kostelík z kamene stavěný, se čtvercovou věži a bání skoro byzantskou, s románskými oblouky oken a portálem, nad nimž je nejasný letopočet začínající číslem 13, tedy století králů Jana, Otce vlasti Karla a Václava IV . Znamená to, že už více než šestsetkrát tam byly zpívány pašije. Velký pátek v tom našem kostelíku v Pošumaví! M y kluci, jindy tak hlučně oživující draha a přilehlý les, touláme se nějak krotce náměstíčkem a polovesnic- kými uličkami ústícími ke kostelu. Jeho brána je otevřena dokořán. Před hlavním oltářem leží na nízkém podstavci Ukřižovaný. Nevím proč, ale Velký pátek není nikdy v mých vzpomínkách slunečný. — Je chmurný, tichý, vlahý. Vidím ženy v tmavých šatech a šátcích přicházet jednotlivě nebo v malých skupinách, 92 [pageend12]s hlavou skloněnou vcházet do kostela, poklekat a křižovat se, vidím kostnaté a vrásěité ruce držet modlitební knihu s bílými, kostěnými deskami a kovovým křížem, klokočový růženec, jehož zrnka v pravidelných přestávkách probíhají mozolovitými prsty. Vidím hlavy žen a mužů nachylovat se nad ranami Spasitelovými. Jaký ryzí, upřímný projev pokory a smutku pramenící v mystériu Utrpení a Vykoupení! Každá celá hodina Velkého pátku je dobou, kdy se střídají malí ministranti u Božího hrobu. To je velká příležitost obléci jednou za rok ministrantské roucho. Oblékali jsme je v sakristii, a sotvaže nás zahalilo od krku k patám, přestali jsme žít všednímu světu. Přímo posvátně jsme poklekali s rukama sepjatýma, abychom vystřídali předchůdce. Kdyby bylo šlo nedýchat, jistě jsme nedýchali. Celou hodinu jsme byli jako nehnuté sochy. Takový byl náš Velký pátek — pochmurný, tichý, tajemný a velebný zároveň. Bílá sobota však měla již od rána v sobě cosi radostného. Vidím ji vždycky slunečnou. Dopoledne ubíhá rychle. Poledne rádi a s ochotou někdy až nadměrnou oznamujeme řehtačkami (zvony odletěly do Říma). Odpoledne je pro nás dobou netrpělivého očekávání. Dodržuje se půst, někdy ne už tak přísný jako včera. Moje Bilá sobota je jásavá, zvláště její večer. Celé náměstíčko tone v kmitavém, táhlém zvuku varhan a zpěvů a zvonů. Vidím bělavá nebesa zdobená bohatě něčím třpytným, šedivou hlavu pastýře duší, slavnostní tváře důstojných občanů nesoucích nebesa, slyším hrát vyšňořenou kapelu, známí i neznámí jdou v mohutném průvodu, hasiči, veteráni, spolky i cechy, z nichž nejpůsobivější jsou řezníci se sekerami na ramenou. Vidím i stejnokroje vojenské a úřednické, šavle a kordy. Slavnost vzkříšení, vždycky navečer, když se stmívá. Není ještě noc, ale není už den. Všude v oknech planou svíčky. Všude záplava světel. Svíčky v oknech, zasazené do vydlabané řípy, obalené barevným papírem. Nejvíce je jich tam, kudy se ubírá slavnostní průvod. Svítí, dokud neshoří, dlouho po skončení slavnosti. A my, kluci, milujeme neskonale nevšední to osvětlení, skáčeme od domu k domu, přitahováni světlem jako mušky. Kašna u kostela odráží na své plošce všechna světla svého okolí. Resurrexit tertia die — třetího dne vstal z mrtvých. Snad čtyři desítky let uplynuly od té doby. Jak to tam bude vypadat asi letos? Neříkejte mi, nedohodujte se. Zachovejte si podobný obraz živý. Zavřete oči a nechte si v duchu hlaholit ty vzdálené zvony Bílé soboty, zvony vzkříšení. A až se vrátíme, budou všechna vzkříšení ještě slavnější, ještě vroucnější. Z knihy Vojtěcha Vojíře » Srdcem doma« V ELIK O N O Č N Í p o z d r a v A ť zvony, které do Říma k vám letí, pozdraví všecky láskyhodné děti. Za lásku — láska, tak je Zákon psaný, ať mezi námi bouří oceány, jak liljí bílých v létě vzejdou květy, zas plné lásky budou naše světy. M. K. (ČSR) NOLI ME TANGERE Magdaléna myslila, že je to zahradník (Jan 20, 15) Ve vzduchu voní noční fialy dovezou je na trh zahradníci se svítáním bílým, růžným, violkovým k východu šedým mrakem přelitým. Miluje jejich vůni Marie Magdaléna hebkou jak nej jemnější tkanina po dnešní noci hrobem voní jak hlína v otupělé smysly padá. Magdaléna Marie ještě za tmy vstává můra bolesti ji budí celou noc u ní vyseděla jak procitla Magdaléna v ucho jí zašeptala —■ se zlámanými údy vstává v šedivém plášti se plouží chladný, studený, hladový den, spícími ulicemi omítkou hrobu domy svítí Marie se kalem vůní brodí hradby ještě noc hlídají město, domy, jen v bráně svítí neb tudy vejde chvíle jitřní prachu se dotkne svítání v náručí fialy, zeleniny Marie Magdaléna vdechla vůni hebkou jak dotek noční fialy v šátku slzí sady zavoní v úsvitu po noci pohřební sama jde vstříc žalu, bolesti pospíchá v jejich objetí. Na obzoru, ve svahu hory ve vinicích jsou letohrádky tam pohřbeny jsou její dny, stupněmi se cesta sváží v zsinalém světle svítání Marie myje schod slzami. A ž náhle olivové sady zašumí a před ní, v první záři jitřní Jeho vlas, čelo, tvář, oči, postava, plášť, ještě v stínech noci Jemu vstříc s rozpjatými pažemi — noli me tangere ji zlomí, již nevidí, snad pouze tuší úsměv, který míval jenom pro ni. Milada Součková 93 [pageend13]Naše povídka CHRYSOSTOM M ASTIK Jaro Mapučové žijí v malých skupinách kolem Pitrufkénu v přívětivých, okrouhlých chýších na jihu Chile. Nikdy tam neuvidíte zahrádku s květinami, ba ani s užitečnými bylinami ne. Nepotřebují jich. Mlčenlivá řeka Toltén valí své vody kolem jejich sídlišť. A když padne noc na krajinu, rozžehnou oheň před chatrčí a usednou kolem něho, zrovna tak jako Tuaregové na tisíce mil odtud při svých galantních ahal. Ale tady mládenci nerecitují, jako Tuaregové, své básně o vítězných bitvách a nezpívají o lásce a svých velbloudech bílé srsti, zvaných mehari. Sedí jen pod hvězdami, a když noc umlčela poslední hlasy prérie, uchýlí se mlčky do svého příbytku beze světla. Kvůli bezpečnosti celá rodina a ovce, pes, vepřík nebo dva jdou s nimi. Je tam právě dost místa pro všechny. Jen kůň zaržá chvílemi ve tmě, přivázán ke kůlu a stále připraven na cestu za neznámým cílem. Mapučové jsou hrdý národ. Bránili svou svobodu, dokud to bylo vůbec možno. Právě na Nový rok roku 1883 navrhl náčelník kmene Epulef ve velmi obřadné řeči chilskému vojsku nové hranice a novou dohodu. Chtěl po nerovné bitvě vyjednávat mezi světem svým a světem cizím s důstojností po věky tradiční. Ale malý plukovník mu zlostně a lakonicky odpověděl: » Nepotřebujeme vašeho souhlasu. Vezmeme si, co budeme chtít. « Epulef hrozně zbledl, ovládl však svůj hněv, obrátil se na svém koni zády k vetřelci, nepodal mu nabízenou ruku a řekl: » Está bien! Je dobře tak ! « Od té doby žijí Mapučové ve své odbojné a pyšné samotě. Epulef byl poslední Mapuč, který vyjednával s vládním zmocněncem, byť nevelké hodnosti, jako rovný s rovným. Byl to poslední pokus zachránit nehostinný kout země, který Indiánům ještě zbýval z navždy ztracené otčiny. Mapučové nebyli nikdy politicky a sociálně organizováni jako Inkové. O slavné minulosti se tedy s nimi hovořit nemůže. A přece se tu setkáváme s analogií z řecké kultury. » Vrať se se štítem, nebo na něm, « říkávaly spartánské matky svým synům jdoucím do bit- v A ra /u k á n ii vy. Ale ať byl udatný jakkoli, padl araukánský náčelník Kaupolikán do zajetí Španělů. Umučili ho strašnou, pozvolnou smrtí. Fresia, jedna z jeho žen, včas' se dala na útěk do lesů, se svým dítětem v náručí. Španělští vojáci ji zahlédli a pronásledovali. Podařilo se jim zadržet ji. A pak ji škodolibě sdělili, že její muž padl do zajetí. Tato hrdá žena věděla, že poražení a zajatí nemají naděje na slitování, ani si ho- nežádali. V tom si byli křesťanští Španělové a pohanští Araukánci na vlas podobni. Fresia naplila na vojáky a vychrlila své strašné kletby na svého muže, protože se nechal zajmout živý. » Nepřeji s i,« řekla ztemnělým hlasem, » být matkou dítěte bezectného otce. « A plivla vojákům znovu do tváře a odhodila dítě na zem. Vskutku, kapitán Alonzo Reinoso umučil Kaupolikána 'nejkrutějším způsobem. Dal ho nabodnout na kůl a jeho tělo roztrhat na kusy, ještě za živa. A než se toto drama skončilo, stříleli koloniální vojáci na umírající indiánské bojovníky šípy a ubíjeli je s pomocí jiných Indiánů. Vím, že všechno, co bylo, existuje nějak dál ve všem živoucím i neživém. Za Temukem chilská krajina se kupodivu podobá české a moravské, jenže tam je léto od listopadu do března. Zlatistí čmeláci poletují také tam nad květy jetele a fazolí a hadinec se tísní vedle smělých kopretin. Tam nejsou ovšem zázračné stromy bollo s věčně zelenými listy. Čím dále na jih, tím méně přísný chlad dopřává svobodnému růstu květinám. Indiáni je nemilují. Stačí jim to, co nezbytně udržuje život, a květiny jsou krásou odmyslitenou od života bojovníka. K tomu stúpni kultury dosud nedospěli a dospět ani nemohli. Musí bránit holý život. Svou chýši bez oken nazývají » ruka«. Je stavěna týmž způsobem jako umělé hnízdo některých ptáků, s okrouhlou střechou pokrytou došky. Tam přečkávají své noci a deštivé dny a děti s temnou pletí hrají si před chatou dávnou hru svých předků » čueku «. Kuželovité vyhaslé vulkány dřímají pod sněhem a řeka Bio-Bio se zdá bez života jako Mississippi. Správně ji pokřtili Indiáni, je to řeka řek. Toltén a Kautín 94 [pageend14]jsou také řeky obrovské, ale nejsou tak strašidelné svou nehybností. Ještě před nemnoha lety žili Mapučové svou rytířskou minulostí. Zvláště pohřební obřady na koních a v plné zbroji byly ve světle měsíce fantastické a tragicky pochmurné. Nemohli se rozloučit s mrtvým druhem. Nechávali jeho mrtvolu po měsíce v otevřené truhle přede dveřmi chaty, do níž vkročila smrt. * Každého večera přinášeli k hlavě mrtvého kousek pečené ovce. Ženám byla svěřena úloha plakat. Muži přijímali smuteční návštěvy. Host, přinášející soustrast a útěchu, dlouho mlčel. Nedbal pachu, který vydávala mrtvola v rozkladu. » Tož zemřel ? « zeptal se pak nesměle. » Jak je to možné, bratře, že odešel takový hrdina ř « Pozůstalý syn nebo bratr se zamyslil na chvíli, než odpověděl: » Tvé dobré srdce ti dobře poradilo, že jsi přišel, bratře. Už se stalo. Zemřel. Stihlo mě neštěstí. Musím nyní uvažovat o pohřbu. Co se dá jiného dělat s mrtvým ? Dobře je, že jsi přišel, bratře můj. « » Nu ano, v celém světě se dějí takové případy. Co se dá dělat? Lidé umírají. Poslední pohled na otevřený hrob, to je zákon této země. « » Pravdu díš, příteli můj, nic na této zemi se nezdrží. Pláčeme nad svou vlastní smrtí, bratře. « » Nu ano, ale tento muž byl hrdina, byl to udatný člověk a musí mu býti vzdána úcta! « Ženy neustávaly zatím naříkat v bezprostřední blízkosti mrtvého. A mlčením se skončil dlouhý rozhovor o pomíjejícnosti všeho živého. Ale kůň zesnulého, který ho doprovázel v minulosti na všech jeho výbojích a cestách, na němž také, podle starého zvyku, unesl svou manželku, musí být obětován. A jeho hlava je položena do hrobu se zesnulým. Loučení jako by nemělo mít konce. V předvečer pohřbu uspořádají však muži » ašnel«. Ženy nepřestaly dosud naříkat a kvílet. Zažehnou v nastalém šeru oheň a na počest mrtvého požijí všichni veliké množství ovčího masa a vypijí ještě větší množství číči. Poháry kolují ve shromáždění a úlitby dopadají na rakev. Poslední pohřební řeč je pronesena, a když dozněla, nekonečné defilé na koních se stříbrnými přezkami se ubírá kolem rakve, kterou odnášejí na pampu, volajíce do nekonečna: ovovo ! Jeden muž vrhne » čueku « nad hlavu mrtvého. Hrál si s ní v dětství, je symbolem nekonečnosti. » Tuto noc jsme ještě s tebou, bratře, ale na úsvitu ti dáme sbohem. Obrátíš se v prach a staneš se duchem. Ale zanechal jsi četné potomky, vlastnil jsi mnoho věcí. Se všemi ses musel rozloučit. A ať jakkoli truchlíme nad tvým odchodem, nemůžeme pro tebe už nic udělat. Odcházíš od nás a nevrátíš se. « Také zbraně a jiné náležitosti jsou uloženy do hrobu s nebožtíkem. Kacikové, muži proslavení v bitvách, a jezdci ašnelu, snesou k mrtvému množství masa, chleba a čiči. » Sešli jsme se k poslední poctě přítele,«. promluví jeden z nich, » neexistuje už, ten náš přítel, ale památku mu zachováme. Ani naše chvály ho nevzkřísí. Řekneme si teď sbohem. Však náš život je tak krátký a zas se vrátíme, abychom se shledali. « Věru, lékořice už nezhojí jeho utichlé srdce. Ale husí mochna drobnými, žlutými kvítky pokvete na jeho zemním příbytku, v sousedství rozrazilu, a mateřídouška se bude slunit opodál. V širé řece Tolténu, která jako by odpočívala, a místy jako by měla naspěch, se potkávají v prohlubních pstruzi a němě se míjejí. Kouzelné bělohlavé vulkány s uvězněným ohněm v nitru se probouzejí na úsvitu dne pod uhasínajícími hvězdami. Tuahuaca a Villarica. Pohřbily už mnoho lidí věrných té krajině. Každá krása je nebezpečná. Každá krása zabíjí, řekl jeden básník. Jděte kam chcete — na českou náves, nebo do jižního cípu Chile, či na texaskou prérii — najdete tam slunnou pohody pro duši. A vaše srdce tam možná potěší nějaké kvítko přitulené k zem i: husí mochna nebo laskavec. Je to zvláštní! Araukánští Indiáni zpívají jen když jsou opilí. Jsou smutní. I děti jsou zasmušilé. Chápu to. Jsou však poetičtí, a snad ani o tom nevědí. Či právě proto jsou poetičtí ? Francesco z Assisi se vydal do světa, aby hledal po všech svých cestách bratra hříšníka. Jen málo světců v dějinách světa mělo úspěch tak překvapující v záležitosti celkem obecné. Jaký krásný typ člověka! Nedbal rétorické výmluvnosti a svědčil lidem o tom, že život 95 [pageend15]rozhledy LÉČENÍ KOMPLEXŮ (Mezinárodní přehled) Z obvyklé záplavy událostí mezinárodního významu, kterými je dnešní člověk každodenně častován v novinách, si v posledních týdnech pozorní i méně pozorní Čtenáři bezpochyby vybrali dvě, jež byly nejpozoruhodnější. Ta první byl výlet amerického astronauta Glenna do stratosféry, s několikanásobným kroužením kolem zeměkoule, a druhá bylo ohlášené skončení bojů mezi Francouzi a odbojnými Alžírany. K události první se pojí překvapující gesto moskevského vládce Nikity Chruščova, jenž Spojeným státům nabídl spolupráci Sovětského svazu na dalších pokusech v létání do vesmíru. Všechny tyto události mají význam politický, ale také psychologický. Výkon astronauta Glenna do- pomohl Spojeným státům zjednat si rovnováhu se Sověty v dojmu, jejž lety do vesmíru vyvolávají ve světovém veřejném mínění. I když je to patrně pravda, co Američané sami přiznávají, že Sovětský svaz má v bádání o možnostech lidského pronikání do vesmíru náskok, obě soutěžící velmoci jsou dnes s to vyslat své astronauty do nebeských výšin na obdiv celému světu. Rusové v tom ovšem byli první. A s prestiží těch, kteří byli první v tak okázalém výkonu, mohli nyní — poprvé ve své historii — nabídnout blahosklonně opozdilým západníkům svou pomoc a spolupráci při dalším prohlubování vymožeností, které otvírají novou epochu v technickém pokroku. Po generace se Rusům dostávalo podobných blahosklonných gest od Západu ; nyní se mohli revanšovat. A po generace žili Američané v holed- bavém přesvědčení, žé jsou předurčeni k tomu, aby stáli v čele technického pokroku, až'je Sověty přivedly do trapné situace, že ztratili prvenství na poli technicky tak senzačním ; John Glenn jim ted tedy pomohl k obnovení duševní rovnováhy. Komplexu méněcennosti, starému u Rusů a přechodnému u Američanů, bylo tak na obou stranách otupeno ostří, a dojde-li skutečně k rusko-americké spolupráci ve vesmírovém provozu, bude to počin, jejž všichni lidé dobré vůle uvítají z celého srdce. není nijak tragický, nýbrž snesitelný, a že i smrt je krásná pro ty, kteří milovali život. V Chile, počínaje Araukánií, uvidíte už podél trati tolik květů jako večer hvězd na obloze. Nebožtík strašně opilý spánkem smrti byl uložen do hrobu, ale kolem Tolténu jaro uchystalo včelám a pestrým čmelákům orgie vůní a barev na lukách otevřených všem větrům. Můžete si zanotovat Benedicite, i když zrovna není první hodina na úsvitu, a ve vaší duši se otevře nový den. Také dlouhá, letos už sedmiletá francouzská krize v Alžírsku se neobešla bez komplexů méněcennosti, a to jak ve svých příčinách, tak i ve svých následcích. Že u Alžíranů, udržovaných ve své vlastní zemi po více než sto let ve stavu občanů druhého řádu, trpký pocit podřadnosti nakonec vybuchl v divokou vzpouru, je jasné a přirozené. Na francouzské straně byl generál de Gaulle vynesen v čelo státu hlavně proto, že představoval poslední naději Francouzů na skončení alžírské války. Tato válka ochromila francouzské mocenské postavení v Evropě do té míry, že velká většina francouzské armády byla a dodnes je poutána v Alžírsku. V řadách Členů Atlantického paktu byli Francouzi neustále stíháni výtkou, otevřenou i zastřenou, že nepřispívají k výstavbě obrany svobodného světa tak, jak by měli. A protože jim alžírská krize nedovolovala, aby svůj podíl na obraně demokracie proti komunismu zvýšili, vypěstovala tato nepříjemná situace v generálu de Gaullovi jeho vlastní komplex méněcennosti. Mnozí se shodují v tom, že zatíženost alžírskou otázkou a nemohoucnost ji rozřešit v něm vyvolaly ony kritické a zdrženlivé postoje vůči orgánům Atlantického paktu, jimiž se v posledních letech vyznačoval. Rozuzlení krize — dnes ohlašované — by tedy byl veliký zisk pro všechny zúčastněné činitele : pro Alžírany, pro generála de Gaulla i pro celé společenství Atlantického paktu. Svět, jak známo, je plný komplexů inferiority a superiority, jimiž trpí jednotlivci i celé národy. Ubude-li jich několik, a to ve věcech tak závažných pro demokratickou pospolitost i pro celé lidstvo, jako je vleklá krize alžírská a dobytí vesmíru, bylo by to k velkému prospěchu jak demokratům, tak i celému lidskému pokolení. Háček je ovšem v tom, že ve chvíli, kdy píšeme (27. února), je tento pokrok v psychologickém ozdravění současného světa zatím jen nadějí. Zda to moskevští vládcové se spoluprací s Američany myslí vážně a zda se podaří prorazit s rozumným řešením alžírské otázky proti odporu radikálů ve Francii i Alžírsku, ukáže blízká budoucnost. Zdeněk Petr ČECHOVÉ NA BASILEJSKÉM SNĚMU (6) Ve středu 28. ledna 1433 pokračoval Petr Payne v obhajobě posledního českého článku. Prý se říká, jako by nauku o tom, že kněží nesmějí vlastnit majetek, začal hlásat Viklef. Ale tak učilo už mnoho doktorů před ním. Vyjmenoval některé z nich a navrhoval svému protivníku Španělovi Janu Palo- marovi, aby se s jejich spisy dobře obeznámil. Když Petr skončil bohovědné důkazy, začal sněmu vykládat, kolik v Anglii vytrpěl, že nechtěl uznat učení Viklefovo jako bludné. Mistři oxfordské university na něm žádali, aby odpřisáhl, že Viklefovy články nebude zastávat. On však odmítl a odvolal se až ke králi. Ten nejenže mu nedovolil tu přísahu složit, dokonce mu to i zakázal a nechal se o článcích od něho poučit. Poté se mistr Engliš vyslovil proti odsouzení Viklefových a Husových spisů. Husa prý 96 [pageend16]osobně neznal ani ho neslyšel kázat. Četl však některé jeho spisy a nic bludného že v nich nenašel. O Husovi se říká, že se v Čechách těšil dobré pověsti a že žil počestně. Na zakončenou postoupil mistr Payne koncilu list, kde byla několika větami shrnuta jeho nauka : Podle sv. Pavla se mají kněží spokojit prostým jídlem a šatem. Blahobyt jim ve vykonávání jejich poslání překáží. Nesluší se, aby vlastnili a spravovali majetek. Nestarají-li se o chudobu kněžstva duchovní představení, mají zasáhnout světští páni a majetek jim vzít. Mistr Engliš dobře věděl, že různosti mezi naukou Čechů a sněmu nelze omezit jen na diskutované čtyři články, a proto při svém rozkladu zvolal : » Probůh, dohodněme se na pojmu Církve! Jedni totiž říkají, že oni jsou pravá Církev, druzí to však o nich nechtějí připustit. « Bystrý postřeh Petra Payna byl vítanou příležitostí pro dominikána Jana z Dubrov- níka, aby ve své řeči mluvil i o Církvi. Petrova výzva dala v dalších věroučných rozpravách podnět k bouřlivým hádkám. — Nepředbíhejme však a vraťme se do zasedání koncilu. Na ukončení obhajob čtyř českých článků pronesl mistr Rokycana jménem českého poselstva řeč. Děkoval sněmu, že se Čechům dostalo plného slyšení, že mohli svobodně hájit své nauky a že Otcové trpělivě a laskavě poslouchali jejich učení. Jestliže snad mluvčí něčím sněm urazili, prosí o prominutí. Řekli-li něco proti víře a pravdě, jsou ochotni změnit svůj názor, budou-li pádnými důkazy poučeni o opaku. Pak prosil řečníky sněmu, aby se omezili jen na stručný výklad růzností v nauce. Čechové prý jim chtějí ještě odpovědět. Vždyť si sami přejí, aby se co nejdříve dosáhlo vytoužené jednoty. Potom Rokycana stručně poděkoval latinsky protektorovi koncilu bavorskému vévodovi Vilémovi, že ačkoliv nerozumí latinsky, přece z lásky k jednotě obhajobu českých článků trpělivě přečkal. Pan Kostka přetlumočil Rokycanovo poděkování vévodovi do němčiny. Vévoda Vilém s potěšením odpověděl, že římský král Zikmund, kterého zastupuje, si přál, aby byl sezením přítomen. Sám prý je spokojen, že se Čechům od sněmu dostalo plného a svobodného slyšení. Ujistil též poselstvo, že je ochoten pracovat u Otců o to, aby jakékoliv jejich přání bylo splněno. Sám se chce ze všech sil přičinit, aby co nejdříve bylo dosaženo svaté jednoty. Kostka vřele poděkoval vévodovi za jeho laskavost. Bude-li poselstvo potřebovat jeho přímluvy, rádo se na něho obrátí. Když Čechové vyjádřili poděkováním svou radost nad tím, že jim koncil vyšel tak vstříc, povstal předseda sněmu, učený kardinál Cesarini, a ptal se poselstva, zda všichni souhlasí s přednesenými naukami a zda je považují za správné. Čechové odpověděli, že ano. Poté měl kardinál v krásné latině kratší promluvu. Sněm se z toho raduje, že Čechové touží po míru a jednotě. Není třeba děkovat za slyšení, poněvadž Otcové se snaží vyjít Čechům všemožně vstříc, jen aby se dosáhlo sjednocení. Všechny zde naplnilo radostí Rokycanovo ujištění, že Čechové věří ve svátou církev a že jsou raději ochotni podstoupit mučednictví, třeba i nejukrutnější smrt, než aby tvrdili něco, co by se protivilo vůli Kristovy nevěsty. Taková slova utvrzují naději, že jednoty bude dosaženo. Nic nevadí, že při výkladu článků bylo užito i ostřejších výrazů, jen když se s čistým úmyslem hledá pravda. Touha po jednotě má přispívat k vzájemné lásce, z které prýští trpělivost a úcta jednoho k druhému. Tuto myšlenku si mají obě strany zvláště připomenout, když při hádáních a rozpravách dojde někdy k živější výměně názorů. Otcové chtějí o Češích dobře smýšlet, jak to od nich žádal Rokycana. Kéž by Bůh dal a obě strany se sjednotily. K dosažení pravé jednoty je však zapotřebí, aby si strany nic netajily, nýbrž jasně vyjádřily svoje mínění o všech pravdách. Ve vzájemných rozpravách se pravdy víry tak očistí, jako se zlato tříbí v ohni. Nedosáhne-li se stejného smýšlení o všech pravdách víry, snadno vzniknou nové přenice. Doutná-li pod popelem oheň, není ještě uhašen a snadno znovu vzplane. Sněmu je ■ známo, že Čechové kromě oněch čtyř článků hlásají ještě jiné nauky, které se liší od učení Církve. Tak například Mikuláš z Pelhřimova nazval ve své řeči Viklefa » evangelickým doktorem «. Považuj í-li Čechové Viklefa za takového, pak asi drží jeho nauky. Aby tedy bylo jasno, přečte některé sporné články, a Čechové ať na ně odpovědí jen krátce : Věříme, nebo : Nevěříme. Přej í-li si to, mohou se i oni zeptat, jaká je v tom nebo onom víra sněmu. Kardinál Ce- sarini pak přečetl přes třicet sporných vět. Řeč papežského legáta, vedená železnou logikou, působila na vděčností rozradostněné Čechy jako studená sprcha. Zatímco kardinál hlaholně přednášel ony články, Čechové seděli bezradně a se starostí pohlíželi jeden na druhého. Mnohý z nich si uvědomil, že některé věty, které v zasedáních přednášeli a hájili, se skutečně od učení Církve liší a že byly i výslovně jako bludařské už odsouzeny. Když kardinálův hlas dozněl, poselstvo se začalo mezi sebou radit, co dělat. Vyžádali si, aby mohli na chvíli odejít; chtěli se poradit a dohodnout, jak odpovědět. Shodli se na tom, že si vyžádají články písemně, aby měli čas na rozváženou, a že na ně odpovědí, až řečníci sněmu vyloží svoji nauku. Pak se vrátili do zasedací síně a sněm jejich požadavek přijal. Kardinál Cesarini jim skutečně příští den navečer opis článků poslal. Před koncem zasedání povstal ještě pařížský mistr, dominikán Jan z Dubrovníka, který měl mezi Otci významné postavení, protože zastával úřad generálního tajemníka sněmu, a žádal, aby mu koncil dovolil Rokycanovi odpovědět. Pudí prý ho k tomu horlivost ve víře, ačkoliv je jeden z nejmenších mezi tolika shromážděnými mistry a doktory teologie a práv. Chce mluvit svým jménem a svoji nauku už předem podrobuje úsudku sněmu. Otcové i Čechové souhlasili, aby v sobotu 31. ledna začal obhajobu zvyku římské Církve podávat svaté přijímání věřícím pouze pod způsobou chleba. Ye čtvrtek a v pátek si někteří Čechové po namáhavých zasedáních dopřáli odpočinku, jiní zase pomáhali vypracovat mluvčím obhajoby článků pí- 97 [pageend17]semne. Poselstvo s sebou totiž nepřivezlo vypracované řeči, nýbrž jen poznámky a náčrty. Bylo proto třeba vypracovat písemně konečné znění obhajob. Srovnáme-li však řeči Čechů se soudobou bohověd- nou literaturou, musíme uznat, že řečníci svým věděním nestáli na výši. V Čechách v té době vědy nekvetly. Už skoro před 25 lety Kutnohorský dekret násilně zasáhl do stanov pražské university a z jednoho z nejslavnějších mezinárodních učilišť se stalo po odchodu cizinců jen učení domácí. Viklefovy a Husovy nauky uvrhly universitu i celou zem do věroučných sporů a posléze do bratrovražedných válek, a učinily tak konec české vzdělanosti mezinárodní úrovně. tPokračování) Alois Krchňák RUSKÉ VELKdPŘEVO RSTVÍ ŘÁDU M A LTSKÉHO Nedávno vydal prof. De Santis v italském tisku zajímavý článek o poutavé dějinné epizodě, o které jedná také P. de Journel T . J. v řádovém časopise » Annales de PO. S. M. de Maltě «. Je to Ruské velko- převorství maltského řádu a velmistrovství ruského císaře Pavla. Celá tato epizoda je velmi zajímavá ze stanoviska dějin unionismu. Křižovníci svatojanští (jak jim říkali naši předkové) neboli rytíři maltští (jak se zovou od XVI. století) našli koncem XV III. století příznivce zvláště láskyplného — císaře ruského Pavla. Nemohli nežli v tom spatřovat zvláštní dobrodiní Prozřetelnosti; vždyť toho příznivce našli ve chvíli pro staroslavný řád zvláště osudné. — Pavel, syn Kateřiny II. Veliké, byl panovník neobyčejných vlastností, které se dají vysvětlit jedině příhodami jeho mladých let. Byl nadán na jedné straně rysy velmi ušlechtilými : upřímně nábožný, velkomyslný, svědomitý, snažil se o vládu mravnou a spravedlivou. Než na druhé straně postrádal vnitřní rovnováhy a stálosti. Dlouhá léta podřízen matce, kterou plným právem pokládal za vražednici otce — Petra III., vychován na skvělém, ale hluboce nemravném jejím dvoře, nastoupil na trůn s naprosto otřesenými nervy, a jeho neklid a nerozum se nakonec stupňoval až k úplnému a nebezpečnému šílenství. Toť, čím se vysvětluje osud politováníhodného císaře. Řád maltský měl právní nárok na jakési statky, které dělením Polska připadly ruské říši. Jakmile nastoupil na trůn, Pavel s Řádem uzavřel úmluvu, podle které statky byly Řádu vráceny a zřízeno Ruské velkopřevorství řádu. Bylo určeno především pro císařovy nové katolické poddané —- Poláky; ale císař dal jeho hodnostmi zaopatřiti též francouzské šlechtice, které právě tehdá Revoluce přinutila k emigraci. Tak stály věci, když Řád byl postižen nejtěžší pohromou ve svých dějinách. ^ Revoluční Francie obsadila ostrov Maltu — sídlo Řádu; a o panujícím velmistru Hompeschovi se tvrdilo ne bez oprávnění, že se provinil ukvapenou kapitulací. Toho využili Pavlovi dvořané, aby císaři dopomohli k dosažení nejžádoucnější hodnosti: aby se stal velmistrem toho řádu, jehož slavné dějiny mu vnukly tak vřelý obdiv. — Sešli se hodnostáři nového Ruského velkopřevorství s emigranty — zástupci velkopřevorství francouzských, a usnesli se velmistra Hompesche jakožto zpronevěřilého sesadit a zvolit velmistrem samého císaře Pavla. Ten ovšem s největší radostí volbu přijal; a ihned založil v Rusku další velkopřevorství ruské — pravoslavné. V tom pak zřídil (podle vzoru velkopřevorství italských) některé komendy dědičné. Volbou ženatého pravoslavného císaře za velmistra katolického řeholního řádu nastaly ovšem nové obtíže. Řádová velkopřevorství sice (vyjma španělská a portugalská) Pavla velmistrem uznala, zejména poté, co Hompesch, vida nezbytí, velmistrovství se zřekl. Ale co měl dělat papež, nejvyšší dozorčí představený všech katolických řeholí ? Měl tuto zcela mimořádnou volbu prohlásit za neplatnou ? Podle písmene řádových stanov tak ovšem učinit m ohl; ale proti tomu staly nutkavé úvahy. Nejenom, že Svrchovanému řádu maltskému náleží větší volnost ve vlastních záležitostech nežli mnišskému řádu nebo duchovní kongregaci; nejenom, že Pavel byl pro ohrožený Papežský stát a samu Církev nezbytným politickým spojencem. Bylo a je také zřejmo, že právě jenom tato volba hmotnou existenci maltského řádu zachránila ; a papež zajisté se varoval ohrozit trvání řádu tak památného. Avšak největší překážkou odmítavého papežského zákroku byl právě stav věcí v té záležitosti, která na první pohled byla nejplatnějším důvodem proti Pavlovu velmistrovství: v Pavlově náboženském vyznání. Pavel byl, pravda, nesjednocený pravoslavný ; pro papeže a katolický řád byl tedy »jinoslavný « (takto pěkně proti nekřesťanskému »jinověrci « říká ruština křesťanovi jiného vyznání, který v téhož Boha věří, ale jinak ho slaví). Pavel byl »jinoslavný« — ale na jak dlouho ? Bylo to tajemství, ale průzračné a brzy veřejné, že Pavel je nakloněn sjednocení s Církví. Nebylo tedy radno upřít mu veřejně právě tu hodnost, která byla tak mocnou pohnutkou jeho katolických sympatií. Ze zásadních důvodů ovšem nemohl papež velmistrovství nekatolíka schválit; ale bylo možno mlčet a čekat, zda Pavel nepůjde tou cestou, která vše upraví a s otázkou velmistrovství vyřeší i otázky nesmírně vážnější. Než Pavlovy úmysly byly, jak jsme právě řekli, více méně veřejným tajemstvím. Z různých historických důvodů nemohly tyto úmysly být v ruském vládnoucím prostředí oblíbené. Pavel propadal vždy více chorobné nedůvěře a krutosti — již vznikl dojem, že je nezbytno šíleného císaře odstranit; možnost brzké unie nutila úmysl ten uspíšit. Byl tedy Pavel zavražděn, a nastoupil jeho syn Alexandr I. Alexandr po velmistrovství netoužil a svolil, aby nového velmistra jmenoval (mimořádným zásahem) papež ; papež pak jmenoval velmistrem bailiva Tom- masiho, kterého mu ostatně ruský dvůr doporučoval. Tím byla zachráněnému Rádu vrácena samostatnost i normální zákonitá autorita. — Alexandr ovšem po nějakém čase vyvodil důsledky z toho, že již maltský řád nebyl s korunou ruskou spojen. Skoncoval ruská 98 [pageend18]velkopřevorství — katolické i pravoslavné — a s nimi i ruské dědičné komendy. Za dalších ruských císařů nebylo o nich už řeči. Ale za naší doby se vynořilo zcela neočekávané pokračování ruskopravoslavného velkopřevorství. Sešlo se v emigraci několik Rusů, kteří se sdružili jakožto dědici výše uvedených dědičných komend. Ohlásili svůj nárok nosit řádový kříž a komendátor- ský titul, který byl jejich předkům udělen dědičně. K tomu by snad bývalo možno ze strany Řádu mlčet — mlčet z vděčného ohledu k památce císaře Pavla a jeho rádců, kteří nesporně Řád» zachránili. Ale věc šla ještě dále. T i pánové utvořili Ruské velkopřevorství — a stali se nástroji skupiny dobrodruhů. Na samozvané velkopřevorství byl naroubován celý samozvaný maltský řád, který měl odvahu se postavit přímo proti Řádu Svatou stolicí uznanému. Samozvaný řád je prý jediným pravým pokračováním starého, Svrchovaného řádu maltského. Ten, který má své středisko v Římě, je prý »papežský řád «, svrchovanosti zbavený, nesrovnale méně vznešený nežli onen samostatný. A vycházejíce z tohoto dobrodružného stanoviska, jali se činovníci tohoto podniku rozdílet kříže svého, prý jediného pravého Svrchovaného maltského řádu. Kde ? Ovšem nejvíce ve Spojených státech. Tam ani katolická veřejnost — neřku-li veřejnost nekatolická — není dobře obeznámena s historickými zřízeními a tradicemi katolické Evropy. Pánové Pichel a spol. našli řadu důvěřivců, kteří se honosí jejich křížem. Je to věc politováníhodná ze dvojího, velmi rozličného důvodu. Nosí-li nějaký dobrodruh nebo nějaký zbohatlý spekulant vyznamenání připodobněné staroslavnému rytířskému kříži, může záměna vrhat nejošklivější světlo na katolickou instituci, jako by ona ochotně vyznamenávala pochybné postavy a usnadňovala jim kdož ví co —■ snad sňatkové podvody, snad politické intriky. Ale nosí-li naopak čestný, nábožný, dobročinný člověk bezcenný kříž udělený samozvancem, je to neméně politováníhodné. Lépe poučen, byl by ten člověk mohl získat pravý kříž, být užitečným a váženým členem starobylé katolické organizace nebo nositelem jejího vyznamenání. Je úkolem každého vzdělaného katolíka, aby přiměřenou bdělostí přispěl k odhalení a zamezení podobných pokusů těžit z dobré pověsti zákonité katolické instituce. Řád sv. Jana, zvaný maltský, týž, který ošetřoval křižáky, který byl králem Vladislavem I. uveden do Čech, který bránil Maltu, který volil císaře Pavla — ten pod autoritou a ochranou Sv. stolice žije svým řádovým životem, požívá práv svrchované osobnosti a má své velmistrovství v Římě. Ve Spojených státech má dvě asociace : Východní a Západní. — Právě jedinečná dějinná sláva a činnost, i za našich dnů osvědčená, svádí vždy k novým pokusům padělku : známe takových padělaných svatojanských řádů několik (v tom jeden zednářský, rovněž ve Spojených státech). Doufáme, že i padělaný řád, vzešlý ze samozvaného Ruského velkopřevorství, brzy ztroskotá a že slušní lidé, v nejlepším úmyslu oklamaní, najdou správnou cestu z něho ven. Přísněji hledě, bylo by ovšem možno říci : že lehko- věrnost a nevědomost určitého stupně se stávají vážnými chybami. Karel Schwarzenberg život z viry Proč věřím, že Kristus vstal z mrtvých Věřím, že Kristus vstal z mrtvých, protože věřím v Církev, v níž Kristus stále žije. Věřím v sémě, protože vidím strom, jenž z něho vyrostl. Věřím v sémě, které nezemřelo, a ve strom, který nezemře. Zázračná přítomnost Církve, když všechna ostatní lidská zřízení se zhroutila, je nový a nový důkaz Kristova zmrtvýchvstání. Kdyby byl jen zemřel, mohl by spojit své jméno se zřízením smrtelným ; protože ale vstal z mrtvých, spojil svůj život s věčnou životností Církve. Kristovo vzkříšení předpověděli proroci a dosvědčili je evangelisté. Ale proroctví přijímá a vykládá Církev. Ona prohlašuje za pravá evangelia a je opatruje ; nezrodila se z inkoustu pisatelů, nýbrž z Kristovy krve. Nepovstala z knih, ale z hrobu Zmrtvýchvstalého. Jako Kristovo vzkříšení je základem údivného, zázračného a nezničitelného života Církve, tak Církev je potvrzením zázračného, podivuhodného a nepopiratelného vzkříšení Ježíše Krista. Jedno i druhé jsou jistá fakta. Obě jsou navzájem spojena nerozlučným způsobem v učení, životě a dějinách křesťanství. Piero Bargellini Po dvacet let jsem byl členem komunistické strany. Tehdy jsem popíral existenci Boha, ale nemohl jsem stejně popřít historickou skutečnost Ježíše, protože ta je částí dějin. Říkal jsem si, že před 2000 lety jeden lidový vůdce přinesl utlačovanému židovskému národu revoluční poselství, revoluci politickou i sociální. Proto se octl v konfliktu se státními i náboženskými autoritami svého národa i s římskými kolonizátory. Byl ukřižován, tak jako před sto lety tisíce otroků, kteří se vzbouřili v Římě a které vedl Spartakus. To a nic víc byl život Ježíšův a jeho smrt. Pomalu a pracně počínal jsem si uvědomovat, že to, co se komunistovi zdá konec, je ve skutečnosti jen začátek. Jako katolík jsem po dvanáct let viděl Krista, Krista vzkříšeného, žijícího v jeho Církvi. Cítil jsem jeho přítomnost v celách vězňů, v městech rozvrácených válkou i v nejodlehlejších vesničkách, které jsem mohl navštívit. Stal se skutečností mého života. Je mým stálým druhem. Ja k by to mohlo být, kdyby ukřižování znamenalo konec jeho života a kdyby Kristovo vzkříšení bylo jen mýtus ? Douglas Hyde 99 [pageend19]Kapitoly o svátostech KŘESŤANSKÁ VÝCHOVA Na začátku našich dějin je postava české kněžny svaté Ludmily, která křesťansky vychovala svého vnuka svátého V áclava. Z této výchovy vyrostly všechny ty krásné skutečnosti, které jsou v naší tradici spojeny s Václavovým jménem. V naší době nám odvěká prosba národa k , svátému Václavu, aby nedal zahynouti nám ni budoucím, nutně připomíná hlavně duchovní nebezpečí našich příštích generací, které jsou smrtelně ohroženy po stránce náboženské a mravní. Chceme-li přispět k jejich záchraně, musíme se podle příkladu svaté Ludmily a svátého Václava soustředit na křesťanskou výchovu dětí —■ a to i přes všechny překážky. Pro věřícího člověka je rozhodujícím důvodem k výchově v křesťanském duchu starost o spásu lidských bytostí, které jsou mu svěřeny. Jsme-li přesvědčeni o tom, že se nám skrze Krista ukázala Boží pravda, a že poznání této pravdy, její přijetí a život podle ní nás vede k našemu poslednímu cíli, k našemu pravému, trvalému štěstí v Bohu, pak nebudeme pochybovat o tom, že jsme hlásání této pravdy a výchovu k životu podle ní dlužni především dětem, které máme rádi a za které před Bohem odpovídáme. V největší míře to platí o rodičích a o jejich odpovědnosti za děti, které zplodili. Vrcholný úkol křesťanského manželství záleží v tom, že rodiče své děti učiní skrze křest i dětmi Božími a že je pak vychovávají k obrazu jejich věčného Otce, k jeho cti a k jeho radosti. Křesťanské manželství je třeba chápat jako budování Kristova království na zemi. Zvláště proto je manželství svátost. A jednou bude Bůh otce a matky soudit i podle toho, co udělali pro věčné blaho svých dětí. Ale nejen vlastní rodiče odpovídají za spásu dětí. Každý pravý křesťan tu cítí spoluodpovědnost, zvláště když je k dítěti vázán poutem duchovního nebo tělesného příbuzenství, například jako kmotr, strýc, teta, dědeček nebo babička. A nejde také jen 0 spásu jednotlivého člověka a budování Kristovy Církve. Jde zároveň i o křesťanskou budoucnost národa. Pravé vlastenectví, jak nás mu učí např. náš svátý Václav, je především vědomí odpovědnosti za křesťanskou budoucnost národa. Ztratí-li národ svou křesťanskou duši, kterou mu dali jeho svati, nebude to už on, i kdyby hmotně žil dále, a snad 1 navenek dost úspěšně. Mysleme třebas jenom na to, co je národ bez morálky — a co je morálka bez náboženství! Zde se nemůžeme spoléhat na nic jiného než na Boží milost a na své vlastní pracné úsilí. Každou generaci je třeba znovu udělat křesťanskou, téměř nově obrátit, a když se to neděje, nepomůže brzy ani nejslavnější křesťanská tradice a národ duchovně hyne. To by platilo i za poměrů svobodných. Čím víc to platí v době soustavného tlaku protináboženského ! Ale jak se má dnes křesťanská výchova provádět ? Je samozřejmé, že náboženskou výchovu dětí musí zajistit především rodina. Rodiče musejí dávat dětem od malička dobrý příklad zbožnosti a života podle víry. Rozhodující bývá příklad otcův. Přímý výchovný vliv ovšem vykonává hlavně matka. Proto ji chtějí nepřátelé náboženství dětem stůj co stůj vzít. Tomu je třeba se bránit, pokud je to jen možné, třeba i za cenu hmotných obětí. I ve svobodném světě je to pro dítě trvalá škoda, když se mu v raném dětství matka kvůli hmotnému výdělku nevěnuje. V ateistické soustavě to znamená znásobení faktického vlivu protináboženské agitace. Proto je třeba zachránit dětem maminku, i když to něco stojí. Otec, matka, starší sourozenci a ostatní členové domácnosti mají doma vytvořit křesťanské ovzduší a pevné křesťanské společenství. To mívá na děti větší účinek než pouhá slova. Dítě, které je doma zapojeno do živého křesťanského společenství, pak poměrně snadno odolává škodlivým vlivům jiných kolektivů, například ateistické školy. Srdečné křesťanské společenství ovšem zpravidla snáze vzniká v rodině, kde je více dětí. Kromě tohoto spíše nepřímého vlivu, který křesťanská rodina vykonává na dítě, je nutně třeba i přímé a soustavné náboženské výuky a výchovy. Ta je ve svobodném světě zajištěna účastí dítěte na hodinách náboženství a ještě lépe celou církevní školou, kde je křesťanským duchem vedeno všechno vyučování a celá výchova. Rodina musí školu podporovat. V naší vlasti dnes musí náboženskou výuku a výchovu zcela obstarat rodiče, ať už osobně, ať tím, že o to požádají někoho ze svých věřících přátel. (Školní vyučování náboženství je třeba udržet, kde se koná jak se patří, ale nikde už dnes nestačí samo o sobě.) V rodině musí dítě důkladně poznat hlavní biblické výroky a události a co možná celý katechismus. To může platit i ve svobodném světě, jestliže někde není ve škole náboženství nebo je jeho vyučování nedostatečné. Mimoto má dítě exulantů aspoň hlavní náboženské pojmy poznat také v jazyku staré vlasti. Jen tak můžeme v exilu připravovat lepší budoucnost národa. Katoličtí rodiče ve spolupráci s knězem s velkou péčí připraví své dítě zvláště na první zpověď, první svaté přijímání a na biřmování. K těmto úkolům je třeba, aby se rodiče sami nábožensky vzdělávali vhodnou četbou a rozhovorem se zbožnými a vzdělanými katolickými přáteli a popřípadě kněžími. Budou-Ii se na každý duchovní hovor s dětmi dobře připravovat, udělají sami časem velké pokroky. I zde půjde samozřejmě o to, aby jejich vyučování bylo doprovázeno příkladem modlitby, přijímání svátostí1^ života podle křesťanských zásad. Tento poslední bod vyžaduje zvláštní pozornosti. V dnešních poměrech věřit znamená plavat proti proudu, a k tomu je třeba síly charakteru. Otec a matka mají dětem dávat příklad zásadovosti a obětavosti, i když to v diktátorsky řízené zemi musí být spojeno s opatrností, a mají je od raného dětství vést ke smyslu pro sebekázeň, sebezápor a nesobeckou lásku k druhým. Dnes v nejednom prostředí obstojí jen křesťan, který dovede pracovat 100 [pageend20]a udělá se nepostradatelným svou poctivostí a svými výkony. A druhé získá pro dobrou věc jen křesťan, který všechny odzbrojí nezištnou, dělnou láskou. K tomu je třeba už děti vést výchovou v rodině. Nejde tu o nic jiného než o pravé dobro dětí. Rodiče musí ovšem i pro své děti dávat přednost dobru duchovnímu před hmotným. Pak jim dá Bůh navíc i to, co potřebují na zemi. Ani v době pronásledování se rodiče nemají bát, že náboženskou výchovou rozpoltí charakter svého dítěte, jak pokrytecky straší komunisté. Děti stejně dříve nebo později prohlédnou komunistické lii. Jde o to, zda pak propadnou čirému záporu, protože nebudou znát nic lepšího, či budou už z domova vědět o pravém dobru. To je podstatný úkol dnešního duchovního zápasu. Týká se každého z nás, i když můžeme na naši mladou generaci působit snad jenom nepřímo. Záleží na každé modlitbě, na každém příkladu, na každém dopisu a rozhovoru, na každé půjčené nebo darované knize, na každém rozhlasovém pořadu. Budme si vědomi své odpovědnosti před Bohem. K Bohu, jehož milost je rozhodující, k svátému Václavu, našemu přímluvci, ale i ke každému z nás, kdo jako Boží spolupracovníci můžeme jakýmkoli způsobem pomáhat, volají dnes naše ohrožené děti : » Nedej zahynouti nám ni budoucím! « Alexander Heidler stalo se doma, v exilu a jinde ve svété VE VATIKÁNĚ Od 20. do 27. února konala ústřední komise, pověřená přípravou II. vat. sněmu, čtvrtou sérii svých zasedání. Na zahajovací a závěrečné sezení přišel sám sv. Otec : vzpomněl tri kardinálů, členů komise, kteří se odebrali na věcnost v posledních dnech, a přivítal polského primasa kard. Wyszyňského, který před několika dny přijel do Šíma. Na zasedáních byly projednávány další návrhy pro koncil, např. o stavu diecézí a o biskupských konferencích, v něž se sdružují biskupové kraje, země, ano i světadílů, aby společně projednali otázky týkající se duchovní správy ; o vztazích mezi biskupy a římskou kurií a mezi biskupy a farním duchovenstvem, o povinnostech farářů a o církevních přikázáních, o laických řeholních společnostech, o povolání k řeholnímu životu, o významu řeholních družin pro Církev a pro občanskou společnost, o seminářích a katolických universitách a o platnosti církevních přikázání i pro katolíky východních obřadů. Z návrhu o kat. universitách se dovídáme, že Církev řídí 37 katolických universit, kromě Austrálie ve všech světadílech. Jediná katolická universita v zemích za železnou oponou existuje v Lublině v Polsku. Dále : při 27 státních universitách jedenácti evropských zemí jsou katolické bohoslovecké fakulty ; některé z nich, v zemích, jimž vládnou, komunisté zrušili, např. pražskou, olomouckou a bratislavskou (nynější litoměřickou a bratislavskou tvz. bohosloveckou fakultu Sv. stolice neuznává). — Členové ústřední komise se též zúčastnili slavnostní audience, kterou sv. Otec v bazilice sv. Petra udělil římskému duchovenstvu. Na začátku této audience podepsal výnos o studiu latiny v kněžských seminářích a církevních školách. Významu latiny pro Církev a pro naši evropskou civilizaci věnoval část svého proslovu. Pravil mj. : >i Všechny jazyky měly a mají občanské právo v Církvi : jak prastaré východní jazyky zemí, které se staly kolébkou křesťanství, tak i řečtina, mocný to nástroj při šíření víry v Krista ve Středozemí; jak latina — jazyk města Říma, užívaný v Církvi latinského obřadu — tak i slovanské jazyky, které při překrásných bohoslužbách v oněch zemích nabývají zvláštní velebnosti a krásy — všechny jazyky byly a zůstávají zastoupeny v Církvi. « V soukromé audienci sv. Otec přijal v měsíci únoru mj. amerického ministra spravedlnosti Roberta Kennedyho s chotí a předsedu mezinárodního výboru Červeného kříže Leopolda Boissiera. Prostřednictvím apoštolského nuncia v NSR mons. Balila sv. Otec projevil svou soustrast německému národu k dvěma neštěstím, která ho stihla : zátopě v Hamburku a okolí a důlní katastrofě v Sársku. Za pokoj duše zahynulých horníků obětoval mši svátou a na pomoc postiženým rodinám poslal jako osobní dar větší částku. Podobně poslal svou soustrast i hmotnou pomoc, když došlo k neštěstí v dolech u Tuzly v Jugoslávii. Fondu OSN pro uprchlíky dal odevzdat symbolický dar 2000 dolarů. K 100. výročí smrti sv. Gabriela od P. Marie Bolestné sv. Otec poslal list generálnímu představenému řeholní společnosti pasionistů, k níž sv. Gabriel náležel; mládeži dává za vzor tohoto 241etého bohoslovce v jeho lásce k pokání, ke ctnosti čistoty a v jeho úctě k P. Marii, tak aby ji světské radosti nikdy neodloučily od Boha ; rodičům má sv. Gabriel připomenout jejich povinnost postarat se, aby jejich děti byly živými údy tajemného těla Kristova. Kongregace obřadů schválila dvě zázračná uzdravení, která se připisují přímluvě bl. Martina Porresa, dominikánského bratra laika, který zemřel r. 1628 v Limě v Peru. Bude prohlášen za svátého v květnu. 15, února zemřel v Římě kard. Alois Muench, první americký kardinál, který byl členem římské kurie, ve věku 73 let. Narodil se v Milwaukee z německých přistěhovalců — otec pocházel ze Sv. Kateřiny na Šumavě. Po první světové válce navštívil též ČSR. R. 1935 byl jmenován biskupem ve Fargo ve státě Sev. Dakota. Po druhé světové válce byl apoštolským vizitátorem v Německu a později i nunciem. V jeho americké diecézi přijalo pohostinství mnoho českých kněží uprchlíků. R. 1959 ho jmenoval kardinálem nynější sv. Otec. On ho též navštívil v nemocnici několik dní před jeho smrtí. 17. února byla ohlášena jména deseti nových kardinálů, kterým Jan X X III. odevzdal odznaky jejich hodnosti v týdnu po 19. březnu. Mezi novými kardinály jsou tři nunciové, mj. mons. Jan Panico, nyní nuncius v Portugalsku, který v letech 1931-1935 pracoval na pražské nunciatuře; tři sídelní arcibiskupové: z Malines v Belgii, z Limy v Peru a Santiaga v Chile ; z posledních čtyř jmenujeme alespoň mons. Akacia Coussu, arcibiskupa melchitského obřadu, kterého sám sv. Otec loni posvětil na biskupa, generála řádu dominikánů Ira P. Michaela Browna a prefekta Vatikánské knihovny Španěla benediktina dona Anseliňa Albaredu. Kardinálský sbor má nyní 87 členů, 30 je z Itálie a 57 z ostatního světa. Připo ěteme-li k nim tři » in pectore « -— jejichž jména sv. Otec z vážných důvodů stále ještě nevyjevil, měli bychom celkem 90 kardinálů. Vatikánská muzea navštívilo za uplynulý rok přes 610 000 osob. 101 [pageend21]Podle posledních statistik je na světě 540 miliónů katolíků i 248 žije v Evropě, 228 v Sev. a Jižní Americe, 35 v Asii, 26 v Africe a 3 milióny v Oceánii. Celkový počet obyvatel světa se odhaduje na tři miliardy. Podle nově vydaného Seznamu procesů blahořečení služebníků Bozích a svatořečení blahoslavených Církev prohlásila od r. 1588, tj. od založení kongregace obřadů, která je pověřena vedením těchto procesů, 211 svátých a 1162 blahoslavených. Mezi 1132 procesy najdeme i jméno naší bl. Anežky České ; postu- látorem tohoto procesu je minorita P. Ricciardi. Dále jsou uvedeni tzv. pražští mučedníci z řádu servitů a jejich 50 druhů, umučení r. 1420 ; 14 mučedníků františkánů v Praze z r. 1611 ; Jan Nep. Neumann, redemptorista a biskup z Filadelfie, rodák z Prachatic ; Karel Habsburský, poslední rakouský císař ; kard. Klement Gallen, biskup z Munsteru, neohrožený odpůrce nacismu, a dvanáctiletá Josefa Villaseková, španělská mučednice za čistotu z r. 1952. Židovští rabíni na svém sjezdu v Paříži koncem ledna vyslovili své uspokojení nad tím, že sv. Otec Jan X X III. dal změnit v katolické liturgii všechny texty, které by se mohly nemile dotknout židů, např. v liturgii Velkého pátku a v zásvět- né modlitbě ke Kristu králi. Péčí římské odbočky Apoštolátu sv. Cyrila a Metoděje byla ve výroční den smrti sv. Cyrila 14. února sloužena mše svátá v římské bazilice sv. Klimenta, v níž byl tento náš apoštol pochován. Mši svátou sloužil generální vikář Poláků v zahraničí are. Josef Gawlina ; za mše svaté se nesly bazilikou zpěvy polské, české, slovenské a ukrajinské. Po ní byla východní pobožnost ke cti sv. slovanských apoštolů; celebroval ruský světící biskup mons. Katkoff. Pobožnost tvořila úvod k oslavám 1100. výročí příchodu sv. Cyrila a Metoděje mezi Slovany. Vatikánský deník L’Osservatore Romano věnoval článek třem hrdinným prelátům umlčené Církve : kard. Aloisů Ste- pincovi ze Záhřebu k druhému výročí jeho smrti; litevskému ordináři z Panevezysu mons. Bohumilu Matulionisovi, dnes internovanému blízko poutního místa Siluva, který byl k 33. výročí své biskupské konsekrace jmenován osobním arcibiskupem. Celý život tohoto skoro 901etého starce je neustálé svědectví věrnosti Bohu a Církvi. V letech 1910-1922 byl farářem v Petrohradě. Toho roku byl poprvé zatčen bolševiky a pohnán před soud spolu s mons. Cieplakem, biskupem z Mohilevu, jeho generálním vikářem mons. Budkieviěem a dalšími kněžími. Mons. Cieplak a Budkievič byli odsouzeni k smrti a mons. Budkievič opravdu na Bílou sobotu r. 1923 zastřelen. Dp. Matulionis po odpykání trestu vězení se vrátil k svému kostelu v Leningradě a tam zůstal do svého druhého zatčení r. 1929. Byl odsouzen na 10 let nucené práce na smutně proslulých Solověckých ostrovech, ale po čtyřech letech byl vyměněn za litevské zatčené komunisty. Na so- větsko-litevských hranicích mu byly odevzdány odznaky biskupské hodnosti — už dříve byl jmenován světícím biskupem. R. 1943 mons. Matulionis musel hájit práva Církve proti nacistům; a zůstal, třebas předvídal, co ho čeká od » osvoboditelů «, Sovětů. R. 1946 byl zatčen po třetí a odsouzen na 10 let žaláře a nucené práce. Po odpykání trestu se mohl vrátit na Litvu, ale ne do své diecéze. Z 90 let svého života jich 25 prožil v sovětských věznicích. — Třetí článek byl uveřejněn k 70. narozeninám mons. Slipého, ukrajinského arcibiskupa východního obřadu ze Lvova, který už přes 15 let je vězněn a internován, protože odmítl odpadnout od poslušnosti římskému papeži a přijmout pravoslaví. Na začátku února byl jmenován monsignorem kněz brněnské diecéze František Rýpar, zaměstnaný na římské kongregaci seminářů a universit. Nejmladšímu českému monsignorovi upřímně blahopřejeme. Požehnané velikonoce přeje čtenářům, předplatitelům a dobrodincům redakce a administrace NŽ V ČESKOSLOVENSKU NÁBOŽENSKÉ, ZPRÁVY Na výzvu mezinárodního hnutí » Amnesty «, usilujícího o propuštění politických vězňů v kterémkoliv státě, zaslalo několik tisíc osob vánoční pozdrav pražskému arcibiskupu Beranovi ; čs. vládu žádali dalšími dopisy o jeho propuštění. Představitel hnutí, irský politik Sean Mac Bride, navštívil koncem ledna Prahu a setkal se i s některými vládními osobnostmi. Nejdříve byl přijat velmi chladně, ale při dalších rozhovorech se mu dostalo příslibu, že by se mohlo uvažovat o tom, aby » nějaký nezávislý pozorovatel« navštívil are. Berana. Ostatně, are. Beranovi prý se vede docela dobře, je v jednom klášteře na Slovensku a nemůže být vyrušován, protože píše paměti a životopis jednoho světce ; nic mu nechybí, dostává svobodně poštu, také z Vatikánu. Hnutí vyjednává s čs. úřady dále. — K poslednímu tvrzení, že are. Beran dostává svobodně poštu, můžeme dodat, že to není pravda ; jak loni oznámily tiskové kanceláře, blahopřejný dopis sv. Otce k padesátinám kněžství are. Berana přišel nazpět s odůvodněním : Nedoručitelné. Vídeňské svobodné listy píšou o tajném procesu proti třem členům řeholní společnosti těšitelů B.S.P. Dva byli odsouzeni na čtyři a půl a tři roky do vězení, pro styk s generálním představeným společnosti ve Vídni. Proces se konal začátkem ledna v Bratislavě. A v Nitře byli souzeni další členové řeh. společnosti Božího slova, verbistů; prý ilegálně rozšiřovali tiskoviny a i přes zákaz vykonávali kněžské funkce. Dva byli. odsouzeni k pěti letům těžkého žaláře. Státní nakladatelství politické literatury vydalo na pomoc atheistickému boji studii Evy Sládkové » Poznání a náboženská víra « : prý není správné pokoušet se srovnávat vědu a náboženství jako dva souměřitelné systémy, které jako by soupeřily o větší míru pravdivého poznání. V náboženství prý pojem poznání nemá místa. Bratislavská Pravda z 23. listopadu přiznala, že komunistická spravedlnost není spravedlivá ke všem, že je třídní : chrání — tj. nadržuje — zájmy » drtivé většiny, zájmy pracujícího lidu, a potlačuje z výšky třídy vykořisťovatelů«. Podobně' v Živých slovech 5. listopadu odsoudili volání po » rovnotář- ství«; to prý je produktem nedostatku, a nikoli blahobytu. Prvními posly komunistické vědeckotechnické revoluce jsou kosmické lodi, automatické továrny, kibemetické stroje, atomové elektrárny — ale na ukojení základních potřeb denního života zdá se komunismus zapomněl... Evangelický teolog J. L. Hromádka uveřejnil v poslední době dva protikatolické články : » Antikomunismus — vážný problém křesťanských církví « a » Přítomná krize a Rím «. Nelíbí se mu nesmlouvavý postoj katolické Církve vůči komunismu, ke kterému strhuje i ostatní křesťanské církve. • Bratislavská Směna přinesla výsledek ankety mezi 124 učni Prakovských strojíren na vých. Slovensku. Na otázku: » Vypořádal ses s náboženstvím? « 18 napsalo, že se hlásí k » vědeckému světovému názoru «, 10 věří a ostatní váhají, lépe řečeno . neodvažují se napsat, že věří. Anketa tedy dokazuje malý úspěch ateistických propagátorů. • V Praze bylo r. 1958 uzavřeno 6638 manželství, z nichž se rozvedlo, 2800, téměř polovina. Z tohoto počtu rozvedených mladých manželství připadá 1286 na děvčata, jimžNiebylo ani 19 let. V Praze se narodí ročně asi 9000 dětí, počet potratů je však vyšší. K těmto smutným statistikám dodává Práce, že mezi příčinami rozvodů není hlavní bytová tíseň. • Pod titulem » Zázrak v kostele « referují Hudební rozhledy o novém Kulturním domě v Prášilech v sušickém okrese. Dům je zařízen ... v kostele. Pisatel přiznává, že lidé velmi váhali, než na kulturní podniky v takovém prostředí začali chodit. • Světící biskup mons. Eduard Nécsey, apoštolský administrátor nitranský, se dožil 9. února sedmdesáti let. • České Katolické noviny dost pravidelně, byť jen kratičce, referují o přípravách na II, vat. sněm. Zprávu o 102 [pageend22]jeho svolání přinesla Lidová demokracie hned na druhý den, když bylo datum ohlášeno. Literární badatel Oldřich Králík vydal studii o sázavském písemnictví v 11. stol., kdy klášter založený sv. Prokopem byl střediskem literární činnosti daleko přesahující hranice přemyslovských Cech. Karlík ukazuje, jak vliv sázavského působení zasahoval až do kyjevské Rusi, a vykládá osudy tří slovanských legend z té doby : cyrilometodějské, václavské a lud- milské. • Před tisíci roky se vydala na cestu první známá česká poutnice do Říma bl. Mlada (* 932, j" 994). Sla vyjednávat jménem svého otce Boleslava I. založení pražského biskupství. Jednání se vleklo, protože Boleslav chtěl biskupství slovanského obřadu, což narazilo na odpo*,císaře Oty. Biskupství bylo zřízeno teprve r. 973, ale obřadu latinského. Mlada vstoupila v Símě k benediktinkám a po svém návratu jim na Pražském hradě založila klášter, jehož se stala první abatyší. Je neteř sv. Václava a sestra polské apoštolky Doubravky i řezenského mnicha Křištana, který na popud sv. Vojtěcha sepsal krásnou latinou Život a umučení sv. Václava a báby jeho sv. Ludmily. RŮZNÉ ZPRÁVY 8. února byla uveřejněna zpráva ze zasedání ústředního výboru KSČ. ÚV se rozhodl zbavit všech státních i veřejných funkcí, vyloučit ze strany, zbavit imunity poslance a odevzdat trestnímu stíhání Rudolfa Baráka, někdejšího ministra vnitra, naposled místopředsedu vlády a předsedu komise pro národní výbory ; vytýkalo se mu zneužívání funkce ministra vnitra, nezákonné hospodaření se státními prostředky, protistranická činnost a další hrubé narušování socialistické zákonnosti. Současně byli zatčeni dva Barákovi spolupracovníci. Místopředsedou vlády byl jmenován Jan Piller ; Josef Korěak nahradil jako ministr výstavby Oldřicha Berana, » odvolaného ze zdravotních důvodů .. O případu Barákově pak vládlo mlčení; přerušil je až 22. února president Novotný v Bratislavě v řeči při uvedení do provozu ropovodu Družba — vedoucího z Povol ží do chemického kombinátu Slovnaftu u Bratislavy. Novotný už mluvil o » Barákovi a jeho okruhu « ; Barák prý se provinil rozkrádáním socialistického majetku, zneužil důvěry při hospodaření s peněžními prostředky jak čs., tak i devizovými ; prý to byl zkrachovaný element, politický dobrodruh, který svými kariéristickými cíli mířil k uchopení politické moci. A končil: » Budeme muset do důsledků provádět zásadu : Důvěřuj, ale prověřuj l Budeme muset dále budovat systém kontroly, aby kontrola zasahovala svými tykadly přímo do všech m íst... Nikomu u nás stromy do nebe neporostou. « — O příčinách Barákova odstranění a zatčení se hodně psalo v západním tisku. Zločiny vytýkané Barákovi jsou v ostatních satelitních zemích uváděny jako » stalinismus « ; Novotný se však tomuto názvu ohratně vyhnul, protože není dobře mluvit o provazu v domě oběšence : čs. komunisté byli a jsou stalinisté kovaní. Těžko tedy to považovat za » čistku v souvislosti s X X II. sjezdem KSSS. Divné je též mlčení Moskvy a blahopřejný telegram z Albánie. Ci se má snad Barák stát obětním kozlem za nepořádky a nespokojenost v zemědělství a zásobování? Barák patří k mladé komunistické generaci, jeho vzestup začal až po 1953, prý patřil k oblíbenějším komunistům. Je dost pravděpodobné, že je obětí mocenských klik uvnitř KSČ a že v něm Novotný odstranil jednoho ze svých soků. Objevil se dokonce hlas, že Barákovo zatčení znamená přiklonění CSSR k Albánii a její » tvrdé linii «. Na nepořádek v zemědělství si Novotný posteskl v téže řeči: » k regulaci spotřeby « byly zvýšeny ceny vína, pomerančů a jablek. R. 1955 se v ČSSR vypilo 279 000 hl vína, r. 1961 už 700 000 hl a požadavek na tento rok je celý milión hektolitrů. U jablek zvýšení vynutilo to, že místo předpokládaného výkupu 120 000 tun domácích jablek se sešlo jenom 24 000 tun. » Z kapitalistické ciziny « bylo nutné dovážet » cibuli, česnek, AUSTRÁLIE. — Svatováclavská pout k naší »Šumavě« blízko Melbournu. Pout vedl dp. Peksa. čočku, majoránku a kmín, vesměs plodiny, které naše zemědělství dovede vyrobit samo. Zemědělství však dluží zahraničnímu obchodu i tradiční produkty : cukr, chmel, slad a ušlechtilá osiva,« pravil při diskusi o zemědělství poslanec Berák. V únoru řádila v ČSSR chřipka, prý lehká, ale obtížná, která často žádala návštěvu lékaře nebo i pobyt v nemocnici. Situace se zhoršila tím, že ani lékaři nebyli chřipky uchráněni a že nebylo dostatek léků, takže se muselo sáhnout na zásoby pro krajní případy. Byly prodlouženy pololetní prázdniny, v některých krajích až do 19. února (hned potom povzbuzovali v rozhlase a tisku, že přece jen je možné probrat všechnu látku). Bylo nutné zrušit několik rychlíků, také pražský pouliční provoz vázl i »přes pomoc vysokoškoláků«. Nové manko vzniklo v hutním a stavebním průmyslu. Naštěstí 25. únor poskytl důvod k organizování mimořádných směn a brigád... • Do ostravsko-karvinských dolů přišlo loni 24 840 nových lidí, ale za totéž období odešlo 24 585. Všechny třídy, překopy a důlní chodby pod revírem měří víc než 1650 km. Nejstarší šachta je Hlubina, které bude letos 109 let, nejmladší je důl Suchá Stonava, který zahájil těžbu teprve koncem minulého roku. ■ » Postavení žen v ČSSR « je název publikace Státního nakladatelství politické literatury ; ukazuje » velký podíl žen na rozvoji hospodářského a veřejného života«. • Město Napajedla, známé svými výrobky z plastických hmot, naftovými motory a chovem dostihových koní, má též velké středisko pro odesílání živých bažantů do zahraničí. Vystřídá se jich tam za jednu sezónu, zimu, přes 10 000. • Na fond solidarity, z něhož se bude hradit delegátům z Latinské Ameriky a Afriky cesta na Festival mládeže a studentstva do Helsink, se vybralo začátkem února přes 140 000 Kčs. V rozhlase se velmi zlobili na » vzdorfestival «, Festival svobody, který jedna protikomunistická americká mládežnická skupina chce uspořádat v Oslu po skončení Festivalu v Helsinkách. • První sérií poštovních známek tento rok byla emise se sportovními náměty : k XV. mistrovství světa ve sportovní gymnastice, k XV. Točníku cyklistického Závodu míru, k mistrovství světa v krasobrnslení v Praze, mistrovství světa v kuželkách v Bratislavě, mistrovství světa v kopané v Chile a mistrovství Evropy v lehké atletice v Bělehradě. • Na Vojenské akademii Antonína Zápotockého uvedli 15. února do provozu první čs. kvantový generátor. CSSR se tak zařadila mezi prvních deset států na světě, které mají toto náročné zařízení pro vysílání světelných vln. ■ V Plzni na Borech se staví moderní internát pro 200 posluchačů techniků ze zahraničí. • Rekonstrukcí Zachovalé gotické tvrze získá slovácká obec Hluk kulturní dám s divadelním a přednáškovým sálem a s muzeem 103 [pageend23]ve věži. Uherské Hradiště dostane obrazárnu v památkové budově rekonstruované Staré pošty. • Začátkem února se konal v Praze II. sjezd čs. svazu tělesné výchovy na heslo : » Tělesná výchova, součást života socialistického člověka«. Byla přítomna též delegace vídeňského Sokola. Vzpomněli 100. výročí » založení organizace tělesné výchovy v Č SR« a na hrob zakladatele Sokola dr. M. Tyrše byl položen věnec. • » Každé dítě má aspoň hodinu sportovat, « říkali v brněnském krajovém vysílání; ale co si počít, když celé měsíce nelze dostat dívčí trenýrky. V jedné prodejně dostali jich 300, ale potřebovali by 20 000. V téže prodejně si posteskli, že lidé mnoho kupují vlněné lyžařské ponožky — i 15 až 20 párů — a to číslo co největší, protože si vlnu rozpletou a dělají si z ní ... svetry. Podle úřední zprávy byla r. 1961 průměrná měsíční mzda 1383 Kčs, tj. o 2,5% vyšší než v předcházejícím roce. • Za rok 1961 přibylo v republice 93 000 obyvatel. Narodilo se 218 000 živých dětí, z toho 130 000 v českých zemích. Ke konci roku měla CSSR 13 822 000 obyvatel, z toho 6 731 000 mužů a 7 091 000 žen. • Čs. televize vysílala v minulém roce 104 činoher, 9 oper, 10 operet, 5 baletů, 13 loutkových her, 10 koncertů, 21 estrád (tj. představení s pestrým hudebním a zábavným pořadem), 25 soutěžních pořadů, 142 sportovních reportáží a 173 celovečerních filmů. Počet koncesionářů dosáhl koncem prosince 1 089 449. Nejvíce televizorů má kraj Severomoravský, po něm přichází Středočeský. • 1. února zahájil činnost nově zřízený Ústav pro hudební vidu ČSAV. Vedením Ústavu byl pověřen dr. J. Jiránek. KULTURNÍ ZPRÁVY 10. února zemřel v Praze ve věku 88 let národní umělec Max Švabinský, jeden z největších představitelů našeho výtvarného umění. Byl pohřben ve Slavíně na Vyšehradě. Od něho pochází obrovské barevné okno v jižním průčelí Svatovítského velechrámu na Hradčanech. Poslední své dílo » Žně « daroval čes. národu. Švabinský taky vytvořil celkem 66 čs. známek, první už r. 1920. Poslední jeho známky vyšly za deset dní po jeho pohřbu a mají sedm hodnot: 10, 20, 30, 40, 60 haléřů, 1,60 g 1,80 Kčs. Jsou na nich portréty K. Kovařovice, F. Škroupa, B. Němcové a botanika L. Celakovského ; známka k 100. výročí Spolku českých lékařů zobrazuje pohled na Hradčany a symbol lékařství; zbývající dvě známky přinášejí dvojportréty našich matematiků a fyziků : F. Závišky, K. Petra, M. Valoucha a J. Hronce. Rozhlas hl. města africké republiky Guineje oznámil, že vláda odvolala své občany, kteří studovali v ČSSR. Prahu opustilo též šest somálských studentů, protože se bránili komunistickému přeškolování. V tiskové konferenci v Bonnu si studenti stěžovali na omezování osobní svobody (kontrola dopisů, směli poslouchat pouze rozhlas » po drátě« a číst jen tisk komunistického bloku). Mohli odjet jen s pomocí italského velvyslanectví. • Ministr školství Kahuda ohlásil nové zásady rozmísťování mládeže ze škol a pro jejich přijímání k dalšímu studiu. Rozhoduje souhrnné hodnocení uchazeče ; přihlíží se především k politické a morální stránce jeho osobnosti, k jeho zájmu o práci v organizaci mládeže nebo jiné společenské organizaci. Samozřejmě se nezapomene na třídní hledisko a na rodinné prostředí, na poměr rodičů » k našemu zřízení«. Pro studium na vysokých školách v roce 1963/1964 se uchazeči musí přihlásit už do 31. října 1962 u tzv. rozmis- ťovacích komisí na příslušných středních školách, v závodech, družstvech atd. • Prof. dr. Jaroslav Smolák, který celý život věnoval studiu rostlinných chorob a ochraně rostlin, dožil se 12. února 80 let. • Ústav pro jazyk český zpracoval pod vedením dr. K. Sochora 30 000 pojmů pro Hornický terminologický slovník, který právě vyšel. • Mezinárodní hudebni festival Pražské jaro 1962 se uskuteční od 12. května do 4. června pod heslem : » Hudbou k míru a přátelství mezi národy«. Pozornost bude věnována několika slavným hudebním výro_ čím: např. skladatelů J. Ježka, S. Prokofjeva, I. Stravinského, A. Honeggera a C. Debussyho. Těžiště festivalu je letos poněkud posunuto do oblasti operní. Je na programu 40 koncertů a 36 divadelních představení, na nichž se budou též podílet 4 soubory a 30 sólistů z 12 zemí. • Své sedmdesátiny oslavil 15. února prof. dr. Miloslav Seemann, zakladatel foniatrie, zabývající se léčením a prevencí chorob řeči i hlasu a sluchových vad. • Hradec Králové je šesté město v republice, které bylo prohlášeno za památkovou rezervaci. V jeho historickém jádru se zachovalo na 120 gotických a renesančních objektů a 24 významných budov z 19. století. • Státní nakladatelství krásné literatury a umění vydalo dílo » Architektura v českém národním dědictví«. Jsou to vlastně první dějiny architektury od románské doby do dvacátých let tohoto století. Kolektiv odborníků vedl Zdeněk Wirth. Dílo má 350 stránek textu a přes 1200 ilustrací. • Nakladatelství ČSAV vydalo Dějiny exaktních vid v českých zemích. Dílo zpracovává vývoj naší matematiky, astronomie, fyziky a chemie od založení Karlovy university v r. 1348 do konce 19. století. • 4.února zemřela Josefína Kartová, dcera spisovatele Zikmunda Wintra. Naše teč (1961, str. 266 n.) už podruhé upozornila na to, že i do češtiny spisovné stále více proniká tvar ho (místo dosud jedině užívaného je) ve 4. pádě zájmena ono. Proto právě vycházející Slovník spisovného jazyka českého (II, str. 393) řeší otázku tvarů 4. pádu střed, rodu zájmena on tak, že se podoby je a ho uvádějí vedle sebe, tj. obě se připouštějí jako plně spisovné. Redakce Nfi k tomu podotýká, že toto zjištění přejde samozřejmě do nového vydání Pravidel českého pravopisu. • V témže čísle NR (str. 290 n.) je otištěna důkladná studie o etymologii jména Čech : byl to původně název členů vojenské družiny knížete, který tyto své bojovníky usazoval po nesčíslném množství strážnic zemských a hrádků, takže cech byl muž jsoucí na čekané (tj. na stráži). Tím si pak vysvětlíme i slovinské čeh ve významu chlapec ; je totiž známo, že jádrem těchto vladařských a vůdcovských družin byla mládež, stálý dorost, chtivý dobrodružství, zásluh, kořisti, vyznamenání. Výslovně je to doloženo o milánské výpravě knížete Vladislava r. 1158. • Nakladatelství ČSAV vydalo V. díl Místních jmen v Čechách, který uzavírá velké topony- mické dílo A. Profouse, zemřelého r. 1953. Tento poslední díl jsou Dodatky a zpracovali je Jan Svoboda a Vladimír Smilauer. • U příležitosti stého výročí smrti Pavla Josefa Šafaříka ( * 1795, t 1861 v Praze) uspořádala ČSAV spolu se Slovenskou akademií a universitami Karlovou, Komenského a Šafaříkovou loni v létě vědeckou konferenci o životě a díle tohoto vynikajícího slavisty a obrozenského buditele. Materiály z konference připravuje nyní Slovenská akadémia vied jako samostatný svazek sborníku Slovanské študie. ČSAV k tomuto jubileu vydala dvě knihy: Karel Paul : Pavel Josef Šafařík. Život a dílo ; Korespondence P. J. Šafaříka s Fr. Palackým. Korespondence zahrnuje období od r. 1817 do r. 1856. Mnoho z těch dopisů je zde uveřejněno poprvé. • Pracovník Ústavu pro jazyk český Zdeněk Tyl vydal v Nakladatelství ČSAV Bibliografii české lingvistiky (Jazykověda obecná, idoevropská, slovanská a česká) ; v I. dílu na 360 stranách zachytil léta 1945-1950, II. díl na 539 stranách obsáhl roky 1951-1955. V zámečnické a kovářské huti Uměleckých řemesel v Praze dokončili vrata, vysoká 6,5 m, pro Zlatou bránu Svatovítského velechrámu a kované zábradlí určené k východu hrobky českých králů. Pro chr#m sv. Jiří restaurovali umělečtí kováři barokní zábradlí kolem náhrobku knížete Boleslava II. a renesanční mříž do kaple sv. Jana. Do kovářské dílny Uměleckých řemesel byla dopravena k opravě historicky cenná vrata z hlavního vchodu do Universitní knihovny (Klementina). Vrata jsou velmi starobylá : byla vyrobena z kovaných plechů, • Státní ústav pro rekonstrukci památkových měst objevil v Praze 15 nových románských obytných domů. Nejzajímavější je nález na nároží Staroměstského náměstí a Ce- letné ulice, kde pod celou prostorou románského domu do hloubky 3,5 metru je vyhlouben sklep o ploše 84 m2. Při této 104 [pageend24]práci bylo použito na tehdejší dobu velmi náročné stavební techniky : podezdění základů. Tento dům je v blízkosti týnského Ungeltu, za vlády knížete Boleslava I. (929-967) největšího tržiště v zemích slovanských, jak zaznamenal současník Ibrahím íbn Jakub. On výslovně také píše, že Praha je město zbudované z kamene a vápna. V EX IL U A JIN D E VE SVĚTĚ RAKOUSKO. — Jubilejní slet Čs. sokola v zahraničí, konaný od 6. do 8. července ve Vídni, bude zahájen symfonickým koncertem. Dirigovat bude Rafael Kubelík. On též sestaví program. Mariánská družina žen a dívek oslavila 18. února 40 let trvání důstojnou akademií. U kolébky družiny stál dp. dr. Přikryl a gen. představený řeh. společnosti těšitelů dp. Li- tomiský. O vykonané práci a o poslání družiny za dnešních změněných okolností promluvil dp. Dominik. Jednota sv. Metoděje ve Vídni oznámila pořad svých poutí v tomto roce. 27. května putují k P. Marii do Lanzendorfu, 24. června do Maria Ellend, 28.-30. července je pout do Maria Zeli a 26. srpna na Hafnerberg. O pořádání těchto poutí mají velkou zásluhu duchovní správcové českého kostela na Renn- wegu, otcové těšitelé. Jednomu z nich, obětavému dp. Dominikovi, alespoň dodatečně blahopřejeme k padesátinám, kterých se dožil 8. února. POLSKO. — Kard. Wyszyňski požádal předsedu polského parlamentu, aby byla jmenována komise pro vyšetření porušení Listiny lidských práv, ke kterému došlo v Polsku zvláší stran náboženské svobody. Žádost prý byla odevzdána Státnímu úřadu pro náboženské záležitosti. — Pastýřským listem kard. Wyszyňski protestoval proti zásahům policie do vnitřních záležitostí Církve. V Poznani policie vpadla do kostela domini- kánů, kde se konala duchovní obnova studentů a diskuse na téma : » Katolík a atomová bomba «. Na dotaz církevních míst úřady odpověděly, že dominikáni neměli povolení rozmnožovat cyklostylem materiál, který byl studentům rozdán. Katolická universita v Lublině, jediný katolický vysokoškolský ústav v zemích za železnou oponou, má letos 1742 studentů, dvě třetiny jsou z dělnických vrstev. Universita je vydržována z dobrovolných darů věřících. NSR. — V Essenu byl položen základní kámen k 16. klášteru karmelitek v Německu; bude se jmenovat podle Edity Steinové, proslulé žaěky fenomenologického filosofa Husserla, konver- titky ze židovství a nakonec karmelitky Benedikty od Ducha svátého, která zahynula v osvěčimské plynové komoře r. 1944. Německá katolická tisková kancelář KNA referuje, že v jedné zemi ve východní Evropě byl policejně zakázán mezinárodní spolek katolických filatelistů » Svatý Gabriel «. Všichni funkcionáři spolku byli zatčeni a v bytech členů vykonána domovní prohlídka. Policie zabavila všechny známky s náboženskou tématikou. Sbírání takových známek se považuje za zločin proti bezpečnosti státu. Východoněmecké úřady daly zavřít hřbitov sv. Hedviky, který leží na rozhraní mezi východním a západním pásmem Berlína. Hroby ležící na demarkační čáře byly zneuctěny a srovnány se zemí. Na hřbitově jsou též pochováni někteří z posledních berlínských biskupů (kard. von Preysing, mons. Weskam) a apoštol berlínské studující mládeže Karel Sonnenschein. Ve ŠPANĚLSKU bylo zahájeno několik informačních procesů pro blahořečení mučedníků z občanské války r. 1936-1939, např. o Antonínovi Riverovi, předsedovi spolku kat. mládeže v Toledu, kterého nazývali » anděl z Alkazara « a který padl ve věku dvaceti let při obhajobě této smutně proslulé tvrze 20. listopadu 1936; nebo o deseti karmelitánech zavražděných blízko Kordový. Mučednictví tří karmelitek, rovněž zavražděných komunisty z nenávisti ke katolické víře, je už projednáváno u římské kongregace obřadů. USA. — 16. ledna zemřel v South Bend ve státě Indiana sochař Ivan Mestrovič, rodem Charvát. Jeho poslední dílo je socha Antonína Dvořáka. Mestrovič ji daroval Československé národní radě v USA. Bude odhalena tento rok v Lincolnově středisku v Novém Yorku. Mestrovič před druhou světovou válkou vystavoval v Letohrádku královny Anny na Hradčanech. Česká farnost Svaté rodiny v Clevélandu slavila loni 50. výročí svého založení. Vznikla oddělením od farnosti P. Marie Lurd- ské, jejímž farářem tehdy byl Slovák dp. Štěpán Furdek.. Farnost dala Církvi 11 kněží, 4 bratry laiky a 20 řeholních sester. Péčí nynějšího faráře dp. Klarence A. Liederbacha byl k jubileu vydán pamětní spis, bohatě ilustrovaný, který dosvědčuje obětavost našich českých clevelandských krajanů pro udržení své víry. Americká obec sokolská vydala provolání k 100. výročí založení Sokola a k 97. výročí svého trvání v USA. SVAZ SLOVANSKÉHO ORELSTVA oslaví r. 1963 desáté výročí svého založení. V rámci oslav tohoto jubilea SSO vykoná pout do Říma k hrobu sv. Cyrila. Nad hrobem tohoto slovanského apoštola bude posvěcen první prapor Ruského orla a budou vyznamenáni zvláštními medailemi (odznaky) všichni členové, stoupenci nebo příznivci SSO, kteří se zasloužili o šíření idey cyrilometodějské v duchu všeslovanského a orelského bratrství. SSO prosí čtenáře N Z, aby mu zasílali návrhy vhodných osob pro vyznamenání. Adresa ; Presidium SSO, 2431 So. Central Park Ave., Chicago 23, lil., USA. Uprchlický tábor » Valka « za ohradou byl zlikvidován na jaře 1961 a sběrný tábor byl přeložen do nedalekého Zirndorfu. Uprchlické sídliště na Oppelner Strasse bude zrušeno do konce roku 1963. Sochu Panny Marie, u níž byl v r. 1954 posvěcen první prapor Slovanského orelstva a v r. 1956 prapor Polského orla, udržuje z prostředků SSO místní organizace Polského orla. KANADA. — Slovenští jezuité pořádají i tento rok pouť letadlem do Svaté země. 17. června odletí z Nového Yorku a vrátí se do N. Yorku 7. července. Cestou se zastaví v Římě, Lurdech, Fatimě a jiných evropských poutních místech. Cena 1340 dolarů. Informace podají; Slovák Jesuit Fathers, P. O. Box 600, Galt, Ont., Canada. — Slovenští jezuité mají též na skladě » Katolický spevník « a modlitební knížku » Obřady VeVkého týždňa « (cena 75 centů). KONGO. —— Katolická universita Lovanium blízko Lepold- ville dala Spolkové republice konžské první lékaře a inženýry. Slavnosti byly přítomny nejvyšší státní i církevní osobnosti, zástupci OSN a UNESCO. Universita, založená před šesti lety, měla v loňském akademickém roce 413 studentů. Y budově katolické university, která byla jako klidná oáza uprostřed bouří a nepokojů posledních měsíců a klidně pokračovala ve své práci, se konala zasedání konžského parlamentu, jenž zemi vrátil jednotu a pořádek. INDIE, Prozatímní vláda býv. portugalského území Goy oznámila, že všechny významné křesťanské svátky budou uznávány i v budoucnu. Zvláštní zmínka se děje např. o svátku sv. Františka Xaverského, apoštola Indie, jehož tělo je uloženo v goánské katedrále. Z 575 000 obyvatel Goy je 230 000 katolíků. V zákonodárném shromáždění území RUANDA a URUNDI budou katolíci tvořit naprostou většinu. Devět desetin poslanců ruandského parlamentu jsou katolíci. V Urundi jsou katolíci všichni členové vlády a 60 z 64 členů parlamentu. V území Ruanda a Urundi je 5 z osmi biskupů afrického původu. 105 [pageend25]p o z n á m k y » Kdo je kdo« dnešního Československa V řadě publikací německé badatelské společnosti » Collegium Carolinum «, která se zabývá studiem otázek českých zemí, vyšla příručka : » Biographisches Handbuch der Tschechoslowakei « (Verlag R. Lerche, München 1961). Jako hlavní redaktoři díla jsou uvedeni Heinrich Kuhn a Otto Boss. S nimi spolupracovalo dalších deset odborníků, osm Němců, vesměs asi z Cech nebo z Moravy, a dva Češi. Jako hlavní zdroje informací jsou uvedeny Sudetoněmecký archív v Mnichově a evaluační oddělení rozhlasu Svobodná Evropa. Redaktorům příručky šlo o to, aby v abecedním pořadí zachytili stručné životopisy významných osob veřejného života v dnešním Československu, tedy vesměs osob žijících. Tomuto biografickému slovníku předeslali poučnou část systematickou, v které nastiňují strukturu dnešních československých organizací stranických, úřadů státních a vládních, dále hromadných organizací, kultury, tisku, vědeckých ústavů, universit a vysokých škol, církví a náboženských společností. U každého útvaru jsou uvedena jména zúčastněných lidí, jejichž životopisy pak podle abecedního pořadí najdeme v části životopisné. Redakční uzávěrka práce byla 30. června 1961. O užitečnosti a potřebě takového díla není třeba ztrácet mnoho slov. Je samozřejmá pro nás exulanty jistě ještě ve větší míře než pro veřejnost Německé spolkové republiky. » Collegium Carolinum « udělalo záslužnou práci —■ a každému, kdo si může dovolit cenu DM 45.— (ostatně přiměřenou vynaložené námaze), můžeme tuto jedinečnou příručku doporučit. Tím není řečeno, že dílo je dokonalé. Autoři sami v úvodu upozorňují na velké obtíže, s kterými je taková práce spojena. Plynou zvláště ze skutečnosti, že komunisté v Československu nic podobného nevydávají, ba některé údaje, které by pro takové dílo byly zajímavé, záměrně zatajují. Zahraniční redaktoři jsou tedy nuceni údaje pracně shledávat z pramenů pouze nepřímých, hlavně z denního tisku. Přitom se snadno stane, že zahraniční spolupracovník redakce některou jednotlivost přehlédne nebo ji špatně pochopí ; proto jsou v příručce, kromě nezbytných mezer, i drobné omyly. — Jiná obtíž plyne z toho, že v komunistických režimech se leckdy funkcionáři rychle střídají. Kdo byl včera ministrem vnitra, může být zítra agentem zahraničních imperialistů. Pro komunistické režimy by bylo třeba vydávat biografickou příručku ve formě kartotéky. To je jistě hlavní důvod, proč komunisté sami nic takového nevydávají. Z omylů, kterých se redakce mohla jistě vyvarovat, uvádíme výsledek svého zběžného přezkoumání v oblasti katolické Církve. Pražský kapitulní vikář Ant. Stehlík se nestal farářem u Sv. Antonína 1945, nýbrž 1947. Litoměřický biskup Štěpán Trochta byl při amnestii 1960 propuštěn z vězení, ale nesmí vykonávat svůj úřad a žádné církevní funkce. (U biskupů působí poněkud rušivě všeobecné označení » katolický duchovní«.) Budějovický biskup J. Hlouch se nestal universitním profesorem hned po svém vysvěcení na kněze r. 1926, nýbrž až r. 1936, předtím byl farářem v Hodolanech (předměstí Olomouce). Apošt. administrátor královéhradecké diecéze je Karel Otčenášek, ne Očenášek, jak je uvedeno na str. 115 ; na str. 442 je sice vytištěno Otčenášek, ale zase bez čárky nad a. Ant. Titman není kapitulním vikářem v Českých Budějovicích od r. 1951 (jeho předchůdcem byl tehdy Jos. Buchta), ale od 9.6.1953. J. Glogar není světící biskup (str. 115) ; před uzávěrkou příručky byl generálním vikářem, nyní, po smrti arcibiskupa J. K. Matochy (2.11.1961), je kapitulním vikářem olomoucké arcidie- céze. Biskup F. Tomášek se narodil ve Studénce, ne v Brněnci. V životopisu biskupa S. Zely je bezpochyby vynecháno jméno » Skrbenský o, takže je nesrozumitelná zmínka o kardinálovi, jehož byl Zela sekretářem. Biskup Zela nebyl v Dachau ani v jiném koncentračním táboře ; byl jen vyslýchán olomouckým gestapem. Roku 1960 byl při amnestii propuštěn z vězení. J. Kratochvíl není generální vikář (str. 115), nýbrž kapitulní vikář v Brně, jak je správně uvedeno na str. 351. Naopak E. Nécsey je na str. 116 správně uveden jako apoštolský administrátor, na str. 422 nesprávně jako sídelní biskup v Nitře. A. Lazík se narodil v Nádaši, který se nyní jmenuje Trstín, ne Trste- ná, a to r. 1897, ne 1898. Košický apoštolský administrátor J. Cársky (i jeho synovec chirurg Konstantin Cársky — bylo by užitečné, kdyby příručka byla s to upozornit na takovéto příbuzenské vztahy) se narodil ve Gbelech, které nejsou v Maďarsku, ale na západním Slovensku ; Skalica, kde chodil do gymnasia, se píše s a na konci (ne tedy Skalice — a tím méně Skalnica, jak je uvedeno u V. Hajdú ; ten se zase nepíše s kroužkem [ů], protože je to Slovák). Robert Pobožný se nepíše s čárkou (Robert) ; narodil se v Hronci, ne v Ti- sovci; není rožňavským biskupem (str. 115), nýbrž apoštolským administrátorem » ad nutum S. Sedis «. Z. Bělák je jeho generální, ne kapitulní vikář. J. Vojtaššák byl posvěcen na biskupa v únoru 1921, ne až v listopadu, š . Barnáš není biskup koadjutor, nýbrž biskup světící (auxiliaris). Jeho biskupský titul je Conana, ne Conara. Biskup Ladislav Hlad byl odsouzen do žaláře r. 1960, ne 1950. Bylo vhodné uvést i řeckokatolického světícího biskupa prešovské- ho Basila Hopko, od r. 1950 ve vězení. Josef Beneš není a nebyl seniorem českobratrské církve v Poděbradech — to je zřejmě záměna se jmenovcem evangelického vyznání. J. Merell nebyl v roce 1937 jmenován profesorem, nýbrž soukromým docentem (profesorem až po r. 1945) ; v koncentračním táboře byl od r. 1943, ne 1939. (Pozorný a zasvěcený čtenář si všimne, že některé z těchto oprav vyplývají z úřední papežské ročenky » Annuario Pontificio «, která byla redakci příručky k dispozici.) Necháme-li stranou církve a náboženské společnosti, které jsou sice režimem více méně usměrněny, ale vcelku přece pouze trpěny, poskytuje nám tato biografická příručka pohled na » novou třídu «, která dnes vládne v Československu. Kdyby se podařilo sehnat ještě podrobnější životopisné a sociografické údaje, byla by to jistě lákavá příležitost k sociologickým rozborům a úvahám. Křesfan se však může na věc podívat ještě z docela jiného úhlu. Má zde před sebou dlouhý seznam lidí, za které by se měl zvláště modlit. Yždyí: »Nepotřebují lékaře zdraví, nýbrž nemocní « (Mt 9, 12). A. Heidler K domovu přikováni Neznám esejistickou tvorbu českého novináře Karla Louly, známého pod pseudonymem Vojtěch Vojíř. Nemohu tedy dobře zařadit do celku jeho literárního díla poslední sbírku » Srdcem doma « (vyšlo v edici Národ a politika jako sv. 3, cena 1,50 dol. ; objednávky vyřizuje Stan. Poliwka, 1919 S. 60th Court, Cicero 50, 111., USA). Osm drobných náčrtů a úryvek nedokončeného románu » Dopis pro Sylvii« prozrazují, že Vojířově duši vládla nevšedně jemná cijlivost, vášnivá láska k české zemi a tvořivě lyrické vidění lidského osudu. Takové povahy se snadno nesmíří s exilem a nepřijmou nikdy za své nové prostředí. Prostorová a časová vzdálenost od rodné hroudy v jejich duši není s to smazat obraz modravých lesů, hudbu bublavých potůčků, skotačivý zpěv českých řek, vůni žitných polí a syrovou příchuí úrodné prsti. V lidech Vojířova druhu domov vtesaný do srdce se proměňuje v nádherný, ale i bolestně 106 [pageend26]melancholický sen utkaný ze stereho zklamání, z tisícerého očekávání a z nesmrtelné naděje, z odyseovske touhy i z bouřliváckého rebelanství, z bídy dnešní generace i ze slávy národních dějin. V našem autorovi se sen o domově stává zcela plastický, cítíte ho, jak tíží, jak bolí, jak drásavě jitří to, co se ve vás zdánlivě zacelilo. Látka toho snu je jako lyrické hedvábí utkané z mohutné symfonie českých dějin a z kamenné písně Prahy, z pěšin mezi rozkvetlým žitem v údolí Otavy, z kře- % sťanského rytmu vánoc, velikonoc a Dušiček, I románové torzo přes všechny stopy nehotovosti a lyrické neukázněnosti představuje v jiném zorném úhlu Vojířův sen o vlasti a o jeho srostlosti s jejím osudem. P°ž Kdy přišli Slované na naše území Všeobecně se připouští, že nejstarší obyvatelé české naší byli Bojové, národ původu keltského, po nichž nám zůstaly zbytky v zeměpisném názvosloví. Keltského původu je název naší země Bohemia, tj. »země Bojů«, Vltava = Wildache (dravá, prudká voda), Jizera (jako Isar v Bavorsku, Iser v Belgii, Isěr, přítok Rhony ve Francii), též Ohře (Agaris) a Mže. Bojové drželi naše kraje přibližně od r. 400 před Kristem až skoro do začátku našeho letopočtu. Kdy však přišli na toto území naši předkové? Lid. demokracie ze 14. února přináší o tom rozhovor s dr. J. Poulikem, ředitelem odbočky Archeologického ústavu v Brně. Vyjímáme z něho podstatné části. Dnešní archeologické věda se zase vxátila k tvrzení Lubora Niederle (18651944), profesora předhistorické archeologie na Karlově universitě v Praze. Podle něho pravlast Slovanů byla v době od 1. do 3. stol. po Kr. mezi Odrou a Dněprem, odkud začali pronikat ja kožto zemědělské obyvatelstvo na naše území. Nemáme sice ještě dokladů pro toto nejstarší období (1.-4, stol.), ale nejnovější výzkumy překvapivě ukázaly slovanské osídlení od 5. stol. Je to osídlení charakterizované keramikou pražského typu, zjištěné např. v Pntulkach na Moravě a nejnověji v Březně u Loun. Jak významné jsou tyto objevy, to nám naznačuje skutečnost, že ještě v době Niederlově, tedy před pouhými třiceti lety, nebylo na našem území archeologických dokladů o slovanském obyvatelstvu před 9. stoletím, kdežto nyní už známe slovanské osídlení ze století pátého. Sámova říše z 1. poloviny 7. století bylo krystalizační jádro v prostoru dnešní jižní Moravy, a toto jádro pak o něco později dalo možnost ke vzniku Velkomoravské říše. Velkomoravské období se nám teď začíná objevovat ve své mohutnosti: rozlehlá hradiště a výrobní centra s velmi hustým osídlením a vysokou kulturou, o níž svědčí neobvyklé množství nalezených zlatých šperků. Až dosud byly na velkomoravských objektech zjištěny hroby 12 velmožů s meči. Do loňského roku se podařilo objevit už 14 velkomoravských kostelů, a to ve Starém Městě, v Derfiích, v Modré, v Mikulčicích a na Pohansku. Více než polovina těchto církevních staveb sahá do doby předcyrilometodějské. Kostel v Derfiích, náročně postavený, je možno považovat za kostel biskupský, v němž snad působil i sv. Metoděj. V této souvislosti se zmínil dr. Poulík, že Metodějův hrob dosud nalezen nebyl. V Mikulčicích, kde bylo objeveno už 9 velkomoravských kostelů, se bude letos odkrývat desátý kostel. V dolní vrstvě mikulčického hradiště bylo totiž zjištěno osídlení sahající až do 2. poloviny 6. století, osídlení charakterizované velkým množstvím zlatých a stříbrných šperků domácí výroby. Archeologie zde tedy opravila a doplnila dosud známé dějiny Slovanů v českých zemích. Redakci došlo STUDIE 6. 8. Obsah : Dr. Felix Mi- kula : Odpovědnost za život pokolení přítomného a budoucího ; Mag. DDr. Ondřej M. Petrů O.P. : Nejkrásnější květ českého reformního hnutí ve 14. století ; PhDr. Antonín Kratochvil : Boj proti náboženství v ČSSR ; Dr. Karel Zámecký : Vykopávky v Kumranu ‘ Dr. Robert Vlach : Být sovětským básníkem; Věra Stárková: Whitehead a přírodní vědy; Dr. Vlastimil Chalupa : Teorie politiky; Jaroslav Dresler : In memo- riam dr, Josefa Kratochvíla ; Dr. Augustin Přibyl : Psychologická válka ; České jméno ve světě, — Vyšlo v Bimě r. 1962 jako rukopis. Vydala Křesíanská akademie. Cena 500 lir nebo 0,80 dol. Jiří Kavka, PRVNÍ SŮL. — Obálku navrhl Vojtěch Jirků. Poctěno cenou Křesťanské akademie a Kulturní rady v zahraničí. Vyšlo jako 43. svazek Sklizně svobodné tvorby (řídí dr. Robert Vlach, University of Oklahoma, Norman, Okla., USA). Na skladě má : Křesťanská akademie, Roma, Via della Conciliazione 1. Cena 450 lir nebo 0,75 dol. Milada Součková, PASTORÁLNÍ SUITA. — Obálku navrhla Gertruda Goepfertová. Poctěno cenou Křesťanské akademie a Kulturní rady v zahraničí. Vyšlo jako 20. svazek » Vigilie «, literární edice Křesťanské akademie v Římě, a jako 44. svazek Sklizně svobodné tvorby. Cena 300 lir nebo 0,50 dol. E. J. Popera, ZAMČENÉ DVEŘE. — Básně. 5. svazek edice Sklizeň. Má na skladě Ant. Vlach, Hamburg 13, Postfach 2700. Cena 0,50 dol. DIE VERNICHTUNG DES BAUERNSTANDES IN MITTELEUROPA (Zničení rolnického stavu ve střední Evropě). Vydáno Mezinárodní selskou unií, jejímž předsedou je Polák Stanislav Miko- lajczyk, místopředsedy mj. dr. Josef Černý a dr. Fedor Hodža, redaktorem publikací dr. V. Svoboda. Adresa : I. B. U. Bonn, Moltkestr. 23. Posloucháte vysílání Hlasu Ameriky ? Hlas Ameriky, rozhlasová stanice informační služby americké vlády, oslavil 25. února 1962 své dvacáté narozeniny. Dnes vysílá ve 40 jazycích 730 hodin týdně. Česky a slovenský vysílá čtyřikrát denně z Washingtonu a přenosem ze západní Evropy a Afriky. První vysílání je od 4,30 do 4,45 GMT (11:30 PM - 11:45PM východoamerického standardního času EST) na krátkých vlnách v pásmech 31, 41, 49 a 75 m a na střední vlně 251 m. Druhé vysílání je od 5,30 do 5,45 GMT (12-.30AM - 12-.45AM EST) na krátkých vlnách v pásmech 31, 41 a 49 m. Třetí vysílání od 20,30 do 21,00 hodin GMT (3:30PM - 4:00PM EST) na krátkých vlnách v pásmech 19, 31, 41 a 59 m, a v sobotu a v neděli také v pásmech 13 a 16 m. A čtvrté vysílání je od 22,30 do 23,00 GMT (5:30 PM - 6:00PM EST) na krátkých vlnách v pásmech 19, 25, 31, 41, a 49 m a na střední vlně 251 m. Redakce vysílání Hlasu Ameriky pro Československo posluchače kdekoliv ve světě prosí, aby o svém poslechu napsali na tuto adresu : Voice o f America, Czechoslovak Service, Washington 25, D.C., USA. Uveďte laskavě své poznámky k vysílání, dobu poslechu a vlnu, na které jste vysílání slyšeli. Z dopisů V březnovém čísle NŽ (str. 80) jsem se zasmál těm pánům pytlem praštěným, podle kterých se u českých nevěst v komunistické společnosti ztratila dvě pé : pokorná a pobožná. Takových perliček se však ve Slovníku spisovného jazyka českého najde povíce. Namátkou uvedu dva další příklady. V hesle oltář (II, 385) se museli soudruzi vypořádat s obvyklými obraty, jako : vést nevěstu k oltáři, přísahat někomu věrnost u oltáře, nebýt manžely před oltářem apod. Sestavovatelé Slovníku to vyřešili šalomoun- sky podotknutím, že tato slovní spojení jsou poněkud zastaralá. — A druhý případ : v hesle pán (II, 497) rozhodli jazykoví odborníci z Československé akademie věd, že užívat názvu Pán básnicky o bohu (píšou ovšem s malým b) se pokládá za zastaralé. A protože se po stáru žít nedá, ať žije pokrok i v jazykovědě ! To bude ale asi ten » pokrok až do zblbnutí «, abychom si zde vypůjčili okřídlené vyjádření Viktora Dýka. 107 [pageend27]d o p is y * dotáži/ • odpovědí Dvojí vítězství Ameriky Podplukovník Glenn vzlétl 20. února do vesmíru. Letěl třikrát kolem Země a šťastně přistál u souostroví Bahamy. A nebyl sám. Spolu s ním letěli vesmírem všichni obyvatelé Spojených států. V Novém Yorku prý se zastavil provoz na pět hodin; president Kennedy se holil před televizním přijímačem, obchodníci zapomněli prodávat, po ulicích lidé chodili »jako by je bolely zuby« (New York Times) — tiskli si k líci transistorová rádia. A nejen Spojené státy, ale celý svět s napětím sledoval pravidelné zprávy tiskových kanceláří. V Praze podali první zprávu o letu už v pět hodin odpoledne, tj. hodinu a čtvrt po vzlétnutí; opakovali ji v pravidelných zpravodajských relacích, a v deset hodin večer posluchači už slyšeli, že let dopadl šťastně, a několik podrobností navíc. Druhý den Praha vysílala zvukový záznam rozhovoru amerického kosmonauta s kontrolou na Zemi. Samozřejmě neopominuli dodat, ano i trochu zveličovat, závady a potíže, které se za letu vyskytly, a samozřejmě hned srovnávali výkon Glennův s předcházejícími výkony sovětských astronautů. Je pravda, Titov byl ve vesmíru 25 hodin, kdežto Glenn »jen « necelých p ět; Glennova kabina vážila 1860 kg, kabina sovětských astronautů 4725 a 4731 kg. Po jedné stránce ale Amerika zaznamenala velké vítězství: v otevřenosti, s kterou pokus vykonali, a nebáli se vystavit i neúpěchu, kdežto Sověty pověděly o pokusech, až když Gagarin nebo Titov byli zpět na zemi. Kterýsi italský deník vítězství Američanů přirovnal k cyklistickému závodu Okolo Itálie : Koho by závod zajímal, kdyby se dál za zavřenými okny, s vyloučením diváků, kdyby se až už je po všem řeklo: Vyhrál Coppi... A ještě v jednom Amerika předčila Sovětský svaz : v úctě k lidskému životu, v péči o naprostou bezpečnost, pokud je lidem možná. Nelidský by byl pokrok, který by kráčel k úspěchům přes lidské životy. Proto bylo nutné na tento americký úspěch tak dlouho čekat, proto tolik oddalování, proto tento pokus byl snad spojen s větším nákladem. Lidský pokrok musí být uskutečňován v úctě k stupnici hodnot. Je zajímavé, že nedlouho po úspěšném americkém letu vesmírem světový tisk přinesl zprávu, že při sovětských pokusech o let vesmírem zahynulo asi šest astronautů — kdysi se o nich psalo a mluvilo, a pak najednou ani slovo. Byla uvedena dokonce i jejich jména. Americkému úspěchu věnoval pozornost i vatikánský deník L’Osservatore Romano. Zdůráznil, že podplukovník Glenn jako věříčí člověk si byl vědom nadpřirozené stránky svého pokusu. Než přijal rozkaž připravovat se na let, ptal se o radu duchovního své církve, zda let není hazardování se životem, a přijal jeho uklidňující slova. Tento duchovní sledoval \et před televizním přijímačem v dolně Glennovy rodiny. Když hlasatel oznámil, že podplukovník byl vyzdvižen z moře do vrtulníku, Glennova manželka ztlumila hlas přijímače a duchovní začal jako společnou modlitbu díků : » Otče náš, jenž jsi na nebesích ... « Věřící člověk, když slyší o podobném úspěchu, maně •Vysílá k nebi modlitbu chvály k Bohu, který stvořil lidský rozum, podrobil člověkovi, králi přírody, všechny síly na t»emi i ve vesmíru, dal mu neukojitelné přání jít dál ve své touze podmanit Ši je a zapojit do svých služeb i nesmírně vesmírové vzdálenosti. I svátý Otec Jad projevil účast ve všeobecném napětí v oněch hodinách, modlil se za úspěch letii, měl upřímnou radost z tohoto nového Vítězství vědy a techniky — a na druhý den při audienci bratru presidenta Keniiedyho k tomu blahopřál. po Hledáme Hledá se Zdenek Faltus, který žil nějakou dobu v Aústrálii a pak se přestěhoval do Brazílie. Jeho nynější adresu sdělte laskavě administraci NŽ. z ČSSR Denně se hlásí vítězné zprávy z uhelné fronty, tezí se tolik a tolik tun uhlí navíc, ale obyvatelstvo dostane 50 až 70% pod- řádného uhlí, kdežto hodnotné uhlí se vyváží. Když uhodí vetší zimy, fronty lidí žebrají v tenoru u prodejen o uhlí. Nejsnáze se jest% dostane uhlí od Šoférů, kteří prodávají kradené zbožíf jehož se zmocnili při nějaké dodávce. Budto naváží méně, nebo získají uhlí nějakou podvodnou manipulací a pak je prodávají pod rukou. I toto uhlí je ovšem nehodnot- né ... Nedostatek ovoce a zeleniny je přímo katastrofální. Jižní ovoce, které dříve bývalo příležitostné, nebylo v poslední době téměř vůbec. Na venkove dostaly rodiny na vánoční příděl jeden pomeranč, a to pouze rodiny s dětmi. Příčinou nedostatku ovoce je Špatná zemědělská politika režimu. Soukromé sady pustnou a Vajíčko je červený, pěkné omalovaný, dej vám Pán Bůh tyto svátky hodně veselý. Z Turnovská nikdo je neosetřuje. Pokud ještě nejsou vyvlastněny, majitelé čekají, kdy na ně dojde, a nestarají se o svůj majetek. Vy- vlastněné sady jsou vsak stejně zanedbané. Ovoce se jen taktak otrhá bez ohledu na jakost. Plánování v zemědělství trpí byrokratičností a je neuvážené. V roce 1958 se urodilo tolik ovoce, že se dávalo jako krmení dobytku. Avšak vláda v rámci politiky Rady vzájemné hospodářské pomoci dovezla takové množství maďarských a bulharských jablek, že se české ovoce neprodalo. Plat otce rodiny je průměrně tak nízký, že nemůže, je-li ženatý a má děti, řádně uživit rodinu. Téměř vždy musí být zaměstnána i žena. To má ale nepříznivý vliv na rodinný život. Rozvody dosáhly v ČSSR katastrofální výše. Statistikové se přímo bojí uveřejnit počet rozvodů. Dochází k strašné demoralizaci rodiny. Děti nemají potřebný dohled a vychovává je ulice. FEC Apoštolát modlitby V dubnu se modlíme na úmysl, aby nemocní nacházeli ve víře a v křesťanské naději útěchu a posilu ; úmysl misijní : za svobodu škol v misiích. * * * P Ř ÍŠT Í ČÍSLO, květnové, vyjde 20. dubna. Uzávěrka pro červnové číslo 1. května. 4. Číslo Nového života vyšlo v fiímě 20. března 1962. — Vytiskla P.U.G. Roma, Piazza Pilotta 4. - Italia. [pageend28]