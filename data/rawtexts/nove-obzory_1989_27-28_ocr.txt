NOVÉ OBZORY ROČNÍK 1989 27-28 JAHRGANG 1989 ANNÉE 1989 YEAR 1989 NOVÉ OBZORY [pageend1]NOVÉ OBZORY t. 2 7 -2 8 OBSAH: Editorial, Felix Uhl 3 Opožděné blahopřání, Antonín Kratochvil 5 Pokračování nezávislého průzkumu II., S.P./J.P. 7 Spisovatelský svaz na nových cestách, Jaroslav Dresler 10 Dr. Antonín Kratochvil «65», Jaroslav Dresler 11 Z galerie umlčených básníků: František Křelina, Zpěv nad Čechami 12 Svatá Anežka Česká, Luboš J. Šourek 14 Zneužitá oběť: 17. listopad 1939, Felix Uhl 16 Barevný pohled / Vzpomínka zastřené barvy, Michal Racek 21 Tenkrát Paříž zvítězila, Richard Hanzlík 22 Vzývání Paříže, Andrea Langová 25 K 200-letému výročí oslav Francouzské revoluce, Neznámý autor 26 Ukvapený rozsudek, Alfred Fantiš 27 (Ne)historik na scestí, Josef Kalvoda 35 In memoriam velké sociální pracovnice: t Kněžny Giny z Lichtenštejna 37 K úvaze Rio Preisnera o jazzu atd., Jiří Veselý 38 Zločiny normalizácie a demokratickej tradicie, Ján Mlynárik 40 Největší čarodějka-krasodějkaje poezie, Craig G. Watterson 43 Kanadské žertíky, Ivan Sviták 44 Vilenica 89, JBS. 47 Z informací o církvi: K vyučování náboženství / Sprosté zesměšňování náboženství v Broumově 48 Knižní recenze: J. Koláček: Martin Středa / V. Dostál: Antonín Švehla 50 Zaškrtli jsme 53 Souhrn kolektivní moudrosti 54 Z dopisů z domova 56 FOTOGRAFIE NA TITULNÍ STRÁNCE (© Nové obzory 1989): PAMĚTNÍ DESKA NA DOMĚ V HOPFENŠTOKOVĚ ULICI, NAPROTI VĚŽI NOVOMĚSTSKÉ RADNICE, KDE V R. 1939 BYLO SÍDLO VEDENÍ SVAZU ČESKÉHO STUDENTSTVA. Za oběti 17. listopadu 1939 je dosud každoročně v tento den sloužena mše svátá v kostele u Pražského jezulátka. [pageend2]EDITORIAL Byl jsem právě na dovolené v sousední Itálii, když Michal Gorbačov navštívil Německou Spolkovou Republiku. Místa návštěvy byla samozřejmě pečlivě vybrána: vedle salonů německých hospodářsko-finančních kapitánů hlavně dělnické a studentské davy. Zatím co dámy předních vládních a ostatních politických činitelů, včetně socialistické opozice se předháněly v módě a dávaly si šít v Paříži, v Římě a Mnichově své večerní róby pro «Gorbyho» (doslovný citát časopisu «Die Bunte»), dělníci a studenti skoro až nepříčetně provolávali slávu novému idolu. Mnohdy to připomínalo hysterické výbuchy slepého nadšení svého času pro Fůhrera Adolfa Hitlera, takže kritický pozorovatel si musel klást otázku, jak by to asi v Německu dopadlo, kdyby se najednou objevil nějaký ten skutečný nový Führer německé národnosti nebo německého jazyka všeobecně. 40 či 50 let prostě nestačí k převýchově staletého bud' dříve pruského «Zak-Zak» nebo toho pozdějšího «Heil-Heil» na pravou demokracii. Západoevropský tisk se zdržel velkého obdivu. Mně zaujal velký nadpis na první stránce italské «La Stampa», citující Gorbačovovu odpověď na dotaz jednoho novináře, týkající se berlínské zdi: «II můro resta» - zeď zůstane. Totéž opakoval i při své nedávné návštěvě v Berlíně u příležitosti oslav 40 let NDR, kde nejen že se vyslovil pro silnou NDR, ale i jasně vyjádřil svoji plnou důvěru jejímu dnešnímu vedeni. To snad stačí. Kde je ta «glasnost» a «pere- strojka»? A to asi též postačilo těm mnoha tisícům občanů z NDR, kteří pohřbili své naděje na perestrojku a rozhodli se uniknout z permanentního vězení přes ČSSR, Maďarsko a Rakousko do Spolkové republiky. Pokud je ovšem českoslovenští «lapkové» v uniformách pohraniční stráže neschytali a v řetězech nelifrovali zpět do Honeckerova ráje. Jaká to hanba pro Československo: náhončí německých komunistů! Jaký hrozný pocit těch v řetězech transportovaných! Znám ten pocit, když nás, politické vězně, převáželi na podzim 1948 z Pankráce na Bory vlakem z Wilsonova nádraží a pak v prosinci 1949 z Borů do Jáchymova. Též v řetězech, co by symbolu velké «socialistické svobody» a «světového míru». Nejpovedenější však bylo to, že i tzv. «reformní komunisté», jak v republice (v Chartě, Občanské iniciativě nebo Obrodě), tak i ti, co dříve proklínali imperialistický Západ a dnes v něm co by tzv. «socialistická opozice» pohodlně žijí, rovněž pranýřovali tyto nelidskosti a spílali mocipánům v Praze a v Berlíně, či-li svým soudruhům vlastně ze stejného pytle. Chronicky zapomínají, co sami dělali v únoru 1948 a v padesátých letech. My jsme ale nezapomněli, že oni byli tehdy daleko horší než ti dnešní výtečníci doma. Páni Pelikánové, Hejzlarové, Hájkové, Liehmové a vůbec všichni toho druhu, jakož i ti, kteří jim nejprve pomáhali do sedla a pak poslušně sloužili, mají jediné právo: držet hubu - jak se říká po česku. Nás nezajímá to, co kdo dělal v roce 1968, nýbrž kde byl a co dělal v únoru 1948 a v následujícím období komunistické hrůzovlády. Proto též odsuzujeme a odmítáme pochybné přání přítele Ivana Svitáka, vyjádřené v jeho kritice Lužova/Sudova «Historického kompromisu», že by uvital, kdyby se reformním komunistům v čele s Pelikánem, podařilo «zmocnit se otěží», poněvadž prý jsou nejschopnčjší emigrantskou skupinou. Věru schopní, 3 [pageend3]ale všeho! Sviták zřejmě ztratil přehled o ostatním exilu, zapomenul napsat, proč je tato skupina tak «čilá» a hlavně, kdo ji financuje. Možná, že to vše napsal pod vlivem jakési melancholie, při vzpomínce na údobí 1945-1948, snad i trochu déle, kdy tehdy sám co by mladý sociálně-demo- kratický student a funkcionář s Pelikánovými komunisty sympatizoval a je mnohdy i morálně podporoval, s výjimkou poúnorového řádění na českých vysokých školách. Po tom všem, co pak později prožil na vlastní kůži, musel definitivně z toho «mohutného» snu květnové «revoluce» 1945 procitnout. Proto si nejsem zcclajist, zda Ivan Sviták skutečně cítí, co ve zmíněné kritice napsal. Či snad dvě duše v jedné hrudi? Jedná-li se však o jeho pravé přesvědčení, pak lze na to jen říci: «Spi sladce československá demokracie - Pán Bůh s námi a zlé pryč.» Neboť jeho «vidina» o převzetí moci reformními komunisty v exilu by byla totiž dříve či později reprízou února 1948 a jeho pokračováním: koryta pro sebe a kriminály pro odpůrce. Bohužel nezůstává Sviták osamocen s tím svým přáním, doufejme v budoucnosti nesplnitelným (latina má pro taková nesplnitelná přání v budoucnosti svůj speciální konjunktiv). Konference národních socialistů v exilu, konaná 1.7. 1989 v kanadském Torontu, přijala rezoluci - a to nás překvapuje -, v níž se říká, že «nikdo nemá být vylučován z účasti na společných akcích jen proto, že byl nebo ještě je členem KSČ...» (citát z Vídeňských Svobodných listů). Jinýmo slovy: možnost v budoucnu přijímat komunisty do vlastních řad. Bác! Zapomenuta Milada Horáková, zapomenut Milan Choc, zapomenuti ostatní popravení vlastenci v čele s generálem Heliodorem Pikou, poslanci Broj, Sochorec a ostatní hrdinové. Škoda, že duše těchto národních velikánů se nemohly zúčastnit té torontské konference a neměly možnost se vyjádřit k těmto ostudným rezolucím, připraveným panem Kamilem Benou, který je známý svým už dlouho trvajícím «mžouráním» do leva. Konečně není sám. Zdá se, že stará láska nerezaví a že ten socialismus v názvu této strany má jakési své specifické účinky. Nelze se zbavit domu, že tu jde - stejně jako u sociálních demokratů - o vrhání sítí, které mají zachytit ty komunisty, kteří by po definitivním zkrachování komunistického experimentu chtěli vplout dojiných vod, sice už ne tak zašpiněných marxisticko- leninskými kaly, ale přece jen tekoucích vlevo, ve smyslu onoho na Západě a zejména v USA dnes tak populárního, moderního levicového liberalismu. Móda ovšem podléhá času, je nekonstatní, stejně jako balancování od zdi ke zdi. Felix Uhl 4 [pageend4]ANTONIN KRATOCHVIL OPOŽDĚNÉ BLAHOPŘÁNÍ Dne 30. června se dožil 90. narozenin kardinál František Tomášek. Jeho přesný titul, respektovaný stranickými i tiskovými orgány, zní: Dr. František Tomášek - kardinál svaté církve římské, kněz titulu sv. Vitala, arcibiskup pražský, metropolita české církevní provincie, primas zemí bývalého Českého království. Život kardinála Tomáška, který se narodil 30. června 1899 v učitelské rodině ve Studánce u Nového Jičína, symbolizuje do určité míry i život katolicismu v Československu. Otce ztratil již v dětství, a tak se matka odstěhovala se šesti nezaopatřenými dětmi do Olomouce. Za značného strádání a pomocí kondic, které dával, vystudoval František Tomášek Slovanské reálné gymnasium. Po maturitě a po válečné sanitní službě vstoupil do arcibiskupského semináře a studoval na teologické fakultě v Olomouci. V roce 1922 byl na den Slovanských apoštolů Cyrila a Metoděje vysvěcen na kněze významným teologem a myslitelem, olomouckým biskupem Dr. Antonínem Cyrilem Stojanem. Až do roku 1934 působil jako učitel náboženství v OIo- mouci-Pavlovicích. V roce 1934 se habilitoval na olomoucké bohoslovecké fakultě pro obor pedagogiky a katechetiky. O čtyři roky později byl promován na doktora teologie. Za nacistické okupace byla olomoucká fakulta, stejně jako všechny vysoké školy v Protektorátě, zavřena. Tehdy padl Tomášek do rukou Gestapa, byl ale propuštěn, a působil poté jako katecheta na různých místech olomoucké arcidiecéze, především pak na diecézním bohosloveckém učelišti. Po osvobození v roce 1945 byl Dr. František Tomášek povolán na obnovenou bohosloveckou fakultu Palackého university v Olomouci. V roce 1947 byl jmenován profesorem a zůstal jím až do zlikvidování fakulty komunisty v roce 1950. Prof. Dr. Tomášek byl vysvěcen na biskupa 14. října 1949, těsně přes vyhlášením nových zákonů, omezujících svobodnou činnost církve a také svobodné jmenování biskupů. Svěcení provedl olomoucký arcibiskup, Dr. Josef Karel Matocha, Tomáškův bývalý kolega z olomoucké university. Dne 23. července 1951 byl Dr. Tomášek zatčen orgány Státní bezpečnosti a uvězněn v Želivě. Setkal se tam s řadou představitelů tehdejší české křesťanské inteligence. Ve vězení zůstal tři roky a po propuštění pracoval manuálně jako dělník. V roce 1954 byl ustanoven administrátorem - nikoli farářem - v malé obci Moravská Hůzová. V roce 1965 byl Dr. Tomášek jmenován administrátorem pražské arcidiecéze. Režim mu zprvu nepovolil ani sekretáře. A tak jako biskup udílel svěcení, prováděl vizitační cesty, řídil kněžské schůze, přijímal návštěvníky a v noci vyřizoval korespondenci. «Není nadsázkou, mluvíme-li o Tomáškově neúmorné pracovitosti», napsal o něm generální vikář, prof. Jan Lebeda. JakojedinýČech se František Tomášek - vedle tří slovenských biskupů - zúčastnil všech zasedání Druhého vatikánského koncilu. Přednesl na něm pět diskusních příspěvků, které vyvolaly pozornost v mezinárodním tisku. Tomášek byl jmenován poradcem římské kongregace seminářů a universit. V Československu byl však stále pod dohledem kanovníka Jana Dočekala, který s orgány StB rozhodoval o tom, komu bude audience udělena, a komu 5 [pageend5]zamítnuta. Spoluúčastnil se i většiny rozhovorů. Rovněž šofér kardinála Tomáška byl příslušníkem Státní bezpečnosti. Ke změně došlo teprve v reformním období 1968. Tomášek se stal předsedou Díla koncilové obnovy, které v roce 1969 Husákův režim zrušil jako «ilegální». V roce 1968 byl František Tomášek jednomyslně zvolen místopředsedou Společnosti pro lidská práva a zasloužil se o brožované vydání Všeobecné deklarace lidských práv. Za svou vynikající pastorační a vědeckou práci byl biskup Dr. Tomášek jmenován papežem Pavlem VI. kardinálem. Nejprve «in pectore», 24. května 1976, a pak «slavnostně ohlášen» při konsistoři v červenci 1977. 10. ledna 1978 byl pak jmenován pražským arcibiskupem. Od té doby se Tomáškova situace podstatně změnila. Režim si nedovoluje kontrolovat jeho návštěvy a cesty do Říma. Není dnes významnějšího západního státníka, který by nemohl být kardinálem Tomáškem ijat v pražské arcibiskupské rezidenci. Mezi jeho nejbližsí osobní přátele patří bývalý rakouský prezident Dr. Rudolf Kirschláger. V posledních deseti letech započal kardinál Tomášek ofenzívu nejen na ochranu náboženských svobod, nýbrž i lidských práv v nejširším slova smyslu. Přednesl v tomto duchu desítky projevů k věřícím, a poskytl řadu interwievů. Odsoudil prorežimní organizaci Pacem in Terris, stejně jako policejní zásahy proti Václavu Havlovi a jeho uvěznění. Vystoupil ostře a polemicky proti stranickým a tiskovým orgánům, které útočily na náboženství a na Vatikán. Jeho nebojácnost a polemická bystrost mu přinesly velkou oblibu, zvláště u mládeže. K jeho devadesátinám byly připraveny velké církevní oslavy. Nicméně - jak se dovídáme ze samizdatového tisku - vydání sborníku k jeho devadesátinám strana a vláda nepovolily. Neoddělitelnou součástí osobnosti kardinála Tomáška je jeho vědecká, a dřivé i pedagogická činnost. Je autorem asi 35ti monografií, jak ryze odborných, tak i upravených populárně-vědeckou formou pro sebevýchovu mládeže a meditaci. Jeho stěžejním dílem, které vyšlo v roce 1947, je Pedagogika, rozsáhlé 400strán- kové dílo, které osvětluje a stanoví pojem výchovy člověka a křesťana. Kniha analyzuje cíl výchovy a tím i cíl moderní pedagogiky. Již v tomto vydání věnoval kardinál Tomášek značnou pozornost otázkám sexuální výchovy. Nové vydání Pedagogiky vyšlo v Římě pod průhledným pseudonymem Tomáš Malý. Jako dokonalý pedagog musel Otec kardinál poznat i základy psychiatrie a psychologie mládeže. Citujeme z jeho práce, nazvané «Dotazy dětí», která byla otištěna v roce 1935 ve Vychovatelských listech (šéfredaktorem byl za války předčasně zemřelý filosof Prof. Josef Kratochvíl): «Ditě, které klade otázku, ukazuje, že jeho mysl je připravena pro odpověď, když ne celou, alespoň částečnou. Co jemu řeknete v tomto okamžiku, nebude zmařeno. Jednotlivé myšlenky odpovědi budou v tomto případě mnohem účinnější, než celá vy- učovaci hodina bez této okolnosti. Když se mluvi podle formální učební osnovy k celé třídě, rozsévá se símě nazdařbůh. Je možno míti naději, že některé se zakoření, to je však ponecháno šťastné náhodě. Ale když jste pohotoví se správnou odpovědí na otázku, kladete símě na místo, kde jistě vzroste. U tázajícího je tedy otázka projevem jeho zájmu. Otázky děti jsou ukazovatelem jejich myšlení. Jsou zároveň vodítkem k jejich po- znávavosti. Svou přirozenosti je dítě hádavě, zkoumavé. - Pošetilá matka se snaží dítě umlčet. Matka rozumná odpovídá.» V římském vydání Pedagogiky si kardinál Tomášek všímá i otázek spojených s poruchami chování, sociálních vztahů, neuróz, depresivních stavů mládeže a 6 [pageend6]konečně i začínající schizofrénie. Jasně zde dává najevojaké škody může způsobit násilné držení mládeže v psychiatrických ústavech, ale zároveň poukazuje i na odpovědnost lékařů. Před druhou světovou válkou psal František Tomášek do odborných časopisů. Byl redaktorem katechetické hlídky již citovaných «Vychovatelských listů». Z jeho dalších předválečných děl byl nejvýznačnější «Katechismus katolického náboženství», který vyšel v nákladu více než 200 000 výtisků. Křesťanská akademie v Římě vydala v roce 1976 jeho dílo «Věčné téma», po kterém následovala ještě dvě další: v roce 1978 «Ty a ona», a v roce 1981 dvoudílný essay «Ze školy do života». Otče kardinále - drahý pane profesore, dovolte, abych Vám jménem svým a nejb 1 ižších spolupracovníků z Comunio Nova Bohemica, které vydává časopis pro českou národní a duchovní obnovu «Nové obzory», poslal dnes, sice opožděné, ale tím srdečnější pozdravy k Vašemu jubileu s přáním zdraví, tvůrčích sil a Božího požehnání; jste pro nás zde v zahraničí stejnou posilou jako byl Váš předchůdce na historickém arcibiskupském stolci pražském kardinál Josef Beran. Náš pozdrav a blahopřáni nejde jen po vlnách éteru, nýbrž silou lásky a víry, která hory přenáší! AD MULTOS ANNOS! Váš Antonín Kratochvil POKRAČOVÁNÍ NEZÁVISLÉHO SOCIOLOGICKÉHO PRŮZKUMU (Materiály seřadili dr. S. P. a ing. J. P., Brno-Olomouc) V roce 1987 jsme v Nových obzorech v číslech 18-20 (str. 21-28) uveřejnili první část Nezávislého sociologického průzkumu, který jsme z bezpečnostních důvodů na Ostravsku museli přerušit. Důvody nejsou redakci známé. Nemůžeme vyloučit ani potvrdit dotaz, který jsme dostali, zda přerušení bylo provedeno v souvislosti se signatářem Charty 77, který ve skutečnosti byl agentem politické policie StB v rozhlasové stanici Svobodná Evropa. Přemysl Barák byl členem ostravského orchestru. Nikdo z našich výzkumníků nebyl zatčen či vyslýchán, ale několik jejich příbuzných bylo z různých příčin obtěžováno policií a kádrovníky v podnicích. Nyní máme celý průzkum, který je ovšem tak rozsáhlý, že jej budeme muset rozdělit na dvě pokračování. Abychom vám udělali přehled o bohatosti našeho průzkumu, uveřejňujeme v tomto čísle pouze pestrou směs dotazů a odpovědí ze všech oblastí, pravé potpourri celého průzkumu. Další část bude konkretizovaná na určitá specializovaná témata a náměty, jako: zdravotnictví, ekonomika, náboženství, komunistická strana, vláda, a tzv. opoziční Obroda a opozice vůbec, dále branná výchova, umělecké památky, exil, západní rozhlasové stanice a tisk. V úvodu bychom chtěli ještě upozornit, že v první části uveřejněného průzkumu na konci roku 1987 se stala malá chyba, která byla zaviněna přepisováním výzkumu, kterýje namnoze psán těsnopisem a tužkou. První otázka našich výzkumníků zněla v roce 1987: Jaký máte světový názor? 75 procent odpovědělo: liberálně-křesťanský. Správně mělo být: liberálně-katolický. Je zajímavé, jak tato 7 [pageend7]tisková chyba byla okamžitě zneužita členem organizace, která se také zabývá sociologickým výzkumen v Československu. Tato jediná, neúmyslnou chybou uvedená odpověď, byla použita na potvrzení jejich průzkumů, že katolicismus není tak silný, jak bývá uváděn. Ostatní naše odpovědi byly popírány a dokládány jinými čísly. Přitom tento člověk úmyslně přehlédl, že náš výzkum se týkal výslovně Moravy, která byla vždy katolicky orientovaná a oproti Čechám zde dominovala vždy lidová strana. K novému průzkumu musíme poznamenat, že některé názory (vývojem událostí) jsou odlišné od první části výzkumu. Chtěli bychom také znovu zdůraznit, že nepovažujeme náš výzkum za representativní pro celou oblast ČSSR. Týká se převážně jen Moravy s výjimkou Havlíčkova Brodu a některých pohraničních oblastí. Nemusíme zdůrazňovat komplikace výzkumu, který musel být utajován a že jsme neměli k dispozici mikropočítače a jejich programy atd. Výzkum dotazovaných jsme rozšířili z 288 na plné tři stovky. Dříve než začneme s výsledky průzkumu, prosíme čtenáře, aby si pročetli první část Nezávislého sociologického průzkumu (N.O.č. 18-20), kapitolu označenou římskou I. Je to nutné k porozumění systému, metody a vymezení a případně rozsahu zájmu našich tazatelů, kterým jsme nedávali žádné direktivy. To vysvětlí čtenáři i různorodost témat. Dva roky uplynuly od uveřejnění první části a čtenáři pochopiteně pozapoměli na záměr našeho výzkumu. Z důvodu nedostatku místa nemůžeme tento důležitý aspekt znovu přetiskovat ani ve zkrácené formě. Uvádíme jen to, že se nám ani tentokrát nepodařilo, aby počet dotazovaných mužů a žen byl stejný. Z dotazovaných bylo 53%mužů a 47%žen. Věkové skupiny jsou uváděny u většiny dotazovaných v rozličných tématických cyklech. Ve zdravotnictví se např. věkový rozdíl pohyboval mezi 20ti až 66ti lety. Potpourri z dotazů a odpovědí: 1. Věříte, že se Gorbačov udrží a prosadí demokratické a ekonomické reformy? 65 % odpovědělo, že věří, že se Gorbačov udrží u moci (ale jen 40% věří, že se mu podaří prosadit demokratické, státoprávní, menšinové a především ekonomické reformy) - 30% odpovědělo, že dřív či později Gorbačov padne, pokud nezabrzdí reformy. Jeho nejistotu dokumentují výhrůžky na adresu Polska a Baltských států. O situaci v psychiatrických klinikách, které jsou čistě pod správou KGB a pod různými označeními a názvy, se dodnes nic a nebo téměř nic nezměnilo. - 5% nedovedlo dát konkrétní odpověď o Gorbačovově prognóze. 2. Dá se srovnat A. Dubček s Gorbačovem? 70%odpovědělo: v žádném případě. Gorbačov je daleko zkušenější, diplomatičtější a má znalosti mezinárodní fronty, které získal nejen cestami do zahraničí, ale i soustavným studiem mezinárodně-politických konstelací. Jeho kniha mu značně zpevnila pozici nejen na Západě, kde byla bestsellerem, nýbrž i v komunistickém bloku. Dubček za 20 let nikdy žádnou knihu nenapsal a celkový jeho formát, který je bývalými komunisty neúměrně zvětšován, nedosahuje zdaleka Gor- bačovova rozhledu. (Otázce Dubčeka věnujeme samostatnou kapitolu. Odpovědi jsou dosti zdrcující, pokud se týkají Dubčeka-politika. Lidská stránka byla většinou pozitivně přijímána. Dubček byl politický amatér, a proto «Pražské jaro» nemohlo přetrvat ani necelých osm měsíců.) 3. Co soudíte o současném stavu tzv. přestavby? Zájem o přestavbu projevilo 60% dotazovaných, ovšem s poznámkou, «zatím ji [pageend8]není vidět, nebo téměř ji není vidět». V oblasti humanitní spíše jsou pozorovat snahy prosazovat methody starých komunistů z padesátých let. 4. Co soudíte o manželství a rozvodovosti? Mladá manželství jsou lepší nežje jejich pověst. Přesto na Moravě podle dotazovaných dosahuje rozvodovost na 100 sňatků až 20 rozvodů. Ovšem ve srovnání s Prahou je na tom Morava ještě dobře. Podle pražských přátel připadá tam na 100 sňatků 50 rozvodů. Počet rozvodů - podle 70% odpovědí - díky rozšíření náboženské výchovy, pomalu klesá, sociální problémy jsou až na druhém místě. 5. Které osobnosti jsou na Moravě nejvíce váženy a respektovány? Plných 100% odpovědělo: kardinál František Tomášek a dramatik Václav Havel - «stejnou měrou». Velké popularitě se na Moravě těší železničář-dělník Augustýn Navrátil, inspirátor známé Petice moravských katolíků. Připojili se k podpisům petice v ekumenickém duchu i jinověrci a několik ateistů. Petice měla velkou odezvu i na Slovensku. Ze spisovatelů žijících v ČSSR dominuje stále (podle 50% odpovědí) «entfabt terrible» české literatury Bohumil Hrabák. 6. Co soudíte o železniční dopravě v Československu? 78% je s ní nespokojeno. Vlaky jsou špinavé a mají často více než několikahodinová zpoždění. Jídlo - pokud se vůbec podává - není čerstvé. Na otázku: «V čem vidíte příčiny tohoto nedostatku?» - odpovědělo 55%: v nevyhovujících pracovních podmínkách a ve špatném a nedostačujícím sociálním zabezpečení. Nemalou úlohu zde hraje nedostatek pracovních sil v železniční i autobusové dopravě. 7. Která osobnost nám chybí? Odborář formátu Lecha Walesy (90% odpovědí). (Ilustrační výběr několika otázek z celého průzkumu provedla redakce Nových obzorů - září 1989.) 9 [pageend9]JAROSLAV DRESLER SPISOVATELSKÝ SVAZ NA NOVÝCH CESTÁCH Co s ním, totiž se Svazem spisovatelů? V poslední době se do diskuse dostaly dva krajní názory: Někteří funkcionáři Svazu by chtěli usilovat o formální přijetí spisovatelské organizace do tzv. Národní fronty, kdežto někteří členové a mnozí nečlenové mají naopak na mysli zrušení Svazu v jeho dnešní podobě. S hlediska nynějšího dogmatického režimu jsou oba názory nerealistické. Zrušení Svazu nepřichází v úvahu, protože Svaz umožňuje snadnější ovládání spisovatelské obce. Na druhé straně si však režim ani nepřeje posílit význam a sebevědomí Svazu jeho přijetím do Národní fronty, i kdyžje to pouhá stínová organizace politických kývalů. Spisovatelé v Národní frontě by se mohli začít plést do věcí, do kterých jim podle dogmatického vedení partaje vlastně nic není. Jestliže na tom něco je, co řekl Masaryk o státech, že se udržují těmi ideály, z nichž vznikly, pak to v menším může platit také o institucích: Svaz spisovatelů - jak jsme to už mnohokrát vylíčili - ten prapředek všech podobných následných organizací - totiž Svaz sovětských spisovatelů - zakládali v třicátých letech Stalin a Zdanov, a sice v téže době, kdy Hitler a Goebbels organizovali své říšské kulturní komory pro písemnictví, film, divadlo a výtvarné umění. Jedna diktatura pošilhávala po druhé, co měla jedna, musela mít i druhá. Svaz sovětských spisovatelů, tento kmotr nynějšího normalizačního Svazu českých spisovatelů, vznikl jako nástroj nelidské stalinské diktatury. Kdo věří v jeho reformovatelnost, přijímá konec konců i víru v reformovatelnost komunismu a dogma o vedoucí roli komunistické strany. Dogma, které se zpochybňuje v Mad'arsku, v Polsku a dokonce i v Sovětském svazu. Svaz spisovatelů vznikl jako součást stalinského soukolí, jeho ideálem byla jednotná «fronta». Příznačný ideál: fronta, důstojníci, generálové, maršálové písemnictví a nad nimi v oblacích veliký generalissimus. Odporuje to české povaze a české zkušenosti. Literatura se u nás vždycky chápala jako osobní svědectví, jako výraz osobnosti, jako projev jedinečného a neopakovatelného jedince. Stalinská fronta českou literaturu neobohatila a nic jí nepřinesla, mimo poprav a vězení. O tom i dnešní soudruzi neradi slyší. Nebudeme opakovat výpočet všech škod, které tato stalinská fronta napáchala. Spokojme se prostým zjištěním: stalinismus se v české literatuře neosvědčil! Pryč tedy s ním, pryč s jeho důsledky a dědictvím, které tak zvaná normalizace prodlužovala o dalších dvacet let! Ozdravění české literatury neumožní funkcionáři, usnesení, tak zvané rehabilitace a návraty. Zase to můžeme říci zcela prostě: Literatuře se nejlíp daří, kdyžji vláda nechá na pokoji. Jak by to bylo všem pro smích a jaké by to zároveň vzbudilo rozhořčení, kdyby franzouzská vláda vydala «usnesení o literatuře». Jak by se bla- movala americká vláda, kdyby zjejího podnětu byl ten nebo onen americký spisovatel «rehabilitován»! V jednom ze svých sloupků píše Karel Čapek o zahradníkovi, který někde v koutě zapomene květináče, jejichž květiny povadly a nejsou k ničemu. A přijde den, kdy se vzpamatují, znovu vyrazí a jsou obsypány květy. Ten klid jim udělal dobře. Ze všeho nejvíc by česká literatura potřebovala klid. Aby se vzpamatovala z vlastních sil a sama, bez umělých hnojiv, znovu vyrazila. 10 [pageend10]JAROSLAV DRESLER DR. ANTONÍN KRATOCHVIL «65» (nar. 31.8.1924) Až se bude psát historie pronásledování a věznění českých spisovatelů, bude mezi těmi, kdo se po léta zasazovali za jejich propuštění, jméno novináře a spisovatele Antonína Kratochvíla. Právě se dožívá v Mnichovč šedesáti pěti let. Pracoval více než tři a půl desítky let ve Svobodné Evropě. Kratochvil pochází z Brna z rodiny filozofa Josefa Kratochvíla. Z filozofické fakulty Masarykovy univerzity byl vyloučen mezi prvními už v únorových dnech komunistického puče z roku 1948. Za lidská a občanská práva se zasazovat jako vysokoškolský funkcionář od skončeni války a nikoli až od dubna 1969! Jaká to byla doba? Za právní nejistoty, kdy miliony lidí byly na útěku a kdy třídní jistíce upevňovala svou moc, byla lidská práva jak pára nad hrncem a mluvení o nich se podobalo pouličnímu zpěvu Armády spásy. Na Světovém studentském sjezdu v Praze měl promluvit k delegátům franzouzsky Jan Čep o lidských právech. Funkcionáři Svazu mládeže a Svazu studentstva jeho projev zakázali, byl mu zakázán přístup do rozhlasu. V mezinárodním měřítku ovládala pole tzv. antifašistická, tj. stalinská propaganda. Když stál později Záviš Kalandra před soudem a před popravou, franzouzský básník Paul Eluard odmítl podepsat protestní manifest André Bretona a Alberta Camuse, kteří žádali Kalandrovu svobodu. Eluard napsal, že prý má mnoho práce zastávat se těch, kteří své viny popírají a nemůže se proto zastávat také těch, kteří své viny přiznávají. Zbitý, zmučený a zdrogovaný Záviš Kalandra se «přiznával» ke všemu, co žádal komunistický soud. Od první chvíle v exilu začal Antonín Kratochvil sbírat materiály o vězněných spisovatelích, psal články do exilového tisku, zapojil se do práce exilového PEN- klubu a všude přednášel otázku vězněných a pronásledovaných spisovatelů. Nesklízel jen souhlas. Mnozí nelogicky namítali, že připomínání osudu vězněných spisovatelů může těmto vězňům jen uškodit. Jiní pro sebe objevili lidská a občanská práva teprve ve chvíli, kdy jejich vlastni soudruzi porušili jejich vlastní občanská a lidská práva. Tím vším se nedal Antonín Kratochvil ani zmýlit, ani odradit od své práce. Jezdil na sjezdy PEN-klubu, organizoval a posléze především vydával práce z mate- rálů svého archivu. Tak vznikly tři knihy seriálu «Žaluji...», který je sbírkou dokumentů, převážně z oficiálního i komunistického tisku, o věznění a pronásledování spisovatelů, o čistkách na vysokých školách a o všech dalších akcích komunistického režimu proti české kultuře. Ke knihám «Žaluji...», které nyní patří k základním materiálům pro výzkum komunistického teroru proti české kultuře, přistoupily jako doplněk antologie prózy a poezie vězněných «Básníci ve stínu šibenice»a portréty a antologie «Via Dolorosa». Těchto pět knih je trvalou obžalobou komunismu a českých komunistů za zločiny, kterých se dopustili na české kultuře. Antonínu Kratochvílovi nebude tato práce zapomenuta. D o v ě te k : Dr.A n tónin Kratochvil je literárním historikem. Od studentských let na Masarykové univerzitě by i o jeho láskou české baroko. Především poezie, ale stejně 11 [pageend11]miloval barokní filozofii, uměni, architekturu a v neposlední řadě lidovou tvořivost. Napsat desítky studií a rozhlasových pásem do různých časopisů a Rozhlasově univerzity. Knižně publikoval v roce ¡984 «Oheň baroka» a letos k jeho 65. narozeninám vychází jeho životni rozsáhlé dílo «Das bóhmische Ba rock». Ale studium baroka patři již do jiné kapitoly Kratochvílova života - do boje za rozbouráni románových legend o «temnu». Jubilant je dlouholetým spolupracovníkem Nových obzorů. Milý příteli Toniku, přejeme Ti všichni k Tvým narozeninám ještě jednou pevné zdraví, spokojenost, i nadále duševní svěžest, plodnou literární činnost a stálou ochranu Všemohoucího. K tomu pak též hrst štěstí ve všem co podnikáš. Jménem redakční rady Nových obzorů Felix Uhl, vydavatel Z GALERIE UMLČENÝCH BÁSNÍKŮ FRANTIŠEK KŘELINA ZPĚV NAD ČECHAMI V těch dnech jsme stáli u map na náměstích s očima zamženýma smutkem: «Jaká země, jaká země zhanobená,» řek! muž jeden, sevřev rty v svém žalu divokém i prudkém a ostatní v tom houfu mlčky sklonili hlavy pro bol svůj nenalézajíce jména. Šel jsem pak domů listopadovou krajinou a v uších mi jako výkřik strašlivý ta slova zněla: jaká země, jaká země zhanobená, - jen ústí bez pramenů skrze ní se vinou a její větve osekali, až v úpění zkrvavěla, - čí vinou, povězte mi, čí vinou, vy strážcové věrní, řekněte mi, vy kopce pomezní, jež vládu bystřin roníte jako šťávu v prolákliny, vy lesy v hlubokých rozsedlinách hraničních, a prokletím nad hrob černějším ztrestejte své syny, již pro svůj blud dali zedrat vás, krajiny, jimž vládne nebeský dědic zemí dědičných! Ach, vy jizvy věčně zející od ran! Štěpe rostoucí, jejž na pahýl zedrali ve snětích, - jen v duchu ještě jeho haluze urvané zoufale svírám - vy tepny, nepřestávající svou krví tělo skrápěti, a celá ty země drahá, v našich myslich trvající, odkaze věčně živý v naší paměti! 12 [pageend12]A vzhlédna k ni uviděl jsem ne mapu, ale zemi živou: listopadovým polem jde za ruchadlem oráč a svou půdu obrací rukou pracovitou. Připozdilo se, leč tam sejí zrno v tuhou červenici a matka při silnici dítě těší, - neplač, mé holátko, neplač, dívej se, tam uvidíš děti ze škol klusající. Co mluvíte vy lidé malověrní, 0 zemi zohavené soudíce podle mapy! Její pravou podobu uvidí věrněji oráč, když po brázdě vzhlédne od souvrati, 1 rozsévač, když do ní vkládá požehnané símě. Prameny vod zalijí, myji svým potem napojíme! Divám se po té zemi milované novým zrakem a vidím vsi v nížinách hustě zalidněných a města hučící dělnickými zástupy při díle. My, bratři, svou vlastní krev jí vžeňme do tepen, když cedí mízu živoucí ve vlásečnicích rozervaných, ať dál vzkvétá v svém řádu odvěkém! A když bez rud zůstala, v nichž se kujné žíly vinou, kovový a zářný třpyt svých očí dejte jí vy, děti, a když lesy vzali jí, les vašich paží nechť tím mocněji, hoši, vlaje nad rovinou, my z vaší víry a vůle chcem ji znovu vystavěti: Čechy žily, Čechy žijí, Čechy nepominou! Venkov 4.12.1938 Křelina František Narozený 26. 7. 1903 v Podhradí u Jičína. Po absolvování učitelského ústavu působil jako pedagog a vychovatel nejprve na maloměstských školách a později v Praze. Křelina patří k vrcholným zjevům českého literárního pluralismu. V roce 1951 byl zatčena v červnu 1952 byl odsouzen ve druhém spisovatelském procesu na 12 let těžkého žaláře. Po propuštění z vězení v roce 1960 pracoval jako stavební dělník. Ze zednického prostředí vytěžil jednu ze svých vrcholných próz: Má přítelkyně Dora (1968) o pětiletém děvčátku, se kterým se na okraji staveniště bavívá pomocný dělník ve chvílích volna. Je to česká vrcholná próza z dělnického prostředí napsaná ovšem nikoli šablonou socialistického realismu, nýbrž integrálním sociálně-realistickým pohledem. Křelina započal svou literární dráhu jako lyrik: Půlnoční svítáni (1927), Předjitřni tma (1930), Plaché zrcadlo (1937). Z jeho bohatého prosaického díla je nutno uvést: Hlas kořenů (1927) a vrcholné Jalovci stráně(1937), z románové tvorby Puklý chrám (1936), odměněn státní cenou, Dcera královská (1940), Amarú syn hadi(1942), Na březích Botiče (1948). Z knih pro mládež: Z bukového dřeva, Zmiji dědek. V rozmezí let 1967-1969 vyšly v novém přepracovaném vydání Jalovci stráně, román Hubená léta, Dcera královská, Klíče království a nové prózy Má přítelkyně Dora, Bábel a Každý své břímě. Básník zemřel 25.10. 1976 v Praze. 13 [pageend13]LUBOŠ J. ŠOUREK SVATÁ ANEŽKA ČESKÁ 12. listopadu prohlásí sv. Otec Jan Pavel II. naši blahoslavenou Anežku, dceru krále Přemysla Otakara I., za svátou. Dalo by se říci, že je to pro český národ nejradostnější událost tohoto století. Je to povzbuzení a odměna zároveň: za veškeré utrpení - I. a II. světové války - pronásledování a smutek. Je to navá posila, světlo a naděje do příštího tisíciletí. Český biskup Otec Jaroslav Škarvada - titulární biskup litomyšelský, sídlící v Římě - ve svém listě mj. připomíná: «Anežka byla Čechům vždy milá, vždyť zažila největší rozkvět jejich říše, která sahala od Adrie až k Baltu, i její hluboké ponížení po smrti jejího synovce Přemysla Otakara II., za vlády Braniborů. Žila ještě před rozbrojem válek husitských a zůstala tak v podvědomí národa, ještě nerozděleného, dobrou matkou, která se stará o všechny, od nemocných, pro něž založila špitál, až po chudé a utýrané cizími okupanty, jimž byla oporou v posledních letech svého života. J. V. Myslbek věděl dobře, proč umístil tuto Přemyslovnu do sousoší svátého Václava na stejnojmenném pražském náměstí. Tam, kde i v posledních letech a měsících více nežjinde pulsuje srdce našeho národa, je přítomná i ona, nejen svou postavou vytesanou z kamene, nýbrž i svým srdcem a svou přímluvou. «Všichni svati za nás proste, zahynou ti nám nedejte...» Anežka se narodila kolem roku 1205. Jižjako tříletá byla poslána doTřebnice, kde ji zasnoubili s polským vévodou. Po třech letech se vrátila do své vlasti a žila v Doksancch v klášteře. Později mělo dojít k zasnoubení s císařem a nakonec s anglickým králem. K sňatkům z politických důvodů nedošlo. Anežka nesla bolestně pohanění své í svého rodu a rozhodla se pro vstup do kláštera. Následovala tak svoji příbuznou sv. Alžbětu a po jejím vzoru založila špitál a klášter, který zasvětila sv. Františku. Listinou z roku 1234 přijal Anežčin bratr, král Václav, klášter a špitál do své královské ochrany a obdařil jej veškerými svobodami, které požívala slavná kapitula vyšehradská. Téhož roku potvrdil papež Řehoř IX. klášter a Anežku jako abatyši. V roce 1237 byl potvrzen řád špitálních bratří a toto datum lze považovat za zrod jediného řádu u nás založeného - Křižovníků s červenou hvězdou. Prvním mistrem řádu, který se řídil řeholí sv. Augustina, byl Albert z rodu Divišovců, později zvaných ze Šternberka. Anežka zemřela 6. března 1282. Podle nejstarších písemných 14 [pageend14]zpráv byly Anežčiny tělesné pozůstatky uloženy v kapli Blahoslavené Panny Marie v chrámu Krista Spasitele, poblíže kláštera «Na Františku», zvaného též klášter Blahoslavené Anežky. A zde došlo brzy k mnoha zázrakům a divům. Nejstarší legenda z počátku XIV. století jich vypočítává třicet. Petr Žitavský - kaplan zbraslavského opata který často doprovázel královnu Elišku, potvrzuje kanoni- sační akce této české panovnice, která se v roce 1328 obrátila přímo na papeže Jana XXII., sídlícího tehdy v Avignonu. O 10 let později - asi kolem roku 1338 - obdržel papež Benedikt XII. tři postulační listy, odeslané z Prahy. Pokorně, zároveň však naléhavě se v nich žádá o svatořečení Anežky, panny z královského rodu a řeholnice z řádu sv. Kláry. I Karel IV., český král a císař svaté říše římské, žádal kolem roku 1353 papeže Inocence VI. o Anežčino svatořečení. Tenkrát však znemožnily vyřízení žádosti nepříznivé historické okolnosti, neboť se vyjednávala ožehavá otázka návratu papežů z Avignonu do Říma. Následující období husitských bouří a protestantské reformace další snahy oddálilo. Český národ však viděl v Anežce stále vzor dokonalé ženy a hledal jenom další příležitost, aby vyzvedl její velikost a ctnosti před celým křesťanským světem. V 17. století hledali útočiště a sílu v Anežčině životě a přímluvě známí autoři: Jiří Plachý, Bohuslav Balbín, Jan František Beckovský, Florian Hammerschmid a další. Vrcholem všech těchto svědectví o Anežčině kultu a ctnostech je dílo praž ského křižovníka Jana Františka Beckovského. Výsledkem této práce byla živá úcta a pokus o kanonisaci. Ve druhé polovině 19. století se započalo konkrétně pracovat na potvrzení kultu blahoslavené Anežky. V roce 1872 se konal v Praze řádný informační proces. Komisi jmenoval pražský arcibiskup kardinál Schwar- zenberg. Na základě dokladů, sebraných při informačním procesu, vydala posvátná kongregace obřadů 28. listopadu 1874 výnos, kterým potvrdila uctívání blahoslavené Anežky. Papež Pius IX. jej schválil 3. prosince téhož roku. V roce 1927 se obrátil na papeže Pia XI. velmistr Křižovníků s červenou hvězdou Dr. Josef Vlasák s prosbou, aby blahoslavená Anežka Česká byla zařazena mezi svaté. Po jubilejních oslavách 650. výročí Anežčina úmrtí, které se v Praze, v celých Čechách a na Moravě oslavovalo, požádal v roce 1935 oficiálně o její kanonisaci také český primas kardinál Karel Kašpar. II. světová válka však znovu znemožnila připravované svatořečení. V roce 1948 byly předloženy nové žádosti a rovněž generální kapitula Minoritů zaslala papeži řádně doloženou žádost o tzv. «rovnocenné svatořečení» blahoslavené Anežky. Též pražský arcibiskup mons. Josef Beran se obrátil jménem všech českých a slovenských biskupů se stejnou prosbou. Události v naší vlasti však nedovolovaly učinit závěrečné kroky. Arcibiskupovi však ležela kanonisace stále na srdci, a proto se v době své internace věnoval studiu a napsal rozsáhlou monografii bl. Anežky, která vyšla v roce 1974 v Římě tiskem. V posledních deseti letech se Otec kardinál Tomášek intensivně zasazoval o uzavření procesu svatořečení a vidíme, že veškeré snahy korunoval konečně slovanský papež Jan Pavel II. Dovolte, abych ještě závěrem jednou citoval Otce biskupa J. Škarvadu: «Jde o světovou událost, která se v dějinách našeho národanekonala už po více než dvě staletí. Oči celé církve a do určité míry celého světa jsou upřeny na nás. modleme se, aby sv. Anežka vyprosila celému našemu národu Boží pomoc a požehnání, aby spolu s ostatními našimi svátými patrony utěšila smutné a zahnala vše zlé, aby se nad její a naší vlastí opět rozeklenula duha pokoje a lásky.» Pram eny: Josef Beran: «Blahoslavená Anežka Česká». Jaroslav Němec: «Úcta a proces svatořečení Anežky České». List Otce biskupa Jaroslava Škarvady (Řím). 15 [pageend15]FELIX UHL ZNEUŽITÁ OBĚŤ: 17. LISTOPAD 1939 50 let od 17. listopadu 1939. Kolik z nás se ještě pamatuje na tento významný den? Současná politicko- mocenská situace v Evropě, která je mnohem labilnější, než se zdá na prvni pohled, nás přímo vybízí, abychom si připomenuli hlavní souvislosti tohoto památného data a z něho vyplývající ponaučení pro další vývoje v Evropě, který dnes už rozhodně nekonči u rozpadávající se železné opony. 17. listopad, Mezinárodni den studentstva, se dnes slaví už jen v komunistických zemích anebo komunistických organizacích, jež si toto výročí prostě přisvojily. Jak došlo vůbec k této události? 15. března 1939, po zabrání už na podzim roku 1938 mnichovským diktátem okleštěných českých zemí německým vojskem, zřídil Hitler tzv. Protektorát Čechy a Morava a jmenoval von Neuratha říškým protektorem. K prvnímu veřejnému konfliktu po této okupaci došlo 28. řijna. Tehdy, na tento den, uspořádal Svaz čsl. studentstva manifestaci vysokoškoláků na Václavském náměstí. Zde, pod sochou Sv. Václava, patrona českého národa, se melo nejen vzpomenout výročí založení samostatného československého státu, nýbrž též protestovat proti znásilnění naší svobody nacistickými okupanty. Byl jsem tehdy v kvartě Masarykova státního reálného gymnasia v Praze II., Křemencově ulici. Už den předtím se šuškalo v přestávkách na chodbách i ve třídách, že se má zítra, tj. 28. října, jít manifestovat k Museu. Má se Němcům ukázat naše smýšlení, mají se po celý den nosit černé kravaty, černé smuteční pásky na rukávech atd. 28. října vyučování «neběželo». Profesoři nezkoušeli a rovněž nebrali novou látku. Najednou měli spoustu jiné práce a myjsme mohli potichu číst v učebnicích. Dokonce i naše přísná paní třídní, matematikářka, měla právě v ten den moc třídní práce. Poslední dvě hodiny vypadly vůbec pod záminkou oprav kamen, takže jsme už v 11 hodin opouštěli školu. Tehdy ještě nebylo ve starých školních budovách ústřední topení, topilo se uhlím ve vysokých železných kamnech, což obstarával pan topič. Skoro všichni jsme táhli k Václavskému náměstí. Přístup však byl už blokován německými vojenskými hlídkami, německou policií společně s našimi českými strážníky. SS jsme tam neviděli, pouze Wehrmacht a SchuPo. Zablokována byla Národní třída, Můstek, Příkopy, Vodičkova a Štěpánská ulice. Říkalo se, že lze ještě projít Jindřišskou ulicí a někde kolem Musea. Tam jsme se ovšem už nedostali. Vraceli jsme se tedy zpět na nábřeží. Na Václavském náměstí však manifestace pokračovala. Během ní došlo ke krvavému střetnutí demonstrujících studentů s německými vojenskými a policejními jednotkami. Reakce říšského protektora von Neuratha, šlechtice a diplomata z povolání, byla poměrně mírná a vyvolala zlobu jeho zástupce, generála SS K. Franka, bývalého knihkupce z Karlových Varů, jednoho z nejzavilějších nepřátel všeho českého a slovanského vůbec. Ten si vyžádal v Berlíně u Himmlera tvrdý zákrok proti českému studentstvu a exemplární potrestání jeho vedení. Tento 16 [pageend16]požadavek byl splněn: české vysoké školy byly uzavřeny a Gestapo pověřeno hromadným zatýkáním vysokoškoláků v kolejích i v soukromých bytech. Tím začala kalvárie českých studentů: velké množství bylo deportováno do koncentračních táborů, čelní funkcionáři Svazu studentstva zastřeleni v Praze-Ruzyni (17. 11. Poslyšme, jak na 17. listopad 1939 vzpomíná očitý svědek, internista Doc. MUDr. Josef Pokorný z Prahy, tehdejší místopředseda Spolku českých mediků a funkcionář Národního svazu českého studentstva: 15. 3. 1939, kdy byly zabrány Čechy a Morava, byl i pro nás vysokoškoláky hrozný šok. Studenti dávali jednoznačně najevo odpor a nesouhlas s okupací. Na Václavském náměstí studenti z Hlávkovy, Arnoštovy a Švehlovy koleje a mnozí i z jiných kolejí «vítali» hitlerovskou armádu zaťatými pěstmi a provoláváním svobody proČSR. V té době byla ještě plnájednota. Byli jsme tehdy nešťastni, že nás Francouzi a Angličané znovu nechali na holičkách. Věřili jsme však, že toje krok k válce, kde bude Hitler nakonec poražen a republika opět svobodná a tím i studentské organizace. Odpor bylo ale možno šířit jen ústně nebo dopisy, nebylo možno publikovat. Přesto se našli i stateční, kteří promluvili i do rozhlasu, jako např. Dr. František Kocourek při přehlídce německého vojska na Václavském náměstí. Dr. Kocourek byl křesťan ajeho bratr Rostislav působil ještě po válce v Lidové demokracii. Tak jako Dr. Koucourek smýšlel celý národ i naši učitelé. Tak prof. MUDr. Josef Pelnář při přednášce 15. března dopoledne prohlásil: «15. bře- zen nemůže již zamezit příchod jara, i když dnes je hrozný den a padá hustě sníh. Předtím ale bylo již slunečno, a to se určitě zase vrátí.» Takové maličkosti nám dodávaly sílu k vnitřnímu odporu. I ti studenti, kteří dřív měli k vlastenectví daleko, se stávali velkými vlastenci a ukazovali veřejně své národnostní, vlastenecké cítění. To se však již datovalo od zabrání Sudet a naší okupací se jen zvýšilo. Osobně jsem se zúčastnil 15.3. protestu «dole u Bati» a jsem i s jinými zachycen na fotografii, která byla letos uveřejněna v novinách. Sám ji bohužel nemám. A pak přišel ten nešťastný 17. listopad 1939. Bude tomu letos již 50 let, kdy moji kolegové a někteří osobní přátelé (i když jsme třeba politicky nebyli vždy stejného názoru, poněvadž já jako věřící katolík měl poněkud odlišné názory) skončili buď rukou nacistů anebo byli posláni do koncentráku. Všichni byli obětí nacistické zvůle, protože byli opravdoví čeští vlastenci, jimž blaho českého národa stálo nade vším. Nacisté nikdy nemohli od oněch popravených ani od těch zavřených i od většiny těch, jimž se podařilo uniknout přímým trestům, získat nějakou kolaboraci. Tu jim obstarávalo několik profašistických «vlajkařů» - ani ti snad ne všichni - a až do vypuknutí války mezi Hitlerem a Stalinem řada soudruhů, z nichž ale někteří se nepodrobili diktátu strany a smlouvu SSSR s Německem odsuzovali. Bylo jich ale moc málo. Teprve při vzniku války Německa se Sovětským svazem se pak soudruzi najednou ztotožňovali s názory českého národa. Do té doby jich převážná většina nevěděla «čí jsou» a odsuzovala «imperialistickou válku» západních mocností. Tak asi vypadala situace na počátku II. světové války, v době přepadení Polska Hitlerem z názorového hlediska naší vysokoškolské inteligence. Znal jsem tyto poměry velmi dobře, protože jako zástupce katolického studentstva jsem byl zvolen 1938 místopředsedou Spolku českých mediků a jímž jsem byl tedy ještě v době zavření českých vysokých škol nacisty. Znal jsem proto také dobře většinu vedoucích našeho studentstva, z nichž opravdu nelze nikomu ani to nejmenší vytknout, že by snad kolaborovali nebo pomýšleli na kolaboraci s nacisty. V názoru na okupaci a národní smýšlení prakticky nebylo vůbec žádných 17 [pageend17]rozdílů mezi studenty «národními», agrárními, katolickými, národně-socialistic- kými či sociálně-demokratickými. Nikdo z nich nebyl poplatný tomu, aby musel uznávat názory zahraničního centra, když mu to bylo protivné nebo se to příčilo jeho demokratickým či křesťanským názorům. Trochu jinak tomu bylo po německo-sovětské smlouvě s řadou studentů z KSČ, jak jsem už předtím uvedl. Část komunistických studentů se po uzavření paktu (Hitler-Stalin) od partaje distancovala a nechtěla být v opovržení u ostatních českých studentů. Většina však bohužel až do vypuknutí války (SSSR—Německo) byla zaslepeně poslušná Stalina. A těch jsme se obávali. Chci, aby vše bylo jasné a snažím se být naprosto objektivní i vůči «soudruhům z KSČ». Opravdoví Češi zůstali ČSR věrní. Ti, kteří uznávali jinou «vrchnost», opravdovými Čechy nebyli. Že Němci pomýšlí na uzavření českých vysokých škol se proslýchalojiž několik měsíců před 17. listopadem. Vedení studentstva se toho velmi bálo. Čekalo se to však až k výročí okupace, tj. k 15.3. 1940. Přišlo to bohužel dřív, náckové si našli záminku. Pochopitelně jsmejim nevěřili, očekávali jsme deportace, koncentráky, dokonce i odsun celého národa, zejména po vypuknutí války. Jako absolvent vysoké školy nechci dnes vzpomínat na «maličkosti» v rámci celého dění. Naši profesoři nám mohli do uzavření našich učelišť vycházet více vstříc, ale tím by byli vlastně pomohli jen nepatrnému množství studentů před 6-letýni trápením. I těch málo komunistických studentů, kteří se postavili proti směrnicím strany při paktu Stalina s Hitlerem, mělo už potíže během války a pak po roce 1948 byli díky «stalinománii» znovu vylučováni ze strany. Řekl jsem, že si Němci našli brzy záminku k uzavření našich vysokých škol. K tomu jim přispěly tak zvané «demonstrace» 28. října 1939. Píši «tak zvané», protože nešlo o nějaké opravdu masivní demonstrace, kde by měly táhnout skupiny či davy ulicemi s transparenty a provolávat hesla. Všichni Češi - až na nepatrné výjimky - smýšleli stejně a chtěli jen ukázat věrnost republice. Proto si brali černé kravaty a v malých skupinkách chodili po chodnících Václavského náměstí. I to vadilo německé policii a náhle počali střílet do dlažby. Jedna z odražených střel zasáhla našeho kolegu, medika Jana Opletala, bydlícího v Hlávkově koleji v Jen- štejnské ulici. S průstřelem břicha byl převezen na 1. chirurgickou kliniku prof. Dr. Arnolda Jiráska. Tam nemohli užale pomoci, zemřel brzy po dovozu. Měl pak pohřeb za velké účasti kolegů, nejen mediků, děkana a profesorů lékařské fakulty (prof. Čančík, Hájek, Pelnář atd.), který vycházel z pathologicko-anatomického ústavu prof. Šikla na Albertově. Na konci ulice byla rakev uložena do pohřebního vozu a převezena do rodné vesnice na Moravě, kde byl pak vlastní pohřeb, myslím, že to bylo 15. 11. 1939. Rozloučení v Praze probíhalo ve smuteční náladě, v klidu a možno říci též ve strachu, co Němci zase udělají. Oprávněně. Již za doprovodu Opletalových pozůstatků vjela německá policie opakovaně velkou rychlostí do průvodu na Albertově. Šlo zřejmě o vypočítanou provokaci, ale ani to nezpůsobilo nějaké napadení provokatérůjedoucích v otevřeném voze. Průvod se rozloučil s Opletalem zapěním obou čs. hymen, což symbolizovalo i nadále trvající jednotu ČSR, a rozcházel se pak do svých fakult. Tam se pochopitelně ještě dále vzrušeně debatovalo, na klinikách, před ústavy a před právnickou fakultou. A tam došlo k prvním policejním zákrokům a zatýkáním, k nimž prakticky nebyl důvod. To byly dny před uzavřením vysokých škol. Nešlo o žádné studentské «bouře», jak to pak líčil německý tisk. To pamatuji z dob svých studií za 1. republiky obrovské studentské demonstrace (l-2krát do roka), které trvaly někdy i několik dni a nocí. Tentokrát ale nic, jen vzrušené debaty o provokacích z německé strany. Další den, 16. listopadu, byl všude klid a normální provoz v kolejích i na fakultách. 18 [pageend18]Mezitím si K. H. Frank zajel do Berlína a po tamním souhlase připravil a dal provést hned v noci a časně ráno 17. listopadu přepadení škol a kolejí. Univerzitní budovy, ústavy a kliniky byly zavřeny a zabrány německým vojskem. Vedoucí Svazu studentstva byli krátce vyslýcháni Gestapem v Ruzyni, pak předvedeni před Franka, který některé i fackoval. Ještě před svítáním byli pak v Ruzyni zastřeleni. Někteří tvrdí, že poprava se konala v Kobylisích. Bylo to 9 vysokoškoláků, všichni skoro před ukončením studií a promocí (po válce jim byl udělen posmrtně doktorát): MUDr. Jan Černý, prof. Jan Weinert, Ph. Dr. Josef Matoušek, JUDres: Bedřich Koula, Jaroslav Klíma, Marek Frauwirt, František Skor- kovský, Josef Adamec a Václav Šafránek. Vše bez jakéhokoliv soudu, pouze z příkazu K. H. Franka po schválení Himmlerem. Koleje byly přepadeny v noci, vyráženy dveře v bytech a studenti odvezeni do koncentračních táborů Oranienburg, Sachsenhausen. Něco kolem 1180 vysokoškoláků. Koncem roku 1939 a na jaře 1940 byla malá část propuštěna, další část pak v roce 1942 a 1944. Malý zbytek - funkcionáři - zůstal až do ukončení války. Nákladní vozy, autobusy k transportu studentů, poskytl pražský Němec a dosazený primátor hlavního města Prahy Dr. Pfitzner, sám univerzitní profesor. Podle politického názoru byli zastřelení národní demokraté (Kramářovci), Černý byl agrárník. Mezí zatčenými bylo hodně členů České ligy akademické a Svatováclavské ligy (Jandečka, Janda, Hofman). Popravený Matoušek se hlásil ke katolíkům. Přepadeny byly všechny koleje kromě koleje Arnošta z Pardubic. Proč tato byla vynechána, nevím. Bylo tam ovšem velmi málo studentů. Nejvíce jich bylo v kolejích Masarykově a Švehlově. S Janem Černým jsem se sešel náhodou večer 16.11. na náměstí Krále Jiřího, kde jsme při procházce probírali všechny minulé události a diskutovali o budoucnosti. On byl předsedou Spolku čs. mediků, jájeho místopředsedou. Rozloučili jsme se s tím, že se uvidíme pozítří na schůzi. Příští den ránojsem se dozvěděl, že už nežije. Je hrozné na vše vzpomínat. Nutno však znovu opakovat, že všichni popravení byli velcí vlastenci a čestní lidé. Tím je i jasné, kdo byli tehdy tou «hybnou pákou» ve studentstvu. Samozřejmě, že to nebyli komunisté. Funkcionáři studentstva vůbec nebyli komunisté. Vyjma filozofů, kde snad mohl jeden či dva být, byli ve vedení pouze tzv. «národní studenti» a s nimi možno říci jaksi v koalici studenti z jiných stran: agrárníci (republikáni ze Švehlovy koleje), katolíci (Katolické centrum. Akademická liga. Klub lidových akademiků) pak též - ale pomálu - i národní socialisté. Svaz studentstva ovládali členové národně-demokratické strany (Dr. Kramář). Též Opletal nebyl ani komunista, ani sociální demokrat, jak to po květnu 1945 a hlavně po únoru 1948 komunisté po svém interpretovali. Vojta Jandečka, můj dobrý přítel, bydlel s Opletalem v Hlávkově koleji a znali se důvěrně. Opletal byl křesťanský student a jako rolnický synek z Moravy měl nejblíže ke katolíkům a agrárníkům. Jandečka byl vůbec hybnou sílou studentů v koncentráku i po válce, kdy už odmítl funkce, kromě předsedy Světového kongresu studetstva v listopadu 1945 v Praze. Rozhodně se dnešní páni nemohou s čistým svědomím dovolávat jak popravených 17. listopadu 1939, tak i perzekvovaných po tomto datu. 28. říjen 1939, a to, co přišlo potom, bylo zcela spontánní, masové. Byl to obecný názor a smýšlení veřejnosti nejvíce vyjádřený studenty. Něco podobného, co se dělo letos při výročí Palachový smrti na Václavském náměstí. Je to analogie. Tolik tedy Docent Dr. Pokorný k 17. listopadu 1939. Na památku této hrdinné tragédie se pak 17. listopadu 1945 konal v Praze pod záštitou presidenta republiky dr. Beneše a celé československé vlády 1. Světový kongres studetstva, za účasti studetských delegací ze skoro celého světa, vyjma ve 19 [pageend19]válce poražených států. Předsedou tohoto kongresu - který minojiné ustanovil, aby se tento den slavil jako Mezinárodní den studentstva - byl zvolen dr. Vojtěch Jandečka, jeden z oněch předválečnýh studentských funkcionářů, kteří v roce 1939 skončili v koncentračním táboře a zůstali tam až do konce války. Ironií osudu byl tento křesťanský politik po třech letech svobody znovu zatčen a pro své politické přesvědčení odsouzen k 25ti letům žaláře - tentokrát ale čs. komunisty, brzy pojejich puči v únoru 1948. Mezi těmi «revolučními» komunisty, kteří Jandečku vyslýchali, týrali a nakonec odsoudili, byli dokonce i jeho bývalí kolegové - studenti z roku 1939 a pozdější spoluvězni z nacistických koncentračních táborů. Takový fanatismus existoval mezi komunistickou inteligencí po roce 1945 a hlavně po únoru 1948. Jandečka zemřel na následky onemocnění v pracovních trestaneckých táborech při uranových dolech na Jáchymovsku, kde mu bylo odepřeno patřičné ošetření. V demokracii marxisté neobstáli Zajisté byli mezi obětmi okupantské agrese proti českým vysokoškolákům též komunisté, ale nesporně ne v takovém množství, aby si mohli toto výročí přivlastnit. To nakonec jasně dokázala už i volba dr. Jandečky za předsedu onoho 1. kongresu v roce 1945, v době, kdy komunisté díky sovětským «osvoboditelům» ovládli i poválečné studentské organizace. Trvalo to skoro rok, než jednotlivé fakultní spolky a Svaz vysokoškolského studentstva v Praze se vymanily z jejich nadvlády a získaly opět demokratický charakter. Bohužel ne nadlouho. Komunistický puč v únoru 1948 ukončil veškerou demokracii v Československu, a tím i na vysokých školách, kde «soudruh» Jiří Pelikán se svými nohsledy, tehdy ještě s pravou, nelidskou tváří se postaral o odstranění většiny studentských, demokraticky zvolených nekomunistických funkcionářů a pomocí komunistické vlády, strany a její policie uzurpoval všechny vrcholné studentské funkce včetně předsedy Mezinárodního svazu studentstva, který měl sídlo v Praze. Od února 1948 se v Československu už svobodně nevolilo. Komunistická strana (= Pelikán a spol.) prostě jmenovala a dosazovala, kterýžto neprávní stav trvá dodnes. I na vysokých školách, kde už dnes fakultní spolky neexistují, pouze stranické organizace KSČ. Pelikán a jeho «akční výbory» zůstávají skvrnou v dějinách čs. studentsva a patří za své činy na stejný pranýř jako nacisté, kteří provedli 17. listopad. Největším znesvěccním památky 17. listopadu zůstane ovšem tzv. «Universita 17. listopadu» v Praze. Toto učiliště komunistické špionáže, vedené «profesory»- důstojníky čs. a sovětské rozvědky, připravovalo rozvratnou činnost po celém svobodném světě a «vyškolilo» většinu šéfů komunistických revolučních organizací v Africe, Latinské Americe a v Asii. Čs. komunisté se v padesátých letech neštítili zneužít památky studentů, kteří v roce 1939 položili své životy za ideál svobody ve prospěch teroru, atentátů a vražd nevinných obětí, jak je veobecně známo z dnešních zpráv ať jde o Blízký východ, Kubu, Tanzánii, Angolu, Rhodésii, Habcš, Lybii atd., atd. Je rovněž všeobecně známo, že vůdcové Rudých brigád prodělávali svůj výcvik v ČSSR. A uvážíme-li, že u kolébky této «University» stáli v té době dnešní komunističtí exulanti z Prahy, v čele s panem Pelikánem, coby tehdejším předsedou Mezinárodního svazu studentstva, musíme si říci: Jak je možno těmto lidem dnes věřit? Mají v sobě vůbec špetku cti a studu, že si dovolují po tom všem v exilu vystrkovat rohy a nadutě vytrubovat o svém vlastenectví a demokracii, kterou nejen udusili, ale i potřísnili krví? Nedovedou si představit, že snad i oni mohou jednou skončit podobně jakojejich předchůdci v hnědé barvě, kteří se podobnou brutalitou provinili proti české inteligenci? 20 [pageend20]MICHAL RACEK BAREVNÝ POHLED (Věnováno Novým obzorům) Tos nenakousl koláč s políčky tvarohu a perníku To se před tebou střídá tančící žluť žita s hnědou oranicí A uprostřed to není špice ryzce s kloboučkem prokvetlým světlou zelení To je slavné zvolání minulosti Hrad stával tu jako svědectví síly dějin A kolem stezky vonící jahodovím To nejsou točenice. Po nich nezabloudíš Ale obejmout můžeš celý kraj a obličej ponořit v marné touze do hedvábné zeleně lesů kolem Kynžvartu když ses předtím prodíral lemovkou houští A z večera to není měsíc a ty nejsi tady To jen odkudsi maminka malému poutníkovi který se tváří básníkem a kuráž má zaječí zrcátkem na nebi malé prasátko pouští VZPOMÍNKA ZASTŘENÉ BARVY (Věnováno Novým obzorům) Když je mi smutno ponořím stéblo do atlasu a ssaji šťávu domova Najednou jsem na trati Mariánky-Cheb a mezi nimi pod lesem krčí se Kynžvart jak ustrašené novorozeně bojící se vousatého otce Císařského lesa A podél vlaku jsem neviděl srnčí rodinu. Kýč spláchnutý s palety ale muchomůrky v červenobílém dužinaté hřiby jak zralé ovoce a obrovského slimáka jako malá zmije 21 [pageend21]A už jsem v dálce na lesních svazích zahlédl stříkance červených střížek druhořadých mile otlučených hotýlků a pensionu Chystal jsem se vystoupit ale vlak příliš prudce trhl a probudil jsem se Škoda. RICHARD HANZLÍK TENKRÁT PAŘÍŽ ZVÍTĚZILA Revoluce se chystala porodit. V té době křečí a bolesti, místo toho, aby se postavil v čelo svých pluků, jako jeho slavní předkové, a zchladil horké hlavy rebelů, povolal král dvacet tisíc cizích žoldnéřů a podřídil je maršálu de Broglie. Dvacet tisíc šavlí a sto kusů děl. Čtrnáctý červenec musel přijít, jako muselo dojít i na Bastilu. Dříve než byl poslední z jejích pískovcových kvádrů srovnán se zemí, stávala na konci ulice svátého Antonína. Osm ponurých věží nad hradbou bytelných zdí, padací mosty, opevněné bašty, k tomu labyrint chodeb a příkopy s kamennými stěnami, kobky hluboko pod zemí. To byla Baštila. Řekne-li se Baštila, ozve se vám Launay. Byly-li zdi Baštily jejím tělem, byl markýz de Launay její duší. Markýz de Launay! Kdysi před léty, po návratu z Ameriky, představil mu ho cher papa, markýz de Noailles, při večeři, kterou na jeho počest připravili. Ještě dnes si dobře pamatuje tu jeho tvář se supím nosem nad pevně sevřenými rty. Když promluvil, stáhly se jeho oči ve dvě úzké štěrbiny. Když se usmál - a to se stalo málokdy-zaskřehotal jako havran. Když ho spatřil malý George Washington, jeho nejmladší, pustil se do hrozného křiku. Adrienna po několik nocí nemohla pořádně oka zamhouřit. Bylo lze položit otázku, zda velitel Baštily jen načichl chmurností starého hradu, či ho v tom ohledu předčil. Viděl jsem Launaye, vyprávěl mu o několik dnů později abbé Fauchet, jeden z deputace, kterou čtrnáctého července vyslala radnice k Bastile, viděl jsem ho v neděli dvanáctého, někdy krátce po půlnoci, vcházet do Baštily. Přešel padací most a zmizel za branou. Když zase most za ním zvedli, připadlo mi, jako by odešel do zcela jiného světa, do světa dávných zkazek a pověstí. Jako nějaký čaroděj. Rosiére, do té doby neznámý Pařížan, zrnko v hromadě písku, které vele- proud Paříže vyplavil na esplanádu před Bastilou, uvedl: Nechtělo se mi věřit vlastním uším, když byl vybrán za vyjednavače. Jen 22 [pageend22]málo chybělo do poledne, když spustili most a já přešel. V té chvíli jsem cítil, že se mi nedostává dechu a pot mi vyrazil na těle. Nikdy jsem neprožil něco takového. Za mostem mě popadli Švýcaři a rovnou ke guvernérovi. V nádvoří kolem samé střílny, a v žádné nechyběla hlaveň muškety. Nejhroznější snad bylo to ticho v chodbách; v těch chvílích by ze mne nikdo ani slova nedostal. Launaye jsem vídával už dříve, nikdy však tak bledého a vyhublého. Zato byl klidný, jaTo by se zhola nic nedělo. Ptal se mě, co chci. Řekl jsem mu, že lid venku si přeje, aby vydal Bastilu, a on na to, že lituje, že má své rozkazy a že se tudíž nedá nic dělat. Já znovu, že lid mě vyslal se vzkazem, aby vpustil dovnitř národní vojsko a vydal zbraně, kterých je třeba proti cizákům, ale on, že Bastilu nevydá, i kdyby ji měl vyhodit do povětři. Odvedl mne temnou chodbou k nízkým dvířkám, otevřel je, a abych se podíval. Hrůzou mi zaskočilo, když rukou ukázal na bílou šňůru nataženou na kamenné podlaze a velký sud s prachem opodál. Pak mi dal rukou znamení, abych ho následoval. Pokřižoval jsem se a šel za ním. Když jsem stál, zadýchán, nahoře na cimbuří, netušil jsem ještě, proč mě sem zavedl, ale když jsem se rozhlédl a spatřil kolem navysoko narovnané dlažební kostky, hromady starého železa a jiného harampádí, hned mi napadlo, že mi chtěl ukázat, jak je připraven hájit tu svou ďábelskou pevnost. Všiml jsem si velkých děl s hlavněmi výhružně ve střílnách a také, kam byla namířena. A dole pod námi hlava na hlavě a ze všech stran lidí přibývalo. V tu chvíli snad nebylo v Paříži zvonu, který by nezvonil, a bubnu, který by mlčel. Křik tisíců doplňoval ten bláznivý koncert. Tak jsme tam stáli, markýz a já, jako Kristus a satan na hradbách Jeruzaléma. Já nebyl schopen slova a markýz také mlčel. Šílence, napadlo mi, co zmů- žeš sám s hrstkou vousatých invalidů a několika desítkami Švýcarů proti lavině, která jen čeká, aby tě smetla! Pak konečně promluvil: »Co vlastně chcete?« Řekl to tiše a jakoby s výčitkou v hlase. »Monsieur, nejde snad ani tak o to, co chci já, ale co chtějí ti dole. Ve jménu Francie, vydejte Bastilu!« Vykřikl jsem ta slova a sám jsem byl překvapen, jak jsem to dokázal. »Nevydám,« on na to, »leč by mne k tomu vyzval král. Jinak vyletí a nezůstane z ní kamen na kameni.« Řekl to tiše, ale bylo to daleko horší, než kdyby vybuchl hněvem. Zachvěl jsem se. »Uvážil jste,« zeptal jsem se, »co by se stalo s těmi dole?« Neodpověděl. Napadlo mi, že ho asi budu muset zabít. Dole pod námi byl příkop, stačilo jen trochu přitlačit... Francie by byla svobodná. Ještě nikdy jsem však nezabil člověka. Zachvěl jsem se při té myšlence. Střežil jsem se, abych sebemenším náznakem nedal najevo, co se v mém mozku odbývá. Bylo to zbytečné, stál vedle mne duchem nepřítomen. Říká se, že oči jsou obrazem duše člověka. V jeho, až jsem se podivil, nebylo ani zloby, ani krvelačnosti. Byly naopak překvapivě mírné, řekl bych až laskavé. Ne, nenašel jsem v sobě odvahu ho zabít. Čas ubíhal a situace dole se co chvíli měnila. Především lidí přibývalo. Nebylo snad jediného místa, kde by se nezaleskla zbraň, neduněl buben a 23 [pageend23]odkud by nebylo slyšet výkřiky. Měl jsem najednou pocit, že jsem zde už příliš dlouho a že dole netrpělivě čekají na můj návrat. Na chvili jsem zapomněl na celého Launaye a zaposlouchal se do příboje hučícího pod mýma nohama. Zazdálo se mi, jako bych zaslechl volat mé jméno, asi mne poznali a říkali si, co tu tak stojím, okouním a nevyjednávám. Ozval se výstřel z pušky a jeden z obránců, opřený o lafetu nejbližšího děla, rozpřáhl ruce a padl na dlažbu. Podíval jsem se na markýze, ale ten nic, jako by se nic nestalo, ani když se ozvaly další rány a ze zdí se na několika místech zaprášilo. Očekával jsem, že snad teď, když boj o Bastilu začal, změní své rozhodnutí. Nezměnil a podle toho, jak se tvářil, jsem usoudil, že každé další slovo by bylo zbytečné. »Půjdeme?« řekl, jako by poznal, co si myslím, a aniž vyčkal mé odpovědi, seběhl dolů s náspu. Bylo to naposled, co jsem ho viděl. O chvíli později spustili vnější padací most a já přešel. Pohltil mne hučící dav. V kapse jsem měl malý zlatý medajlónek na řetízku a dopis. Bylo po poledni, pět hodin předtím, než byl Launay zabit. Svěřené předměty jsem odevzdat nemohl. Dům jsem sice nalezl, ale vypleněný, a o Launayově dceři nikdo nevěděl. Někdo by mohl namítnout, že jsem byl opilý, ale neměl by tak docela pravdu. Vnímal jsem všecko kolem až příliš dobře. Jen ale co se nestalo: když jsem se příští ráno probudil, po věcech ani vidu, ani slechu. Bůhví, kam se poděly. Pravda, nevěděl, zato on ano. Když ho sem před dvěma měsíci přivezli z Kladska, zabavili mu, mimo jiné, i knihu »L’Ésprit et le Sens commun«. Při prohlídce vypadl z knihy zažloutlý list, který neušel pozornosti velitele pevnosti. »A co pak je tohle?« zeptal se nakvašeně. Tak papír zmizel nadobro i s ostatními věcmi. Předal mu jej někdo z gardy, bůhví kdy a kde, a nebýt toho, co mu předtím vyprávěl Rosiére, nikdy by nevěděl, kdo list psal a komu byl určen. Dnes už dopis nemá, ale zná ho doslova, tolikrát ho četl. Stálo v něm: Má nejdražší Madelaine, dobrý občan Rosiére, který mě dnes navštívil, uvolil se s nevšední ochotou předat Ti toto psaní, protože jedině on tak může učinit. Posílám Ti po něm i přívěsek, dar a památku po Tvé matce. Ponechej si ho pro případ, že bychom se už více neshledali. Chvíle, které prožíváme, jsou příliš vážné, a nezbývá mi času, abych Ti vypsal vše podrobněji. Tuším, že místo, v kterém jsem se narodil, bude i mým hrobem. Přál bych si jen, aby nikdy nevymizela z Tvé paměti vzpomínka na tvého otce. Ztratilo se psaní, ztratila se Madelaine, stejně jako vše na tomto světě zmizí neb dojde k svému konci. Jaký bude ten jeho? Snad ted, když přátelé ... NOVÉ OBZORY SPOJUJÍ DOMOV S EXILEM KAŽDOPÁDNĚ TEDY I VÁŠ ČASOPIS OBNOVIL JSTE UŽ PŘEDPLATNÉ? 24 [pageend24]ANDREA LANGOVA VZÝVÁNÍ PAŘÍŽE Byla jsi pro mne jako flirt, kde každý po svém nápoj míchá, ty bosonohá tanečnice v kutně mnicha, a v noci den na Montmartre u La Madeleine co Lutetiu připomíná- to město Caesarů. Vzývám tě od doby Franků, čím by si bylo bez barů? Ty město apačů a bohémů parků a bulvárů, zámků a spustlých hřbitovů, čím by si bylo bez barů? Tam domov mám v letní ulici: Stůl-Židli-Sklenici. Vzývám tě Quartier Latin ty čtvrti v Městě Měst, v Čase Ludvíků, v Čase Komunardů, v Mém Čase stráveném na St. Michel Bulváru. Čím by si bylo bez barů? máš ve dne noc 25 [pageend25]K 200-LETÉMU VÝROČÍ OSLAV FRANCOUZSKÉ REVOLUCE otiskujeme latinskou báseň, parafrázi proslulého «Te Deum laudamus», s datem 4. ledna 1793, napsanou tedy krátce před popravou krále Ludvíka XVI. Autor byl patrně kněz-cxulant, který uprchl před jakobinským pronásledováním do Itálie. Lze souhlasit nejen s jeho vášnivým odsouzením jakobínského teroru, ale také s odhalením duchovních kořenů jakobínství, a s ním skoro všech moderních revolucí. 1793, gennaro 4 (sic) Te Galliam damnamus, te schismaticam conditemur. Te haeresum matrem omnis terra testatur. Tibi omnes diaboli: tibi Inferi tartareae potestates: Tibi principatus et populi incessabili voce proclamant: Satan, Satan, Satan rebellis Domino Deo Sabahocht. Pleni sunt coeli et terra horrendae Constitusionis tuac. Te impius atheorum chorus, Te Iacobinorum damnabilis numerus, Te Franmasorum perditus laudat exercitus, Te per orbem terrarum sancta anathematizat Ecclesia, Matrem immensae iniquitatis, Condemnandum tuum impium et scelestum bellum, Impiam quoque seditionem tuarn. Te origo omnium scelerum, Gallia. Tu patris diaboli abominabilis es filia. Tu ad perdendas naturae leges non horruisti regis et civium sanguinem. Tu, abiecto naturae et religionis fundamento, aperuisti credentibus portas inferi. Tu ad dexteram Luciferi sedebis in cruciatibus aeternis. Te combustam et aversam credimus quam cito futuram. Te ergo, quaesumus, tuis famulis subventi, Deus, quos per clementiam de manu eius rcdemisti. Aeternis fac eius Constitutionem in flammis Inferi cruciari. Salvum fac exercitum austriacum, Domine, et maledic aciei Galliae. , conculca Galliam, ct opprime earn usque in aeternum. gulos dies maledicimus earn. Et damnamus nomen eius in saeculum, et in seaculum saeculi. Dignare, Domine, die isto a vi Francorum Ludovicum custodire. Miserere Ludovici, Dominem et eius familiae, miserere Ludovici. Fiat iustitia tua super Galliam et iniquos eius, quoniam non speraverunt in te. In te, Domine, rex speravit: non confundetur in aeternum. 26 [pageend26]ALFRED FANTIŠ UKVAPENÝ ROZSUDEK Poznámky k radiokarbonovému vyšetřeni Turinského Plátna Zprávy z října 1988 o tiskové konferenci s turinským arcibiskupem Anastasiem kardinálem Ballestrerem o výsledcích vyšetření částeček Turinského Plátna pomocí tzv. radiokarbonové methody vyvolaly velikou odezvu jak v církevních, tak i ve vědeckých kruzích. Kardinál na konferenci oznámil, že výsledky «datování» Plátna pomocí této methody jak na Technické vysoké škole v Curychu, tak na Universitě v Tusconu (Arizona, USA) a v Oxfordu nasvědčují prý s 95% pravděpodobností tomu, že Turinské Plátno pochází ze středověku, z let mezi 1260- 1390 po Kristu a že se tedy nemůže jednat o Ježíšovo hrobní plátno. Kardinál prohlásil, že přes tuto otřesnou zprávu má relikvie zůstat pro věřící «posvátnou Ikonou»! Uvedená novina se stala ihned vitanou kořisti pro všemožné sdělovací prostředky a zavdala podnět k uveřejnění článků pod titulem: «Středověký padělek, zrádné plátno, konec jedné legendy, falsifikát» atd., jak tomu bývá zejména v tisku v honbě za senzací, bez ohledu k objektivitě. Na této tiskové konferenci byly však ku podivu předloženy pouze stručné závěry laboratoří, které odebrané částečky Plátna vyšetřovaly, aniž byl dán arcibiskupovi a jeho poradnímu sboru k dispozici podrobný vědecký protokol o provedeném průzkumu, tak jak je tomu při každé vědecké práci zvykem. Bylo prý přislíbeno uveřejnění výsledků bádání, dosud se to však nestalo. Tedy - nejprve závěry - zdůvodnění později! Již týden před onou tiskovou konferencí, jak prohlásil vědecký poradce kardinálův Prof. Ing. Gonella, byla totiž v Oxfordu rozšiřována pomluva, že Turinské Plátno není nic jiného, než středověký padělek. Otázkou identity Turinského Plátna se zvláště po jeho prvé fotografické dokumentaci na sklonku 19. století zabýval a dodnes zabývá velký počet vědeckých pracovníků-fotografů, fyziků, chemiků, biologů, lékařů, jaderných techniků, textilních odborníků a dokonce i kriminolog. Rozsáhlý průzkum Plátna byl uskutečněn v roce 1978 vědeckou sindonologickou skupinou STURP ( Shroud of Turin Research Project). O výsledcích tohotoseriozního vědeckého výzkumu bylood té doby uveřejněno mnoho odborných prací, referátů a knih. Odkazuji zde především na Stevensonovu a Habermasovu publikaci «Verdict on the Shroud» z roku 1981. Byly též konány vědecké mezinárodní konference za účasti odborníků z celého světa a z všemožných oborů a vydány o nich sborníky. V roce 1984 jsem o tom podal stručnou zprávu v «Novém životě» (č. 4 a 5). Dodnes platilo za jednoznačně prokázáno, že Plátno není žádný padělek, nebo umělecký výtvor, vznik obrazu na látce však dosud nebyl uspokojivě vyřešen. Středověká malba vůbec nepřichází v úvahu, jak dokázala radiologická, počítačová a chemická analýza, protože nikde nebyly shledány stopy barviva anebo tahů štětce. Dokonce věhlasní malíři, jako např. Albrecht Důrrer, nebyli schopni obraz Turinského Plátna reprodukovat. Dúrrerův výtvor z r. 1516, dosud uchovávaný v chrámu sv. Gommaira v Lierre v Belgii je toho názorným dokladem. Tím více překvapuje ukvapená zpráva o datování této relikvie do středověku. S hlediska soudobé moderní medicíny lze však obraz na Plátně považovat za anatomické a patholo- gické, jakož i soudně lékařské «corpus delicti» o člověku, který byl ukrutně mučen, bičován, trním korunován, přibit na kříž, na němž zemřel a po smrti pro- 27 [pageend27]boden ranou do pravého boku s výronem posmrtné krve a transsudátu. Kdo to tedy byl a kdy takový, ještě k tomu «negativní» obraz mohl vzniknout? Tyto skutečnosti jsou tedy v příkrém protikladu proti výsledkům radiokarbonové methody. Většině vzdělané veřejnosti není methoda datování historických památek organického původu pomocí stanovení aktivity radioisotopu C14 neznáma. Pro závažnost thematu dovolím si zde několik poznámek o jejím principu. Kysličník uhličitý (C02) v ovzduší, který je asimilován rostlinami, dýchán živočichy a přijímán potravou, obsahuje kromě uhlíku C12 konstantní procento atomů radioaktivního isotopu 0 4 . Pokud organismus, rostlinný nebo živočišný žije, je C02 metabolován a jeho atomy uhlíku jsou tedy ve stálém koloběhu a tak je také inkorporován 0 4 s konstantní aktuální radioaktivitou. Po smrti organismu se tento koloběh zastaví a v průběhu let dochází k radioaktivnímu rozpadu isotopu, jehož poločas je velmi dlouhý (5730 plus/minus 40 let). Na základě srovnávací methody je pak možno v daném materiálu stanovit rozdíl radioaktivity a vypočítat gradient jejího úbytku, který je úměrný době uplynulé po smrti organismu. Vyšetřeni Turinského Plátna bylo již před lety doporučováno řadou sin- donologů, rozhodnuti tehdejšího držitele relikvie exkrále Umberta Italského bránilo však dostat požadované množství materiálu k vyšetření. Ještě v roce 1969 za tehdejšího stavu vyšetřovací techniky by bývalo zapotřebí odebrat z relikvie asi 100 cm2 látky. V posledních letech však byly vyvinuty nové, subtilnější methody, které umožňuji stanovení radiouhliku 0 4 z materiálu ne většího než 3 miligramy. Z toho důvodu byly v březnu 1988 poskytnuty k vyšetření vzorky látky z dolního okraje Plátna shora zmíněným laboratořim. V dnešní době jsou používány v podstatě dvě radiokarbonové methody: Zlepšené datování na podkladě klasického postupu Libbyho stanovením radio- a) b) c) d) e) alb) Kopie Plátna od Albrechta Durrera; c) Positiv Plátna; dle) Kopie Plátna z Besanfonu (13. století). 28 [pageend28]aktivního rozpadu pomocí cyklotronu a spektrometrická datovací methoda pomocí van Graafova elektrostatického urychlovacího systému. Methody dosahují velmi přesných výsledků se standardní deviací (chybou) kolem 2% a v důsledku toho může dojít v «datování» k maximální chybě plus/minus 160 let. Podle druhu použité methody je organický materiál spálen na kysličník uhličitý a plyn zatavený do skleněných ampulek je analyzován v cyklotronu anebo je C02 redukováno na elementární uhlík a kvantitativní podíl C14 je stanoven v urychlovači. Do detailů zde nechci zacházet, protože podrobné popisy methody jsou všeobecně dostupné v odborném i populárním písemnictví. K vyšetření Plátna na C 14 bylo tedy třeba vyšetřovaný materiál spálit na C02 nebo mineralisovat na uhlík. Pro přesné stanovení stáří zkoumaného materiálu je předpokladem jeho pokud možno nedotčený stav a izolace od zevních vlivů během jeho dlouholetého historického «spánku». Takovým ideálnim objektem byly lněné obaly svitků spisů z esenského kláštera v Qumran v Palestině. Svitky v obalech byly po staletí ukryty v hliněných zapečetěných nádobách vjeskyních při Mrtvém moři, za příznivých teplotních podmínek, pomocí Libbyho klasické methody bylo již před lety datováno jejich stáří na rok 33 po Kristu s pravděpodobnou chybou tehdy plus/minus 200 let. Současný nález mincí z té doby potvrdil správnost stanoveného časového rozmezí. Mnohé historické materiály však za tak vhodných podmínek «nepřežívají», a proto je třeba znát velmi podrobně «anamnesu» zkoumaného předmětu, jak to bylo zdůrazněno řadou badatelů (Hamilton, Cook, Parrot, Filby a jiní) v této vědní oblasti. Radiokarbonové laboratoře proto vyvinuly řadu method, pomocí kterých je možno odstranit evtl. znečištění - kontaminaci - zkoumaných objektů. Textilie jsou např. opakovaně vařeny v kyselině solné a v sodném louhu při opakovaném vypírání. Před vlastním chemickým čištěním je prováděno odstranění partikul! prachu pomocí ultrazvuku. Celulóza různých textilií může být před stanovením radiouhlíku v draselném xanthethenátu rozpuštěna a po vyčistění znovu vysrá- žena, takže zevní znečištění materiálu může být velkým dílem odstraněno. Při vyšetření částeček zTurinského Rouchaje proto třeba si připomenout, zda a do jaké míry je nutno počítat s kontaminací této relikvie. Plátno bylo velmi často demonstrováno při «ostensích» v chrámech i venku za nejrůznějších klimatických podmínek, vystaveno prachu, sazím a popelu z loučí a svic, dotyku lidských rukou se stopami potu a mastnoty. Na Plátně byly nalezeny i stopy voskových kapek. Kromě toho zde hraje určitou roli za stalet nastřádaný prach, bakterie, plísně a pyly, jak to prokázal mikroskopicky švýcarský palinolog Frey. Lze předpokládat, že všechny tyto faktory by mohly ovlivnit podíl C14 ve vyšetřovaných vzorcích, jejich kvantum však ve srovnání se základním materiálem nečiní více než 5%, jak bylo odhadem zjištěno. Uvedené čistící procedury jistě byly schopny další významný podíl této zevní kontaminace odstranit. Tyto dekontaminace by tedy mohly postačit za předpokladu, že během «stárnutí» Plátna nedošlo k žádným hrubším změnám, které by mohly narušit dokonce chemickou strukturu látky. Zde se dostáváme k důležité etapě «předcho- robí» Plátna, které podle mého úsudku hraje velmi závažnou roli. Historicky je dokázáno, že Plátno se nacházelo koncem 14. století v severní Francii a bylo přes protesty biskupa v Troyes vystavováno v kapitulním chrámu v Lirey v panství rodiny šlechtice Geoffroye de Charny. Později se relikvie dostala do vlastnictví vévodské rodiny Savojské v Chambery. Savojská dynastie uctívala Plátno jako palladium rodu a její členové je proto brávali s sebou na cestách a často relikvii i ukazovali přátelům a věřícím na nejrůznějších místech Evropy. Látka byla uchovávána ve stříbrném relikviáři, který dala zhotovit vdova po vévodovi Filibertu 29 [pageend29]30 31 Nahoře: Prvá O sten se Plátna v Turíně (I57S). Vlevo: Ostense z r. 1663. [pageend30]Obraz na Plámě 32 [pageend31]AI. A2 Kopie Plátna z Běsa mv nu (z 13. stol.) Z kopie Pláma v chrámu v Chambery (popoíáru) Kopie Pláma od Albrechta Durrera z r. 1516 33 [pageend32]Savojském, Margareta Rakouská v roce 1509. Vnitřní vybavení stříbrné schránky bylo skvostně vyloženo a Plátno samo chráněno obalem z hedvábné látky. Podle měření prof. Tonneliho na podkladě stop po skládání látky byla tato překládána 4krát na šířku a 12krát na délku při celkové velikosti relikvie 4,36 x 1,10 m. Na základě propočtu by měřila vnitřní plocha relikviáře asi 27 x 36 cm. Relikviář byl jinak uchováván ve Sv. kapli za oltářrem na zámku v Chambéry. V noci ze 3. na 4. prosince 1532 došlo v kapli k mohutnému požáru, který byl patrně založen zločinnou rukou. Podle historických pramenů pronikli řádoví bratři, klíčník a kanovník Filibert Lambert k hořícímu oltáři. Stříbrná schránka relikvie se již roztékla ajejí obsah doutnal. Za nasazení života byla schránka ajejí obsah uhašen vodou a zachráněn od úplného zničení. Při požáru vznikly známé propáleniny - jejich celkem osm a jsou symetricky umístěné. Vznikly pravděpodobně přímým propálením tavícího kovu. Víme-li, že k tavení stříbra je zapotřebí teploty 960,9 st. Celsia, pak si dovedeme představit, jak vysoká musela být teplota i uvnitř relikviáře. Od úplného zničení zachránila relikvii nepochybně také ochranná obalová látka a vnitřní vystlání schránky, jak tomu bývá u relikviářú zvykem. Plátno tudíž prodělalo v relikviáři tzv. suchou destilační pyrolyzu, spolu s ochrannými obaly, které by žáru nepochybně zcela podlehly. V důsledku hašení Plátna vodou došlo k vzniku «vodních» kosočtverečných skvrn na látce v počtu pěti, což nasvědčuje tomu, že ohořelé a doutnající Plátno bylo poté zcela promáčeno vodou a znečištěno zuhelnatělými zbytky propálenin a obalů. Některé historické prameny nám kromě líčení této tragické události vyprávějí o uchovávání Plátna již daleko dříve, ve 14. stoleti, v katedrále Sv. Štěpána v Besançonu, která v roce 1349 rovněž vyhořela a relikvie zde byla též částečně poškozena, načež odtud zmizela. Ale to ještě nestačí! Podle savojského kronikáře Antoine de Lalaing čteme v jeho zprávě z r. 1503, že Sindon byl ještě před požárem v Chambéry podroben velmi náročným zkouškám jeho identity. Plátno prý bylo vystaveno páře, ohni, vařeno ve vodě a oleji, ale obraz z něj nebylo možno odstranit. Cituji doslova: «pour éprouver si c’est le même ( linceul), on l’a bouilit en huile, bouté au feu et buet par plusieurs fois, mais on n’a put effanchier ni oster la dicte imprimure et figure.» Benediktin François Dont Chamard (1902) k tomu dodává, že v důsledku těchto procedur se stal obraz na Plátně méně zřetelný. Shrneme-ii tato závažná anamnestická data - zejména pak onu «suchou destilaci» při požáru v Chambéry, spolu s hašením vodou a účinkem páry - jak bylo historicky ověřeno a další ošetření Klariskami v Chambéry vystříháním propálenin, čištěním, sušením a našitím nové hedvábné červené ochranné látky, pak si musíme položit otázku, zda v důsledku těchto všech událostí a hrubých zásahů do struktury Plátna nedošlo i k závažným chemickým změnám v relikvii. Ve všech uvedených případech, nejvíce však v r. 1532, došlo nepochybně k velmi drastickým fyzikálně chemickým účinkům na Plátno. Je třeba se proto zmínit, jaké změny mohly v důsledku suché destilace a částečné karbonizace Plátna a jeho obalů nastat. Sindon byl utkán z lněných vláken. Len je chemicky prakticky čistá celulóza - jde o tzv. polysacharid se základním vzorcem (Cl6 H10O5), podle původu a zpracování různé molekulární váhy. V celulóze jsou jednotlivé molekuly glukózy řetě- zovitě v makromolekulách Jejichž stavebním elementem je disacharid celobiosa, kterou je možno šetrnou hydrolyzou izolovat. Oxydací, resp. thermicky, účinkem vysoké teploty se dá celulóza rozkládat, lze ji esterifikovat, etherizovat na ethyl, methyl, benzylcelulozu, karboxymethylcelulozu a další, při čemž dochází k přeměně paralelně ležících molekul, jak ukázala róntgenová analýza - k jejich 34 [pageend33]sesítění a event. změnám optických vlastností (lomivosti světla). Při působení vysoké teploty za nepřístupu vzduchu - pyrolyze - dochází k thermické disso- ciaci každé organické látky, při čemž se jako mezistupně uvolňují radikály, které pak vyvolávají řetězovou reakci. Vytvářejí se aromatické uhlovodíky, jejich páry, dehet a saze, vyvíjí se kysličník uhelnatý (CO), methan, methanol, formaldehyd a zvláště benzol jako výchozí látka aromatických sloučenin, kromě toho i sloučeniny alifatické. Při pyroloze došlo tedy v celulóze Plátna a jeho obalů k thermické dissociaci, způsobené štěpením molekul na elektroneutrální molekuly, radikály nebo atomy a inkorporaci sloučenin obsahujících 0 4 z nejvíce poškozených oblastí Plátna a jeho obalů do základního substrátu tkaniva relikvie. Chemická kontaminace Plátna tedy byla jistě pronikavá a procedury, které relikvie prodělala, musely kvantitativně i kvalitativně změnit i populaci radiouhlíku ve struktuře celulózy. Působením vody a vodních par při hašení pak došlo k dalším změnám, zejména známé jontové výměně, jak na to bylo při studiu archeologických objektů opakovaně upozorněno (Cook, Filby). Jak bylo již na počátku uvedeno, nemáme dosud k dispozici podrobnou vědeckou zprávu o výsledcích vyšetřeni, methodě a kontrolních pokusech při datování zkoumaného materiálu. To tedy zatím chybí, ale zato byla diskreditována jedna z nejcennějších relikvií křesťanského světa jako «padělek» ze středověku. Jak způsob informace příslušných míst, tak nepochybně i hrubá neznalost «předchorobí» relikvie činí sdělená datování nad míru povážlivými. Při neznalosti tak hrubých změn v Turinském Plátně by bylo možno předpokládat, že ne Plátno samo, ale výsledky vyšetření se staly v důsledku opakované «preparace» Plátna ve středověku falešnými. Dokud nebude proveden kontrolní pokus na podobném materiálu známého stáří, který bude opakovaně podobně maltretován, jako Turinské Plátno, nelze brát výsledky vyšetření za prokázané. Lze se tedy domnívat, že procedury, které Plátno prodělalo ve středověku, tak dalece ovlivnily výsledky vyšetření, že nedošlo k artefaktům, které jsou falešné. Turinské Plátno však zůstává pravé a bylo by absurdní je odsoudit jako ikonu. JOSEF KALVODA (NE)HISTORIK NA SCESTÍ V Národní Politice, březen 1989, píše J. D., že »zakladatel republiky TGM«, právě tak, jako Karel Čapek, »Neméně ušlechtile, byí víc prakticky, oslovoval své české, ale i německé spoluobčany ve svých prvních projevech doma«, zatímco mu na to »Němci odpověděli vyhlášením řady efemerních státečků a územních celečků.« Tyto »státečky a vládičky« se chtěly 12. listopadu 1918 připojit »k neméně efemérnímu Deutsch-Oesterreich, které se zase chtělo stát součástí už neexistující Německe říše.« Jaká je historická pravda? Když v říjnu 1918 byly vyhlášeny Deutschböhmen, Sudetenland, Böhmerwaldau a Deutsch Südmähren, TGM byl ve Spojených státech. Tedy vytvoření těchto «státečků a územních celečků« nemohlo být odpovědí na jeho první projevy doma. Ve dnech 23-26.října 1918, TGM předsedal ve Filadelfii schůzi 35 [pageend34]zástupců několika národnostních skupin, která pak vyhlásila ustaveni Demokratické Středoevropské Unie. Resoluci tohoto shromáždění, »Prohlášení Společných Cílů Nezávislých Středoevropských Národů«, četl Masaryk před Halou Nezávislosti ve Filadelfii a pak 1.listopadu ji poslal se svým přípisem prezidentovi Wilsonovi. V prvních dvou bodech tohoto prohlášení bylo následující: »Za prvé: Moc všech vlád je odvozena od souhlasu těch, kterým vládnou. Za druhé: Je nezcizi- telným právem všech národností organizovat své vlády na takových principech a formách o nichž věří, že budou nejlépe prosazovat jejich blahobyt, bezpečnost a štěstí.« Signatáři tohoto prohlášení, mezi nimiž Masaryk byl prvním, se zavázali jménem svých národnostních skupin, že principy obsažené v této deklaraci, včetně zásady sebeurčení, budou vtěleny do základních zákonů (ústav) všech vlád, které budou těmito národnostmi ustaveny. Nebylo tomu tak v případě Československa. Během první světové války Masarykovy názory na postavení německé menšiny v budoucím státě byly ambivalentní. Na mapě »Českého státu«, kterou nosil, byly zakresleny České země v historických hranicích, Horní Uhry (Slovensko), koridor do Jugoslávie a Lužice. Naproti tomu v článku »The Future State of Bohemia«, otištěném v The New Europe (březen 1817), Masaryk napsal, že by nebyl proti úpravě hranic ve prospěch Německého Rakouska, k němuž by mohla být připojena území historických zemí obývaná německou většinou. Tím by se počet Němců v novém státě zmenšil o jeden milion. Bylo to ostatně v souhlasu s jeho předválečným názorem na federalizování Rakousko- Uherska, v němž by autonomními jednotkami byla území obývaná jednotlivými národnostmi, bez ohledu na historické hranice. Tedy nehájil české státní právo, jak tomu bylo v programech všech českých politických stran s výjimkou sociálních demokratů. TMG dobře věděl, že by s odtržením pohraničních území nesouhlasily politické strany jejichž předválečným programem bylo české státní právo, tj., zdrcující většina národa. Chtěl tedy, aby s tímto návrhem přišel někdo jiný než on. Na cestě ze Spojených států domů se zastavil v Paříži, kde se sjížděli delegáti na mírovou konferenci. Jednal o svém »tajném« návrhu i s členem americké delegace, Herbertem Hooverem, pozdějším prezidentem Spoj. států. Hoover píše, že ho Masaryk vyhledal a vyslovil pochyby o vhodnosti začlenění západních Čech, obývaných převážně Němci, do nového státu. Masaryk žádal Hoovera, aby »navrhl prezidentovi Wilsonovi, aby se postavil proti včlenění tohoto území, protože kdyby se pro tento návrh vyslovil on, byl by ve velmi obtížné situaci se svými kolegy. Pan Wilson brzy zjistil, že Francouzi naléhali na včlenění pokud možno co nejvíce Němců do Československa, aby tím zeslabili Německo a aby rovněž vybudovali silnější vojenskou hranici proti nim. Tedy mohl (v této věci) udělat velmit málo.« (Herbert Hoover, Memoirs ofHer- hert Hoover: Years of Adventure 1874-1920, New York, 1951, s. 380). Poněvadž Masaryk a Eduard Beneš byli »spojité nádoby«, Beneš podporoval tajně Masarykovo stanovisko, jak se o tom zmiňuje v »Mnichovských dnech«. V polovině září 1938 Beneš pak použil podobné metody, když poslal ministra Nečase do Paříže a Londýna s tajným návrhem, aby iniciativa pro odtržení pohraničních území a jejich připojení k Německu přišla od západních 36 [pageend35]demokracií. Dobře věděl, že kdyby s tímto návrhem přišel on, byl by prohlášen za velezrádce a byl by armádou sesazen. Je tedy spojitost s událostmi na mírové konferenci v Paříži a Benešovým jednáním v kritických zářijových dnech. Zde je jádro Mnichovského problému a Benešova »Mnichovského komplexu«. J.D. se mýlí, když píše o »neexistující Německé říši« 12. listopadu 1918. Vždyf jeden den předtím s touto říší Spojenci podepsali příměří (armistice). Existovala až do vyhlášení Weimarské republiky v r. 1919. V prvním projevu na Hradě 22. prosince 1918 Masaryk prohlásil na adresu Němců: »Opakuju: my jsme vytvořili náš stát; tím se určuje státoprávní postavení našich Němců, kteří původně do země přišli jako emigranti a kolonisté.« (Cesta demokracie, s. 20.) Mezi těmito emigranty a kolonisty byli také předkové Masarykovy matky o níž napsal v r. 1875, když žil ve Vídni, že byla Němka. Když Masaryk pronesl svůj první projev po návratu domů, většina pohraničních území obývaných Němci byla už obsazena, zatímco zápas o Slovensko byl teprve v počátcích. To je jenom několik historických fakt bez komentáře. IN MEMORIAM VELKÉ SOCIÁLNÍ PRACOVNICE: t KNĚŽNY GINY Z LICHTENŠTEJNA Těsně před uzávěrkou tohoto dvojčísla přišla smutnázpráva, že 18. října podlehla ve švýcarské nemocnici v Grabs/SG kněžna Gina své těžké chorobě. Kněžna Gina, správně Georgina, či jak ji Moravané nazývali, Jiřina, se narodila 24.10.1922 ve Štýrském Hradci jako dcera hraběte Wilczeka. Její matka, rozená hraběnka Kinská, zemřela, když děvčátku byly 2 roky. Od té doby žila dcerka se svým otcem, s nímžji pojila velká láska až do jeho smrti. Gina navštěvovala školy ve Vídni a v Římě a byla diplomovanou tlumočnicí pro angličtinu, francouzštinu a italštinu. V roce 1943 se provdala ve Vaduzu za panujícího lichtenštejnského knížete Franze Josefa II., s nímž žila až do své smrti ve šťastném manželství. Knížecí pár přesídlil hned po svatbě z Vídně do Vaduzu, kde zůstal pak už nastálo. Zde se též narodili všichni čtyři synové, nejstarší Hans-Adamjiž v r. 1945, a též jediná dcera Nora, dnes provdaná za španělského markýze Vicente de Marino. Manželka korunního prince Hans-Adama, od r. 1984 oficiálního zástupce svého otce, princezna Marie, je rozená Kinská a pochází ze starého českého šlechtického rodu. Kněžna Gina dbala o rodinný život a byla nejen vzornou manželkou a matkou, nýbrž i příkladem obětavé ženy. Zejména starší generace mají v paměti její spontánní angažmá na zemské hranici na konci války, kdy neúnavně pomáhala uprchlíkům, osobně vařila a podávala polévky, starala se o ubytování, ošacení a ulehčovala tak osud a bídu ubohých. Podobně se starala i v r. 1956 o maďarské a pak 1968 o československé uprchlíky, kteří procházeli knížectvím, případně tam i zůstali. V roce 1945 založila v knížectví Červený kříž, který řídila jako předsedkyně až do r. 1985. V r. 1967 založila «Spolek pro pedagogickou pomoc postiženým tělesnou vadou», v r. 1971 následovala nadace «Pro stáří», 1972 nadace «Výchova a 37 [pageend36]rodinná poradna». Ještě před svým onemocněním cestovala kněžna Gina do nejchudších afrických zemí. kde prosazovala a řídila pomocné akce pro hladovějící. Zvláštní sympatie měla zemřelá k Moravě a Slezsku, zejména k Lednici, kde její manžel vlastnil do r. 1948 zámek s hospodářstvím a pak k Vranovu u Brna, kde se nachází původní rodinná hrobka. Lednici navštívila kněžna zejména v poslední době několikrát, ponejvíce v doprovodu své dcery Nory. Její zvláštní zájem patřil přírodě, kde se starala nejen o její zachování, ale hlavně o zkrášlení, a pak umění, zejména klasické hudbě. Rozkvět kulturního života v knížectví byl z velké části jejím dílem. Vedle turistiky v horách, lyžování a plavání byl rybolovjejím nejoblíbenějším sportem. Často bylo možno ji zastihnout u bystřin, řek a jezer holdovat této u žen celkem neobvyklé zálibě. Na rozdíl od svého manžela, který se věnoval více státnické činností a vědám, zúčastňovala se kněžna lidových slavností, veselic a jiných podniků a často ji bylo vidět mezi občany v městě i na vesnicích. Pohřeb zesnulé kněžny se konal 24. října, v den jejích 68. narozenin, za účasti celé její velké rodiny, početných zástupců evropské šlechty, oficiálních zástupců četných hlav států a vlád a velkého množství obyvatelstva nejen z knížectví, ale i z okolního Švýcarska, Rakouska a Německa, což dokazovalo velkou oddanost, oblibu a úctu, již zesnulá všude požívala. Chyběl jen v den před její smrtí těžce onemocnělý kníže, jemuž nebylo dopřáno doprovodit svou drahou choť na poslední cestě do rodinné hrobky vedle vaduzského kostela sv. Florina. JIŘÍ VESELÝ K ÚVAZE RIO PREISNERA O JAZZU ATD. Myslím, že na tak mimořádný a výstižný článek domov i exil dlouho čekaly. O mně je sice známo, že jsem se k jazzové hudbě stavěl vždy zamítavě, ale neznal jsem vůbec ten původní jazz, který Rio Preisner tak hodnotí a řadí jaksi k černošskému folklóru. Tudíž se právě k tomuto stanovisku nemohu vyjádřit. Zato jsem se zájmem a souhlasem sledoval, jak Rio Preisner pečlivě a důsledně analysuje vývoj jazzu napřed jaksi k jazzu úpadkovému a pak k rocku. Jeho závěry možná vzbudí nesouhlas, ale já je mohu jako psycholog ze svých skromných zkušeností naprosto potvrdit. Pokud jsem mohl sledovat vývoj jazzové hudby a rocku jako psycholog, došel jsem psychologickou analysou ke skoro stejným závěrům v tom smyslu, že dnešní módní jazz americký, totiž bělošský, rock a příbuzné hudební útvary mají ve své podstatě povahu hudební drogy a s původním jazzem asi nemají již nic společného. Sledoval jsem projevy jazzu napřed jako student za let protek- torátních a pak jako psycholog až do doby, kdy jsem odešel do exilu. Se svými přáteli jsem podnikal jakýsi sociálně psychologický výzkum založený na pozorování, analyse zjevných skutečností a občas na poměrně nepostačujících situacích experimentálních. Své první dojmy jsem otiskl v Hudebních rozhledech, ale zůstaly bez povšimnutí. Pak jsem referoval v časopise Universita Karlova, ale moje polemika s Lud- kem Hulaném vyvolala až překvapující a dosti bezzásadový odpor, spíše jen emoční než věcný. Ale nejčastěji mi obhájci jazzu připomínali, že komunisté 38 [pageend37]kdysi jazz potlačovali a že proto je třeba jazz hájit již proti komunistům. Doma i v exilu se na stranu jazzu hlásila i velká jména a také v exilu se jazzu věnuje pozornost se strany některých literárních prominentů, kteří vidí v jazzu vhodného činitele, který by mohl naleptávat uměle stmelenou kulturu komunistickou. Nemohu s nimi polemisovat jakožto odborník v hudbě, poněvadž tím nejsem. Jako psycholog jsem měl dost problémů v jiných směrech a tak jsem nevykopával sekyru a nadšené obhájce jazzu ponechával při jejich opojení i rádoby věcném a odborném přesvědčení. Snad mi Rio Preisner nezazlí, že vlastně až jaksi v jeho stínu se připojuji, když se svým vynikajícím článkem, vlastně již odbornou studií, vystoupil sám. Možná, že se ani nyní nikdo k diskusi nepřihlásí, obhájci jazzu značně napodobují Američany v tom, že ignorují, co se jim nehodí. Jisté známé nakladatelství vydalo knihu o jazzu od známého spisovatele. Zásadní odpor Solženicy- nův vůči jazzu je ignoraván, ač má nepochybně své důvody a nesouvisí se stářím velkého spisovatele. Ale pokud k diskusi dojde, chci svými ne snad zcela přesvědčivými argumenty podpořit Preisnerův názor, ne však na jazz vůbec, nýbrž na dnešní bělošský jazz a výstřelky, které zde v USA mohu pozorovat v souvislosti s rockem. Mou nevýhodou je, že jsem svůj výzkum v Československu nemohl dokončit a moje malá skupina se nakonec rozešla za okolností, kdy výpočet korelací byl sice slibný, ale nedostačoval. Chci tedy jen s reservou konstatovat: Určité povahové extrémy u mládeže v dospívajícím věku korelují positivně a dosti vysoko s vlivem jazzové hudby. Zjistila se korelace či statistická koexistence s jazzovými výstřelky, rockem na straně jedné a projevy vandalismu na straně druhé. Ověřeno zejména na populačních vzorcích mládeže s inteligencí méně vyspělou. Myslím, že je správné tvrzení, že jazz svou podstatou mohl původně hrát roli při skupinových obřadech náboženských a různých domorodců a že i jeho dnešní znetvoření si zachovává jakési davově hypnotické působení na různé společenské skupiny u nás i v USA. Až doposud se takový účinek neprojevil u žádného hudebního směru. A tento účinek má, myslím, značně nepříznivé důsledky: pokles zájmu o hudbu klasickou a prostě vážnou, nepřiměřeně vysoké opovržení k lehčí hudbě melodické, třeba operetní nebo prostě zábavné a nevraživý pohled na hudbu dechovou, o níž se u nás už i veřejně říkalo, že je určena jen »pro padoury«. Nevýhody při takové tvrdé a oprávněné analyse, jakou mě potěšil Rio Preisner, spočívají v několika základních bodech: Předně dnešní mladá i střední generace přistupují k hudebním výrazům s apriorním předsudkem, že totiž kromě rocku nic už není moderního. Druhá nevýhoda souvisí s okolností, že motivace šovinismu vedla tu a tam i nacismus k boji proti »černošské« hudbě. A v komunistickém ovzduší je rovněž možno pozorovat odpor proti projevům společenským, které často provázejí rockové projevy hudební, takže už jen tato okolnost leckomu stačí, aby hájil rock proti komunistickým potlačovatelům jako projev svobody. Stejně logicky bychom mohli argumentovat, že když se komunisté stavějí proti drogám, budeme jejich distribuci a užívání ve jménu svobody hájit. 39 [pageend38]Chápu, že tento dodatek má nedostatky, poněvadž výzkum byl jednak staršího data a jednak jsme jej nemohli ani důsledně dokončit, takže v mnohém směru zůstalo při hypothesách, pravděpodobných, ale věcně neprokázaných. Proto jsem také v exilovém tisku na toto thema moc nepsal. A pokud ano, setkával jsem se s živelným a impulsivním nesouhlasem jako mnoho jiných. Taková netolerance vůči kritickým postojům je nebezpečným příznakem všude, nejen při diskusi o jazzu. Na konci se vracím k začátku: Dokonalá, odborně fundovaná a oprávněná kritická analysa dnešního bělošského jazzu a rocku z pera Rio Preisnera je prostě vynikající, ale bývalé by se měla v tisku objevit tak před dvaceti léty nebo ještě dříve. Pokud bych měl zcela malou výhradu k Preisnerovi, tak jen co se týče sexu, o kterém píše skoro jako o zásadním zlu, kdežto já jsem se jako psycholog musil naučit jeho různé projevy chápat a tolerovat. Myslím, že sex sám o sobě je normální a bylo to spíše konservativní smýšlení starší společnosti, které jej zatlačovalo a způsobovalo tak výskyt různých neurotických a jiných zábran a reakcí. Při mírnějších názorech společnosti nové by se býval vydral na veřejnost i bez jazzu. Ostatně prostituce je stará jako svět a nemá s jazzem společného nic. Ale jinak jsem Preisnerův článek uvital nejen pro jeho odbornou fundovanost, která mně v klinické psychologii chybí, ale i pro jeho statečnost. Jeho článek by měl být rozšířen prakticky všude. Nerad bych, aby Preisner zůstal hlasem volajícím na poušti. I když to tak možná dopadne, mohu potvrdit, že má pravdu. JÁN MLYNÁŘÍK ZLOČINY NORMALIZÁCIE A DEMOKRATICKÉ TRADÍCIE Nedávno som počul, ako sa istý demokratický exulant ruskéhp póvodu pozastavil nad tým, že v súčasnom Maďarsku a PoPsku sa úspěšné rozvíja obrodné hnutie a Československo mlčí. Že predsa južný a severný sused Československa nemá také hlboké a zažité demokratické, humanistické tradicie, ako Československo, a predsa sa snažia uplatnit’ vo svojom živote pozitivně politické a humanistické trendy. Este připomenul, že demokratickými tradíciami sa honosí aj vedenie KSČ, keď chce vymazat’ z historie strany tieň stalinizmu. Nie je příjemné pre příslušníka československej republiky počúvať takéto výhrady, ktorým však musí dať za pravdu. Skutečnost’je neradostná. V okolí Československa vládne sitácia odmáku, no v samom štáte mrzne aj naďalej. Čosi málo, opatrné, slimáčím tempom sa meni, ale oproti vývojů v sovietskom bloku, dokonca v samom Sovietskom zváze je to skutečné málo. Maďarsko a Pol-sko v čase medzi doma vojnami, keď Československo málo pluralitnú demokraciu, ovládali autoritativně, polofašistické režimy. Po vojně ich vystriedali diktátorské komunistické systémy. Tieto štáty - máme-li na mysli Maďarsko a Pofsko - nemali možnost v 20. storočí rozvinut’ humanistický odkaz minulosti, ako ho, pravda, mali. Československo však za dvadsaťročie svojej medzivojnovej existen- cie naplno rozvinulo všetko pozitivně, čo Češi a Slováci v minulosti dosiahli a vytvořili. Najma Slovensko sa zregenerovalo, pookrialo, rozvinulo a doběhlo, čo nepriaznivý vývoj za maďarizácie nedovolil. 40 [pageend39]Ak teda Československo málo historicky optimálnejšie podmienky pre pesto- vanie a rozvoj demokratického a humanistického myslenia než okolité krajiny, málo by z nich vo svojom novodobom vývoji aj ťažiť, využívat’ ich a udržovat’ si svoj náskok. Hoci Maďarsko a Pol’sko najma roku 1956 ukázali, že túžia po slobodě, predsa len československý vývoj na sklonku rokov 60-tych ukázal, že sila demokratických tradicií umožňuje pretvárať skutečnost’ komunistickej diktatury nenásilným spósobem, čo sa javí za existencie so vietskeho imperializmu ako optimálny variant. Každé iné riešenie za použitia zbraní a otvorenej konfrontácie nemá nádej na úspěch, a ako sme viděli, bolo rýchlo krvavo potlačené. Češi a Slováci v čase svojej reformy uplatnili cšetko najlepšie a dóstojné, čo vo svojom duchovnom arzenáli mali a tak rok 1968 sa nejaví isto ako náhoda. Čo sa vtedy stalo, mohlo sa stať iba v Československu a nie v okolitých iných krajinách. Že výdobytky spoločenskej reformy napokon sovietsky imperializmus Brežnevovej éry zlikvidoval, to na věci samej nič nemení. V súčasnosti sme svedkami, že Maďaři ani Poliaci nesiahajú k prostriedkom otvorenej konfrontácie, ale postupujú podobné ako Češi a Slováci před dvadsia- timi rokmi. Volia nenásilné, parlamentně metody a sposoby, postupujú systematicky, krok za krokom v upevňování demokratických reforiem. Dalo by sa pove- dať, že sa dókladnejšie poučili z československého případu Pražskej jari. Iný postup je v súčasnosti zrejme nemožný; Poznaň ani Budapešť z 56. roku sa zrejme opakovat’ - a to v záujme samej reformy - nemóžu. Ale čo Češi a Slováci, ktorý zažili parlamentní demokraciu a sami sa pokúsili dosial najúčinnejšie reformovat’ či obmedzovať diktátorský systém vlády? Súčasné komunistické vedenie v Československu až na malé personálně změny zostáva v zložení, ako sa utvořilo hněď po okupácii za Brežnevovej éry. Uže dvadsať rokov vládne beu zmien, na ideologickom základe Poučenia, dogmatického manifestu, podlá ktorého Brežnevove tanky roku 1968 značili interna- cionálnu pomoc a záchranu před kontrarevolúciou a bratrovražedným bojom. Na tomto zaklínadle sa dosial’ nič nezměnilo a z něho súčasní vládcovia odvodzujú svoju moc. V tom im významné pomáhá aj mlčenie Moskvy. Tá má zrejme sama dost’ starostí vnútri obrovského státu, než aby podporovala či dávala do pohybu divergentně prúdy v štátoch, ktoré ovládá. Ak najednej straně odsudzuje Brež- neva i Stalina a vymazává ho z povedomia sovietskych občanov, neodvažuje sa siahnuť na ich zločiny, ktorých sa dopustili. Mlčanie Gorbačova v tejto věci je udivujúce, ak užaj taký Piotr Šelest, jeden z najváčších stúpencov vpádu do Československa, považuje události roku 1968 za také, ktorí priniesli sovietkemu státu a jeho komunistickej straně straty. Pravda, ako památník si to móže dovolit’, aktívny politik Gorbačov zrejme musí postupovat’ inak. Ale nemusíme byť pesimickí. Skór či neskór Moskva zreviduje svoje stanovisko k potlačeniu Pražskej jari. Poliaci pol storočie čakali, až Moskva povie pravdivé slovo o katynskej tragédiii poPského důstojnického zboru. Pobaltské národy sa pravděpodobně pri tohoročnom 40. výročí stalinsko-hitlerovského paktu doR- kajú anulovania tohto zločinného aktu, ktorý im spósobil tol’ko utrpenia a stratu národnej a štátnej slobody. Budú ešte ďalšie akty revízie dejinnej, čím hlbšie a všestrannejšie sa bude analyzovat’ a skúmať stalinizmus vo všetkých jeho preja- voch. Nás však zaujíma skutečnost’, prečo sú reformné sily v Československu v súčasnosti tak slabé - v porovnaní so súsedmi - keď predsa je tu naša vlastná skú- senosť z Pražskej jari ajestvujú isté pozitivně výhody v podobě demokratických tradicii z minulosti? Keď sa poohliadneme zpáť na normalizátorské dvadsaťročie, zišťujeme, že 41 [pageend40]šloojednu znajtemnejšich historických etáp našich národov. Jednak ideocasové najdlhšiu etapu - veď vek doterajšej normalizácie dosiahol asové rozpátie prvej ČSR. A jednak voči národom Československa, voči občanom republiky, boli použité prostriedky, ktoré mali mimoriadne ničivá silu. Za dvadsať rokov systematik- kého útlaku, ideologickej indoktrinácie sa moci podařilo zahnat’ občanov do hlbokého politického spánku. Uvědomujeme si, že tento trend útlaku nemal medzery, pauzy, že bol trvalý, přemyšlený a že už svojim trváním sa postupné zosilňoval. Neboli tu žiadne medzery pre vydýchnutie, aspoň pre čiastočnú rege- neráciu. Niekedy sa zdálo, akoby toto násilie nemálo konca. Mnohí, ktorých v rokoch 1969 a 1970 postihla perzekúcia, dúfali, že toto tmárstvo móže vydržať rok, dva a potom sa eliminuje. Vychádzali z vlastnej skúsenosti: novotnovská reakcia na destilinizáciu z roku 1956 trvala iba pár rokov, potom prišiel odmák. Napokon ani trvalý stalinizmus zo začiatku 50-tach rokov nemal dlhšie trvanie. Normalizátoři sa však poučili z vlastného Poučenia a věděli, že si nemůžu dovi- liť vládu toleranzcie a rozumu. Ak chcú obhájit’ svoju mocenská pozíciu, vychádzajúcu v podstatě zo zločinu a jemu slúžiacu, museli byť čo najpevnejšie spojení; bolo to akési súručenstvo vzájomne sa podporujúcich 1’udí, ktorí věděli, že akákoťvek štrbina v ich mocenskej pyramide móže spósobiť pád celej pyramidy a ich moci. Popritom na seba věděli viac ako dost’, napokon to Štrouga- lovi, Colotkovi Chňoupkovi a iným rukolapne predviadol sám Vasil BiPak. Vedo- mie, že poškodili spoločnosť a spsobili zlo, ich zviazalo tak tesne, že vytvořilo dvadsaťročnú kontinuitu v podstatě jednej jedinej vlády s tými istými 1’uďmi. Aj z hťadiska politologického je to unikát; cosi, čo vidíme kdesi iba v juhoamerik- kých diktatúrach. Unikát je to o to váčší, že Československo leží v srdci Európy, na križovatke mnohých politických a mocenských soličiar, že je to stará kultúrna krajina. Ak sa tu dve desaťročia držal takýto typ vlády, ktorej dósledky boli označené za «Biafru ducha», za «cintorín kultúry», tak to málo povážlivé následky na mentalitu, politické chovanie sa národa. A tieto dósledky sa nedajú odstrániť zo dna na deň, naviac ak normalizátoři v pocite, že ich čas sa nachýlil, represálie proti občanom stupňujú. Keby sme spočítali aspoň zběžně hlavné metody a spósoby, akými normalizátoři sekírovali československá spoločnosť, bol by to výpočet rozsiahly. Kombinovalo sa tu násilie s podvodom, lož s přetvářkou, spoločnosť sa ponúkla šanca - mlčať. Mal sa dosiahnuť spoločenský konsensus podťa zásady - my vás necháme na pokoji, ak nás v kťude necháte vládnut’. Ti, čo to nepřijali, putovali do vázenia alebo aj za hranice. Ti, čo neboli poddajní, museli opustit’ sojje miesta. Bolo mnoho prkladov, aby každý vo svojom okolí mohol vidieť, ako dopadne, keď sa nezlomí, nepodvolí. Prvý muž ve státe, ten na čele pyramidy, predsa jasné pove- dal, že každý si píše sám svoj vlastný posudok. K tomu nebolo třeba nič dodávat’. Děti sa stali rukojemcami rodičovi aby mohli chodit’ do vyšších škol, aby mohli študovat' a získat’ vzdelanie, ich rodičia museli slúžiť režimu, nesmeli sa prejaviť podťa svojho svedomia. V opačnom případe děti museli dávat’ pozor, aby neohrozili rodičov; museli sa teda už v mladosti křivit’, navonok prejavovať lojalitu nemorálnému režimu. Z toho vznikla spoločenská schizofrénia: doma sa hovořilo a konalo cosi iné, než v škole, ne veřejnosti; vznikla dvojitá morálka. Tento stač sa ťažko odrazil na duchovnom vývine mládeže, a nesie zjevné stopy dosiať. Ak je v súčasnosti stuácia v Československu taká, aká je, ak sa jeho obyvatelstvo politicky vyznačuje pasivitou, letargiou, je to dósledok dlhotrvajúceho znásilnenia spoločnosti. Dvadsať rokov je v živote národa sice krátká, no z hradiska politicko-verejného života dlhá doba. Spomeňme si len, ako dlho nasledu- 42 [pageend41]júce generácie v českých krajinách spomínali na bachovský absolutizmus, a šlo ani nie o desaťročie; za akú dlhú dobu sa považoval čas prvej, polom druhej světověj vojny, okupácie. A šlo o štyri či šesť rokov. Ale tu máme hned’ celé dvadsať- ročie a ak so primyslíme komunistická diktaturu od roku 1948, sú tu štyri desať- ročia znásilňovania spoločnosti. A niekde sa to predsa len musí prejaviť, toto násilie musí niesť vlastně ovocie. Ak dnes Československo mlčí a jeho politický predstavitelia sa bratajú s naj- reakčnejšími kruhmi sovietskeho blokuje to dósledok stále ešte trvajúcej norma- lizácie, čiže stavu násilia, zvole, nekontrolovatePnej moci. A preto táto moc tak zúrivo reaguje na každé svoje ohrozenie, coje akokoPvek krotké. Profesor Miroslav Kusý má pravdu, ak tvrdí, že československý režim má proti sebe najkrotkej- šiu opozíciu zo všetkých krajin sovietského bloku a už vonkoncom neporovnatelná s opozíciou v slobodnom svete. Československýopozičník nedemonštruje, nezapaPuje autá a nehádže horicie predmety na políciu: chce dialog, chce s mocou diskutovat’ o nápravě věcí veřejných. Moc sa tváři, že nepočuje. Ale všetko podlieha času a zmene. Aj československej opozícii alebo slušným Pudorn móže dójsť trpezlivosť. Od jesene minulého roku, cezjanuár a máj tohto roku sa ukazujá náznaky, že najma mladí Pudia strácajá trpezlivosť a angažujá sa za veřejné věci viac, ako kedykoPvek predtým. A to je záruka, že Československo nezo- stane natrvalo na chvoste za vývinom k demokracii a slobodě, že sa aj v ňom uplat- nia výdobytky demokratickej tradicie. CRA1G G. T. WATTERSON NEJVĚTŠÍ ČARODĚJKA-KRASODĚJKA JE POEZIE Tobě Češtino-Kněžno Jazyka žezlo Tobě naší mluvě To všechno připisuji Jazyk slinou olizuji Z hrdla slova vyluzuji Hudba mluvba sudba Zaseknuté dětství v duši Co kdo kde kdy jak A proč tuší Život - smrt Slovní osidla Osení slov Podsvětí - sousvětí Souvětí - podvětí Podivná zajetí 43 [pageend42]V neprožití také byti Miluju Tě stále Ba se možno utopiti O takových láskách se však mlčí Jak na přetržené niti Hluboko uvízlý v křeči Tak, proč vůbec tolik sníti Připomínáš mi nemocného mravence Lepší asi s vlky výti Mám přinést cukr? Počátek políbení začátek Pečetí za křečí jazyk Proč ten povyk Pomni člověče abys políbení světil Od pradávna do nedávná Vidět líbat Krista Pána ústa / pustá / jazyk / povyk / tělo / chtělo / ruce / tluče / nohy / vlohy / pohlaví / nezradí / splývání / žebrání / trn a růže / jemná kůže / Jenom Jidáš tohle všechno zmůže Polibek jako zárodek zr ady Na kříž nakonec ho dali A co zbývá z lásky pozor pozor na procházky Viktorka čerňavá - uhranutím voňavá Myslivcem svedená Láskou nešťastnou vedená U splavu u jezu ozvěna Když si vlastní postel stele Skvěle svoje verše mele Lády lády ládydá Lingvistika bláznivá Naťukávání lásky Jak vysypané klásky Pak už jen vrásky Ukrajino čerňavá Obloho modravá Pšenice zlatavá Nesvobodo zdlouhavá Emigrace pajdavá Více píce republice Více pizze Americe Bedle Hřibová Janek Kluzek Mexiko, Puerto Vallaría, únor 1989 vysoká jak jedle zdravá sic pajdavá trdlavý pánek slizký Turek Kozák - bez koňa voják Lišky - v houfech drbavé pysky Mochomůrka - klobouček jak od Diórka Modrák - v montérkách sedlák 44 [pageend43]IVAN SVITÁK KANADSKÉ ŽERTÍKY Dva kluci a strašidlo Milé děti, bylo nebylo. Kdysi, za onoho času, ale ne zase moc dávno, žil kdesi muž, který si strašně rád hrál, se slovy, myšlenkami, věcmi, lidmi, dětmi, divkami, hračkami, s čímkoli, když zestárl a vzdal se denních povinností, měl více času pro sebe a tak si řekl, že si bude zase hrát s dětmi v parku. Když přišel na hřiště, uviděl dva kluky, kteří si házeli míčem. Starý pán se k nim přidal, ale byl tak neobratný, že jim kazil hru. A ten starší kluk - Achilles - mu řekl: «Když už nedovedeš ani chytit míč, tak se polož do hrobu!» A mladší Tomek se přidal: «Nejsi už k ničemu dobrej, běž k čertu!»Ti kluci mají dobré nápady, pomyslel si starý pán, ani v pekle ani v hrobě jsem ještě nebyl. Nahlas neřekl nic, protože děti jsou sice přirozeně drzé, ale nejsou proto zlé. Když přišel starý pán domů, našel si v encyklopedii způsob jak lze předstírat smrt, podobně jako to dělají indičtí fakiři. Začal praktikovat jógu, ovládl umění fakirů a pak si zařídil vlastní pohřeb. Zdánlivě zemřel, a v závěti pamatoval darem na ty dva kluky, kteří byli úředně vyrozumění o závěti ještě před pohřbem. Bylo jim to divné, ale přišli na hřbitov a pozorovali poslední obřad. Když byla rakev spouštěna do hrobu, starý pán vyskočil z rakve a vystrašil přítonmé, protože ho považovali za zlého ducha, za strašidlo. Všichni utekli, jen ti dva kluci zůstali, protože si mysleli, že je to švanda. Vůbec se nebáli strašidel, sami si hráli na strašidla vždycky o Halloween. Šli k hrobu a Achilles řekl: «Vy nejste žádný opravdový strašidlo, Vy nás vyvádíte aprílem.» A Tomek řekl: «Můžu Vás štípnout? Jestli jste živý, tak nejste strašidlo.» A štípl pána do ruky, pořádně, až ten vyjekl: Auvajs! A pak mu pomohli ven z hrobu a když viděli, že jsou na hřbitově sami, pochopili vtip a moc se všichni smáli. Starý pán jim začal vykládat své dřívější kanadské žertíky a všichni se tak smáli, že starý pán nemohl ani popadnout dech. Ranila ho mtrvice a spadl zpět do hrobu, do rakve. Kluci ho štípali, ale starý pán neodpovídal. «Je mtrvej,» řekli si kluci a šli domů. A tak tomu opravdu bylo, protože starý pán byl na cestě do nebe, ačkoli měl jít k čertu. Když kluci přišli domů, rodiče právě poslouchali místní večerní zprávy, v nichž byla obsáhlá reportáž o senzaci na místním hřbitově. Zdánlivý nebožtík vyskočil z rakve a narušil smuteční obřady. Očitá svědkyně, stará dáma v teniskách, vyprávěla o tom, jak spatřila opravdové strašidlo, jež se velmi podobalo jejímu zesnu- lčmi sousedovi. Kněz si stěžoval, že místní strážci pořádku nezatkli strašidlo a neposlali je za mříže; uznal však, že to byl nesnadný úkol, protože strašidla mají nehmotnou substanci, takže jim mříže nevadí. Myšlenky a iluse nelze strčit za mříže, aleje to škoda. Místní kandidát na starostu prohlásil, že nepořádek se šíří a že on žádné zombíky ve své obci trpět nebude - leda že by byli řádně zvoleni do úřadu. Když tohle všechno kluci slyšeli z televizní obrazovky, řekli: «Tojsou kecy, ten pán nebyl žádné strašidlo, a teď je tak jako tak mrtvěj.» Na to řekla jejich maminka: «To je snad možné, ale mluvte slušně o dospělých.» A tatínek řekl velmi rozšafně: «Zprávy očitých svědků na obrazovce jsou spolehlivější nežli vaše dětská představivost. Jakpak mohou mít hoši pravdu oproti masovým sdělovacím prostředkům? Zbláznili jste se?» - «Asi jo,« řekli kluci a bylo po diskusi. Glas- nost, mysleli si, ale nahlas neřekli nic. Co vyplývá z příběhu, milé děti? Především, to nejlepší, co může člověk zane- 45 [pageend44]chat druhým, je smích. Vzpomeňte sí na to, až budete psát svou poslední vůli. Za druhé, začněte praktikovat jógu, protože nikdy není pozdě k tomu, abyste si začali hrát a bavit se. Naučte se dělat kanadské žertíky, nikdy nevíte, kdy vám přijdou k dobru. A všechny vlády nám provádějí neustále své vlastní kanadské žertíky, jež - přísně důvěrně - nejsou vůbec k smíchu, protože tojsou zatraceně blbý vtipy. A za třetí, jestliže se rozhodnete jít k čertu, můžete skončit v nebi. Toje velmi důležité pro ty dospělé, kteří chtějí do nebe, protože Lucifer na ně bude čekat u bran pekla. Čeká je trest za to, že sami sebe brali vážně a nedovedli se smát. To se ovšem netýká nás, milé děti, protože my se ještě umíme smát a tak jsme na cestě do nebe, i když jsme někdy dost drzé. See you at Saint Peter's Eternal Holiday Inn! Děvčátko a motýl (Miss Terry’s Mystery) Jednou, už je tomu dávno, žilo v malém městě děvčátko, které se jmenovalo Terezka. Děvčátko bylo ve všech ohledech podobné jako všechny holčičky kolem deseti let, ale v jedné věci byla Terezka opravdu jiná. Nemohla snést, když hoši trápili zvířata a zabíjeli ptáky. Nedovedla pochopit, proč lidé zabíjejí jiné živé bytosti; nevěděla ještě, že většina lidí není krutá, aleje pořádně hloupá. Kluci prostě nevědi co dělají, když házejí kameny po ptácích nebo trápí kočky. Jednoho dne Terezka viděla, jak skupina kluků se strefuje do krásného barevného motýla, jenž seděl na zahradním plotě. Volala na kluky a prosila je, aby motýla nezabíjeli, ale ti holku nechtěli poslouchat, znáte to. Terezka běžela ke plotu, aby zachránila motýla, ale na neštěstí ji zasáhla letící cihla, určená motýlu. Když Terezka ležela v nemocnici poblíž okna, byla velice smutná. Bolela ji rána, nemohla si teď hrát s ostatními dětmi a tak se rozplakala. V tom spatřila na okenní římse motýla! Snad ten zachráněný motýl děkoval za svůj život nemocnému děvčátku. Terezka už nebyla sama, měla kamaráda, který létal po pokoji jako by tím říkal: «Děkuji, Terezko, děkuji Ti pěkně.» A Terezka přestala plakat, usmála se a už ani bolest necítila. A zemřela. Šťastná, že zachránila kousek krásy. Její oběť měla smysl. Jenže teď, milé děti, zkazíme tuto pěknou povídku tím, že uplatníme vědecké hledisko. Především to nebyl tentýž motýl, který přišel na návštěvu do nemocníce, protože motýl, kterého Terezka chtěla zachránit, byl zabit další cihlou tak jako tak. A motýl se nemůže nijak dorozumívat s lidmi, ať dělá cokoli, nehledě ani k tomu, že žije jen pár hodin, takže zachránit motýla nemělo žádný smysl. To přece víte z výuky biologie, jestli se moc neulejváte. Jenže si nedejte od paní učitelky namluvit, že vědci všechno vědí, protože všechno je jinak, a já vám řeknu, jak toje doopravdy. Terezka neumřela. Změnila jen svou jevovou podobu. Stala se sama motýlem a uletěla, nechávajíce za sebou své lidské tělo. Jak je todle možný? Vysvětlíme si to starou hádankou. Moudrý muž jednou snil, že byl motýlem, ale když se probudil, tak viděl, že je člověkem, ne motýlem. Jenže byl také filosofem a tak položil rozhodující otázku; Je člověkem, kterému se zdálo, že je motýlem, anebo je motýlem, kterému se teď zdá, že je člověkem? Coje skutečnost? A toje teda problém velikej jak Brno nebo ještě větší. Na tuto otázku jsou možné jen tři základní odpovědi. Především můžete praštit pěstí do stolu a říci, že skutečnost je skutečnost a sen je sen a basta, šlus, utrum. Děvčata jsou děvčata a hmyzje hmyz, nepleťte to dohromady, zmatkáři. Vědecky řečeno, s Aristotelem, A je A a A se nerovná B, čili A = A - B. Druhá možná odpo- 46 [pageend45]věd’ se zakládá na víře, že skutečné se stane snem a sen se může uskutečnit, cožje dialektický postoj, jestliže krásný motýl existoval dříve jako šeredá ponrava, pročpak by se děvčátko nemohlo stát motýlem - něčím jiným nežli právě je? Kdybych byl obscénní, tak bych citoval Hegelovu formuli A = A = B, ale já takových vulgárností nepoužívám. Konečně můžete odpovědět, že není rozdílu mezi skutečným a sněným bytím, takže sama otázka je nesmyslná. Co trvá jejen proud času plynutí nicoty. Podle tohoto zen-buddhistického názoru A = A = 0, čili nicota je trvale neměná. V tomto případě se tedy nemáte strachovat ani o umírající děvčátko, ani o krásu živého motýla, protože my sami jsme jen nuly na dovolené v bytí. Tyto spekulace jsou ovšem jen pro paní učitelku a pro dospělé, kteří váhají mezi Aristotelem, Hegelem a Buddhou. Co máme dělat my, děti? Poslouchejte, já vám to řeknu. Předně, až příště uvidíte motýla, zeptejte se ho, zdaje skutečný nebo zdaje to Terezka, která si hraje na přestrojování, na perestrojku jako strejda Gorba. Když vám motýl neodpoví, možná, že motýl sám neví co je zač. Třeba nebyl ve škole, když se to zrovna probíralo. Jenže proto nemusíte toho motýla zabíjet. Vy byste taky neměli rádi učitele s kulometem, který by při zkouškách pálil od boku. A poslední dobrá rada: Jestliže Terezka se mohla stát motýlem, motýl se třeba může stát klukem - a pěkně cihlou prásknout právě tebe, ty malej hajzlíku. Děti, dejte si bacha, jestli se zvířata k nám začnou chovat lidsky, tak jsme v pěkným trablu! VILENICA 89 Vilenica je krasová jeskyně ve Slovinsku a také titul mezinárodní literární ceny, kterou každoročně udílí Družstvo slovinských spisovatelů. Tu letošní dostal brněnský básník Jan Skácel. Udílení ceny se koná v 70ti metrovém podzemí, kam nutno sestoupit pěšmo, a to byl pro Jana Skácela už nemožný výkon. Vlastní obřad udělení ceny proběhl v jeho nepřítomnosti. Musel počkat na povrchu. Vilenicaje také diskusní středisko a letos se diskutovalo hlavně o osudu a možných osudech Střední Evropy, a sice ve stínu nostalgie po Rakousku-Uhersku. Diskutovalo se v Lipici, u Terstu, kde návštěvníci také bydleli. Italské úřady umožnily návštěvníkům z východní Evropy bezvisový vjezd. Zajímavý byl seznam účastníků konference českého a slovenského jazyka: Jan Beneš z USA, Eduard Goldstůcker z Anglie, chartista Ivan Klíma i nedávný slovenský ministr Miroslav Válek. Z Německa Gabriel Laub a Libuše Moníková. Mezi účastníky se objevil též pisálek stalinské éry A. J. Liehm, který ale v seznamu uveden nebyl. Měl prý být ve franzouzské delegaci. Válek se však neobjevil. Za to tam ale byli - vedle Ivana Klímy - ještě «normalizovaní» Slováci Ján Beňo a Ján Buzássy. Četné diskuse probíhaly uvnitř «národních» delegací, aby se zamezilo zbytečnému zatěžování slovinských hostitelů vším tím, co se kdysi odehrálo a čeho všeho se kdo - i z přítomných - dopustil, co ani časem nemůže být smazáno. Obecný motiv už byl uveden: To Rakousko-Uhersko opravdu ve Střední Evropě chybí. Škoda, že nedokázalo své národnostní rozpory vyřešit tak jako třeba Norové se Švédy nebo Švýcaři ve svém státě. Z toho by se mohli a měli i dnes poučit Srbové se Slovinci, Chorvaty a Albánci stejně jako i Rusové s Balty či Kavkazany, též Rumuni s Maďary atd. Takže nás to všechno ještě čeká. JBS. 47 [pageend46]Z INFORMACÍ O CÍRKVI: K VYUČOVÁNÍ NÁBOŽENSTVÍ Horkou jehlou byly zřejmě na přelomu května a června «spíchnuty» ministerstvem kultury nové směrnice pro vyučování náboženství, přesně řečeno jen doplněk, úprava směrnic stávajících. Sama změna je vcelku nepatrná: počet hodin výuky už není určován počtem žáků, je tedy jedna hodina v týdnu v každém případě, těžko pochopitelná úměra «čím méně žáků, tím méně hodin do měsíce» je odstraněna. Přihlášky se dávají na faru, ne na ředitelství školy, ale fara je nakonec přes církevního tajemníka a ONV postoupí tamtéž. Shrnuto: úprava spíše kosmetická než podstatná. Mnohem zajímavější byla ale pozornost, kterou celá věc vzbudila. Reakce uvnitř církve byly nejen někdy překvapivě emotivní, ale značně disparátní a hlavně mnohdy míjející jádro věci. Jak se reagovalo? Někteří křesťané teprve teď objevili, že je možné děti na náboženství přihlásit. 1 někteří kněží prezentovali věc tak, jako by se teď otevřela úplně nová možnost, jako kdyby v minulých letech vyučování náboženství vůbec neexistovalo. Někteří mávli rukou jako už celkem vždy a nade vším. Někteří střízlivě zvážili situaci, a když zjistili, že jejich děti jsou («nouzově», při bohoslužbě slova a pod.) křesťansky vzdělávány tak dobře, že výuka ve škole by sotva mohla být větším přínosem, zůstali u své dosavadní praxe. Jiní vytáhli do boje s hesly «morální povinnost», «vydávat svědectví», «hlásit se o svá práva», «povinnost využít možností» a bojovali samozřejmě s ostatními křesťany. (Nepodařilo se mi dostat uspokojivou odpověď na otázku, proč takto nebojovali už v minulých letech.) V některých farnostech či společenstvích z toho vzniklo nepříjemné rozladění. A někteří kněží řekli, že mají morální zábrany spolupůsobit na novém systému podávání přihlášek - že by se stali vlastně udavači, když postoupí přihlášky na ONV, a tak se od věci distancovali. K doplnění panoramatu je ještě třeba říci, že tam, kde je dětí méně či málo (většinou v Čechách), převažují hlasy požadující učení na farách. Kde je dětí více (Morava) nebo kde fary nejsou volné, zdůrazňuje se nutnost mít k disposici školní prostory. Shrnuto: Lze konstatovat nejednotu v názorech, nejednotu v požadavcích ( má často kořeny v místních okolnostech), občas silnější reminiscence na to, co bylo a co už není, a v drtivé většinězanedbání střízlivé reflexejak současného stavu, tak i požadavků. Není to divné za stavu, kdy v zemi nefunguje biskupská konference a stát «jedná» s církví tak, že jí dá směrnice prakticky bez jakéholiv dohody. Pokusme se zde naznačit několik myšlenek k úvaze. Především je u nás v podvědomí lidí většinou stále zakotvené mínění, že výuka náboženství je především úkolem nějaké instituce - školy, církve, fary..., ne ale rodiny. Familiaris consor- tio a nový CIC (kán. 226 §2, 793 § 1, 13) smýšlí a mluví jinak. Výchova včetně náboženství je striktní právoi povinnost rodičů. Jejich právemje také volit takový způsob výuky náboženství, který považují za nejvhodnější. Povinností duchovního správce a určitým způsobem i celého Božího lidu je jim v tom pomáhat. Už z tohoto je zřejmé, že je třeba změnit a upravit úhel našeho pohledu. Základní otázka totiž zní: Je toto právo a tato povinnost rodičů u nás ze strany státu respektována? Nebo jinak řečeno: Promítá se náboženská svoboda, zakot- 48 [pageend47]vená v Ústavě ČSSR (čl. 32) odpovídajícím způsobem do prostoru výchovy a výuky dětí, do prostoru rodičovské funkce? A zde najdeme největší těžkosti. Tatáž ústava totiž stanoví, že jediná možná (školní) výchova a výuka je v duchu vědeckého světového názoru a marxismu-leninismu, který sám sebe definuje jako ateistický (čl. 16 § 1, čl. 24 §3 Ústavy ČSSR). Vezmeme-li tato slova vážně, potom výuka náboženství ve škole, navíc řízená do jisté míry státními orgány (ONV, církevní tajemník, odbor školství, ředitel školy)je určitým způsobem paradoxem. Navíc celý systém přihlášek (fara-ONV) nerespektuje základní hlediska u nás proklamovaná, že náboženství je soukromou záležitostí občana. Teď ještě pohled z druhé, vnitrocírkevní strany. Položme si otázku: máme vlastně ujasněno (na základě analýzy našich vlastních zkušeností a s přihlédnutím ke zkušenostem v ostatních částech světa), jak má dnes výuka náboženství vypadat? Chceme učit «náboženským postojům», «pravdám víry», «náboženské praxi» - nebo má být to vše shrnuto dp procesu předávání víry? Pokud ano, lze předávat víru (cožjistě zahrnuje i učení ve striktním slova smyslu) jen «přes učitele» - totiž bez zapojení křesťanské obce? Pohled do jiných zemí by nám mohl naznačit, že se v této oblasti někdy zabýváme pouze otázkami včerejška (jak učit, kde učit, z čeho učit) a uniká nám celkový problém dneška: jak žít s dětmi ve víře, jak ji předávat, sdělovat, jak děti včleňovat při jejich růstu do života farnosti, a v neposlední řadě co dělat pro rodiče dětí, aby svému úkolu mohli dstát. Závěrem: K nynější úpravě vyučování náboženství lze říci, že je nedostatečná a z našeho hlediska nevyhovující. Vzhledem k různým podmínkám jak v církvi (počet dětí), tak v městě či vesnici (prostory) je nutné mít možnost pružného řešení co do umístění výuky, rozdělení dětí do oddělení, počtu hodin, náplně atd. Výuka náboženství je integrální součástí života církve podobně jako liturgie, pastorace atd. Stát by tedy pro ni měl v rámci své kompetence vytvářet podmínky, ale do jejího průběhu, tvaru a formy by neměl zasahovat. Toto by mělo být jedině v kompetenci církví samotných, protože doby Josefa II. jsou snad už dávno za námi. Defensor Plody «učitelské» činnosti někdejší «Gottwaldovy mládeže», nyní členů profesorského sboru gymnázia v Broumově Ředitelství gymnázia 22. května 1989 Kostelní nám. Br oumov V sobotu dne 20. května 1989 se konala v Broumově studentská slavnost, při které byli uráženi věřící občané zesměšňováním náboženských symbolů, především zesměšňováním kříže, který je hlavním znamením naší víry. Kolem jedné hodiny výše uvedeného dne se před děkanským kostelem a před gymnáziem shromáždili studenti. Mnozí byli převlečeni do šatů napodobujících obleky duchovních osob. V čele byla skupina asi osmi nebo desíti děvčat, která byla převlečena za řeholní sestry. Jedna z nich nesla kříž jako v čele procesí, s kterým dělala zesměšňující kejkle. Od gymnázia pak vyšel tento průvod na náměstí a procházel městem. Věřící občané byli tímto zesměšňováním náboženských symbolů hluboce dotčeni. Sám jsem se neubránil smutku nad tímto počínáním, kteréhojsem byl osobně svědkem. Domnívám se, že právě řeholní sestry si nejméně zaslouží, aby byly posmívány a parodovány. Většina z nich až do poslední doby obětavě pracovala v domovech 49 [pageend48]důchodců, v sociálních ústavech a u nevyléčitelně nemocných dětí. Za tuto činnost si bezesporu zaslouží úctu a vděčnost občanů bez rozdílu přesvědčení. Ještě politováníhodnější je zesměšňování kříže, který patří k našim svrchovaným náboženským symbolům, protože je to znamení Boží lásky a vykoupení světa skrze Kristovu smrt na kříži. Protestují tedy jménem všech věřících i řeholních sester ze zdejšího charitního domova proti takovémuto urážení náboženského přesvědčení. Vždyť jedním z úkolů pedagogů je vychovávat mladé lidi k základní občanské slušnosti, úctě k přesvědčení druhého člověku a k pokojnému soužití všech vrstev obyvatelstva. To, čeho jsme byli svědky v sobotu 20. května 1989 v Broumově, však tomu nenasvědčuje. Žádám tedy ředitelství gymnázia o náležitou písemnou omluvu, kterou budu tlumočit věřícím, a zároveň žádám, aby se již více neopakovaly podobné, smýšlení věřících hluboce urážející akce. Zároveň to dávám na vědomí nadřízeným organizacím a předpokládám, že dojde k nápravě, aby v budoucnu nebylo narušováno pokojné soužití obyvatel. S pzdravem Norbert Josef Zeman, administrátor děkanství v Broumově Na vědomí: MěstNV Broumov OCT ONV Náchod KCT KNV Hradec Králové Biskupství - Hradec Králové Arcibiskupství pražské - kardinál Tomášek KNIŽNÍ RECENZE JOSEF KOLÁČEK SJ.: «MARTIN STŘEDA» Spisovatel, básník a překladatel Josef Koláček SJ. přispěl k rozhojnění české historické biografie novou, krásnou a ušlechtilou publikací, pojednávající o životě a dílu jezuity rektora Martina ze Středy. Martin Středa (nazývaný v dobové latinsky psané literatuře jako «Stredonius», «Stredanus»), původem ze smíšené česko-slezské rodiny z Hlivice (kde se narodil 11. listopadu 1587), je jedním z živých dokladů pronikavého významu jezuitské provincie «Bohemia» pro dějiny světa v barokním 18. století. Čeští jezuité působili v obrovském akčním radiu mezi východní hranicí Evropy až po Paraguay, a zejména dějiny Střední Evropy jsou bez zhodnocení jejich významu nepochopitelné. Páter Martin Středa náleží svým životem řadě míst naší vlasti (vystudoval v Praze, kde později byl i profesorem rétoriky v Klementinu a theologie na Karlo- Ferdinandově universitě, posléze rektorem Klementinské koleje a také Karolina; Středa působil rovněž v jiných místech české jezuitské provincie - v Klatovech, Litoměřicích a také ve slezské Nise, kde byla tehdy třetí rezidence Tovaryšstva Ježíšova) - rozhodující léta svého života však prožil Martin ze Středy v Brně, kde byl rektorem slavné koleje s noviciátem. A tak Brňák Josef Koláček právem zasazuje děj svého příběhu především do roku 1645, kdy je Brno ohrožováno zjihu 50 [pageend49]vojskem švédského generála LeonardaTorstensona, posíleného navíc oddíly sedmihradského knížete Rákoczyho. Středa v Brně rovněž zemřel, v úřadu provin- ciála, a je pochován v hrobce jezuitského chrámu. Josef Koláček tak pokračuje ve svém systematickém zpracování českých duchovních dějin 18. století. Po cenné studii o Bedřichu Bridelovi dostává nyní český čtenář do ruky další významnou práci, navíc bohatě dokumentovanou dobovým materiálem, přesvědčující už svým faktografickým obsahem o významné roli naší křesťanské spirituality v jednom ze zlomových momentů novodobé evropské historie. Role Martina ze Středy se dá srovnat s významem Jana Potockého pro Vídeň obleženou Turky: vítězství křesťanského ducha v těchto okamžicích vytvořilo základní podmínku pro rozvoj moderní civilizace vůbec. Středa je protějškem prof. jiřího Plachého, který se svou studentskou setninou hájil Prahu, koláček domýšlí tyto makrodějinné horizonty až do těch nejsubtilnějších osobních souvislostí: Martin Středa je pro něho především muž Boží, přinášející svým životem, svým sebeobětováním rozhodující příklad pro své současníky, posilující je v době jejich boje proti barbarské přesile a dovádějící je k vítězství, které lze bez nadsázky označit jako zázračné. Dokumentace Koláčkovy knihy vytváří základní předpoklad k tomu, aby mohlo být uvažováno o kanonizaci Martina Středy. Byla by tím dovedena ke svému pravému významu celá epocha českých dějin, na níž neprávem lpí macu- lum «temna», Bylo by dobré, kdyby se našel historik, který by chtěl obětovat jeden rok tomuto úkolu. Bylo by to dobré už kvůli historické symetrii: Brno je dnes sídlem Ústavu ateizmu - avšak byla by to především záslužná úloha pro objasnění skutečné podoby českých myšlenkových dějin. Karel Mácha (Mnichov) Koláček, Josef: «Martin Středa», vyšlo jako 67. svazek edice «Vigilie» a jako 3. svazek edice «Spe- ranza» (péčí Mons. Dr. Karla Vrány) a 4. svazek edice «Kruhu přátel českého baroka» (řídí Dr. Antonín Kratochvil), Řím-Mnichov 1987, 151 stran. * * * VLADIMÍR DOSTÁL: «ANTONÍN ŠVEHLA» V těchto dnech je ze známé tiskárny Fischer v bavorském Weilheimu expedována obsáhlá monografie Vladimíra Dostála «Antonín Švehla». Jako vydavatel Dostálovy knihy je uveden: Výkonný výbor republikánské strany v exilu, New York 1989. Je to kniha, na kterou jsme dlouho čekali - pro mladou generaci je jméno Antonína Švehly, jedné z nejvýraznějších státnických postav první republiky, neznámou pevninou. Ve slovnících, které dnes vycházejí v Československu, je Švehlovi věnováno pouze několik řádků, charakterizujících Švehlu jako hur- žoasního politika, který od roku 1909 byl předsedou české agrární strany, od roku 1916 jednatelem národního výboru, v první vládě československé republiky zastával místo ministra vnitra a třikrát až do své smrti v roce 1933 byl předsedou vlády Československé republiky. Ani slovo o jeho spolupráci s Tomášem G. Masarykem při vzniku nového státu, ani slovo o jeho doslova lvím podílu na tom, že Československá republika se stala vzorem a ostrovem humanitní, integrální demokracie, nejen ve střední Evropě. Dílo Vladimíra Dostála je první obsáhlou monografií, která vyčerpává a objektivně vykresluje nejen celou státnickou činnost Antonína Švehly, nýbrž na širším 51 [pageend50]pozadí zachycuje založení agrární strany, později zvané «republikánské», která svou vnitrostranickou demokracií a humanitním programem se stala vzorem nejen ostatním zemědělským stranám v zahraničí, nýbrž i demokratickým hnutím v celé Evropě. Pro mladou generaci alespoň pár dat ze Švehlova života: Antonín Švehla pocházel ze starého selského rodu, který vždy cílevědomně pěstoval idee a mravní závazky české národní tradice. Švehla se narodil 15. dubna 1873 v Hostivaři, byl jedním ze 14 dětí Antonína a Marie Švehlových. Jeho otec byl více než 30 let hostivařským starostou a Švehlova matka se dožila 91 let a s velkým pochopením pozorovala politickou i sociální činnost svého desátého syna. Švehla absolvoval nižší české gymnázium v Praze a výšší německé v České Lípě; měl zvláštní nadání pro znalost jazyků. Odborné zemědělské vzdělání získal na hospodářských školách a zemědělských ústavech. V politickém životě projevoval skvělou schopnost organizační, smysl pro reálnou politiku se sociálními aspekty a nechyběl mu nikdy bystrý postřeh pro praktické potřeby mladé republiky. Byl u svých spolupracovníků oblíben a vážen, a Masaryk, jak se dovídáme z Čapkových rozhovorů, měl ve své pracovně Švehlův obraz. Vladimír Dostál rozdělil svou knihu do 25 kapitol, ve kterých střídá růst a boj republikánské strany s profilem Antonína Švehly. Závěrečná 25. kapitola Dostálovy knihy je věnována výlučně Švehlově osobnosti. Ke knize je připojen bohatý rejstřík a orientační aparát a něco kolem 40 obrazových příloh. Monografie VI. Dostála, spolu s drobným sborníkem, vydaným v roce 1973, ve kterém byly přetištěny u příležitosti 100. výročí narozenin A. Švehly úryvky z dnes již historických projevů o Švehlovi od Masaryka, Peroutky, Čapka, Firta, prof. Engliše, Juraje Slávíka a dalších, ukazují nejen velikost státnickou či osobnost A. Švehly, nýbržjsou i dokladem toho, co znamenala pro československou demokracii republikánská strana. Na závěr bych chtěl vzpomenout slov vězně z Dachau, tehdy profesora Karlovy univerzity a pozdějšího arcibiskupa pražského a kardinála římské kurie dr. Josefa Berana, že nepřipuštění republikánské strany bude oslabením dalšího poválečného vývoje. - Dnes si můžeme říci, že to byla slova prorocká. Antonín Kratochvil (Mnichov) Právě vyšlo: ANTONÍN ŠVEHLA Dokumentovaný profil československého státníka. Objednávky vyřizuje autor V. Dostál an adresu: V zámoří: 84-09 60th Road Elmhurst, New York 11373 V Evropě: Tannenstrasse 18 E, D-8014 Neubiberg, BRD Cena knihy: 15.- US $ nebo 27.- DM 52 [pageend51]ZAŠKRTLI JSME Mám strach před takovým liberalismem, nebo lépe, před lidmi, kteří si říkají liberálové a flirtují s radikály, kteří zase flirtují se socialisty, kteří zase flirtují s anarchisty, kteří už neflirtují, ale úzce spolupracují s dynamitem. Samuel Butler * * * Od chvíle, co mě k tomuto velkému muži poutá těsné přátelství, ubírám se světem s větší odvahou a nadějí. Churchillův přípitek Stalinovi * * * Protože i my, přátelé, jsme partyzáni... I my... křesťanští konzervativci, tvoříme, aspoň doufám, mezinárodní stranu; ajestližejí dosud nejsme, chceme se jí stát. Rozdíl mezi Urbanisty (rozuměj: leninisty, marxisty) a námi, nespočívá v tom, že oni jsou internacionalisty a my nacionalisty. Doufám, že ne: národní strana dnes je asi tak důležitá, jako karetní kroužek nebo spolek chovatelů kanárů. Nikoli, rozdíl tkví v tom, že my patříme k straně Boží, zatímco oni k straně satana, knížete tohoto světa. Hermann Borchardt v románě «Spiknutí tesařů» * * * Žádná lidská společnost nevyřešila ještě problém Jak vštěpovat člověku mravnost bez náboženství. Lord Devlin Katolíci v Číně 18. dubna 1989 obklíčilo vesnici Jutang (okres Luantšeng, provincie Hebej) 270 vojenských nákladních aut se zakrytými čísly. Seskákalo z nich na 5000 vojáků v přilbách, v rukou klacky, elektrické obušky, úlomky cihel. Po dvě hodiny nemilosrdně bili místní katolíky a rozmlátili všechen jejich movitý majetek. Dvě děti byly zabity, osmdesát sedm osob bylo těžce zraněno, dvě stě třicet šest osob poraněno, třiatřicet osob bylo odvlečeno neznámo kam. Jedné jeptišce vojáci vyloupli oči. Všechny okolní nemocnice dostaly přísný zákaz ošetřovat raněné. Šlo o katolickou vesnici, jejíž obyvatelé z věrnosti k papeži odmítli se podřídit tzv. čínské vlastenecké církvi. Západní sdělovací prostředky o masakru zatím nepřinesly žádnou zprávu. 53 [pageend52]SOUHRN KOLEKTIVNÍ M OUDROSTI V ČSSR se pod šalebným názvem «Obroda» ustavil Klub za socialistickou přestavbu. Jsou to výlučně komunisté, soudruzi, kteří byli po roce 1968 vyloučeni z KSČ a pak bud' zůstali doma nebojsou dnes co by «reformní» na Západě. Společné mají to, že nyní, po rozsáhlé světové infekci Gorbačovským virusem větří možnost návratu ke svým starým prebendám, které získali částečně už po květnu 1945, ale hlavně pak po únoru 1948 a které jim po srpnu 1968 zabrali ti, co vsadili na lepší kartu. Všimněme si alespoň několika formulací z jejich prohlášení: ... «Zrodila se naděje, že i v naší zemi by mohlo dojít ke společenským změnám, navazujícím jak na pokrokové tradice, tak na dubčekovskou politiku formulovanou v Akčním programu KSČzdubna 1968, jejíž zásadní myšlenky dosud neztratily na své inspirující síle»... (Pozn. red.: Velké naděje! Pro koho ale?) ...«Komunistická strana musí nejen v ekonomice, ale především v politice a ideologii prokázat daleko hlubší a demokratičtější iniciativu, která povede k zásadním systémovým změnám. Není to úloha lehká a neobejde se bez kritické analýzy starého systému i překonané politické linie, bez důsledné obrody samotné strany, jejíž nepřipravenost k reformnímu kursu je zřejmá.»... (Pozn. red. : Dohonit, co se dá!) ... «Proto jsme se rozhodli vytvořit Obrodu - Klub za socialistickou přestavbu - v němž by socialisticky a demokraticky smýšlející občané bez rozdílu stranické příslušnosti našli prostředí ke svobodné výměně názorů na stav a vývoj naší společnosti, na obsah a formy jejích nezbytných přeměn.»... (Pozn. red.: Či-li jen ten, kdo má na štítu socialismus.) **** ...«Obroda se svou socialistickou alternativou přestavby politiky, ekonomiky a kultury chce pomoci... a najít vhodnou koncepci demokratického uspořádání poměrů ve státě, kterou by přijali všichni pokrokově smýšlející občané»... (Pozn. red.: Kupředu, levá...!) ... «Naše veřejnost a zvláště mládež potřebují a chtějí znát světlé a stinné stránky naší historie a nalézat v ní zdroj pravdivého poučení.«... (Pozn. red.: Pravdou rozumněli soudruzi dosud jen tu svoji lež. Náš pomocný návrh: světlá stránka: 28. říjen 1918; stinná stránka: 25. únor 1948!) 54 [pageend53]... «Chápeme přestavbu jako historický i/Ao/,jak soustavně rozšiřovat prostor pro tvořivou aktivitu lidu.»... (Pozn. red.: Snad zase pomoci Národní fronty a Akčních výborů?) ...«Socialismus, který by měl být výsledkem tohoto procesu, bude tak moci úspěšně plnit i své národní a internationální poslání.»... (Pozn. red.: Co může úspěšně plnit něco, co už vlastně zkrachovalo?) Pcrestrojka v SSSR nezabrala, jak by si reformisté a lidé z Obrody přáli. Lenin, když budoval stranu, vytvořil železné zákony předvoje nové společnosti. Vytvořil tedy elitu, která dnes pochopitelně nechce být obětním beránkem. Tito lidé nechtějí, aby se Gorbačov vzdálil od leninských zásad a připravil je ojejich privilegované postavení. Obroda se ve svých formulacích nedistancuje, nýbrž solidarizuje se situací v SSSR, když říká, že přestavbu nelze stavět do protikladu se změnami nového socialistického smýšlení a zkušeností perestrojky, která, jak ji rozumí Gorbačov, je pouhou nezbytnou modernizací, ale rozhodně ne nějakou hlubší změnou. Soudruzi z Obrody považují zřejmě za humanitní dědictví čs. socialismu nespočet procesů, brutalitu režimu, kterému věrně sloužili, přeplněné kriminály, surové bití a mučení vězněných a koncentrační tábory, které nakonec měl v rezervě i sám Dubček. Kolik bylo popravených a umučených? To má být humanitní dědictví československého socialismu? Obroda dále mluví v prohlášení o antistalinské základně obrodného procesu z šedesátých let. Toje také jedno z propagačních klišé, které se zabydlelo. Antista- linskou část tvořilo totiž «Pražské jaro», které chtělo svobodu našim národům, chtělo nezávislost, parlamentní pluralismus. Za to však reformní část obrodného procesu vycházela z akčního programu strany z dubna 1968, který neměl s anti- stalinismem nic společného. Tento akční program zaručoval i nadále vedoucí úlohu strany ve společnosti, přesně tak, jak to stanovil Lenin, který používal teror jako byrokratický prostředek k ovládnutí mas. Není náhodou, že ÚV KSČ, který ignoruje a potírá jakoukoliv nekomunistic- kou, demokratickou opozici, se 18.5. 1989 sešel k «jednání» právě se členy výboru Obrody, čili soudruzi jen mezi sebou, na téma «Jak na to?». A není též náhodou, že stalinista Jiří Hájek dostal od KSČ povolení zúčastnit se letošního říjnového sjezdu rakouských socialistů (SPÓ) ve Štýrském Hradci a promluvit tam, zatímco Václav Havel, nekomunista, nesměl v téže době navštívit mezinárodní Knižní veletrh ve Frankfurtu a převzít tam osobně svoji literární cenu. Musel ho zastoupit švýcarský herec a režisér Maximilian Schell.Takovou sprosťárnu, co letos sehráli v Praze s Havlem, si dnes už nedovolí ani KGB. Obroda je nepochybně v opozici proti nynějším představitelům KSČ. Není však v žádném případě v opozici proti straně samé a komunismu vůbec. Bývalým členům KSČ v Obrodě nejde o nic jiného, než o to, aby byli dobře připraveni, aby náhodou nepropásli okamžik převzetí moci. Kdyby se jim to skutečně podařilo, pak by byl komunismus v Československu zajištěn na dalších několik desítek let. 55 [pageend54]Z DO PISŮ Z DOMOVA «... avšak doufám, že nevěříš na nějaké „reformní snahy” a na„glasnost”. To vše je velmi dobře vypočítaná propaganda pro doma i zahraničí. Má to pomoci zuboženému hospodářskému stavu a nic víc. Svobodu anebo uvolnění nikoliv. Vždyť kdo poslal vojáky do Arménie, do Gruzínska atd., atd.? Na Západě ( viz návštěva Gorbačova v NSR), na to bohužel letí, ale aby pak jen nebylo pozdě! Viz co píše Pravda o ČSSR a NDR. A srovnej s Rudým právem! ...» «... Stalinismus u nás už oblboval lidi za války. Po 1945 to byloještě daleko horší. Řeči o demokracii byly a jsou pouhou propagandou. Stejně tomu je u nás i s dnešní Gorbačománií, Perestrojkou či Glasností. Po našich zkušenostech v údobí 50 let je velmi obtížné někomu věřit. U nás pak nejsou nejmenší známky nějaké změny. Vytrubování tzv. reformních komunistů jak u nás, tak i těch daleko prohnanějších v exilu, jsou pouhé žvásty a boj zajejich koryto. Chtějí jen zase dostat moc a pak to pojede jako v padesátých letech. To je jejich „Obroda” ... «...A teď k tomu svatořečení v Římě: nejprve odmítla naše vláda návštěvu sv. Otce, který byl ochoten prohlásit blahosl. Anežku českou za svátou v Praze. Jako „těšínské jablíčko” nabídli „velkorysé” povolování cest do Říma k svatořečení. Chytráčci komunisté, perfidní jako vždy. Zájezd sice organizuje konsistoř, můžeš se přihlásit na své faře, ale „ujímá” se toho Čedok, přes ten to musí jít, a cena pro 1 osobu je ca. 12 000 Kčs! To představuje čtyřměsíční plat. Tedy absolutně nemožné. Říká se tu, že se na Západě na nás vybírá. Mají prý být vypraveny dva vlaky, v nichž se též spí. Pobyt je pětidenní, z toho tři dny ve vlaku. Pakliže ty dva zvláštní vlaky vůbec pojedou, budou asi prázdné. Kdo si to může u nás dovolit, zejména my, katolíci? Leda nějací šmelináři, ale ti rozhodně nemají zájem na naší nové světici nebo na papeži. Nejvýše na nočním životě v Římě, na což je ale za takový obnos doba příliš krátká. Budeme tedy v duchu s vámi všemi v Římě a posilovat se vzájemnou modlitbou ...» 56 [pageend55][pageend56]NOVÉ OBZORY ČASOPIS PRO ČESKOU NÁRODNÍ A DUCHOVNÍ OBNOVU Vydává a řídí redakční kruh za vedení Mikuláše Lobkowicze Na přípravě tohoto čísla se podíleli všichni členové redakční rady Odpovědný vydavatel: Felix Uhl Redakce a administrace: Nové obzory, Postfach 335, CH - 9016 ST. GALLEN Články, kresby a reprodukce © NOVÉ OBZORY St. Gallen 1989 Nevyžádané rukopisy se nevracejí. Redakce si vyhražuje právo zkracovat a upravovat texty. Podepsané články nevyjadřují nezbytně názor a postoj redakce. Předplatné na 4 čísla i s poštovným: 45.- sFr. mezinárodní poštovní poukázkou an: ST.-GALLISCHE KANTONALBANK, ST. GALLEN-NEUDORF Konto Nr. 55/003.100-09 nebo na adresu administrace. Čtenáři v Československu dostávají časopis zdarma. EXIL SOBĚ: NEČTĚTE NA DLUH! DOKÁŽEME SI UDRŽET ČASOPIS BEZ CIZÍCH VLIVŮ? ANO, JESTLIŽE I VY PŘISPĚJETE NA TISKOVÝ FOND A POMŮŽETE N O V É O B Z O R Y ROZŠIŘOVAT JEN NEZÁVISLÝ ČASOPIS MŮŽE ŘÍKAT PLNOU PRAVDU NEZAPOMEŇTE VČAS OBNOVIT SVÉ PŘEDPLATNÉ! [pageend57]NOUVEAUX HORIZONS REVUE POUR LE RENOUVEAU NATIONAL ET SPIRITUEL TCHÈQUE ANNÉE 1989 Publié par le Comité de Rédaction Éditeur: Dr. Félix Uhl Rédaction et Administration: BP 335, CH - 9016 ST. GALLEN, Suisse NEW HORIZONS REVIEW FOR THE CZECH NATIONAL AND SPIRITUAL RENEVAL YEAR 1989 Published by Editorial Bord Responsible Editor: Dr. Felix Uhl Redaction and Administration: BP 335, CH - 9016 ST. GALLEN, Switzerland NEUE HORIZONTE ZEITSCHRIFT FÜR TSCHECHISCHE NATIONALE UND GEISTIGE ERNEUERUNG JAHRGANG 1989 Herausgegeben vom Redaktionskreis Verantwortlicher Herausgeber: Dr. Felix Uhl Redaktion und Administration: Postfach 335, CH - 9016 ST. GALLEN, Schweiz [pageend58]