SEVERSKÉ LISTY Sever: Zástupce švédského námořnictva přiznal, že narušování švédských vod "neznámými" ponorkami pokračuje se stejnou intenzitou, pouze údaje o incidentech nejsou ve stejné míře jako dříve dávány k dispozici sdělovacím prostředkům. Při manévrech na východním pobřeží,koncem září a začátkem října, byla pozorována neznámá ponorka při dvou příležitostech v oblasti Bráviku. Začátkem listopadu narazilo u Vásterviku plavidlo pobřežní stráže na neznámý předmět pod vodou. Nárazem došlo k zničení jedné z hnacích vrtulí a poškození motoru. Případ je vyšetřován a odborníci se domnívají, že s největší pravděpodobností došlo ke srážce s miniponorkou. Několik hodin před kolisí projela v témže místě sovětská nákladní loú "Kapitán Manasjev" s nákladem řeziva. Sovětský kapitán velmi spěchal s vyložením nákladu a ihned po vyložení nařídil švédským dělníkům o- pustit lo3 a nedovolil ani obvyklé uklizení paluby od kůry a nařídil okamžité odplutí. V souvislosti s incidenty je na místě připomenout ne příliš dávné cynické prohlášení zahraničně-politického mluvčího SSSR Arbatowa, člena Palmeho Mírové komise: "Švédi jsou naivní, když věří, že jejich neutrální politika a jejich ostré protesty mohou SSSR zabránit v nasazování ponorek ve švédských teritoriálních vodách". ------ Proti šéfredaktorům obou večerníků Aftonbladet a Expressen bylo zavedeno trestní řízení pro "nedovolené zveřejnění tajných vojenských údajů". V souvislosti s ponorkovým incidentem u Sundsvallu, v květnu t.r., večerníky zveřejnily podrobnou mapu, na které byla vyznačena švédská obranná opatření. ------ Finský parlament schválil prodloužení finsko- sovětské smlouvy o přátelství, spolupráci a vzájemné pomoci o dalších dvacet let, t.j. do roku 2003. ------ Švédská vláda hodlá poskytnout další pomoc marxistické vládě v Nicaragui, jejíž potíže rostou, zejména po zdařilé sabotáži vůči skladům oleje, jejímž přímým důsledkem bylo zavedení přídělového systému na paliva a elektřinu. ------ Polští celníci zadrželi dva Švédy, kteří se v minibusu pokusili do Polska propašovat mezi opotřebeným šatstvem zakázané knihy a rozmnožovací stroje. ------ Odborníci na data doporučili vládě , aby byl zastaven Fobalt, návrh ústřední statistické centrály na sčítání lidu a bytového fondu v roce 1985. Podle Fobaltu měla být osobní data shromážděna na základě převzetí dat z řady již existujících, datory zpracovaných osobních registrů. Z našeho hlediska je zvláště zajímavé, že na datech je také původní občanství a podle stávajících předpisů lze legálně koupit adresy všech bývalých Čechoslováků, Poláků, atd. Údaje prodává berní úřad.------ Goteborgs Handels- och sjofartstidning vzpomněl 28. října úvodníkem Jarmily Kalendové 65. výročí vzniku Československé republiky. Úvodník končí slovy, že česká otázka je, nejen podle slov T.G.Masaryka, ale i podle zkušeností malých národů, otázkou světovou. Handelstidning jsou nekompromisně protikomunistické noviny, tak vzácně,jako za války byly protifašistickými. Bohužel zápasí s ekonomickými potížemi a z deníku už musely slevit na týdeník. Dalšími důsledně protikomunistickými novinami je měsíčník Contra. Nutno jej ale objednat přímo u vydavatele, ve Stáncích není k dostání. ------ Pavla Kohouta "Nápady svaté Kláry" vyšly švédsky v nakladatelství CDeckelberghs 11/83 BOX 56, S—59700 ÄTVIDABERG, SVERIGE, POSTGIRO: 664121-1 [pageend1]- 2 - pod názvem "Den helliga Klaras infall". V nakladatelství Norstedts vyšla v říjnu básnická sbírka Per Odenstena "Václav Havel a mlčení" /V. Havel och Tystnaden/. Sbírka je fiktivním deníkem z vězení, vychází z četby Havlovy eseje "Moc bezmocných", jeho her uvedených švédským rozhlasem a televizí, z citátů V. Havla s Antoinem Spirem po návratu z vězení na jaře tohoto roku. Havel je Odenstenovi symbolem člověka nepokořitelného, nepokřivitelného, s hlubokou vírou v to nejpodstatnější v člověku co nelze ani násilím, ani mocí definitivně umlčet. UTAN TILLSTÄND FRÄN PRAG /Bez povolení z Prahy/ je název galapředstavení, které uvede v pondělí 28. listopadu Velká scéna Městského divadla ve Stockholmu. V první části představení bude uvedena světová premiéra hry Václava Havla "Chyba". Je to Havlova první hra napsaná po příchodu z vězení a psaná přímo pro toto představení. Současně bude uvedena i švédská premiéra hry Samuela Becketta "Katastrofa", napsaná pro Václava Havla. V druhé části večera vystoupí novinář a signatář Charty 77, Karel Kyncl a vzpomene m.j. 336. výročí Westfálského míru, kdy došlo k normalizaci vztahů mezi Čechy a Švédy. Ze švédských umělců vystoupí m.j. Ernst Hugo Járegard, Kramer ba- lett, Tommy Korberg, Káby Laretei, Lena Granhagen, Jan Olof Strandberg a další. Režii má Stefan Bohm, konferuje Tomas Bolme. Organizátorem večera je Nadace Charty 77, Výbor 21. srpna a Pria Proteater pod záštitou Švédského Penklubu. Celý výtěžek jde nezkráceně ve prospěch Nadace Charty 77 na podporu lidí v Československu režimem pronásledovaných. ---- V nakladatelství Askelin och Hágglund vychází v těchto dnech kniha Karla a Ivana Kyncla "Efter váren kommer vinter". Kniha obsahuje na 140 Ivanových fotografií z Prahy, doprovázených Karlovým textem. Svobodný svět: Invaze USA a karibských spojenců na Grenadu prokázala, že budování ostrova jako vojenské základny pro komunistickou invazi do sousedních států dosáhlo vyššího stadia než se původně předpokládalo. Americká zpravodajská služba zajistila spoustu tajného materiálu. Nadšení obyvatelstva nad americkým zásahem je v příkrém rozporu s pokryteckým postojem západní levice, která srovnává americký zásah v Grenadě se sovětským zásahem v Afganistánu. Sovětští diplomaté, kteří byli evakuováni z Grenady se pokusili propašovat na palubu amerického letadla, které je odváželoz 38 automatických pušek AK-47 a 300 zásobníků. Američané zbraně zabavili a čin sovětských diplomatů prohlásili za neslučitelný s jejich diplomatickým statusem. ------ Manželka A. Solženicyna prohlásila, že spravovatelé Solženicynova fondu v SSSR byli v poslední době znovu vystaveni zvýšenému teroru. Jako poslední příklad uvedla Sergeje Chodorovského, který byl ve vězení zbit a utrpěl frakturu lebky. ------ Americký atomový fysik, profesor Edward Teller, zahájil kampaň s cílem, aby SSSR propustil 269 politických vězňů, jako částečné odčinění sestřelu korejského civilního letadla, které si vyžádalo stejný počet obětí. ------ Polský režisér Andrzej Wajda, který v Polsku nesmí natáčet, je tvůrcem nového francouzsko-polského filmu "Danton" z prostředí francouzské revoluce. Film, který je svou tématikou stále aktuální, ukazuje jak teror je vždy zradou ideálů, které držitelé moci tvrdí obhajovat.---- V USA byl pro špionáž zatčen James Harper. Za odměnu 250 000 dolarů předal polskému a- gentovi velmi přísně tajné údaje o americké obraně, které byly dále předány sovětské KGB. Údaje byly tak důležitého charakteru, že Andropov osobně polskému agentovi gratuloval. Podle odborníků způsobil tento čin americké obraně velmi vážné škody. ------ Ve svém projevu ve Vídni 22. září prohlásil vicepresident USA George Bush, že v rámci států Varšavského paktu Bulharsko a Československo mají nejuzavřenější společenský systém a provozují nejútočnější zahraniční politiku. Pravil, že USA budou podporovat spolupráci s těmi východoevropskými zeměmi, které budou mít nezávislejší zahraniční politiku jako Maďarsko a Rumunsko. Čs. sdělovací prostředky napadly Bushův projev a obvinily ho, že chce vrazit klín mezi jednotlivé státy Varšavského paktu. — Je smutnou skutečností, že dnešní Československo je stavěno na roveň s Bulharskem, které je často označováno za šestnáctou sovětskou republiku. Z okupovaného Československa: Pražská dezinformační služba udělala další podvrh. Dopis dr. Josefa Zvěřiny ing Janků, který má na starosti církve v ČSSR, vydávala za dopis kardinála Tomáška. Podvrh zapadá do akcí proti církvi a dr. Zvěřina vydal nyní prohlášení, ve kterém konstatuje, že aféra byla uměle vyvolána zřejmě s cíli: a/ vyhnout se palčivým otázkám, které byly v dopise, nechuč na ně odpovědět, odmítnutí nabízené ruky k tvorbě duchovních hodnot v našem národě, b/ zdiskreditovat osobu kardinála Tomáška c/ vytvořit konfliktní situaci mezi jím a kardinálem, mezi jím a vládnoucími orgány. ------ Podle časopisu Socialistická zákonnost č. 7/83 dochází k vážnější formě zneužívání drog u 400 000 osob, z nichž velký počet je v nejnižší věkové kategorii , t.j. pod 20 let. ------ ČSSR sníží obsah kysličníku siřičitého v exhalátech elektráren, ohrožujících lesy a vegetaci v západoněmeckých pohraničních oblastech -. ale jen v případě nepříznivých klimatických podmínek. Když tedy bude foukat na západ, bude se topit hodnotnějším uhlím Když se vítr otočí, tak se bude dál spalovat hnědouhelný odpad; pro vlastní oby- [pageend2]- 3 - Podmaněný svět: Předseda sovětské vlády Nikolaj Tichonov oznámil svým kolegům z va- salských zemí, že S3SR v budoucnu jim bude dodávat jen tolik oleje, přírodního plynu a surovin, kolik budou schopni zaplatit v hotových průmyslových výrobcích. Satelitní státy jsou vůči SSSR silně zadluženy, protože SSSR zvýšil ceny ropy a plynu a jejich export a valutová reserva nestačí na krytí nákladů. Tichonov naléhá na zvýšení výrobků těžkého průmyslu a naléhá, aby tyto státy zmenšily svoji závislost na technologii ze Západu.---- Oficiální oslavy 65.výročí polské nezávislosti se rychle přeměnily v demonstrace pro Solidaritu a Lecha Walesu. Ve Waršavě demonstrovalo na 15 000, v Krakově na 7 000 osob. K demonstracím došlo i v dalších městech, které byly největší od návštěvy papeže v červnu t.r. Ve Varšavě zasáhla policie proti demonstrantům obušky a vodními kanóny. ------ Od 1. listopadu byl v Polsku zaveden přídělový systém na tuky. ------ Polská vláda zveřejnila návrh na zvýšení cen potravin od 1. ledna příštího roku. Základní potraviny mají být zdraženy o 10 až 20 %, ostatní až o 70%. Obyvatelstvo se má k návrhu vyjádřit, prostředníkem mají být vládou nově zřizované odbory. Ilegální vedení Solidarity vyzývá obyvatelstvo , aby na protest proti připravovanému zvýšení přerušilo práci. ------ Za organizování stávek byli odsouzeni na 3 a 2 roky vězení Jaroslav Svitek a Stanislaw Jaroš. ------ Polská vláda nabídla politickým vězňům z vedení Solidarity a KOR, že upustí od inscenování soudního procesu, jestliže oni opustí zemi. Všech jedenáct vězňů, kterých se nabídka týkala, odmítlo. ------ Otec Henryk Jankowski, zpovědník Lecha Walesy, byl znovu volán k výslechu na státní prokuraturu. Proviněním má být zneužití náboženské svobody. ------ Lech Walesa řekl zástupcům norského tisku, že není možné, aby přijel do Osla převzít Nobelovu cenu míru pokud jeho přátelé jsou v Polsku vězněni. Není zatím známo, zda Walesova žena Danuta přijede převzít cenu dne 10. prosince. ------ V Sýrii je t.č. 7 000 sovětských důstojníků a 5 000 vojenských odborníků. Od počátku t.r. obdržela Sýrie od SSSR zbraně v ceně 2,5 miliard dolarů, mezi nimi i rakety SS 21, které mohou být opatřeny jadernými hlavicemi. ------ Pohraničníci přebíhají nejen z DDR do NSR, ale také z Kuby na americkou základnu Guantanámo. 7.října přeběhl, jako třetí v tomto roce, kubánský voják Trelles. Při kubánských bezpečnostních opatřeních je to výkon zvláště obtížný. ------ V Číně v poslední době dochází k masovým popravám zločinců. Je podezření, že mezi popravenými jsou i četní političtí vězni. Švédský ministr zahraničí L. Bodstrom při své návštěvě Pekingu proti popravám protestoval a označil je za barbarské. Dostalo se mu odpovědi, že Čína a švédsko mají jiné společenské systémy a jiné stupně hodnocení. ------ Materiály ukořistěné v Grenadě dokazují m.j. i podvratnou roli dnešní Nicaragui, která zřejmě nyní ztrácí i některé ze svých dosavadních přátelů jako Francii a Španělsko, když se prokázalo, že mezinárodní teroristé, mezi nimi i členové PLO a baskické organizace ETA dostávají v Nicarague teroristický výcvik. ------ V Nicaragui se v poslední době zvýšilo napětí mezi církví a režimem. Důvodem je nový zákon, podle kterého se v říjnu museli přihlásit k vojenským odvodům všichni mladí muži mezi 17 až 22 roky. Část jich má narukovat již v lednu. Katolická církev se proti novému zákonu silně postavila a žádala uznání alternativní možnosti pro ty, kteří nechtějí sloužit se zbraní v ruce. Dva kněží, jeden z Costa Ricy a jeden ze Španělska, byli vypovězeni ze země. Svaté mše jsou rušeny . To od návštěvy papeže náleží k reportoáru sandinistů, pouze v poslední době se jejich řádění stupňuje. V Manague byl biskup Msgr. Bosco Vivas vyvlečen z kostela sv. Judy a zbit. Na represálie odpověděla církev vyhlášením "Dne smutku, hladu a modliteb", který vedl k přiostření situace mezi církví a sandinisty. ------ Další konvoj více než padesáti sovětských lodí naložených zásobami pro desetitisíce lidí východní a seve- vatele to musí stačit.------ Charta 77 napsala dopis ggi. Jaruzelskému, ve kterém protestuje proti připravovanému politickému procesu s členy bývalého KOR. ------ Patnáct signatářů Charty 77, mezi nimi Václav Havel, dr. Václav Benda, dr. J. Hájek byli předvoláni na policii, kde se jim dostalo varování, aby se nemíchali do otázek rozmístění střel, atd. Mohli by být obviněni z podvratné činnosti.------ Dr. Josef Danisz, známý jako odvážný obhájce politicky pronásledovaných občanů např. Jiřího Gruši, Václava Havla, dr. Jaroslava Šavrdy a dalších, byl zatčen a obviněn z trestního činu pohlavního zneužití. V udané době byl dr. Danisz s rodinou na dovolené v Přerově, 300 km od označeného místa činu. Když 4 svědkové nezvratně prokázali tuto skutečnost, byl dr. Danisz z vazby propuštěn, ale trestní stíhání zastaveno nebylo. Je to již druhý pokus zdiskreditovat dr. Danisze na základě obvinění z hrubých kriminálních deliktů. ------ Další dva židovské hřbitovy mají být zlikvidovány. Jedná se o hřbitovy v Lipníku nad Bečvou a v Bánovcích nad Bedravou. Pohřbívalo se na nich v létech 1580 - 1928. ------ Armáda má potíže s náborem důstojníků. Stále méně mladých lidí má zájem o toto povolání. ------ Přizpůsobení se velkému sovětskému vzoru je stále patrnější. Od příštího roku mají být zrušeny dosavadní devítiletky a po sovětském vzoru zavedeny desetiletky. ------ Co znamená KSČ? Konec srandy, Čecháčkové! [pageend3]- 4 - rovýchodní Sibiře, kteří jsou vystaveni velmi těžké zásobovací situaci uvízl v ledových masách Ledového moře. Mezi loděmi jsou i dva ledoborce. Přesný počet lodí nebyl nikdy specifikován a úřady přiznaly, že několik z nich je vážně poškozeno. ------ Průměrný věk obyvatelstva SSSR za posledních 15 let prudce poklesl. Muži se v roce 1965 dožívali 66,2 let v roce 1980 61,9 let průměrného věku. Vývoj pokračuje tak hrozivě, že SSSR přestal tyto údaje zveřejňovat. Podobná tendence je i v ostatních zemích komunistického bloku, kde celé zdravotnictví se dostalo do vážné krize. Československo, které mělo kdysi vysokou úroveň, je nyní ve zdravotnictví za Španělskem, Portugalskem i řadou asijských zemí. ------ 15. září došlo v blízkosti Lvova, SSSR, k protržení hráze, která zadržovala odpadní vody z blízké chemické továrny. Nádrž obsahovala 4 a % milionu krychlových metrů odpadní vody se silným obsahem žíravé, draselné soli.Po protržení nádrže, voda zaplavila obrovské území té nejúrodnější půdy, kterou SSSR má a dvěma menšími přítoky se vlila do řeky Dněstr, dosud známé jako jedna z nejčistších řek. Sůl usmrtila na 2 200 tun ryb a znečistila Dněstr v délce 500 km, až do jeho ústí do Černého moře. Oděsa a Kišiněv byly úplně bez pitné vody. Nelze zatím odhadnout jak dlouhou dobu potrvá, než budou překonány následky této obrovské katastrofy, jedné z největších v moderní době. ------ Podle úředních sovětských statistik je v SSSR o 17,600 000 žen více než mužů a ročně se narodí 500 000 nemanželských dětí, t.j. 20 % všech novorozeňat. ------ Dohady o nástupci Andropovova nabyly na intenzitě poté, co se neobjevil na tribuně při oslavách 66 výročí bolševické revoluce a po odřeknutí státní návštěvy v Bulharsku. Rok Andropovovy vlády prokázal, že předpovědi optimistů o nástupu liberánější éry se nesplnily. Předpověň vzrůstu národního produktu na rok 1983 je 3,2 %, nejnižší číslo od roku 1929. Reformy se omezily na bezvýznamné kosmetické úpravy. Obyvatelstvo je vyzýváno k zvýšení produktivity, tvrdší disciplině, je zaváděn systém ještě tvrdší kontroly, ale to národní ekonomiku zachránit nemůže. Proti osobám kritizujícím jakýmkoliv způsobem sovětský systém se postupuje tvrději než dříve, tak např. Helsinské výbory byly prakticky zlikvidovány. Vojáci a mezi nimi hlavně zástupci tvrdého kurzu, jako např. gen. Ogarkov, získali více vlivu. Na armádu se spotřebuje přímo asi 16°ó BNP, přičemž jeho další velká část jde na vojenské výdaje nepřímo. Na 60% veškerého průmyslu je pod vojenskou kontrolou. Sovětský tisk začíná připravovat občany na horší časy a nutnost osobních obětí a svádí to samozřejmě na mezinárodní napětí způsobené americkými imperialisty. Jako příklad je otisknutí článku šéfredaktora Rudého Práva Zbyňka Hořeního, který Pravda převzala. Zbyněk Hoření v něm vzpomíná roku 1938, kdy se národ připravoval na válku a tvořil různé fondy na posílení obrany. Článek je založen na dopisu čtenáře, který vyzývá k založení podobného fondu, který by měl u- možnit urychlenou instalaci "obranných" nových raket na území ČSSR a NDR! ------ Porucha donutila moderní atomovou sovětskou ponorku vynořit se na hladinu Atlantiku 500 námořních mil od pobřeží Jižní Karoliny. Hnací vrtule ponorky se zřejmě zapletla do lana bóje na které bylo upevněno americké zařízení na sledování cizích ponorek. Toto vysoce tajné americké zařízení se nikdy nenašlo a zřejmě se dostalo Sovětům do rukou, když bylo spolu s ponorkou vzato do vleku a odtaženo na Kubu. ------ KGB šéf, Viktor M. Chebrikov byl jmenován armádním generálem. ------ Kubánský rozhlas oznámil, že se na Kubě připravuje výcvikové středisko pro vedení chemické války. Jako instruktoři budou pracovat důstojníci a inženýři vycvičení v SSSR. ------ 4.11. znemožnila východoberlínská policie společnou mírovou demonstraci východoněmeckých občanů a "Zelených". Dva západoněmečtí poslanci byli zadrženi a vykázáni do Západního Berlína. ------ Papežova návštěva Rakouska před několika týdny dělala komunistickým sousedům starosti. Český tisk spočítal náklady na 4,6 milionů dolarů a doporučil Rakousku, aby místo na návštěvu papeže, věnoval tuto částku vídeňským bezdomovcům. V rozhlasovém a televizním projevu pozdravil papež Jan Pavel II. občany porobených zemí v jazyku českém, maňarském, srbochorvatském a polském. Církevní představitelé se sjeli do Rakouska u příležitosti papežovy návštěvy, pouze kardinál František Tomášek nedostal od českých úřadů výjezdní povolení. Recepce pořádané na papežovu počest se neúčastnil sovětský velvyslanec Jefremov, jakož i vyslanci ČSSR a Bulharska. ------ Albánie popravila tři bývalé ministry a jednoho vysokého představitele tajné policie. Všichni byli obžalováni, že byli agenty SSSR, USA a Jugoslávie. Naši ve svobodném světě; V Kodani zemřel po krátké nemoci, ve věku 71 let, bývalý poslanec lidové strany, pan Břetislav Vlk. Skonal 9. listopadu t.r. Pan Vlk strávil, pro své demokratické smýšlení, 14 let v komunistických kriminálech v Československu. V r. 1969 emigroval do Dánska, kde se stal záhy známou a populární osobností mezi československými uprchlíky. Pan Vlk měl mnoho přátel i mimo Dánsko - účastnil se pravidelných setkání Sdružení bývalých politických vězňů, pořádaných ve Švýcarsku; pomáhal aktivně v letním táboře československých dětí v Norsku a byl, od příchodu do exilu, stálým zástupcem "Českého Slova" v Dánsku. Českoslovenští krajané z Kodaně a okolí doprovodili 15. listopadu pana Vlka na poslední cestě. Čest jeho památce! [pageend4]- 5 - 5. listopadu zemřel v Norrkopingu, ve věku 64 let, pan Václav Neuman. Redakce vyjadřuje touto cestou celé rodině upřímnou účast. ------ Výtvarník Ladislav Dryák, Solin- gen, NSR, zvítězil v bohatě obeslané soutěži na plakát, propagující evropskou myšlenku a jednotu, kterou vypsala Evropská rada se sídlem ve Štrasburku. Soutěže se účastnilo mnoho umělců z 21 evropských zemí. Ladislav Dryák pracuje nyní na soše Evropy, která bude zdobit náměstí před budovou Evropského parlamentu ve Štrasburku. ------ československá federální rada byla přijata za člena nedávno utvořené organizace "Resistance International", která buduje na tradicích odporu z druhé světové války. Za největší hrozbu dnešnímu světu považuje sovětský imperializmus a jeho plány na ovládnutí světa. V jejím programu je m.j. aktivně podporovat odbojová hnutí v totalitních zemích. Presidentem RI je Vladimír Bukovskij .------ V USA byla založena nová mezinárodní společnost "Přátelé československé hudby", podporující kulturní a vzdělávací činnost spojenou s československou hudbou. Ve spolupráci s univerzitou v San Diegu a Cs. národní radou americkou uspořádala v říjnu koncert Milušky Šimkové, operní zpěvačky z Austrálie, pod názvem "Písně mé vlasti". Koncert byl velmi úspěšný a M. Šimková pokračovala potom na okružní cestu po USA a Kanadě. V září uspořádali Přátelé čs. hudby koncert mladého českého kytaristy Jiřího Svobody. ------ Zkušenost s čs. cenzurou udělal jeden náš čtenář, když poslal své matce do Prahy-------------- doporučeně knihu Járy Kohouta: Hop sem, hop tam. Matka musela příjem potvrdit, ale místo knihy dostala sdělení od Ředitelství mezinárodní poštovní přepravy s následujícím textern: Sdělujeme Vám, že připojená oošfovní zásilka obsahovala - mimo jiné - tyto neperiodické publikace: Jára Kohout: Hop sem ... 0,300 kg. Dovoz a rozšiřování těchto neperiodických publikací byly zakázány rozhodnutím ministerstva kultury, vydaným na základě § 4 zákona č. 94/1949 Sb. o vydávání a rozšiřování knih, hudebnin a jiných neperiodických publikací. Proto byly zmíněné neperiodické publikace vyloučeny z poštovní přepravy. Věci vyloučené z poštovní přepravy propadají podle § 6 odst. 4 vládního nařízení č. 240/1949 Sb, kterým se provádí poštovní zákon, ve prospěch státu. S pozdravem Světu mír! ... a nečitelný podpis. ------ Jeden z letošních návštěvníků Československa udělal novou, zajímavou zkušenost. Byl totiž v Praze totálně okraden. Zaparkoval auto v Praze - Libni na Primátorské a celá jeho čtyřčlenná rodina šla na návštěvu ke známým. Po návratu zjistili, že zamknuté auto bylo otevřeno, klobouková polička nad zavazadlovým prostorem vymáčknuta a celý obsah kufru i vozu zmizel. Zbylo jim pouze to, co měli na sobě. Ztrátu ohlásili na policejním komisařství v Libni hned po jejím objevení, t.j. asi v 10 hodin dopoledne. Místo snahy najít pachatele,došlo k výslechu a prakticky obvinění, že rodina svoje věci prodala a podvodným způsobem se snaží dostat od čs. úřadů náhradu. Z výslechu byli propuštěni až pozdě večer. Veškerá snaha dostat od čs. policie potvrzení o krádeži potřebné pro švédskou pojišťovnu, vyzněla naprázdno. Rodina dostala pouze potvrzení o nahlášení krádeže pro čs. celníky, které jim bylo na hranicích odebráno. Případ byl pohraničním celníkům již dobře znám, protože auto bylo okamžitě odstaveno a podrobeno neuvěřitelně důkladné prohlídce. Sedadla,opěradla ačalounění dveří byly prohledány roentgenem. Na přívětivost čs. úřadů bude rodina dlouho vzpomínat a příště jedou do Španělska. Sdružení svobodných Čechoslováků v jižním Švédsku pořádá: V sobotu 26.11. v 19. hod. filmové představení v Městské knihovně v Lundu, Bredgatan. Na pořadu film Jiřího Menzla "Báječní muži s klikou", hlavní role Rudolf Hrušínský. Vstupné 15:- V úterý 29.11. v 19,30 v IKC Malmo, Regementsgatan 14, besedu s novinářem Karlem Kynclem. V sobotu 3.12. v 16 hod v sále Sjomansgárden Mikulášskou besídku s nadílkou. Tradiční výstava a prodej exilových knih a gramofonových desek. Vstupné na besídku: dospělí 15:-, děti zdarma. Československý spolek Stockholm pořádá v neděli 4.12. Mikulášskou besídku v rggrhuggt /stanice metra Medborgarplats/, lilia horsa- len. Vystoupí český clown Bimbo. Příjem dárků pro děti 15,30 až 16,00. Vítány jsou všechny české a slovenské děti s rodiči. Členství ve spolku není podmínkou. Vladimír Škutina navštíví znovu Švédsko koncem května a začátkem června 1984. Před- běž-ný-plán-cesty-:-Malmo /Lund/, Linkoping, Stockholm, Västeras, Oslo, Goteborg. Vladimír vystoupí se zcela novým programem. Je-li zájem krajanů o jeho vystoupení ještě v jiných městech, prosíme, aby to bylo redakci Severských listů co nejdříve oznámeno. [pageend5]- 6 - Z dopisů čtenářů Milý pane Stránský, v Severských listech 9/83 jste citoval zprávu ze Svenska Dagbladet, která upozorňuje na nový překlad Čapkovy hry RUR. Samozřejmě je potěšující, že čeští dramatičtí autoři jsou překládáni do švédštiny. Chtěla bych jen upozornit, že informace ve Svenska Dagbladet je nepřesná. RUR se hrálo koncem 70tých let ve Stockholmu v Aréna teáter v překladu Evy Lindekrantz, která také přeložila Čapkovu Bílou nemoc a Matku. Eva Lindekrantz, která také založila agenturu Skandia Regie se už takřka 20 let snaží seznámit švédskou veřejnost s českou dramaturgickou tvorbou (Čapek, Ivan Klíma, Havel, Smoček, Daněk, Horníček, Voskovec a Werich). Její zásluhou se hrály české hry v divadlech v Norsku, Švédsku, Dánsku, v TV a vysílaly se v radiu. Čeští výtvarníci vystavovali v Rorska museet v Goteborgu, Činoherní klub, Pantomina Milana Sládka a Stibora Turby byla snímána švédskou TV ve Stockholmu. Byla bych ráda, kdybyste v Severských listech mohl informovat o záslužné práci Evy Lindekrantz. S pozdravem Marie Radoková VI STÅR FÖR MODE. KVALITET TILL RÄTT PRIS! VARA SKOBUTIKER FINNS I : MALMÖ. LUND. HELSINGBORG. HÄSSLEHOLM.KRISTIANSTAD. GÖTEBORG. MARI EST AD. ESKILSTUNA.ÖREBRO. VÄSTERÅS.AVESTA.UPPSALA. STOCKHOLM Přímo v českém knihkupectví DIALOG, Gutleutstr. 15 D-6000 Frankfurt/M. 1, Vásttyskland, anebo přes Severské listy můžete objednat: Jan Karafiát: Broučci 67:- Česko-švédský slovník 80:- František Háj: Kája Mařík 54:- Švédsko-český slovník 72:- Karel Vaněk: Švejk v ruském zajetí 43,50 Jiří Roubíček: Skandinávská kuchyně /antikvárni/ 27:- A.S.Kana: Dějiny skandinávských zemí 452 str. 63:- (V Československu vydaný překlad z ruštiny). Jde o historický přehled vývoje Švédska, Norska a Dánska od starověku do nejnovější doby. Pokud chcete k vánocům darovat českou knihu a ztratili jste katalog Severských listů, ozvěte se, pošleme Vám nový. Připomínáme, že také vhodným dárkem je LP deska "Písničky roku 1968". Cena 50:- Od firmy Petr Paštrnák ve Vídni lze rovněž přes Severské listy objednat český či slovenský psací stroj Consul. Cena 750:- i s dopravou. Dodávka do vánočních svátků již není možná. K tomuto číslu jsme přiložili pohlednici adresovanou G. Husákovi, protestující proti věznění Jaroslava Javorského a druhou, protestující proti osudu dr. Jaromíra Šavrdy. Prosíme, abyste pohlednice oznámkovali, podepsali a odeslali. Pokud patříte mezi ty opatrné a nechcete lístek podepsat, splňte alespoň svoji lidskou povinnost a lístek nezahoďte, ale postarejte se, aby ho odeslali Vaši švédští přátelé. Akce má svůj význam, nesabotujte ji! Knihy Oprava údaje z minulého čísla: Trilogie K.J.Krušiny Zrod Satanova atomu stojí 70:- a nikoliv 98:- jak bylo mylně uvedeno a cena jednotlivých dílů je 35:- Nabízíme; Antonín Bartoš; Clay Eva volá Londýn. 366 stran 72:- škr. Výtisky podepsány autorem. Kniha je historií naší parašutistické skupiny vysazené v německém týlu na Moravě. Adam a Eva - kalendář 1984 s kresbami Pavla Kantorka 35:- Severské listy dovrší příští měsíc šest let života. K č. 11 je přiložena složenka, kterou můžete zaplatit dobrovolné předplatné na příští rok, nezaplacené staré předplatné, předplatné Reportéra /dříve Magazín/, které činí na rok 1984 škr 125:- a dosud nezaplacené dodané knihy. V případě, že jednou složenkou platíte více plateb nezapomeňte je specifikovat. Předplatné Severských listů zůstává dobrovolné, pro informaci , holé náklady (tisk, papír, porto) na jednoho čtenáře a rok činí cca 40:- Postgiro 97 28 69-2 nebo 66 41 21-1 Baťa [pageend6]