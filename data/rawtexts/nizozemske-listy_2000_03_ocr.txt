UVNITŘ: Odpoledne Listů slovem, obrazem i naopak ! > DNES: DVĚ křížovky © ! V TOMTO ČÍSLE: H.B AM BASOVÁ L.v.DIJK J.HORÁK E.HOROVÁ D.KANNEGIETER J.KANTŮREK L.MALINSKÝ L. PFLIMPFL H.SCHENKOVÁ J.SUCHÝ V.ŠADRAK II. M. v.d.WOUDE Ž.MELICHAROVÁ j.h. NIZOZEMSKÉ LISTY OBČASNÍK ČECHŮ A SLOVÁKŮ V HOLANDSKU ROČNÍK SEDMÝ ČÍSLO 3 2000 [pageend1]Niz o z e ms k é Lis t y Vydává Spolek Čechů a Slováků v Holandsku, Rijnstraat 27, 1823 EA ALKMAAR PŘEDPLATNÉ f 40.- zasílejte laskavě na adresu: STICHTING TSJECHEN EN SLOWAKEN IN NEDERLAND, C. Fabritiuspark 23, 1701 VP HEERHUGOWAARD, Bankovní spojení: POSTBANK 606 53 37 (s označením Předplatné a rok, za který platíte) REDAKČNÍ RADA: Líba van Dijk (vedoucí), Jaroslav Kantůrek, Ladislav Malínský Externí členové: Eva Horová (Praha), Mirek Kabela (zřídka), Dagmar Kannegieter Pokladní: Monika Kaandorp - Váňová Redakce nezodpovídá ani za obsah, ani za gramatickou správnost podepsaných článků, zaslané příspěvky nevrací a vyhrazuje si právo tyto případně redakčně zkrátit, event, upravit. Otištěné články nemusí být vždy shodné s názory redakce. Adresa pro DOPISY, LUŠTÍRNU, INZERCI a AUTORSKÉ PŘÍSPĚVKY: N.L., Sirtemastr. 287, 2513 XL DEN HAAG Toto číslo vychází na sklonku léta 2000 OBSAH: 03 Místo úvodu 04 Pozdrav odpoledni NI. - E.Horová 06 Odpoledne NL - L.Malinský 08 J.Suchý z jiného pohledu - L.Malinský 10 Tenkrát ve Scheveningen - J. Suchý 12 Stalo se v Naardenu - J.Kantůrek 14 650 let města Naarden - M.v.Woude 15 Malé hlubší zamyšlení - L.v.Dijk 17 České centrum informuje - J.Kantůrek 19 Müllerova vila - H.Schenková 21 Zajímavosti z kultury - České centrum 23 Nesnáze časopisu Český dialog L.Malinský 24 Trocha poezie - J.Horák 26 Kavkazské tulipány - L.Pflimpíl 28 Nizozemský turista napaden medvědem - H.Bambasová 30 Okurková sezóna - E.Horová 32 Jan Otto, knihkupec a nakladatel - L.M. 33 Stalo se stane se ... - Různí autoři 38 Víte, že ? - L.M. w 41 Mikropříběh - V.Šadrak II. 42 Euro 2000 zrakem psím - V.Šadrak II. 44 Luštíma, 2x křížovka - L.M. 46 Ottův slovník naučný - Inzerce 47 Zadní strana: Dát nebo nedát? - L.Malinský Příští číslo vyjde k Vánocům 2000 Redakční uzávěrka 20. listopadu 00 [pageend2]MÍSTO ÚVODU V minulém čvrtietí se přihodilo několik události, které svým způsobem ovlivnily toto číslo, někdy příznivě, jindy naopak. Vzhledem k prázdninám, dovoleným a jiným zaneprázdněním by i o nutno uzávěrku tohoto čísla uspíšit, aby se nám všichni předpokládaní autoři, a nakonec i členové redakce, předčasně nerozprchli. / tak jsme se obávali, že v tak zkráceném čase sotva dáme číslo dohromady. Nakonec to dopadlo právě naopak, příspěvků se sešlo dost, až jsme museli odsouvat. Díky tomu dostanete své Listy o něco dříve než plánováno, takže budete mít více času se zamyslet a napsat nám své nápady a přání na příští Odpoledne listů. Minulé "Odpoledne", víceméně pokusné a potěšitelně úspěšné a s plodnými dozvuky, bylo pochopitelně stěžejní událostí, o čemž najdete zprávu uvnitř tohoto čísla. Byly i události méně potěšitelné, převážně z Česka, kde trávila svou dovolenou Líba van Dijk z redakce Listů. Ta při přenášení kočky jakožto ochrany před psem si zcela nečekaně a proti své vůli zlomila nohu v bérci, takže se vrátí s několika šrouby navíc a bez úvodníku. A konečně další zpráva původem z Prahy, že se měsíčník Český dialog ocitá v nesnázích a jeho další vycházeníje silně ohroženo, to tom delší úvaha uvnitř listu. Příští číslo Listů vyjde před Vánocemi, jako vždy, a krom svátečního obsahu přinese i vyzývavé složenky k úhradě předplatného na příští rok 2001, tedy na skutečný první rok nového tisíciletí. Věříme, že i Vy nám pro příštích tisíc let zůstanete věrni a my se budeme snažit Vás ještě více uspokojit. A nakonec ještě prosbu, napište nám své diskusní příspěvky z odpoledne, ať již proslovené (Milan Kocourek, Pavel Šorm), nebo pro krátkost času pouze zamýšlené (večeře apod.), váš úsudek o červnové schůzce se Semaforem, a vůbec o Listech, pro i proti. Věřte, že Vaše názory nám nejen pomohou Listy vylepšit, ale dodají i občas nutné povzbuzení. Děkujeme Vám Za redakci Srpen 2000 [pageend3]POZDRAV ODPOLEDNI NIZOZEMSKÝCH LISTŮ EVA HOROVÁ Nevím, v jakém počtu jste se nakonec sešli, ale i kdyby to byla jen hrstka, je to dobře a děkuji Vám, že jste přišli. Jsem moc ráda, že se stále najdou ti, kterým stojí za to vážit často dlouhou cestu, aby se sešli s krajany k více méně nezávaznému popovídání. Když mne Babča Malínský požádal o příspěvek, hned jsem souhlasila, ovšem pak se dostavilo zaváhání. Propánajána, o čem mám povídat? Tak jsem si položila několik řečnických otázek: Otázka číslo 1. Komu se tento můj výtvor bude předčítat? Odpověď: krajanům, lidem, kteří dostávají - a převážně zaplaťpánbůh též platí - Nizozemské listy. Ne všichni čtenáři tu ale chtějí nebo mohou být, jsou tu tedy asi ti, kteří tomuto časopisu obzvláště fandí. Nebo na něj mají vztek a chtěli by jej mít nějak jiný. Jako celoživotní optimistka tedy věřím, že dnešní odpoledne posune s vaší pomocí naše NL blíže k výši renomovaných časopisů. Mělo by to moje povídání být tedy asi hlavně příspěvkem k diskusi o náplni a poslání NL. Vypukne-li taková diskuse a bude-li mít nějaký konkrétní výsledek, moc ráda se to dozvím! Možné aleje i to, že se zvěst o předprázdninové schůzce a zvláště o návštěvě pana Suchého a paní Molavcové donesla i k těm, kteří Nizozemské listy v životě neviděli a ani po nich netouží. Přišli, protože se chtějí vidět s přáteli a známými, se kterými se už dlouho nesešli, a chtějí ve společnosti našich slavných a vzácných hostů zavzpomínat na své mládí. Závěr této úvahy je logický: Horová, zkrať to, ať je víc času na semaforovské vzpomínání! Milí zlatí, netěšte se! Dostala jsem deset minut, tak jich využiji. Taky trochu ze závisti, protože vy si tam hezky sedíte spolu a máte tu vzácnou příležitost si s panem Suchým a paní Molavcovou popovídat, a já asi zrovna teď stoupám s báglem na zádech z Pece pod Sněžkou na Tetřeví boudy. Ne že by to nebylo taky hezké, ale Semafor to není. Tak aspoň využiji naskytlé se příležitosti a oslovím pana Suchého na dálku: kdybyste věděl, pane Suchý, kolik českých dětí, které byly svými rodiči „uneseny“ do kapitalistické ciziny a posléze týmiž rodiči posílány na česko-slovenské tábory exilového skautingu, se naučilo česky díky vašim písničkám a veršům! Díky vám za ně. Ale protože vás pozvaly NL, měla by asi být řeč hlavně o nich. Sama se naskýtá otázka číslo 2: Pro koho vlastně NL vyrábíme, a proč? Odpověď na první část otázky vůbec není jednoduchá a názory se i uvnitř redakce od samého prvopočátku různí. Já sama si myslím, že by v první řadě měly být psány pro Holanďany českého a možná i slovenského původu, tedy pro „nás“, žijící většinu času a většinou již dlouho v Nízkých zemích. Ideálně by možná měly být jakýmsi pojítkem mezi námi navzájem a dnes naštěstí již ne tak vzdálenou starou vlastí. Ještě větším snem je, že by se časem mohly stát i pojítkem mezi generacemi, ale to je asi příliš naivní názor. Mezi námi, jaký je asi věkový průměr těch, kteří teď toto poslouchají? Doba je bouřlivá, všechno se mění neuvěřitelně rychle, stále více krajanů se z ciziny vrací domů do Čech, na Moravu či Slovensko, nebo o tom aspoň uvažuje. Vím o několika mladých lidech, shodou okolností také spolu-odchovaných holandským exilovým skautingem (a tedy písničkami Suchého a Šlitra), kteří „emigrovali“ z Holandska do Česka a jsou tam velmi spokojení. Stejně tak jsou krajané, kteří už „domů“ nejezdí, buď proto, že jsou zklamaní vývojem po 89 roce, nebo proto, že už „tam“ nikoho nemají a nic je tam netáhne. Odvykli si. Možná ale i ti jsou přece jen v skrytu duše zvědaví co se v české kotlině děje, aspoň si nedovedu představit, že by to někoho opravdu vůbec nezajímalo! [pageend4]Bylo by hezké, kdyby do Listů přispívali ti i oni, ať si třeba občas i vjedou trošku do vlasů, to činí takový časopis napínavějším. Takových příspěvků je ale zatím bohužel jako šafránu. Proč asi? Listy by měly být čtivé, zajímavé, veselé i smutné, filozofické i politické, kulturní i „plebské“, zkrátka všehochuť, pro každého něco, pro zábavu i poučení. Tak si to představuju já. Co se novinek z Čech týče, je to těžké. Listy vycházejí jednou za tři-čtyři měsíce, aktuálních zpráv v nich tedy mnoho být nemůže. Navíc nemáme nejmenší tušení, kolik z Vás zde přítomných po těch posledních deset let pravidelně do Čech jezdí, nebo možná tam i pracuje, kolik z Vás pravidelně čte český tisk a když ano, který a proč. Mají takové „zprávy o životě v Čechách“ vůbec smysl? Tak to vidíte: otázka číslo dvě vyvolala víc dalších otázek než odpovědí. Teď je to na vás. A proč že to vlastně děláme? Asi proto, že nás to baví. A za sebe mohu říct, že jsem ráda, že mám možnost jednou za čas nashromážděné vjemy vložit na papír a tak se s nimi vyrovnat, čili zcela sobecká činnost! A jestliže si to někdo přečte a trochu se pobaví, tím lépe. Psalo by se mi ale lip, kdybych věděla co vás zajímá a co nudí. Protože to nevím, píšu si to, co mě zrovna v danou chvíli zaujme. Žijete-li v Čechách více méně natrvalo, začnou vám některé věci, kterým jste se podivovali při občasných krátkých návštěvách, připadat normální. Velmi užitečné je občasné, ale pravidelné srovnání s životem jinde, taková dekomprese. Pendlování, jaké podnikáme teď my - 3 měsíce v Čechách, měsíc v Holandsku, občas někde jinde ve světě, dává možnost jakéhosi odlehčeného pohledu „zvenčí“. Závěry pak jsou velmi překvapivé: ono je to všude stejné, liší se jen akcenty a detaily. A pak ještě jeden pohled je velmi zajímavý: pohled tříletýma očima našeho vnoučka: teď zrovna byl s námi v Praze a najednou jsme si díky jemu uvědomili, že je tu daleko víc velkoplošných reklam - billbordů - než v Holandsku. Viděl je všude a všechny okomentoval: proč je ta paní nahatá, a tak. A že jsou tu počmáranější domy a zdi, ale taky že je plno labutí na Vltavě a výborná veřejná doprava, pokud ji nebrzdí hloupá auta, stojící všude, i na kolejích. Auta, která vám nezastaví na zebře, i když by měla. A to nej lepší nakonec: pro tyhle mrňavé děti je to úplně jedno, kde jsou: jsou doma u babičky a dědečka v Haagu nebo v Praze, u oma a opa v Loon op Zand nebo v Kaprunu v Rakousku, u mámy a táty v Moordrechtu u Goudy. Je jim jedno, jedí-li chleba holandský nebo český, chutnají (nebo nechutnají) jim knedlíky stejně tak jako hutspot. Potřebují jen naši dobrou náladu, a jsou v pohodě. A tak by to mělo všude na světě. Díky za vaši pozornost, hezky se bavte a prosím, přispějte svými připomínkami a nápady k tomu, aby naše společné Listy vzkvétaly. Nashledanou, zdraví (i za Jirku) Eva Horová. [pageend5]ODPOLEDNE NIZOZEMSKÝCH LISTŮ LADISLAV MALÍNSKÝ Nápad udělat konečně něco jiného, než byly již stereotypní krajanské podniky nebyl nový, ale, jak se říká, doba nebyla ještě zralá, či snad lépe, nebyla ještě zralá redakce. Až letos na jaře jsme se s redakčním kolegou Jaroslavem Kantůrkem dohodli, že bychom něco takového zkusili ve spolupráci s jeho Českým centrem. Tak vzniklo Odpoledne Nizozemských listů. Přestože, jak bylo řečeno, idea zde byla, nevěděli jsme přesně, jak ono odpoledne bude vypadat, pouze jsme věděli, jak vypadat nemá. Nesmí být ani konkurencí již tradičního Symposia, které má vždy plnou podporu Listů, ani jiných událostí, pořádaných pro krajany. Že i ti by uvítali něco jiného jsme usoudili z mimořádné návštěvnosti výstavy malíře Ladislava Dydka v prosinci 1997, na jejíž organizaci se též podíleli dobrovolníci z Listů a z Centra. Bylo tedy rozhodnuto, zbývalo již pouze najít vhodné místo a vymyslet náplň. S místem nám pomohla Líba van Dijk, a jak se ukázalo, našla místo mimořádně vyhovující jak polohou, tak místnostmi a vybavením. Krom náplně byla též neznáma ještě jedna důležitá složka, totiž kolik asi lidí přijde a jak velký (a jak drahý) sál máme objednat. Hotelový komplex Bijhorst na hranici Wassenaaru nabízí totiž výběr všemožných kombinací. Ke konečnému rozhodnutí ve prospěch většího sálu přispěla povzbuzující zpráva J.Kantůrka, že se mu podařilo získat vystoupení známé a oblíbené dvojice pražského divadla Semafor, Jiřího Suchého a Jitky Molavcové. To ovšem byla trefa do černého a mohli jsme se těšit útěchou, že o úspěšnou hodinu pořadu máme zaručeně postaráno. Zbývalo tedy ještě zaplnit hodiny dvě. V zásadě jsme se nechtěli vázat na předem stanovený program a chtěli se spolehnout jen na improvizaci a spolupráci s obecenstvem. Konečně mělo to být jejich odpoledne. Proto jsme také rozeslali pozvánky pouze předplatitelům Listů a dali jim možnost přivést své známé. A tím se dostáváme k vlastnímu referátu. To to trvalo. Sál byl naplněn více než stem účastníků, což vzhledem k téměř již letní době, krásnému počasí a nezbytnému vstupnému bylo více než jsme očekávali. Mnoho nových tváří, mnoho očekávaných, i když někteří se písemně omluvili pro jiné zaneprázdnění. Ti, kteří se omluvili pro nemoc jsou již jistě zdrávi, a tedy příště! Bylo by neupřímné nepřiznat, že některá nečekaná odřeknutí v poslední chvíli nás trochu bolela a museli jsme narychlo měnit zamýšlený pořad. Doufáme, že podávané občerstvení bylo uspokojivé, sami jsme se nedostali ani k ochutnání. Ale nyní neodvratně a stručně k registraci vlastního pořadu, jak se nakonec utvářel. Snad pouze první čtvrthodinka byla plánována předem: Uvítání Jaroslavem Kantůrkem a velmi stručná zmínka Líby van Dijk o vzniku Spolku a později i Nizozemských listů. Více o Listech a plodné spolupráci mezi Listy a Českým centrem pověděli J. Kantůrek a L.Malinský, který se pokusil vyzvat i čtenáře a předplatitele k aktivní a kritické spolupráci. Již charakteristický příspěvek Evy Horové v její nepřítomnosti přečetla Hana Schenková a najdete jej jinde v tomto čísle. Lľ'Babča” Malínský se pak pokusil v improvizovaných otázkách o přímý kontakt s obecenstvem, ale už bylo jasné, že i my budeme bojovat s časem. Z původně zamýšlené netypické hudební vložky zbyl čas pouze na dva dotazované, jimiž byli Dr.Kocourek (lékař a dirigent) a neúnavný Pavel Šorm. Snad nám oba pánové své názory na problematické dotazy sdělí písemně. Čtenářům částečně známé básně Jaroslava Horáka měl přednést autor sám, ale v jeho nepřítomnosti se recitace ujala opět Hana Schenková, aniž by lyrické básně utrpěly na své hodnotě. V boji s časem dal ještě J.Kantůrek nahlédnout do úspěšné a především mimořádně aktivní činnosti Českého centra, jehož je ředitelem. O hlavním a očekávaném vystoupení dvojice Suchý - Molavcová není třeba podrobněji referovat. Nemohlo jinak dopadnout. Nadšení přítomných bylo spontánní a upřímné, ať již při Suchého vzpomínání na bohatou historii Semaforu, při jeho historických písničkách, dojemné [pageend6]vzpomínce na Jiřího Šlitra, nebo při vokálních experimentech s Jitkou Molavcovou. Pane Suchý, paníMolavcová, děkujeme za posluchače i za redakci. Na zakončení jsme si vyvzpoměli jakousi parodii na rozdílení filmových Oscarů, pod názvem rozdílení DMC (Dárků Malé Ceny) zasloužilým osobnostem. A tak "Babča" Malínský postupně vyvolával laureáty a předával ceny, které dostali: Pavel Šorm za hudební vložky, za vytrvalé luštění křížovek Vlasta Teplá, za úspěšnou poezii Jaroslav Horák (nepřítomen), za organizační spolupráci Hana Schenková, za zdravotní zajištění odpoledne Hašlerkami B.Dvořáček (převzala manželka), za dlouholeté kulinární zásluhy Blaženka Šlencová, a za nejúspěšnějšího hosta Jiří Suchý, který dostal starou holandskou helmu z druhé světové války. Jiří Suchý je totiž vášnivým sběratelem helm, a tato mu ve sbírce chyběla. Co říci závěrem? Odpoledne se vydařilo k naší plné spokojenosti a podle dotázaných účastníků i ke spokojenosti jejich. Přesto bychom uvítali i vaše hlasy, kritiku a případně další nápady. Vystoupení dvojice Suchý - Molavcová bylo zlatým hřebem, který jistě nejvíce ovlivnil celkový úspěch tohoto odpoledne. Pro příště víme, že musíme mít více času, mnoho improvizací jsme museli vypustit, většinu zkrátit. Stolové uspořádání se plně osvědčilo a byly hlasy z obecenstva, abychom příště naplánovali do časového rozvrhu (a pochopitelně i do vstupného) společnou večeři na zakončení odpoledne. Nápad to není špatný, ale o tom musíte rozhodnout sami, je to přece vaše odpoledne či večer. Nenechávejte to proto na nás, napište nám, stojí to pouze 80 centů poštovného. Adresu na Dopisy najdete na zadní straně titulní obálky v kolofonu Listů Předplatitelům NizoListů děkujeme za návštěvu a doufáme, že ti, kdo předplatiteli dosud nejsou, se jimi v budoucnu stanou. [pageend7]JIŘÍ SUCHÝ Z JINÉHO POHLEDU LADISLAV MALÍNSKÝ Svým vystoupením na Odpoledni Nizozemských listů (spolu s Jitkou Molavcovou) se Jiří Suchý jaksi připomněl nejen čtenářům NL, pro které ono Odpoledne bylo pořádáno, ale i širší "krajanské" obci, a zaktualizoval vzpomínky na divadlo Semafor, které je hlavní základnou jeho dosavadní tvorby. Návštěvnost, ohlas a nebojme se označení "úspěch" Odpoledne NL dal jasně na jevo, že je dosud hodně těch, kteří Semafor nezapomněli a mají dosud o tvorbu s ním spojenou zájem. Mluvit o mezinárodním úspěchu by bylo poněkud naduté, ale přítomnost skupiny hostů z Německa dokázala, že je tomu tak i jinde. Shodou okolností (nebo náhod) jsem krátce po Odpoledni (17.6.) našel v kulturní rubrice Lid. novin (31.7.) dosti obsáhlou recenzi z pera Jaromíra Slomka prvních čtyř knih Encyklopedie Jiřího Suchého, z níž si několik faktických dat a čísel hodlám vypůjčit. Ale než jsem se k tomu odhodlal podíval jsem se do své knihovny, jak je tam pan Suchý zastoupen, tedy bez oněch čtyř svazků Encyklopedie, které mi nějakým způsobem unikly. K vlastnímu překvapení jsem tam našel dvacet Suchého knížek, různých formátů a různých vydavatelství, které jsem si za tu dobu nashromáždil tím, že některé jsem si vozil s sebou ještě z Prahy, některé si mne našly po světě (dobří známí poslali), další jsem pak kupoval při návštěvách v Česku a některé jsem dostal darem. Při té příležitosti jsem už přehlédl i knížky příbuzné a našel jsem asi třicet Osvobozeného divadla V&W a asi pětadvacet Horníčků. Uvádím to zde nikoliv abych se tím chlubil, ale spíše abych čtenáři poodhalil vlastní kulturní orientaci, nebo alespoň jedoho jejího úseku, který je navzájem vázán jakýmsi nedefinovatelným poutem. A také, abych se zařadil do velkého davu, který myslím smýšlí stejně, alespoň ti dospělí, starší a staří. Člením se mezi skupinu poslední, proto ta převaha Osvobozeného divadla, které u mne začíná již v útlém dětství pimprlovým divadlem V&W, kdy oni sami o Osvobozeném ještě ani nesnili. Ale chci zůstat u Suchého a jeho Semaforu, respektive u jeho plánované Encyklopedie a u oprávněnosti či neoprávněnosti tak velkého projektu, jeho úskalích a problémech. Tedy nejprve o vydavatelích. Zde čerpám ze Slomka. Hlavním vydavatelem je Karolinum, na počátku ve spolupráci s nakladatelstvím Progetto a s koordinátorem Pražské imaginace. Od třetího svazku odpadlo Progetto a Pražská imaginace se stala spoluvydavatelem. Na dlouhé cestě Encyklopedie, která začala s plánem dvaceti svazků do října 2005 se možná objeví další změny, což není u encyklopedických edicí neobvyklé. Každá encyklopedie, a zejména monotématická, má obsáhnout všechno. Zkušenost nás učí, že je to úkol nesplnitelný, a u žijících, a jako v případě Suchého u dosud tvořících autorů, úkol nemožný, ba dokonce úkol, který si přímo říká o nesnáze. Po vydání každé encyklopedie se budou objevovat neznámá díla, neznámé spisy a spisky, kdesi nalezené, jindy dočasně utajované anebo nově napsané, a co s nimi? Dodatky? Které dodatky budou poslední? Vzpomeňme jen na Jiráska, Čapka, z poslední doby na Hrabala, Škvoreckého, kolik dodatků by bylo potřeba k úplnosti. Tedy spíše než otázka, zaslouží-li si Suchý svou encyklopedii, je otázka, zdali si plánovaný projekt zaslouží název Encyklopedie. Otázka, zdali si Suchý "zaslouží" sebrané spisy je pro mne a pro mnoho jiných zodpovězena bez rozmýšlení kladně, ač si to více než pan Suchý zaslouží historie české literatury. Suchý je už dnes shodně nazýván klasikem českého písňového textu, což by mohlo stačit na několik svazků (EJS pro tento úsek plánovala původně tři svazky, později rozšířila na pět). Ale Suchý je nejen textař, napsal spoustu půvabných povídek a milých básní, pokud tyto chceme oddělit od písňových textů, což podle mne není ani nutné; pro mne se oba tyto žánry úzce prolínají. Některé texty Suchého se dobou a dlouhodobým užíváním mění (při stejné melodii), což by vydavateli sebraných spisů celkem nevadilo, ale pro encyklopedii je to starost, neb by měla uvést verze všechny (sebrané spisy připouští odchylku na úkor volby). S tím se ovšem setkáváme [pageend8]u textů všech tzv, hitů, vzpomeňme na V&W, kde by encyklopedista měl starostí nad hlavu s různými texty na stejnou Ježkovu melodii, jen namátkou třeba Stoprocentní muži, Prodám srdce, nekonečné variace na Strýčka Jacka a politické situaci podléhající změny v písních Evropa volá a Píseň národů. Větší problém pro vydavatele encyklopedií je, zda má (nebo musí) začlenit do svého díla všechno, co umělec za život (nebo dosud) vytvořil. Tedy srozumitelněji, zda má dílo obsahovat též hříchy mládí, okrajové poklesky a jiná tvůrčí nedopatření. Konečnou odpověď neznám a nevím, jak postupoval autor encyklopedie Suchého; ale i přísný kritik by mnoho opomíjet nemusel a bylo by lépe, aby si výřad provedl čtenář sám, pokud vůbec vyřazovat bude chtít. Konečně vkus je bohudíky stále ještě individuální. Upřímně řečeno, sestavovatelům Suchého encyklopedie jejich práci vůbec nezávidím, neb je čeká krom již uvedeného zpracovat další obory Suchého činnosti, jako třeba divadelní hry, rozhlasové programy, filmové scénáře, estrádní skeče a výstupy, a uložit je na papír, aniž by utrpěly závažnější úrazy. Opět se musím vrátit k Osvobozenému divadlu a pokusům uložit na papír slavné předscény V&W, kdy jedna z nejslavnějších, Vši vodní, uložena na papír vypadá pro nezasvěceného jako skupina nesourodých blebtů. A když už Encyklopedie J.S., co s jeho kresbami? Co říci závěrem? Snad nejlépe formou přání. Nechť vydrží nakladatelství Klementinum počáteční elán a nedá se odradit dlouhodobostí akce do roku 2005, případně déle. Nechť vydrží Suchému štěstí, že EJS vychází ještě za jeho života, takže bude moci přehlédnout sebraný materiál a případně něco opravit, přidat, upřesnit. Ne každý literát měl tuto možnost. A konečně přání všem jeho obdivovatelům a vyznavačům Semaforu, aby bylo ještě hodně dodatků jeho nové tvorby. 17.června fotografovali: DK, JK, MK-V, LM, HS [pageend9]TENKRÁT VE SCHEVENINGEN... JIŘÍ SUCHÝ Když jsme se letos v červenci ocitli s Jitkou Molavcovou v Haagu, naskočily mi vzpomínky na rok 1965? nebo 1966? Tak nějak. Tehdy jsme se ocitli v Holandsku ponejprv s divadlem Semafor. Hráli jsme asi čtrnáct dnů ve Scheveningen, bylo to záhy zjara, mimo sezónu, hostů tu bylo málo a podle toho vypadala i návštěvnost představení. Bydlili jsme v opravdu pěkném hotelu prakticky sami a tak se v něm netopilo a spát jsme museli ve svetrech. Holandsko nás však okouzlilo, do té doby jsme neměli příležitost se někam podívat a tak pamatuju, jak nás rozesmálo, když v restauracích nám obědy přinesli na talířích zhruba dvakrát tak velkých, než bývalo zvykem u nás, (dneska už je máme taky), nebo jak jsme žasli nad nekonečnou frontou aut na ucpané dálnici (i to už si občas v Česku dopřejeme). Ocitli jsme se náhle v jiném světě, který se podobal našim představám o ráji. Nenechal jsem si zkazit požitek ani podivnou příhodou, která mému odjezdu do Holandska předcházela. Nechte šiji vyprávět. Semafor se nacházel v Západním Berlíně, kde jsme točili několik dnů televizní pořad pro televizi. A s námi byl i příslušník Státní bezpečnosti, který se vydával za novináře, vyslaného Čs. tiskovou kanceláří s tím, že o nás bude podávat tisku informace. Nás však neoblafl - informace sice dodával, ale ne tisku, a tak se mu to občas jaksi dalo najevo. Těsně před odjezdem do Scheveningen mě časně ráno vzbudil telefon. Recepce hotelu mně oznamovala, že mám návštěvu. Návštěvu v Berlíně a v sedm hodin ráno?. Bylo to podivné. Oblékl jsem se - dole na mě čekal náš novinář a s ním neidentifikovatelní pánové. Vyzvali mě, abych šel s nimi, nasedl jsem do auta a odjeli jsme na jakési sídliště. Ocitl jsem se v kuchyni jakéhosi průměrně zařízeného bytu. Posadili jsme se ke kuchyňskému stolu a tam jsem se dověděl účel téhle schůzky: našemu novináři už došlo, že jeho poslání je prozrazeno, ale nebyl zase tak prostý, aby nepochopil, že si před ním bude každý dávat majzla a že jeho bretschneiderovské poslání bude uzbytečněno, abych použil slovo, které jsem právě pro tento účel vynalezl. Rozhodl se tedy, že do Holandska už s námi nepojede, ale jeho práci že někdo přece převzít musí. A já, jakožto umělecký šéf, který zodpovídá za soubor, budu tímto posláním poctěn. Co následovalo, ocituju ze své knihy Tak nějak to bylo, protože lip už bych to asi nenapsal: Dovedu si představit čtenáře těchto řádků, který očekává, že jsem nabídku rozhořčeně odmítl. Tomuto čtenáři děkuji, že mě vidí v tak ušlechtilém světle, ale zároveň se musím omluvit za to, že mu v následujících řádcích připravím šeredné zklamání - nejen že jsem neodmítl, ale stačil jsem si bleskově uvědomit, co by po takové větě následovalo: našli by si někoho jiného, nikdo z nás by nevěděl kdo to je a po celý zájezd bych trnul, jak se ten vyvolený zhostí svého úkolu. Když tuhle čestnou funkci přijmu já, budu vědět, kdo že je tím pověřen, a taky budu vědět, jak se svého úkolu zhostím - to už jsem věděl předem. Zhostil jsem se úkolu tak, že jsem po návratu do Prahy vypracoval dojemnou zprávu o tom, jak náš soubor skvěle reprezentoval naši socialistickou vlast. Obdiv ke kapitalistickému zřízení, který členové souboru vykřikovali pod dojmem dosud nepoznaného blahobytu, jsem taktně zamlčel a byl jsme připraven tvrdit o případném dalším informátorovi, který by mluvil jinak, že je lhář. Státní bezpečnost byla však s mou prací nejspíš ukonejšena, protože v téhle záležitosti už se nám nikdo neozval. Ozývali se v jiných záležitostech a ne vždy bylo jednání s nimi tak poklidné, ale akce Scheveningen dopadla pro nás dobře. Když jsme se teď po létech ocitli opět v Haagu, vzpomínal jsem na tuhle událost s úsměvem Pocit, že dneska mě nikdo nebude pověřovat, abych hlídal Jitku Molavcovou a nahlásil pak, co říkala a pocit, že tuhle práci nebudu muset přijmout z obavy, aby se jí neujal někdo jiný, působí, že si tu náhle připadám rovnoprávný se všemi Holanďany, kterých tu všude je jako když naseje, a kteří mi tehdy připadali jako lidé vyšší kategorie, než jsme byli my, co jsme mohli být hrdi jen na to, že žijeme v zemi socialismu a víc už na nic. Ano, přiznejme si to, že v těch dobách jsme jezdili na Západ zakomplexovaní, protože nesvobodní. A že jsme tak trochu záviděli. Dneska taky tak trochu závidíme, ale naše sebevědomí se přece jen pozvedlo. Jo, a abych nezapomněl: bylo nám tu dobře a velmi děkujeme za vřelé přijetí. [pageend10]17. června fotografovali: DK, JK, MK- V, LM, HS [pageend11]STALO SE V NAARDENU JAROSLAV KANTŮREK Dne 18. dubna letošního roku byl vNaardenu náročnou technickou operací přemístěn pomník Jana Amose Komenského z původního místa za hradbami pevnosti na nové místo v historickém centru města. Právě tou dobou jsme se dozvěděli, že dětský pěvecký sbor Klíček připravuje zájezd do Nizozemska a má zájem vedle společného vystoupení se sborem Collegium Voci v Boskoopu o další koncerty. České centrum zorganizovalo za pomoci ochotných přátel v Naardenu - pana Paula Vuijsta a paní Mirky van der Woude - dva koncerty v místním domově důchodců a v pečovatelském domě a vyvrcholením dne v Naardenu byl koncert u sochy J. A. Komenského, kterým český dětský pěvecký sbor symbolicky přivítal svého učitele národů na novém důstojném místě v srdci starobylého Naardenu. Velmi mě potěšilo, když jsem po skončení zájezdu obdržel od paní Vašátkové, umělecké vedoucí pěveckého sboru nejen dopis a fotografie, ale také velmi pěkně vypracovanou složku Klíček na cestách po Nizozemí. V této brožurce je velmi podrobně zpracován nejen program zájezdu, ale jsou zde zdokumentována i všechna navštívená místa se zajímavými a čtivými texty. Je to velmi pěkná ukázka práce s mládeží. Podobný zájezd jistě děti obohatí, ale vytváří i dobré předpoklady pro jejich přirozené zapojení do velké evropské rodiny. Rád bych čtenáře seznámil s celým textem dopisu hlavního sbormistra paní Hany Vašátkové, který jistě potvrzuje výše uvedená slova. Já touto cestou na oplátku vyslovuji uznání paní učitelce za přípravu a zorganizování celého zájezdu a gratulace patří i sboru Klíček za vzornou reprezentaci České republiky v zahraničí. Připojuji ještě informace o oslavách 650. výročí vzniku města Naardenu, které nám poskytla krajanka paní Mirka van der Woude z Naardenu. KPraze 29.6.2000 Vážený pane řediteli, ozývám se Vám už zase z Prahy i když jsme všichni ještě plni dojmů a zážitků z Holandska. Na naší poslední schůzce pěveckého sboru jsme hodnotili celý zájezd, prohlíželi fotografie a vzpomínali. Celý program našeho koncertního turné se vydařil. Na úvodním koncertě jsme vystoupili společně se sborem Collegium Voci v Boskoopu a navázali hezké přátelství. Další den jsme obdivovali Delft, prohlídli jsme si i proslulou porcelánku, Madurodam nás všechny okouzlil a Scheveningen přivítal děti přírodní krásou pláží,... Vyvrcholením celého zájezdu se určitě stal pobyt v Naardenu. Jsem ráda, že děti měly možnost poznat a zpívat v prostředí obou domovů pro seniory. Bylo to pro nás velmi poučné a děti pochopily pocit vzájemného obdarovávání. Potěšila je reakce obyvatel na staré holandské písničky, které jsme pro turné zvláště nacvičili. Dokonce si skupinka starších dam vyžádala noty, protože jim písničky připomněly dětství, ale text už se vytratil z paměti. Velmi vzácná byla pro nás návštěva Muzea J. A. Komenského. Děti pozorně vyslechly milý výklad paní Mirky a s velkou pokorou zazpívaly. Vyvrcholení celého krásného dne v Naardenu byl koncert u sochy J.A. Komenského, který dnes shlíží ze svého nového místa v srdci Naardenu. Velice nás potěšila Vaše osobní účast i s rodinou na této milé slavnosti, účast Vaší kolegyně pí Hany, pana P. Vuijsta, paní Mirky,... Vážený pane řediteli, uvědomuji si, že organizace celodenního programu pro početný sbor byla náročná a chci Vám ještě jednou moc poděkovat i jménem rodičů dětí. Z jejich reakcí vím, že děti přenesly své nadšení z pobytu i na ně. Spřáním všeho krásného Hana Vašátková, hlavní sbormistr [pageend12]Pěvecký sbor Klíček před sochou J.A.Komenského v Naardenu Vystoupení v Domě důchodců [pageend13]650 LET MĚSTA NAARDEN MIRKA VAN DER WOUDE Nejen fotbalové Euro 2000 bylo událostí letošního roku. Pro město Naarden představuje rok 2000 především významné výročí 650 let od založení města. Naarden, jak jej známe nyní, byl v tomto místě založen v roce 1350 Villemem V. Položen u Gooimeer, na velmi dobrém strategickém místě mezi Amsterdamem a Utrechtern, byl pod ochranou města Amsterdam a zaujímal v historii významné postavení. Přesto bylo město několikrát dobyto, v roce 1572 Španěly a v roce 1672 Francouzi, pruské vojska obsazují Naarden v roce 1787 a v době, kdy Naarden i celé Holandsko je opět v rukou Francouzů, tj. v roce 1814, navštěvuje město i Napoleon. Ale nyní k oslavám výročí. Samozřejmě, že naardenská radnice chce výročí 650 let od vzniku města pořádně oslavit a tak je v programu připraveno mnoho zajímavých akcí. A není to jen práce města, které oslavy organizovalo - do přípravy oslav jsou zapojeny různé spolky, muzea, hudební skupiny (celkem přes 300 dobrovolníků), které se mají starat o program a zdařilý průběh oslav, které se konají od 15. do 24. září letošního roku. Město je v těchto dnech uzavřeno a patří především občanům Naardenu. To je ale jedna část oslav. Dalším projektem je Naarden v obrazech, který uvidí celé Nizozemsko. Počítá se, že se díky tomu zvedne zájem veřejnosti o toto město a vzroste tak i počet návštěvníků z celé země. V pátek 15. září budou zahájeny dvoutýdenní slavnosti v Grote Kerk, 16.-17. září se budou konat různé akce speciálně pro obyvatele Naardenu - např. společná snídaně, vystoupení hudebních skupin, večerní koncert na pontonech. V neděli 17. září, po společné návštěvě Grote Kerk, dojde k různým sportovním utkáním, v přístavu budou kotvit četné lodě, v ulicích města bude trh a večer bude zakončen vystoupením známého pěveckého sboru de Mastreechter Star. V následujícím týdnu jsou pak naplánovány koncerty, přednášky a podobně. V průběhu víkendu 23.-24. září se bude Naarden vracet do historie. Celý víkend bude patřit především Pevnostním dnům. Ty se konají pravidelně každý rok, jenom hostitelské města se mění. Letos se sejdou pevnostní města v Naardenu, kde očekávají na 400 hostů. Všude budou probíhat historické hry - na radnici zasedne historický soud, předvedou se vlajkonoši. Po celou dobu budou všichni návštěvníci informováni o místních turistických zajímavostech. Celá slavnost bude zakončena slavnostním ohňostrojem. Plán pevnosti NAARDEN (Naerden). Atlas van Blaeu, pol.17.stol. [pageend14]MALÉ HLUBŠÍ ZAMYŠLENÍ LÍBA van DIJK Když jsem se ve dvaasedmdesátém roce provdala za Holanďana do Holandska, bylo mi třiadvacet let a byla jsem vlastně bezstarostné mládě, láskou "vyrvané" z rodného hnízda;Všichni jsme si můj odjezd obrečeli, neboť i když jsem se legálně vdávala bylo velkým otazníkem, jestli budu moci Prahu navštěvovat nebo ne. Byla jsem průkopníkem, který se dostal za západní hranice, neboř jsme v rodině nikdy neměli "strejčky", abychom tam mohli jezdit. Nechala jsem za sebou všechno a rozjela se do napínavého neznáma. Ze všech vyprávění, která jsem slyšela od lidí, přes lidi, kteří někdy za západní hranicí byli jsem si myslela, že když někdo žije ve svobodě, v demokracii, tak si toho asi nesmírně váží a dělá pro to všechno, aby to tak zůstalo. Že tam nejsou lidé, kteří by někdy někoho zabili, že jsou tam jen čestní, pracovití, spravedliví lidé, kteří nekradou a nic neničí. Zkrátka ještě více těchto nesmyslů. A když jsem sem pak přijela, tak jsem si uvědomila, že se tady vůbec nevychovává, měla jsem pocit, že si lidé myslí, že všechno automaticky přijde nebo přejde. To, že mladí lidé nevstali v tramvaji pro těhotnou ženu nebo důchodce, že si cestující ve vlaku klidně položili obuté nohy na protější sedadlo, že se na veřejnosti dloubali v nose, popotahovali, pouštěli větry a hlavně, že se nikho nezastali, mne šokovalo víc než už obligátní povídám o nabídnutí jedné sušenky ke kávě, kdy se krabička zavře a uklidí. Ale to patří do jiného povídám. Toto mé malé zamyšlení chci vést trochu jiným směrem. Můj muž mi radil, abych se ze začátku nestýkala s Čechoslováky, neboř by to mohlo mít vliv na mou holandštinu. Říkal:"Čím víc se budeš stýkat s lidmi česky mluvícími, tím horší přízvuk budeš mít. Nevím, zda Češi tvoří stejná ghetta jako Italové, Jugoslávci nebo Turci, ale dávej si na to pozor".Pozor jsem si dávat nemusela, protože jsem ani nevěděla kde bych někoho česky mluvícího našla a tak jsem se pečlivě věnovala studiu holandštiny a nesmírně toužila po tom pokecat si po česku. Abych se naučila rozumět skoro každému Holanďanovi, tím mám na mysli jeho výslovnosti, tak jsem si našla asi na pět týdnů brigádu v jednom velkém podniku v Amsterodamu, kde jsem rozvážela kávu. Do práce jsem jezdila tramvají a jednou jsem se málen zbláznila radostí, když si přisedly dvě dámy a mluvily spolu Československy. Jedna byla Češka a druhá Slovenka. Zaklepala jsem jim na rameno a hned jsem je oslovila, neboř jsem nevěděla jak dlouho pojedou. Byla jsem tak ráda, že jsem po asi půl roce mohla s někým mluvit, ne jen po telefonu s našima, ale skutečně, v amsterdamské tramvaji, nádhera. Ani mne nepřekvapilo, proč se mne dámy ptají, jak jsem se sem dostala a když jsem jim vysvětlila, že jsem se sem provdala, tak mi daly jednu velikánskou radu do budoucnosti:"S námi se radši nebavte, protože byste se mohla dostat do problémů, my jsme emigrantky, mohlo by vám to uškodit". Na mou námitku, že nevím, proč by mi to mělo uškodit, když jsem ve svobodném světě, mi zase obě odpověděly:"Že když to nechápu, tak že si ony na mne budou dávat pozor, protože já bych mohla být někdo, kdo by mohl škodit". Rána jako bucharem! Řekly mi naschle a vystoupily. Další dny jsem jezdila tramvají a stále jsem koukala, zda je neuvidím, abych jim vysvětlila, že jejich obavy jsou zbytečné, že to tak není, že se pletou, že .... Ale už jsem je nikdy neviděla. Jo jednou, to jsem stála v tramvaji a ony mne viděly a v otevřených dveřích tramvaje šě obrátily a čekaly radši na tramvaj jinou. Došlo mi, že ši na mne dávaly pozor. Leta ubíhala, já rodila děti, starala se o ně. Jednou-dvakrát do roka jsme jezdili do Prahy a jiných měst a vesnic navštěvovat stárnoucí babičky a dědečky a jiné příbuzné. Za holkama ze školy jsem si ani netroufala chodit, protože by mohly mít problém, že se stýkají s někým kdo žije na západě. A tak jsem se upnula jen na rodinu. Muž jako námořník byl často pryč a já byla s dětma sama. Pokaždé, když jsme přijeli do Čech tak už na hranicích mi bylo dáváno najevo, že jsem asi nějaká běhna, protože jsem provdaná za zápaďáka. Toto se zmírnilo, když jsem měla^ děti, neboř Češi si nesmírně váží matek. (To se mi na nich stále líbí). Ale celý pobyt v Čechách byl jiný, napjatý a to napětí začínalo už žádostí o vízum. A my chodili po Praze a mne všechno štvalo, začala jsem pobuřovat alespoň [pageend15]členy rodiny. Jednou jsem dokonce zorganizovala setkám se všemi bratranci a sestřenicemi a do noci jsme se hádali o tom, zda je demokracie důležitá nebo ne. A pak zavřeli tátu. V době našich návštěv jsme spolu diskutovávali, on mi povídal své myšlenky o přeměnění světa a já jsem mu povídala o tom, jak je to v Holandsku zařízeno a můj muž to doplňoval zkušenostmi ze svých cest po světě. Jisté bylo to, že jsem měla toho socializmu plný zuby, nebof jsem viděla, jak lidi mění. Když jsem se dozvěděla, že tátovi ve vězení vypadaly zuby * že vážil jen asi padesát kilo a že má astma, tak jsem si řekla, že musím něco začít dělat. Ne jen pro tátu osobně, ale vůbec pro lidi v mé rodné vlasti. Začala překládat pro buletin nadace Info Charta 'll usídlené v Driebergenu v Nizozemí, tajně přivážené dopisy a články, aby se holandská společnost dozvěděla o tom, co se v Československu děje. Několikrát jsem se "nabiflovala" informace, které mi dal táta a já si je za německými hranicemi napsala, abych je pak z Holandska mohla poslat dál. Díky těmto drobečkům se "jim" podařilo v Praze vydávat Listy. Leta zase ubíhala, kluci dorůstali a chodili ven a hráli si s kamarády a u kamarádů a já jsem byla často sama. Nad žehlením a spravováním ponožek a jiných spodků a svršků, jsem přemýšlela o tom, co budu dělat až ty děti úplně "utečou" z baráku. Konečně přišel rok 1989. Založil se Spolek Čechů a Slováků. Byla jsem ráda, že se konečně mohu přidružit k lidem a otevřeně a beze strachu pomáhat lidem doma, aby se zbavili neduhů, které se "prožraly" do jejich povahy a kvůli kterým se mi doma přestalo líbit. Organizace schůzí, shánění peněz, kontakty s krajany, pomoc při navazování družebních měst, navazování spolupráce s ambasádou, sledování dění v Československu atd. atd. měli jsme s tím práce a starání dost až moc. Schůze probíhaly často dost bouřlivě. Pochopila jsem, že lidé, kteří tu už leta žijí se rozdělují do určitých kategorií, tedy podle toho, ve kterém bouřlivém/nebouřlivém období odešli. A najednou se objevil názor některých krajanů :"Že ty provdaný holky, který nikdy žádnou činnost nevyvíjely, se najednou cpou do nějakých aktivit". Rána bucharem podruhé! Schůze pokračovaly dál, lidé odcházeli, přicházeli, okrajovali a přidávali jsme si nápady, jak bychom co měli dělat. Pak pro vážný zdravotní stav odešel předseda Spolku a já jsem to po dlouhých diskusích doma po něm převzala. Nebudu se rozepisovat o tom, co jsme udělali nebo ne, protože o tom si povídáme každý rok na podzim. Jen bych chtěla říci, že jsem byla a doposud jsem přesvědčena o tom, že jsme společně vytvořili něco, co má co dělat s láskou k životu, s obdivem k pravdě a s vášní pro svobodu, že máme Spolek, který není stranicky ovlivněn, protože jen ták můžeme pomoci každému, kdo naši pomoč, radu, kontakt apod. bude potřebovat. Posílali jsme několikrát do roka na pětset pozvánek na akce, schůze a jiné sešlosti, ale scházelo se stále méně lidí a zvaní lezlo do peněz. Pak jsme se rozhodli, že založíme časopis, ten jsme posílali na pětset adres a zase to lezlo do peněz. Tak jsme to vše omezili na předplatitele. Když něco organizujeme, tak to oznámíme v časopise a krom toho jsou posílány pozvánky. Když chce někdo přijít tak přijde, když někdo chce na něco reagovat tak může, tak to je a ne jinak. Když už se něco organizuje, tak si samozřejmě přejeme, aby přišlo co nejvíce Udí. A najednou se můj dobrý pocit z toho, že vše probíhá hezky, mírumilovně a nezáludně otřásl, když jsem se dozvěděla, že si někteří krajané myslí, že děláme rozdíly ve zvaní krajanů na nějaké sešlosti, že za celou organizací stojí lidé, kteří se nechtějí ukazovat na verejnosti, ale v zákulisí dělají "svou" činnost. Že nám na naše sešlosti nechodí jiní lidé, protože ti tam nepůjdou, protože je to vedeno tím nebo onou, že lidé nechtějí chodit a předplácet si Časopis, protože je tam ten nebo ona. Další rána bucharem! Nejdříve jsem si myslela, že bych na to ani neměla reagovat, ale na druhou stranu jsem si řekla, že by byla škoda, aby noví zájemci o Spolek, o návštěvy výstav a jiných sešlostí pořádaných ambasádou a Českým centrem, a i zájemci o občasník, měli být ovlivněni domněnkami, nepravdou nebo polopravdou. To, jak se tady vedeme je několika letá práGe svobodného rozhodnutí každého z Vás. Jednou přijde doba, kdy naši práci převezmou mladší lidé. Nezatěžujme je tím kdo kdy co udělal nebo neudělal, nechrne je svobodně se poučit z minulosti, žít svobodně a slastně v současnosti, protože jen tak si mohou vytvořit hezkou budoucnost. [pageend16]TSJECHISCH CENTRUM _ ____________________ • ČESKÉ CENTRUM ČESKÉ CENTRUM INFORMUJE JAROSLAV KANTŮREK Nedávno jsem zaznamenal v českém tisku několik zpráv o návštěvnosti výstav v České republice v posledních dvou letech. Domácí výstavy sice nemohou vždy přilákat statisíce návštěvníků, jak je tomu u některých nákladných akcí ve světě, ale přesto se mohou některé projekty pochlubit impozantní návštěvností. A nejde často jen o rozsáhlé akce typu megavýstavy o Praze v době Rudolfa II. nebo přehlídku gotických maleb Mistra Theodorika, ale velký úspěch měly i retrospektivy děl klasiků českého malířství 19. a začátku 20. století - Chitussiho, Schikanedra, Mařáka, Navrátila nebo Marolda. Návštěvnický rekord ovšem zaznamela retrospektiva Josefa Lady, která podle údajů Národní galerie přilákala na přelomu roku 1998 a 1999 do Jízdárny Pražského hradu více než 176 tisíc návštěvníků. Dále se v Praze hodně chodí na některé fotografické výstavy, návštěvnický rekord drží se 70 tisíci návštěvníky výstava americké fotografky Annie Leibovitz. Solidní zájem byl o díla avantgardy, naproti tomu obecně platí, že současné české umění větší počty návštěvníků nepřiláká. V letošním roce si provozovatelé pražských památek i výstavních síní pochvalují rekordní počty návštěvníků zejména díky akcím pořádaným v rámci akce Praha - kulturní město Evropy 2000. Velkou pozornost české i zahraniční kulturní veřejnosti přilákala například v letních měsících retrospektivní výstava Toyen (výstava byla prodloužena do 27.8. 2000). Unikátní možnost zhlédnout dílo malířky Toyen (Praha 1902 - Paříž 1980), která jistě patřila z hlediska uměleckého, osobního i politického k nej svobodnějším osobnostem dvacátého století. Výstava provedla návštěvníka životem a dílem malířky, která odmítla své civilní jméno (Marie Čermínová) a přijala nesklonný a bezrodý pseudonym, zrušila všechny rodinné vztahy a nahradila je spřízněním s básníky, protestovala proti měšťáckým konvencím příklonem k anarchistickému hnutí, popřela tradiční „ženskou roli“ jak důsledně nezávislým způsobem života, tak i vysokými nároky na vlastní tvorbu a která díky mimořádným výtvarným kvalitám a odvážné představivosti zaujímá jedinečné místo v celku moderního umění. Od svého odchodu z Československa v roce 1947 se účastnila v Paříži po boku Bretona, Péreta a postupně i mladších autorů až do konce života surrealistických aktivit. Česká veřejnost dosud neměla podobnou možnost seznámit se v takovém rozsahu s u nás dříve opomíjeným a málo propagovaným dílem významné představitelky malířství 20. stol. České centrum navázalo již počátkem letošního roku kontakt s organizátory významné výstavy o slávě Čech v baroku, která se uskuteční v příštím roce pod názvem Sláva barokní Cechie. Hlavní část projektu, který představí umění, kulturu a společnost 17. a 18. století, bude přístupná od 27. dubna do 28. října 2001 v Obrazárně Pražského hradu, Šternberském paláci, Valdštejnské jízdárně a paláci Kinských. Doprovodný program projektu se bude konat po celé České republice - na zámcích Hořovice a Mnichovo Hradiště, ve Státním hřebčíně v Kladrubech nad Labem, v klášteře Plasy, ve Sklářském muzeu Kamenický Šenov a řadě dalších míst. Připravují se i četné hudební a divadelní akce, odborné přednášky, čtení z české barokní literatury či vycházky barokní Prahou. Kurátor výstavy Vít Vlnas k významu akce uvádí: „Čechy zasáhly do evropských dějin výtvarného umění celkem třikrát“. Poprvé se tak podle něho stalo na přelomu čtrnáctého a patnáctého století, v čase zralé gotiky, podruhé o tři století později, kdy Čechy osobitým způsobem přispěly k vyznění evropského baroka, potřetí pak na počátku dvacátého století, v době výtvarných avantgard a formování nových uměleckých stylů. [pageend17]Rovněž Česká centra se snaží propagovat tuto akci v zemích svého působení. V Nizozemsku máme kromě propagace akce pro širokou veřejnost připraveny ve spolupráci s organizátory projektu i konkrétní kulturní akce. Tak například v rámci populárně vědeckého symposia, které se letos v Baarnu koná dne 7. října, představí členové divadla Orfeus z Prahy literární pásmo z netradičních barokních textů nazvané Jeden spolu domeček šnek a šnekna nemívá. Hudební soubor Capella Regia musicalis se pak představí na vánočním koncertu 8. prosince a typickou hudbou doprovodí i slavnostní zahájení výstavy betlémů a českých vánočních tradic nazvané Hvězda betlémská, která bude zahájena 9. prosince t.r. v Rotterdamu (Belasting & Douane Museum Rotterdam, Parklaan 14 - 16, Rotterdam, Tel. 010 - 4365629) a potvrvá až do 14. ledna 2001. A tak jsem se na sklonku léta dostal až k plánům do konce roku. Alespoň se máte, milí čtenáři, zase na co těšit. Po ne příliš vydařeném létě přeji všem čtenářům alespoň dlouhé a slunečné babí léto a těším se na setkání s Vámi při dalších akcích Českého centra. [pageend18]MÜLLEROVA VILA - VELMI HEZKÁ KRABICE HANA SCHENKOVÁ Letos v květnu byla veřejnosti po zdařilé rekonstrukci opět zpřístupněna národní kulturní památka - Müllerova vila v Praze (v odborných kruzích známá spíše jako vila Loosova). Čím je tato stavba unikátní a co je na ní tak přitažlivého pro světové architekty a zájemce o architekturu? Ti ji totiž pokládají za povinný cíl při svých návštěvách Prahy, podobně jako vilu Tugendhat při návštěvě Brna. Zvenčí je to spíše nenápadný, na pohled nepřístupný hranatý dům ve vilové čtvrti v Praze - Střešovicích, stojící na malém návrší nad Střešovickou ulicí. Vstup do domu je v ulici Nad hradním vodojemem. Teprve uvnitř člověk pochopí, že se jedná o jednu z nejzajímavějších a nej originálnějších staveb moderní světové architektury. Vskutku unikátní * interiér vily je rozčleněn na řadu místností a všechny jsou navzájem propojeny schodišti (tzv. Raumplan). Nejedná se tedy o klasická podlaží, ale o důmyslný systém prostorů, plných průhledů a světla. Vnitřní uspořádání domu v žádném případě neodráží jeho strohou vnější podobu. Na ploché střeše je terasa s krásným výhledem na Prahu. Loos se neomezil na pouhé projektování stavby, navrhl i všechny detaily vnitřního zařízení, od nábytku přes osvětlení po tapety a dveřní kliky. Díky velmi kvalitní rekonstrukci byla vila uvedena do původního stavu a našla se i většina vnitřního mobiliáře. Domácí i zahraniční návštěvníci Prahy tak po dlouhé době mají možnost si vilu prohlédnout, pokud je neodradí vysoká cena vstupného - 300 - 200 Kč (sleva). Stavbu domu zadal vrbce 1929 dr. František Müller, spolumajitel prosperující stavební firmy Kapsa & Müller, nikomu menšímu než renomovanému architektu Adolfu Loosovi. Müller mu ponechal naprosto volnou ruku, a proto vznikla vila, která nechybí v žádné zahraniční učebnici architektury. Po roce 1948 byly osudy vily smutné. Vilu zkonfiskovali komunisté, zájem o ni projevila dokonce i vojenská kontrarozvědka. Určitou dobu dům sloužil jako depozitář Uměleckoprůmyslového muzea, dále tam sídlilo Státní pedagogické nakladatelství. Za minulého režimu bylo téměř nemožné se do vily dostat, vila patřila UV KSČ, údajně tam bydleli i studenti ze spřátelených arabských zemí. Ádolf Loos (1870 - 1933), brněnský rodák, občan Rakouska a posléze i Československé republiky, strávil většinu svého života mezi Vídní, Paříží, New Yorkem a dalšími metropolemi. Kjeho nejznámějším stavbám patří vídeňský Looshaus a dům básníka Tristana Tzary na pařížském Montmartru. Dále projektoval vilu pro Josephine Bakerovou (tzv. pruhovaná vila), Americký bar ve Vídni (Kärtner Strasse) atd. Jeho vrcholným dílem je však Müllerova vila. Málokdo ví, že Loos navrhl i jiné stavby v České republice - vilu na Smíchově, interiéry v Plzni, Brummelův dům v Plzni, řadové domky v Babí u Náchoda, vilu a park kolem ní v Hrušovanech u Brna, vnější tvary cukrovaru - Hrušovanské cukerní rafinerie, zámeček, který je dnes součástí areálu brněnského výstaviště. Škoda, že se jim nedostává podobné pozornosti jako Múllerově vile. Jsou totiž většinou v dezolátním stavu. Hrušovanská vila připomíná spíše zříceninu než kulturní památku. Památkáři jsou skeptičtí a nevěří, že se tato díla podaří dát do takové podoby, aby mohla být zpřístupněna veřejnosti. [pageend19]Interiéry Loosovy vily Loosova vila v Praze 6 - Střešovicích, Nad hradním vodojemem 13, je pro veřejnost otevřena v úterý, čtvrtek, sobotu a neděli od 9 do 18 hodin. [pageend20]TSJECHISCH CENTRUM ČESKÉ CENTRUM ZAJÍMAVOSTI Z KULTURY VYBRAL KOLEKTIV ČESKÉHO CENTRA ♦ Po 19 letech se otevřel nejvzácnější prostor Karlštejna Po 19 letech restauračních prací se veřejnosti otevřela kaple svátého Kříže na Karlštejně, nejcennější původní prostor hradu. Kaple vznikla podle projektu císaře Karla IV. jako trezor pro říšské korunovační klenoty a ostatky svátých, její výzdoba pak měla evokovat boží Jeruzalém. Restaurování kaple si i s 129 deskovými obrazy Mistra Theodorika vyžádalo zhruba deset miliónů korun, z toho polovinu činila hodnota prací a polovinu cena materiálu. Na Vyšehradě byla otevřena první stálá galerie kresleného humoru Expozici kreseb předních českých kreslířů humoristů mohou zhlédnout návštěvníci pražské restaurace Na Vyšehradě. Výstavou kreslířské legendy Jiřího Wintera-Neprakty zde totiž byl zahájen provoz první stálé galerie kresleného humoru v České republice. Stálou expozici svých kreseb mají na Vyšehradě kreslíři známí především z humoristických časopisů Dikobraz, Hec, Pardon a Sorry. Kromě toho se budou každý měsíc pořádat profilové výstavy jednotlivých výtvarníků. V New Yorku se konala premiéra dokumentu o Dvořákovi V Českém centru New York měl americkou premiéru hudební dokument o pobytu Antonína Dvořáka ve Spojených státech, které se zúčastnili také jeho autoři Lucille Carrová a Brian Cotnoir ze společnosti Travelfilm Company a dirigent Maurice Peress. Hodinový dokument nazvaný "Dvořák a Amerika" měl také 3.července večerní premiéru na americké veřejnoprávní televizní stanici PBS, která rovněž zahájila provoz internetové stránky www.pbs.org/dvorak. Mezi osobnostmi vystupujícími ve filmu se zúčastnili Josef Skvorecký, autor knihy Dvořák in Love (Zamilovaný Dvořák), kulturolog Gerald Early a Dvořákova vnučka Věra Johnová. Knížák otevřel novou stálou expozici ve Veletržním paláci Novou stálou expozici nabízí milovníkům umění pražský Veletržní palác. Z rozhodnutí generálního ředitele Národní galerie v Praze Milana Knížáka se do přestavěných prostor čtvrtého poschodí paláce přestěhovala z Anežského kláštera sbírka českého umění 19. století, ve třetím patře naleznou návštěvníci galerie výtvarná díla prvních 30 let 20. století a sbírku francouzského umění. Posledních 70 let vývoje výtvarného umění zachytí expozice, kterou ve 9 druhém patře paláce otevře Národní galerie začátkem října. Pražská televizní věž je pokryta lezoucími batolaty Žižkovská televizní věž, neustálý objekt diskusí a architektonická dominanta Vinohrad, se stala opět objektem zájmu médií, když effant terrible české výtvarné scény David Černý instaloval na její povrch 11 více než dvoumetrových lezoucích batolat. Miminka, vyrobená z laminátu s kovovou konstrukcí a nabarvená na černo mají místo obličeje obří čárový kód. Mimo žižkovskou televizní věž byla předtím již instalována na mnoha místech včetně Londýna, New Yorku a v nedávné době i na Staroměstském náměstí před palácem Kinských, kde jejich umístění vyvolalo ostrou mediální přestřelku mezi Národní galerií a pražským magistrátem. Nutno přiznat, že na body zvítězil ředitel NG, Milan Knížák. [pageend21]Obecní dům predstavil svůj program až do začátku roku 2002 Festival Varhanní léto 2000 bude jedním z největších lákadel programové nabídky pražského Obecního domu ve druhém pololetí tohoto roku. V rámci již třetího ročníku cyklu varhanních koncertů se představují od 7. července do 12. srpna renomovaní interpreti z České republiky i ze zahraničí. Kurátor výstavního programu Obecního domu Dušan Seidl upozorňuje na výstavu věnovanou malíři a pedagogovi Karlu Špillarovi, jež se uskuteční od 24. října do 14. ledna příštího roku. Výstava, která představí zakladatele moderní architektury v Americe Franka Lloyda Wrighta, bude zahájena 6. února 2001 a potrvá do 15. dubna příštího roku. Filmová akademie vybrala české filmy k nominaci na evropské ceny Pro letošní ročník Evropských filmových cen doporučilo prezídium České filmové a televizní akademie Evropské filmové akademii (EFA) tři české snímky: Musíme si pomáhat, Samotáři a Všichni moji blízcí. Filmové ceny budou slavnostně předány 2. prosince v Paříži. Loni vybrala ČFTA k nominaci na evropské ceny snímky Návrat idiota režiséra a scénáristy Saši Gedeona, Hřebejkovy Pelíšky a film Vladimíra Michálka Je třeba zabít Sekala. Začala stavba muzea pro ojedinělou sbírku děl českých umělců Muzeum Kampa v objektu Sovových mlýnu na Praze 1 má být otevřeno příští jaro a nabídne návštěvníkům prohlídku celoživotní umělecké sbírky Čechoameričanů, mecenášů umění Jana a Medy Mládkových. Objekt budoucího muzea získalo hlavní město Praha složitě od státu v roce 1997 a kunsthistorička a kurátorka Méda Mládková si mlýny pronajala od města na 99 let. Zlatým hřebem sbírky, která obsahuje na 1200 děl českých výtvarníků, je unikátní soubor 225 obrazů a kreseb Františka Kupky. Už před zářijovým výročním zasedáním Světové banky a Mezinárodního měnového fondu by měla být otevřena část Sovových mlýnů na paměť toho, že manžel Medy Mládkové Jan byl jeden z prvních guvernérů Mezinárodního měnového fondu, kde zastupoval Československo, Polsko a Jugoslávii. Vyšla publikace o budově Stavovského divadla v Praze Reprezentativní publikaci o historii a současnosti budovy Stavovského divadla představil dnes v Praze autorský kolektiv tohoto díla. Prostřednictvím fotografií Miroslava Hucka ukazuje skvostnou architekturu nej staršího fungujícího divadla v metropoli, dobové materiály a další informace přibližující jeho pohnutou a vzrušující historii. Kniha vyšla zároveň i v německé a anglické verzi. Dagmar Havlová se vrací do divadla Manželka českého prezidenta Václava Havla ztvární roli Marie Stuartovny ve hře anglického dramatika Roberta Bolta Ať žije královna pod vedením režiséra Juraje Herze na jevišti pražského Divadla na Vinohradech. První dáma České republiky byla členkou vinohradského souboru od roku 1980 až do svého sňatku s prezidentem v roce 1997 Bratři Formanovi budou hrát na lodi v Praze do konce září Více než 40 představení uskuteční od 20. července bratři Matěj a Petr Formanovi na divadelní lodi, která do konce září pluje v Praze na Vltavě. Divákům nabízejí možnost strávit večer na palubě tři až čtyři hodiny, nejprve při sledování pohádkové féerie Nachové plachty podle předlohy Alexandra Grina, poté při navazující volné zábavě. Loď je 70 metrů dlouhý nákladní člun, který bude tlačen remorkérem a kotví doposud ve Štěchovicích. Úprava člunu umožňuje, aby byl dokonce tažen v pobřežních vodách na moři. Formanovi totiž plánují v příštích letech v zahraničí nejen účinkování ve městech na řekách s dostatečně velkými plavebními komorami, ale doufají, že se budou moci dostat i dál v Evropě. [pageend22]NESNÁZE ČASOPISU ČESKÝ DIALOG LADISLAV MALÍNSKÝ Červencové (sedmé) číslo měsíčníku Český dialog vybočuje poněkud ze svého šedého stereotypu, bohužel však nezáviděníhodným způsobem. Vydavatel Martin Jan Stránský začíná svůj pravidelný úvodník oznámením, že "držíte v rukou poslední číslo Českého dialogu z produkce našeho vydavatelství" Zajisté silná, byť ne zcela překvapující slova potřebují objasnění, které následuje: "Ministerstvo zahraničních věcí, odbor pro krajanské vztahy, se rozhodlo zrušit rozesílání výtisků do světa, jednak pro současnou finanční situaci ministerstva, jednak se hodlá pokusit samo vydávat vlastní časopis podobného typu, a konečně pro nespokojenost ministerstva s časopisem samým. "Potud vydavatel. Hlavní redaktorka Eva Střížovská vysvětluje dále: " MZVzakoupilo každý měsíc na dva tisíce výtisků a poslalo je na české ambasády a spolky v celém světě. Nyní tuto spolupráci zrušilo." Šéfredaktorka však neháže flintu do žita. "Pokud se sejde patřičný počet čtenářů (nejméně tolik, aby každý jeden stávající odběratel získal tři další), ""jedeme dál"" a to radostně." Velmi aktivní členka redakce Marina Hužvárová jde ještě dál a volá "Nehodláme se vzdát."Svůj záviděníhodný optimismus chce realisovat omezením počtu výtisků pouze na předplatitele a vyzývá čtenáře "nepůjčujte si nás, ale kupujte."" Ať se v budoucnu bude Dialog jmenovat Český, Nový nebo jinak, bude vycházet dál. V tom vás nezklameme. "Též silná, i když protichůdná slova, odvážná a zavazující. Co k tomu říci? Nic moc, jen stručně několik poznámek z vlastní zkušenosti s Nizozemskými listy. Nevím, zda si paní Hužvárová plně uvědomuje, jak ohromný je pro vydavatele rozdíl mezi čtenářem a předplatitelem a přál bych jí ze srdce, aby nebyla zklamána. Stejně problematická je i naděje paní šéfredaktorky Střížovské, že jeden odběratel získá tři další platící. Je tedy nutno přihlédnout k důvodům sponzorského stopu MZV, které cituje osoba nejdůležitější, tj. vydavatel: Finanční situace MZV je jev všeobecný, úmysl vydávat vlastní časopis je důvod (zatím) pomyslný, a zbývá tudíž nespokojenost s časopisem samým jako důvod nejpádnější. Při tom výchozí situace Dialogu byla více než ideální a záviděníhodná, představíme-li si přes dva tisíce sponzorovaných předplatitelů (včetně poštovného), podle údajů v colofonu Dialogu patnáctičlenný sbor redakčně- administrativně-propagačních pracovníků, plus nejméně tři plné stránky placené inzerce. Co více si lze přát? Proč tedy ten soumrak? O kritiky nebude jistě nouze, to už tak v nesnázích bývá, pokusím se ale, aby ta moje byla spíše pomocnou rukou. Dialog se snažil plnit úkol, který podle mého názoru je nesplnitelný, má-li též přinést platící čtenáře . Převážný obsah Dialogu byly krátké, či delší až dlouhé zprávy o činnosti krajanských spolků nebo jen skupin z celého světa, což si leckdo zadarmo třeba přečte, ale krom malého počtu právě ve zmínce jmenovaných (nebo i vyobrazených) osob nemá o taková sdělení hlubší zájem, nečeká na ně a je nehledá. A tudíž nekupuje, nepředplácí, místní noviny jsou pro tuto skupinu zajímavější. Najít společného jmenovatele zajímavosti pro celý svět je téměř nemožné a pravidelná rubrika Dialogu zpráv z domova, která se o to snaží, by musela být mnohonásobně podrobnější než pojmou obvyklé dvě stránky. A ani tak by různorodost zájmů čtenářů roztroušených po celém světě nemohla být uspokojena natolik, aby se stala žádaným "trhákem". Nutno též vzít v úvahu, že tento úkol začíná lépe a snadněji (a asi i levněji) plnit nyní internet. Bylo by možno hledat dál, nedostatek původní a při tom atraktivní tvorby, opomíjení kulturního, objektivně kvalitního dění doma a ve světě, atd ... Též nedávno zavedená dvoujazyčnost myslím příliš časopisu neprospěla, spíše naopak. To vše a ještě mnoho jiného je nutno dobře uvážit a plánovat, aby obětavé pokusy o resuscitaci Dialogu nepřinesly nová rozčarování. Každopádně držíme palce. P.S.: Snad nedopatřením vypadl ve zmíněném čísle údaj o výši předplatného a jak, kde a s kým může navázat případný zájemce spojení, bylo-li toto číslo skutečně poslední. [pageend23]TKoeii fi voczic Konec léta Čas loučení, návratů a papírových draků. Pole jak před popravou, shrbené slunce nad strání. Bolestné staccato zatloukaných Stánků a listí bezhlesně zvěstuje první umírání. Není nám přáno a všechno jenom jednou, vyprahlou ulicí se honíme za vzpomínkou. Prchavé mžitky, léta třpyt, zamlklá zvonkohra na dně oceánu. Jako sen o tom, co nelze mít. Jako sen, který se vzdává k ránu . . . Vzkaz Včera jsi nepřišla a já nemohl v noci spát. Budeš se mnou dnes ? Prastarý nápis na Forum Romanům z doby přede všemi věky. (Setkali se, alespoň mimo svá těla ?) Zítra i pozítří, za tisíc let, uvidíš padat létavice s přídechem-něžných vět. Ten vkaz jsem vyryl do Měsíce a čekám, čekám, nazpaměť. [pageend24]V noci se ozval telefon V noci se ozval telefon. Na dosah ruky, a přece v jiné galaxii. Vzdálený snad desítky světelných let. Neodbytný, nenáviděný. Nechoď tam I Zestárnem za těch pár metrů do tmy I Ne, nechoď tam, třeba je to omyl. I to se někdy stává. Pak kdosi mluvil mými ústy. Řekněte, že to není pravda I Pravda se nenalhává. V noci zazvonil telefon. Na dosah ruky. Bylo to v této době, v této galaxii. A jen desítky obyčejných kilometrů odtud jsme oba zemřeli. Den poté Kdo hrál tu píseň ? Za noci, v písečné bouři. Byl to ten trubadúr, co se ti jen zdál ? (Tam za zdí stával pavilon motýlů) Zavátý hlas opuštěných chodeb nesmělost stínu ohmatal. Den poté. Ráno se vsáklo v nenasytné pláně. Poslední slzy Země. Klid. Nastal čas bloudění. JAPOSĹAV HORÁK [pageend25]KAVKAZSKÉ TULIPÁNY LADISLAV PFLIMPFL Po bezmála třech hodinách letu z Moskvy se můžete dostat na mnoho zajímavých místech - za severní polární kruh až málem k Murmansku, východním směrem daleko za Ural do Tjumeňské oblasti a západně náhodou také třeba do Prahy. Přeletíte-li ale Vysoký Kavkaz a minete-li Elbrus, přistanete uprostřed hor na chátrajícím letišti, které nese neméně zchátralé označení: Tbilisi. Mezi betonovými panely letištní plochy tu bují tráva a léta nesloužící stroje bývalé sovětské vzdušné flotily stojí smutně roztroušeny po celém letišti. Při pohledu na mapu vás Gruzie, do jejíhož hlavního města jste zavítali, zaujme už jenom výčtem některých sousedících států, správních a autonomních republik i oblastí. Čečna, Dagestán, Jižní Osetija, Abcházie, jižně od hranic s Arménií pak Náhorní Karabach. Vlastně jste ještě nakonec rádi, že se pilot neztratil, minout Tbilisi o pár desítek minut znamená dnes totiž docela slušnou šanci být sestřelen... Na Kavkaze koncem května slunce pálí jako o závod a na chladivý vítr z hor od severu se musí počkat nejméně do prvních zářijových týdnů. Tbilisi má jeden letecký spoj s Moskvou denně a letiště při jeho příletu pokaždé znatelně ožívá. K odbavení se tady chodí po letišti pěšky, všudypřítomní policisté a vojáci se tváří nesmírně důležitě, k proclení jsou hlášena prapodivná zavazadla Celá rozsáhlá příbuzenstva tu vítají rodinné příslušníky a k příletové hale se sjíždějí vozy taxi - tedy, spíše jen taxi, protože za vozy je lze označit jen s velkou nadsázkou. Kdo potom cestou zůstane nevnímavý vůči stavu vozovky a způsobu jízdy gruzínských řidičů a nechá bez povšimnutí i sterilní panelovou výstavbu na předměstí, bude odměněn pohledem na okouzlující historické město v údolí řeky Kur mezi zelenými svahy Malého Kavkazu. V těchto těžko popsatelných kulisách se na počátku letošního jara sešli producenti a kulturní manažeři z mnoha evropských zemí, aby pomohli svým protějškům z celého regionu navázat kontakty a spolupráci s kolegy v západní Evropě. Akce byla iniciativou v Nizozemsku sídlící Evropské kulturní nadace a The Stichting Caucasus Foundation, která je spravována rovněž v Amsterdamu a financována například z fondů Prince Bernharda. Na projektu se podíleli i kulturní instituce z Německa, Rakouska, Velké Británie, seminář byl ale především dalším výsledkem nizozemské dlouhodobě vynikající zahraniční kulturní politiky. Ta věnuje postupnému oživování kavkazského regionu pozornost již několik let a Holandsko dnes představuje pro Gruzínce zemi, která je v oblasti vzdělávání a umění vůbec jejich předním evropským partnerem. Krátkou, ale pevnou tradici už zde mají výměnné studijní pobyty, workshopy a mezinárodní vzdělávací programy. Pro evropské festivaly a pódia byla takto znovuobjevena tradiční gruzínská hudba a divadlo, podobně výtvarné umění má dnes rovněž mnohem snazší cestu na Západ. Naopak mnoho mladých lidí, a to nejen v Tbilisi, se zajímá o Nizozemsko, jeho historii a kulturu, a studium holandštiny je považováno za perspektivní obor. Pokud ale poodletíme z Moskvy ony necelé tři hodiny na západ do Prahy, najdeme kupodivu situaci v mnohém podobnou. Především v míře angažovanosti holandských kulturních fondů a programů u nás. V rámci tříletého projektu SCART, který financuje holandská vláda, vzniklo pevné partnerství českých nizozemských vysokých uměleckých škol, díky němuž vystudovaly umění příbuzné obory v Nizozemsku desítky českých studentů. V Holandsku sídlící fond APEXchanges vypisuje hned několik grantových okruhů, díky jimž čeští umělci již několikrát dostali finanční podporu pro své projekty. Amsterdamská nadace Felix Meritis pak každoročně pořádá mnohaoborové mezinárodní letní školy, pro které uděluje četná stipendia i českým studentům. Faktem je, že 2,5 procenta z celého objemu státního rozpočtu Nizozemsko investuje do kultury. A to nejen doma, 124 mil. NLG ročně dostávají nejrůznější kulturní fondy a neziskové organizace, které pak podporují dotacemi a stipendii podobné mezinárodní aktivity. Vzrůstající zájem zahraničních studentů o studium holandských dějin, umění a jazyka, silné mezinárodní kulturní vazby a také vysoký kredit země v zahraničí předznamenává v budoucnu jistě vysokou návratnost této investice. [pageend26]Workshop v Tbilisi trval necelý týden. Krátká doba, řekl by jeden, ale Gruzie dokáže být štědrým hostitelem. Nabitý program dával prostor 15 přednášejícím pro 30 účastníků. Pravý čas pro rozhovory pravidelně nastával nejen v době seminářů a přednášek, ale především pozdě večer, kdy se všichni scházeli u stolů, podle místních tradic plných jídla a pití. Každý takový večer byl vlastně nejčistším kulturním zážitkem - Kavkazané často a bez ostychu zpívají písně, ve kterých citují staré historické texty a pověsti. Nezapomenutelnou vzpomínkou byla také návštěva tradičního gruzínského loutkového divadla, které mělo toho večer na programu hru “Bitva u Stalingradu”. Mamě přemýšlím, jestli existuje pro loutkoherce obtížněji zpracovatelná látka... Představení se nakonec ukázalo jako docela konveční love story dvou koní na pozadí epochální bitvy. Neméně atraktivní zábavu slibovaly i cesty hromadnou dopravou, které především znamenaly nový rozměr slova “hromadná”. U vozů, jejichž technické osvědčení povoluje přepravu sedmi osob včetně řidiče, nebyl problém napočítat 10 sedících a několika dalších stojících pasažérů. Systém tras a tarifu hromadné dopravy ale zůstal většině účastníků semináře utajen. Gruzínština je totiž díky vlastnímu písmu a shlukům souhlásek poměrně odolná vůči pokusům o porozumění. Týden nakonec docela krátká doba byla, těžko by ale bylo v lidských silách vstřebat další dojmy a poznatky. Nakonec, jenom za první dva měsíce od tohoto setkání se na své první mezinárodní turné do Velké Británie a Francie vydal divadelní soubor z Baku, stipendium pro rezidenční stáž v Rakousku získala mladá gruzínská výtvarnice a dva její kolegové studují holandštinu na letních školách v Nizozemsku. Chystá se natáčení filmového cvičení studentů amsterdamské školy v exteriérech Malého Kavkazu, vzniká adresář kulturních institucí a organizací v regionu a už nyní se intenzivně připravuje další ročník semináře. Možná i díky svojí historii koloniální velmoci dnes Holanďané sází své tulipány daleko za hranicemi s takovou bravurou. Je pravda, že asi jen málo daňových poplatníků v Nizozemsku tuší, kde všude jejich ^prostředky, věnované na oblast kultury a školství, končí. Kdyby to ale věděli, myslím, že by byli vlastně docela rádi. Na druhou stranu - těžko říct, jak by se tvářili daňový poplatníci v Cechách, kdyby vyšlo najevo, kde všude končí jejich peníze... ZMĚNY NA ČESKÉ AMBASÁDĚ Z naší ambasády v Den Haagu odešel do nové funkce Dr. Jaroslav Horák. Jeho básně nám budou v NL chybět, ale snad si na nás alespoň občas vzpomene nějakým příspěvkem. Na jeho místo nastoupil Dr.Jan Čížek, jehož srdečně vítáme. Stejně tak vítáme i Ing. Petra Havlíka, který obsadil dlouho volné místo vedoucího obchodního oddělení po paní Petře Šramotové. Milé tváře vždy ochotných manželů Olgy a Míry Jarolímových, kteří po léta vítali návštěvníky ambasády nahradili manželé Věra a Vladimír Hýblovi. Celý diplomatický sbor a ostatní návštěvníci recepcí ambasády budou jistě postrádat kulinární lahůdky Blaženky Šlencové, které se silně podílely na dobrém jménu velvyslanecké tabule. Některým šťastlivcům se podařilo ještě včas získat od paní Blaženky recepty na chléb, pečivo a vánoční cukroví, ale jejich jména neprozradíme. Její nástupce pan Šourek bude mít nesnadnou úlohu, ale ve vlastním zájmu mu budeme držet palce, i když to možná nepotřebuje. Red. 15. POPULÁRNĚ VĚDECKÉ SYMPOSIUM se letos koná na téma "Právo, jeho vznik, základy a proměny v průběhu času”. Tedy 7.října 2000, v sobotu od 9,30 do 17,00 na známém místě v Conferentieoord Drakenburgh, BAARN. Vstupné f 35.-, včetně občerstvení. Podrobný program (nám do uzávěrky nedošel) rozesílá přípravný výbor Symposia, předběžný byl otištěn v minulém čísle NL. Red. [pageend27]NIZOZEMSKÝ TURISTA NAPADEN NA ŠUMAVĚ MEDVĚDEM HELENA BAMBASOVÁ V posledních deseti letech otevřela Česká republika do široka svou vlídnou náruč turistům z celého světa, tuzemští podnikatelé se pružně přizpůsobují požadavkům zahraničních návštěvníků, v příhraničních oblastech vyrostly manufaktury, produkující roztomilé pestrobarevné sádrové trpaslíky, kteří pak činí bavorské zahrádky tak útulnými. Proslulá česká pohostinnost se odráží nejen na jídelních lístcích mnohých restaurací, ale i v diskrétnější nabídce nočních klubů. Nápisy Zimmer frei zvou hosty k návštěvě téměř v každé české vísce. I mnozí Nizozemci objevují tuto zemi zaslíbenou, ve stále hojnějším počtu se vydávají na východ za kouzlem historických památek, líbezností zvlněné krajiny a levným pivem. Známá štědrost a velkorysost nizozemských turistů tak přináší prosperitu zejména jihočeskému regionu, kde se místní obyvatelstvo pilně učí nizozemský, česko-holandské slovníčky jsou beznadějně vyprodané a matky vystavují své ratolesti do průvanu, neboť nastydlí prý nejlépe zvládnou správnou nizozemskou výslovnost. Teď však je možná všemu tomuto blahodárnému snažení konec. Jak nás informoval náš zvláštní šumavský zpravodaj, hajný Myslivec, došlo před několika málo dny v oblasti k hrůzné události, která zcela vystrašila poklidné rekreanty a vnesla děs do celé nizozemské komunity. Mnozí ve spěchu opouštějí svá tábořiště, zanechávajíce za sebou v panice funkční pumpičky na kola a nedojedená balení tvrdých sýrů. Co se vlastně stalo? Ještě ráno onoho osudného dne nic nenasvědčovalo blížícímu se dramatu. Sluníčko se klubalo z ranního oparu, když se pan de Boer vydal na svém kole do blízké vesnice pro ranní pečivo, které tam místní pekař prodává o dvacetník levněji než v kempu. Stezka vedla lesem podél potůčku celkem po rovině, a tak cesta našemu cyklistovi pěkně ubíhala. Náhle se však z houští podél pěšiny ozvalo takové divné praskání a funění. “To by mohla být veverka”, pomyslil si pan de Boer, nemaje zkušenosti s hlubokými šumavskými hvozdy. “A nebo možná dokonce srnka”, počal se v duchu radovat a připravil si fotoaparát. Už se těšil, jak uloví exkluzivní snímky divoké zvěře, když tu náhle strnul. Z křoví se vyvalila příšerná chlupatá obluda a sápala se na nebohého turistu svýma hroznýma tlapama. Z huby jí svítily strašlivé tesáky, divoce koulela očima a blížila se k otřesenému cyklistovi ve zřejmém úmyslu ho zaživa sežrat. Ten však po chvilkovém úleku, pochopitelném u každého v takové situaci, projevil mimořádnou duchapřítomnost a neohroženě se zvířeti postavil. Vytáhl z chlebníku soleného sledě a potvoře ho nabídl. Medvěd (pozorný čtenář již jistě tuší, že to byl opravdu medvěd) si kousl, ale snad že nebyl zvyklý na tuto typickou holandskou pochoutku, tlama se mu zkřivila, z očí mu vytryskly slzy a v naprostém úleku se dal na útěk. Ještě však stačil mohutnou tlapou s drápy ostrými jako břitva seknout po udatném Holanďanovi, zasáhl však pouze plášť jeho kola, který jediným mocným úderem rozťal i s duší. Otřesen, avšak zdráv, dorazil pan de Boer do vsi pěšky, neboť jeho zánovní kolo bylo k nepotřebě. Celou událost oznámil okamžitě v pekárně, na obecním úřadě i v místní služebně VB, uvědomil i ambasádu Nizozemského království v Praze. Lékařskou pomoc odmítl, neboť, jak pravil, ze souboje vyšel vítězně a ošetření by spíše potřeboval medvěd. V místním hostinci se pak stal hrdinou dopoledne, a jak postupoval den, pohlížel na své ranní dobrodružství se stále rostoucím zadostiučiněním. Dramatická příhoda se však již mezitím šířila ústním podáním po okolí a postupem doby nabírala na dramatičnosti. A tak českobudějovický večerník ještě téhož dne přinesl obsáhlou reportáž o nizozemském lovci, kteiý prý napadl, spoutal a odvezl tři mírumilovně se pasoucí jihočeské medvídky, aby je ve vlasti výhodně zpeněžil. Nizozemské deníky naopak dalšího dne přispěchaly s titulky “Nizozemští turisté napadeni v Cechách stádem divokých medvědů”, “Ve východní Evropě řádí divá zvěř” či “Výskyt medvědů odporuje legislativě EU”. Pod dojmem těchto fám rozhodla se značná část nizozemských turistů předčasně ukončit svou dovolenou ve strachu o svou bezpečnost. Pan de Boer však zůstává a spřádá smělé plány. Rád by místo svého hrdinného střetnutí označil informačními tabulemi s několikajazyčným popisem celého dramatu a názornými kresbami, zřídil v okolí naučné stezky nazvané “po stopách grizzlyho”, celou trasu ozvučil skřeky z džungle, v noci by samozřejmě byla osvětlená. Prý by se na vstupném dalo celkem slušně vydělat. A tak není jisté, zda bude tato událost znamenat konec [pageend28]turistického ruchu na Šumavě či naopak nový počátek jeho dalšího rozkvetu. Za zcela neověřené považuje redakce Nizozemských listů údajné tvrzená místního hostinského Palivce, který se prý měl vyjádřit: “Jó, medvěd! Toho znám, slyší na jméno Vašek a když je nervózní, tak koktá.” Zaznamenala jsem během okurkové sezóny. Pozn.red.: Nizozemské listy vyslaly ihned na místo činu svou rychlofotoreportérku O.K., která pořídila tento snímek stromu (irská stoletá lípa) a křoví (na snímku dole), zpozahož se vysápal autorkou citovaný medvěd, který později byl identifikován jako zauralský kontra- špión a kontrabas Feodor Šaljápin-Ukurev, přední bojovník za IRAcionalizmuz. Snímek zahrnuje též tajného pozorovatele Leonida Gebešova, pokrokového irského humanisty (vlastním jménem Gé Bé Šó, čti Džíbíšó, piš G B Shaw), který se nalézá v husté koruně stromu krátce po tom, co jej rozbuška značky Semtamtex předčasně rozmetala, čímž se stal převážně neviditelným, jak vidno na snímku. Příhoda hodná následování, jak vyplývá z tisku a z Norska, kde pěti ranami končí příběh i medvěd. LM LIDOVÉ NOVINY Úterý 15. srpna 2000 Norové zastřelili nebezpečného medvěda OSLO - Skupina lovců v neděli pěti ranami ukončila život medvěda, který předchozí den napadl na jihu Norska farmáře. Případy, kdy medvěd v této zemi napadl člověka, jsou skutečně mimořádné. Medvěd zaútočil na farmáře Ameho Övergaarda v oblasti poblíž Trysilu v jižní části země. Ačkoli zvíře srazilo muže na zem, prokouslo mu nohu a zanechalo několik drásanců na tváři, farmář nakonec vyvázl bez větších zranění. Pomohla mu k tomu jistě i duchapřítomnost, protože se nevzdal, ale i v leže se dokázal medvědovi ubránit a zahnat ho na útěk. Přitom ho ještě stačil postřelit. čtk [pageend29]OKURKOVÁ SEZÓNA EVA HOROVÁ Začátek srpna. Před pár dny se na Letné u metronomu čekalo na konec světa. Měl nastat podle Nostradamovy předpovědi 31.7.2000. Od půlnoci se pak několik tisíc lidí hlučně veselilo. Nostradamus se zřejmě o nějaké to století spletl. Být to v září, asi bychom si toho ani nevšimli, protože to tu v Praze budeme mít jiné starosti. Podle jednoho novináře připravovaná opatření připomínají blížící se pohromu na úrovni zemětřesení o síle nejméně šest Richterovy stupnice, doprovázeného tisíciletou vodou. Myslím, že to nemohlo uniknout ani laskavému čtenáři, který dlí převážně v Nízkých Zemích. V posledním zářijovém týdnu se tu totiž sejde Mezinárodní Měnový Fond a Světová banka, a pravděpodobně několik (desítek?) tisíc odpůrců těchto mocných finančních organizací. Školáci dostanou volno, důchodci příplatek, aby mohli odjet na chatu nebo vůbec někam pryč, lékaři doporučují předzásobit se léky, protože by mohli mít napilno se zraněnými finančníky, aktivisty či policisty a nemusejí mít čas na obyčejné chronické pacienty. Docela nás mrzí, že už máme dávno naplánovaný pobyt v Holandsku a tak nám tohle divadlo uteče. Praha - Evropské město kultury 2000 se docela povedlo, zdá se. Děje se ledacos, koncerty, krásné výstavy, různé happeningy. Pro každého něco. Viděli jsme tu Prahu magickou ve sklepeních staroměstské radnice. Nu, co k tomu říct? Sklepení jsou zajímavá. Výstava není vlastně výstava, spíš imprese vývoje osídlení české kotliny, naznačená několika málo exponáty - často velmi zvětšenými modely skutečných předmětů (např. keltská spona a tak). Mohlo to dopadnout asi hůř. Moc se nám líbila výstava Toyen v domě U Zvonu na Staroměstském náměstí. Bratři Formanové (synové Miloše Formana) uspořádali divadelní happening na lodi, pod názvem Nachové plachty. Všechna představení až do konce (konec září) jsou ale beznadějně vyprodaná. Na Hradě jsou opět letní Shakespearovská představení. Jo, co stojí za to, je prohlídka nově publiku otevřené barokní knihovny a věže v Klementinu. Paní Medková z Ameriky přestavuje Sovovy mlýny na Kampě (konečně ta ostudná ruina zmizí!), bude tam umístěna její soukromá sbírka českého moderního umění. Jestli se ale ovšem všechno podaří! Ti z vás, kteří čtou pravidelně český tisk, asi vědí, že se velmi štědrá paní Medková vehementně pře s různými úředními institucemi o konečnou podobu budov. Já tomu moc nerozumím, fakt je, že ona platí část prací, zdarma městu věnuje velmi cennou sbírku, pražský magistrát platí též část rekonstrukcí, nejprve se krásně dohodli, pak zase ne - já jen doufám, že celá akce úspěšně skončí. A paní Medkové držím palce. Mělo by to být celé hotové k té schůzce finančníků koncem září. O týden později. Vrátilo se léto. Někteří jedinci se radují, jiní raději zalézají pod slunečníky. Ti nevděčníci. A rostou houby! A zase mají noviny o čem psát. Chudáci novináři, velmi s nimi cítím. Politici odjeli na dovolenou, téma zářijové schůzky finančníků je vyčerpáno, probrala se i nová vila manželů Havlových v Portugalsku, no a tak zaplaťpánbu za několikakilové hřiby. A za technopárty, kterou si několik tisíc zřejmě jen tak nazdařbůh Evropou táhnoucích novodobých hipíků uspořádalo v jižních Čechách. Pro ty z vás, kdo jako já nevědí, co to je technopárty: to někde na co největším prostranství pod širým nebem, několik dní bez přestání řve bum-bum muzika. Lidé, většinou mladí, ale i třicátníci s dětmi (!) a volně pobíhajícími psy u toho tančí, spí, povídají si, pijí (a)nebo kouří marjánku či si zvedají náladu jinými prostředky. Vstup je zdarma, pozvánka a oznámení místa konání na internetu. Tak tahle technopárty se z jednoho na druhý den usadila na soukromém poli někde u jihočeské Lipnice, [pageend30]na doslech a dohled mnoha chatařů a chalupářů, kteří věru neměli pro tento způsob zábavy mnoho pochopení. Zlobili se, policisté stáli kolem a přihlíželi, starostky obcí, pod které pozemek patří, bezmocně vyzývaly v různých evropských jazycích přítomné, aby se sbalili a odešli - marně. Trvalo to týden, pak se celý cirkus odstěhoval na Strahov. Tam ale jen pár dní odpočívali na parkovišti před kolejemi a pak zmizeli. Někde jinde v Evropě pokračovat v technopártění. Z toho pole pak bylo třeba uklidit mnoho desítek tun odpadků, pole posypat vápnem (dezinfekce - samozřejmě tam po dobu party nebyl jediný záchod, ba ani latrína) a zaorat. Inu co. Noviny měly na pár dní o čem psát. Téma - svoboda. Svoboda jedněch si hrát a druhých v noci nerušeně spát. Která je cennější a více hodna obrany? Ono je to vůbec všechno složité. Ráda bych se s vámi podělila o velmi čerstvý zážitek. Stalo se to včera, 10. srpna. Vraceli jsme se opět přes to nešťastné Hřensko do Prahy, z krátkého výletu po krásách Národního parku Labské pískovce. Mimochodem, to je opravdu bohem požehnaný kraj, aspoň co se přírody týče. O Hřensku už jsem na tomto místě psala jednou. Orientální tržiště je to stále a člověku je z toho nevolno vždy znovu a znovu. Soutěsky jsou stále vlastněné kýmsi, kdo je záhadným způsobem za pakatel koupil, starostu obce „tahají po soudech“, jak se vyjádřil jeho tajemník. To ale není nic nového. Nové nás potkalo toto: nejprve jsme v místě zvaném Dolský mlýn (velmi půvabné místo, mimochodem) narazili na celkem úplně novou informační tabuli, kde je velmi pěkně ve dvou jazycích popsána historie toho místa: mlýn na potoce od roku asi 1780, po nástupu turismu (po vzniku soutěsek) na konci minulého století ve mlýně také vařili a podávali občerstvení. Do roku 1945. Tam příběh končí. Co vidíte: zřícený splav, ze zřejmě velmi výstavné budovy stojí jen část jedné zdi. Jen ta voda bublá stejně jako před 55 lety. A ta krásná nová cedule? Německá část textu vlastenecky pořezána nožem, důkladně. Pak stoupáte vzhůru po kdysi pracně vystavěné kamenné stezce s mnoha schody. Naposledy asi opravené v tom roce 1945, na jaře. Brzy na jaře. Teď je to jen pro fyzicky zdatné jedince. Letos jsme to ještě zvládli. Pak míjíte domeček, před dveřmi sedí na lavičce stařenka a loupá padanky na koláč. Pozdravíte a aby řeč nestála, prohodíte, jak to tam dole u toho Dolského mlýna je hezké. A ona odpoví stále ještě maličko lámanou češtinou: nojo, tam to bylo hezký, tam jsme chodili v neděli na koláček a kafíčko! Ano, a nakonec sejdete do soutěsek a do Hřenska. Pátráte, zda jede parník do Děčína, kdesi jste se totiž dočetli, že ta služba byla obnovena. Mezi stánky objevíte po delším hledání vchod k „hafen“. Je třeba se prodrat po kolena hlubokou vrstvou odpadků, volně ložených nebo i ve více méně nepoškozených pytlech. Konečně jste u nástupiště, hledáte cedulku s informacemi o jízdním řádu. Nejsou. Jen zákaz vstupovat na přístaviště před přistáním parníku. Dostáváte nápad. Přes Labe jezdí sem-tam, neustále, malý parníček-přívoz pro kola a pěší. Tabule hrdě hlásá - příhraniční spolupráce, turistická stezka Českosaským Švýcarskem. Ceny za převoz neuvádějí. Myslíme si, necháme se převézt, na druhé - německé - straně nastoupíme na vlak do Děčína. Nastupujeme spolu s malým davem plastickými taškami obtížených vesničanů z německé strany. Za kormidlem kapitán, který vybírá vstupné. Němci mu vkládají do ruky drobné mince. Přicházíme na řadu my. Chce vidět naše „papieren“. Já mám českou občanku, Jirka holandský pas. Dobrá, já mám zaplatit 100 Kč, můj muž 2.50 DM. Jednak se divíme, že to Češi mají dražší, pak říkáme, že marky nemáme, zda můžeme zaplatit v korunách. Jirka že by také dal stovku. Ne, nelze! Vysvětlováno nám nic není. To už jsme se namíchli a odcházíme, konsternovaní němečtí vesničané nám marně nabízejí, že to za Jirku zaplatí. Už se v nás mírně vaří krev. Někdo musí být přece za ten chaos zodpovědný! Přes ulici je Obecní úřad. Je všední den brzy odpoledne, a navíc středa, úřední den. Jistě mají informace, myslíte si. Vstoupíte, za okénkem paní. Ale nejsou to informace, je to pošta. Tak hledáte vchod do úřadu. Za rohem, po schodech do prvního patra, nikde nikdo. Zřejmě občas probíhají stavební úpravy, protože všude jsou rozkopané zdi. Konečně jedny funkčně vyhlížející dveře. Zaklepete, vstoupíte. Nikdo. Po vašem hlasitém pozdravu se z vedlejší místnosti vynoří muž s kovbojským řetízkem na krku. Zda jezdí parník, neví. To přece není [pageend31]jejich věc. Velmi nevzhledné až urážející tržiště na všech chodnících v obci? Nojo, to je problém, ale když je všechno soukromé, co s tím naděláte. Nepořádek? Ale to taky není jejich věc. A pak - to byste tu musela bydlet pani, abyste to pochopila. Přívoz? Ale to provozujou Němci. Česká strana sice platila náklady, ale dál on o ničem neví. Nebyli jsme jediní, komu bylo vzteky, studem a vím já čím do breku. Během naší krátké debaty s tím pánem (ukázalo se, že je to tajemník úřadu) vstoupila do místnosti mladá paní, s úplně stejným problémem. Úřední člověk jen stále opakoval, že to všechno ví, že je to hrozný, ale že s tím nic nenadělá. Pak jsme seděli na terásce hotelu na rohu, čekajíce na autobus (jede teď v létě do Děčína asi 4x za den!) a pozorujíce nakupující Němce. Říkali jsme si, zda oni by chtěli takový cirkus ve své vsi. A co si ti staří, kteří si ještě pamatují, jak to tu vypadalo před válkou, asi myslí. Musím říct, že jsem v tu chvíli moc vlastenecké pocity neměla. Jediné, co je možné v takové chvíli říci, je, že to bude ještě hodně dlouho trvat, než to tu přestane být divoký Východ. A Praha že je odtud o hodně dál, než těch fyzických asi 100 km. Asi by měli všichni zodpovědní politici značnou část roku v tom pohraničí bydlet, chodit pěšky a jezdit do práce autobusem. Možná by se potom něco začalo dít. A začala bych těmi, kteří tvrdí, že vše vyřeší trh. Ale jsou i potěšitelné věci! Tak třeba fakt, že se tu a tam objevují náznaky snahy o různé demýtizace. Nebojte se, na Libuši a Přemysla ještě nikdo, aspoň pokud vím, nesáhl. Možná za to může také okurková sezóna, ale v novinách se tu a tam najde prostor například pro více méně věcnou debatu o průběhu divokého odsunu Němců z pohraničí v roce 1945, či o bájné vysoké úrovni předválečného Československa. A ještě jedna dobrá zpráva: na vedoucí místa ve velkých (prosperujících) podnicích se dostávají mladí manažéři (třicátníci), nezatížení socialistickým normalizačním „hospodařením“. Bůh dá, a přijdou i na vedoucí místa na vysoké školy, do úřadů a jinam, kde je jich zapotřebí jako soli. Holt potřebujeme tady víc času. A proto je dobře, že to Nostradamovi nevyšlo. JAN OTTO, KNIHKUPEC A NAKLADATEL Skoro každý Čech zná encyklopedické dílo Ottův slovník naučný, který po četných knižních mutacích se nyní dožívá re-edice na CD-ROM, ale málokdo ví něco více o osobnosti, která za tímto dílem stála. Jan Otto se narodil 8.11.1841 a jeho prvním místem u černého řemesla, jak se tehdy tiskárnám říkalo, byla známá pražská tiskárna (a vydavatelství) bratří Grégrů, kde řídil časopis Matice lidu. Ve třiceti letech se osamostatnil a založil vlastní tiskárnu s nakladatelstvím, ke které po třech letech připojil i knihkupectví (1874). Pamatuji-li se dobře, bývalo na Karlově náměstí. Otto byl zřejmě dobrý organizátor a roku 1899 s pražskou nakladatelskou elitou (J.R.Vilímek, F.Topič a J.Vilím) založil Českou grafickou unii, tiskárnu světové kvality. Od roku 1907 předsedal správní radě Živnostenské banky (do 1916) a od roku 1912 byl členem Panské sněmovny. Velmi bohatá a záslužná byla jeho činnost vydavatelská, kterou nejlépe připomene vybraný přehled. V jeho péči vycházela známá Světová knihovna, Sborník světové poezie, Anglická knihovna, Osvěta lidu, populární Lidové rozpravy lékařské, humoristický nepolitický časopis Paleček, Slovanský sborník, Sborník zeměpisný, velmi oblíbený rodinný časopis Zlatá Praha, a pro Masaryka literárně vědecký časopis Athenaeum. Nejobsažnější dílo byl ovšem Ottův slovník naučný, který vycházel od roku 1888 do roku 1908 v sedmadvaceti svazcích, k nimž jako 28. svazek se pojily aktuální Doplňky. Tak obsažný naučný slovník si mohl dovolit odnože ve formě Malého Ottova slovníku naučného a Kapesního Ottova slovníku naučného, a konečně i Ottův zeměpisný atlas. Jan Otto zemřel 29.5.1916, ale jeho jméno nese i Ottův slovník naučný nové doby, jehož dvanáct svazků vycházelo v letech 1930 - 1943. Původních 28 svazků obsahovalo na 186 tisíc hesel na 29 tisících stran s téměř sedmi tisíci ilustrací, příloh a historických map. Řada nové doby obsahovala téměř 60 tisíc hesel na devíti tisících stránek. To vše je obsaženo na digitálních replikách celkem čtyř CD-ROM pod názvem Ottova encyklopedie obecných vědomostí, o nichž též informuje inzerát na str. 46. L.M. [pageend32]Stalo se... Stane se... JEŠTĚ EURO 2000 V KOPANÉ Na jiném místě se zmiňuje kolega Šadrak II. o psím pohledu na mistrovství Evropy, zde několik lidských statistických čísel. Již dnes (červenec) je jisté, že belgicko-holandským pořadatelům po vyplacení všech zúčastněných zemí zbyde slušná částka výdělku, více než bylo předpokládaných stotisíc guldenů. Jak s nimi naloží není dosud rozhodnuto, pravděpodobně ve směru rozvoje kopané ve světě. Zde tedy těch několik čísel. Z vydaných vstupenek bylo prodáno přes 94%, tj.1,138.000 kusů. Počítá se, že turnaj navštívili diváci 127 národností ve věku od 18 měsíců do 98 let, v poměru 80:20 ve prospěch mužů. Televizní přenosy sledovalo sedm milionů diváků a 1,3 milionu přes internet. Pořadatelskou službu konalo 2.270 Holanďanů a 1.880 Belgičanů, k tomu 1.575 dobrovolníků z Holandska a 1.431 z Belgie. Novinářů 1.663, dále 3.093 radio/TV hlasatelů a téměř 600 fotografů. Obložnost hotelů stoupla asi o sto tisíc proti normálu. Celkovou organizaci mistrovství, i s přihlédnutím k bezpečnostním opatřením, je nutno, proti očekávání, hodnotit kladně, obvyklé fotbalové výtržnosti byly zvládnuty úspěšně již v zárodcích nebo dokonce preventivně předem. Budiž to příkladem nám i budoucím. Těm hlavně! L.M. JEŠTĚ K PROBLÉMU AIDS Můj článek s podivným titulem Pomůže AIDS zachránit lidstvo je už stár přes patnáct let (Daily Herald, Chicago 1985, znovu v Listech 2/99) a bohužel na jeho znepokojivých závěrech se mnoho nezměnilo, tak jak to článek předpovídal. Svědčí o tom pravidelné sledování této choroby a různé buletény, vydávané mezinárodními organizacemi, s WHO v popředí. Nejméně růžové jsou zprávy z nejvíce postiženého kontinentu, z Afriky, především jižně od Sahary. Ze světového počtu 34 milionů postižených chorobou AIDS je 23 milionů z této části. V Botswaně je to jeden ze tří. Podle organizace Spojených národů UNAIDS zemřelo od let osmdesátých v Africe 19 milionů lidí, což má za následek rapidní snížení věku, jehož se afričtí novorozenci dožívají. WHO uvádí přehled dožití v 191 zemích, z nichž nejpříznivější jsou Japonsko, Austrálie a Francie s nadějí na 73-74 let (Holandsko 72). Na dolním konci je situace zoufalá, Kenya dává naději na dožití pouze 39 let, Tanzania a Namibia 36 let, okolo 30-32 let Zimbabwe, Botswana a Zambia, a Sierra Leone poskytuje průměrně pouze 25,9 let! Situace se v posledních letech tak rapidně zhoršuje, že povolané instituce mluví zcela nepokrytě nejen o možnosti, ale docela o pravděpodobnosti vymření obyvatel v některých zemích Afriky. Následky této možnosti jsou nedozírné. Obávám se, že do neodvratně vymírajících zemí bude málokdo ochoten investovat peníze, málokdo bude ochoten školit místní personál a raději svůj podnik přemístí do nadějnějších krajů. A tak dále, a tak dále ... Právě nyní (červenec) probíhá v africkém Durbanu třináctá mezinárodní konferebce o AIDS, které se účastní na deset tisíc vědců a odborníků této tématiky, ale již předem se dává málo naděje na nějaké radikální úspěšné řešení. Co bude dál? Svět bude asi dále přihlížet, možná i trochu zastrašen, ale jen trochu, protože Afrika je daleko. A nám se přece nemůže nic stát! Jenže existuje ve všech jazycích ještě slovíčko zatím. Je ještě jeden jiný pohled. Afrika je jednou z oblastí, které jsou příčinou celkového přelidnění zeměkoule, spolu s Azií. Naproti tomu v Evropě je nyní trend k nižší porodnosti, a jednou ze zemí, kde se to jeví nejzřetelněji, je i Česká republika. Proti 10,267.668 obyvatel roku 2000 se očekává úbytek do roku 2030 na 9,691.185, podle všudypřítomných pesimistů dokonce na 9,1 milionu. Toto jsou odhady, přesná čísla dosud známa nejsou. Často se setkáváme s poplašnými články na téma svět se přeiidňuje a Evropa vymírá. To ovšem přelidnění zeměkoule neřeší.L.M. [pageend33]Stalo se... BANKOVKY CELÉHO SVĚTA V PRAZE U příležitosti výročního zasedání rady guvernérů Mezinárodního měnového fondu a skupiny Světové banky se bude v Náprstkově muzeu v Praze konat výstava „Bankovky celého světa“. Slavnostní zahájení výstavy se uskuteční 14.září 2000 a pro veřejnost bude výstava otevřena do 15.října 2000. Návštěvníci budou mít možnost se seznámit s historií peněžnictví prostřednictvím bankovek a mincí ze všech zemí světa. Výstava „Bankovky celého světa“ je první výstavou svého druhu v České republice a měla by získat pozornost bankéřů a veřejnosti k podpoře plánované rekonstrukce hlavní budovy Náprstkova muzea. Zde bude otevřena jedinečná stálá expozice afrického umění spolu se sbírkou bankovek ze všech afrických zemí. Pozornost je především věnována vztahu mezi bankovkami a předměty denní potřeby. Výstava bankovek ostatních kontinentů bude v další prostorách muzea, zatímco jejich etnografické výstavy jsou veřejnosti přístupné ve zbývajících podlažích hlavní budovy a v Liběchovském zámku (expozice Asie). Všechny země světa budou na výstavě zastoupeny rovnoměrně jednou bankovkou. Dále budou rovněž vystaveny všechny dary papírových peněz Náprstkovu muzeu z předcházejících let, které byly získány ještě před zahájením výstavy. H. S. ALBUM BANKOVEK Sběratelé bankovek Československa ještě nedávno řešili problém, jak uspořádat svoji generální sbírku, aby byla bezpečně uložena, správně popsána a přitom snadno přístupná k dalšímu doplňování a prohlížení. Teprve Album bankovek Československa (I.díl), které mělo svoji premiéru na výstavě Sběratel v září 1999, plně vyhovuje všem těmto požadavkům a navíc dává prostor k individuálním úpravám a rozšíření alba podle rozsahu a úrovně sbírky. Album má univerzální charakter, takže se hodí k uložení bankovek i jiných zemí s tím, že jejich popis si doplní na předtištěné štítky každý sběratel sám. Řada alb bankovek pro české sběratele postupně zahrnuje další sběratelské oblasti. Nově se představuje Album cizích zemí (II.díl) pro bankovky obíhajíc^ na území bývalého Československa. Specializované sbírky bankovek Československa a České republiky všech sérií pojme další album s přehledným uložením všech známých sérií bankovek jednotlivých nominálů. Jako první přijde na řadu období let 1953- 1992, následovat bude Česká republika od roku 1993, aby sběratelé mohli získat ještě z oběhu chybějící série a uložit do alba. Podle zájmu sběratelů přijdou na řadu i starší období zpracované stejným způsobem, zejména však 1945-1952. Bankovka v hodnotě 1000 korun československých, kterou v roce 1934 navrhnul Max Švabinský. [pageend34]Stalo se... JEŠTĚ VILA TUGENDHAT Mezi kulturní památky v České republice patřící do seznamu světového kulturního a přírodního dědictví UNESCO (o nichž už také psalo České centrum) náleží město Český Krumlov, chrám sv. Barbory v Kutné Hoře, zámek Lednice s Lednicko-Valtickým areálem, Praha s historickým centrem, Telč se zámkema náměstím, kostel sv. J. Nepomuckého na Zelené Hoře u Zďáru nad Sázavou, Holašovice u Českých Budějovic s jihočeskými statky z 18. a 19. stol, a Litomyšl s historickým centrem města a zámkem. MF Dnes z 30. května t.r. uvádí (článek se nazývá Vile Tugendhat možná pomůže „staré haraburdí), že v současné době se jedná, cituji MF Dnes: „Nejvýznamnější zachovaná stavba světového architekta Ludwiga Miese van der Rohe v Evropě, která dnes slouží jako muzeum, má být na přelomu roku zapsaná do seznamu památek světového dědictví UNESCO jako první památka moderní architektury v zemi a pokud by se tato stavba ocitla na seznamu UNESCO, byla by tato brněnská vila první takto registrovanou památkou moderní architektury v České republice a čtvrtou registrovanou památkou moderní architektury na světě.“ Sám název článku napovídá, že půjde o novou rekonstrukci vily, která má ve svém interiéru dostat původní podobu z doby vzniku kolem 30. let. Poněvadž při poslední rekonstrukci, která se uskutečnila v 80. letech, byly zničeny např. radiátory, umyvadla, chce brněnský architekt Jan Sapák a Nadace vily Tugendhat autentické předmět znovu sehnat a umístit v interiéru vily. D. KANNEGIETER Vila Tugendhat v Brně JEŠTĚ PŘECHYL - ová NÍ Sešlo se nám v redakci několik příspěvků, názorů a komentářů k novému zákonu o přechylování ženských jmen. Z nich vyplývá, že zákon stále ještě nenalezl definitivní formy ani konečného schválení a rozhodli jsme se proto s tímto tématem vyčkat, až se hlasy a hlavně zákonodárci sjednotí a naleznou srozumitelnější vyjadřovací schopnost. Ovšem zdá se už nyní, že zapomínají na mnohem důležitější úsek, jímž je naprosto nemístné přechylování jmen cizích státních příslušnic, které není nic jiného, než komolení jejich jmen, tedy neúcta k ženám a jejich správnému jménu. RED. [pageend35]Stalo se... WWW.KOSMAS.CZ je českou obdobou virtuálního knihkupectví www.amazon.com. Internetové knihkupectví Kosmas.cz existuje od května minulého roku a jeho provozovatelem je knižní velkoobchod Kosmas spol. s r.o. On-line knihkupectví nabízí více než 4500 knih od 350 nakladatelů. Od července 2000 se nabídka rozrostla i o hudební a multimediální tituly. Knihkupectví nabízí především kvalitní prózu a poesii, knihy z oborů historie, filozofie, sociologie, politologie, psychologie, dále náboženské a duchovní spisy, alternativní medicínu, esoterickou literaturu a umění. V nabídce se nacházejí i literární a kulturní časopisy. Hudební oddělení se specializuje na rockovou a alternativní scénu, oblast multimedií se zaměřuje převážně na naučné, jazykové a dětské tituly. Kosmas.cz seznamuje své potenciální zákazníky i s knižními recenzemi převzatými z tisku a s nově vydanými tituly. Dříve bylo možné zasílat knihy pouze po České republice, od minulého měsíce se knihy zasílají i do zahraničí. Kosmas.cz zasílá objednané knihy do celého světa prostřednictvím České pošty. Zákazník si může zvolit mezi zásilkou po zemi, letecky nebo EMS. Bohužel ne do všech zemí lze využít všech tří možností. Výpočet poštovného se provádí podle sazebníku České pošty na základě celkové hmotnosti zásilky, zvolené destinace a způsobu dopravy. Zákazník platí tedy pouze skutečnou cenu dopravy. Přesnou výši částky poštovného se dozví ještě před tím, než potvrdí objednávku. Žádné další poplatky, než které jsou uvedeny v počítači, mu nebudou připočítány. Kosmas.cz si k zahraničním zásilkám účtuje jednotný poplatek za celní odbavení ve výši 150 Kč (pouze pro Slovensko je tento poplatek 60,-Kč). Objednávku lze zrušit do jedné hodiny od jejího potvrzení. Po uplynutí této dobyje objednávka definitivně považována za závaznou. Zboží zasílané do zahraničí je osvobozeno od DPH. Expediční lhůta pro knihy zasílané do zahraničí je 7 pracovních dnů. Na území ČR jsou knihy běžně odesílány do 1-2 dnů, neboť všechny nabízené tituly jsou na skladě. Knihkupectví nabízí zahraničním zájemcům následující způsob platby: - převod na účet firmy KOSMAS s.r.o. Expandia Banka, 14 88 18 001 / 2400 (nesmíte zapomenout uvést variabilní symbol, což je číslo vaší objednávky) - kreditní kartou (VISA nebo Eurocard/MasterCard). Při platbě kartou se po dokončení objednávky objeví na obrazovce počítače formulář, který si zákazník vytiskne, vyplní číslo své platební karty a další údaje potřebné k platbě, vlastnoručně podepíše a zašle faxem na číslo 00420 - 2 - 2251 8324. Číslo karty zákazník v žádném případě nezasílá přes internet. Kosmas.cz je držitelem certifikátu bezrizikového nákupu udělovaného Asociací pro elektronickou komerci (APEK). Další podrobnosti o způsobu objednání knih najdete na již zmiňované adrese www.kosmas.cz v oddílu Nápověda. Při vyhledávání knih a autorů může nastat problém s českou diakritikou. Ne každý má totiž v Nizozemsku k dispozici počítač s českou klávesnicí. H.SCHENKOVÁ ČESKÝ NÁRODNÍ KORPUS ČNK je rozsáhlý soubor počítačově zapsaných textů, který vzniká na půdě Filozofické fakulty Univerzity Karlovy. V současné době korpus obsahuje 100 milionů slovních tvarů současné psané češtiny v reprezentativní podobě a jsou v něm zastoupeny různé druhy textů, nejenom publicistika, ale i odborné texty a beletrie. Pomocí vyhledávacích programů v něm lze najít jednotlivá slova nebo slovní spojení, která se zobrazí spolu se svým kontextem a určením zdroje. ČNK slouží jako bohatý zdroj jazykového materiálu především lingvistům, ale i zájemcům z jiných oborů a v neposlední řadě také široké veřejnosti. Na jeho základě v budoucnu vznikne nový výkladový slovník současné češtiny. K jeho vytvoření přispěla řada nakladatelství, redakcí časopisů a novin - poskytnutím kopie svých textů v elektronické podobě. Další informace i omezený veřejný přístup ke korpusu najdete na internetové adrese http://ucnk.ff.cuni.cz. Můžete si tak hledání v korpusu sami vyzkoušet a výsledky použít pro své poučení, práci i zábavu. Pro studijní účely lze dojednat individuální podmínky přístupu ke korpusu. ČNK [pageend36]Stalo se .... NOVÉ SVÁTKY V ČESKÉM KALENDÁŘI Koncem května měla Poslanecká sněmovna debatu o tom, jaké státní svátky v České republice se mají slavit navíc. Český tisk psal, že „spor o státních svátcích se proměnil ve frašku“ a některé výroky označující knížete Václava (907 - 935) za kolaboranta se staly urážkou české státnosti. Např. Lidové noviny z 20.5. 2000 psaly, že návrh na státní svátek padl i na den, kdy čeští hokejisté vyhráli olympijský turnaj v Naganu a také na každý den po turnaji, v němž čeští sportovci vyhrají. MF Dnes z 27.5. 2000 uvedla, že se hlasovalo nejen o 28. září a 17. listopadu, ale i o zrušení svátku 1. května - Svátku práce a navrhovalo se, aby 1. květen byl slaven jako Den lásky. Z uváděných novin vyplývá, že nejrozumnější stanovisko na vedenou debatu měl poslanec Vlastimil Tlustý (ODS), jehož slova cituji ze jmenované již MF Dnes: „Kdybych to byl býval věděl, tak bych sem byl nechodil... Kdo sledoval rozpravu, musel vytušit, že názory jsou velmi protichůdné. Já jsem měl při hlasování hlavně na zřeteli, aby vůbec nějaká novela byla přijata.“ Návrh poslance Tlustého, aby 17. listopad byl přijat mezi nové státní svátky prošel a byl ve sněmovně schválen. Novými státními svátky, které sněmovna přijala dne 26.5. 2000, jsou: 1. leden Den obnovy samostatného českého státu (výročí vzniku České republiky) 28. září Den české státnosti (den smrti knížete Václava) 17. listopad Den boje za demokracii (výročí studentských protestů z let 1939 a 1989) Novým významným dnem se stává 12. březen - přijetí České republiky do NATO. Zrušeným významným dnem je 28. srpen -Slovenské národní povstání. Změnu názvu má 8. květen, který se bude jmenovat Den osvobození. Čtenáři Nizozemských listů si mohou nyní sami porovnat, kolik svátků má Česká republika v porovnání s Nizozemskem. D.K. [pageend37]víte, že... ? L. M. **** i kdybyste vydělávali (-y) třináct tisíc guldenů měsíčně museli (-y) byste tisícpětset let pracovat, abyste si mohli (-y) koupit portugalského fotbalistu jménem Luis Figo. Ale co s ním ? **** při tenisovém mistrovství světa, jak bývá nazýván turnaj v londýnském Wimbledonu se spotřebuje 42.000 míčků, sní se 27 tisíc kilogramů pověstných jahod se 7 tisíci stejně pověstné smetany. Vítěz si odnese 1,672.250 guldenů (cca 27 min Kč), vítězka pouze 1,505.500 guldenů. Nejvíce zápasů zde sehrála Martina Navrátilová (několik přes 280). O míčky se stará 182 dívek a hochů v roli sběračů. Ještě něco? Konzervativní Wimbledon dosud vyžaduje od účastníků bílé oblečení, od roku 1925 postupují do hlavního turnaje též úspěšní z kvalifikace a od roku 1971 krom posledního setu rozhoduje za stavu 6:6 tzv. tie-break. V neděli se tradičně nehraje (krom finale mužů), pouze při nezvládnutelné časové tísni je povolena výjimka. Poprvé tuším 1972 (Smith - Newcombe). **** zákon dá právo volit krajanům v cizině teprve v roce 2002. Český tisk tuto zprávu oznámil, pouze místo slovíčka teprve použil slova už. Rozdíl v tom je řada let. **** americký sběratel filmových relikvií zaplatil v dražbě za červené střevíce po Judy Garland 27 milionů korun (v přepočtu). **** v galerii Antikva Nova v Praze byl přibližně ve stejnou dobu vydražen kubistický obraz Emila Filly Zlaté rybičky u okna za pouhých 7,3 min Kč. Je to dosud nejvyšší obnos, za který byl prodán obraz českého malíře na českém trhu. Totožnost nového majitele není známa, výhodné uložení kapitálu není vyloučeno. **** pražská galerie Miro na své prodejní výstavě do konce srpna nabízela obrazy klasiků moderny (G.Braque, G.Rouault, M.Chagall), mezi nimi i originál Postavy, 114x195 cm, z roku 1965 od Pabla Picassa, za pozoruhodnou cenu 75 milionů korun. Korun je to hodně, ale mezinárodně to není vysoká cena (asi 4,5 milionu guldenů). Pablo Picasso: Postavy (Personnages), 1965 (výřez) [pageend38]**** ve mnou sledovaném holandském tisku jsem 6. června našel až intimní popis detailů o holandských fotbalistech a téměř vědecký rozbor jejich nevxyhnutelných šancí vyhrát mistrovství Evropy, které bylo přede dveřmi, ale úplně za dveřmi zůstal fakt, že téhož dne bylo výročí nezapomenutelného, ale přesto zapomenutého dne D (D-DAY), kdy byla zahájena invaze spojeneckých vojsk na evropský kontinent. Když o několik dní později dorazil i český denní tisk, bylo v něm sice méně o našich fotbalistech a jejich nadějích, ale bohužel také ani řádek, ani slovo o D- DAY. Jak se asi cítí ti, kteří tuto gigantickou akci tenkrát přežili? Obávám se , že v mnou nesledovaném tisku byla situace stejná, neb se pomalu stává obrazem doby. Uvažuji o zavedení nové rubriky v Listech s názvem Nestalo se ... Mělo se stát... Co tomu říkáte? Máte jiný příspěvek? **** nejbohatší šlechtičnou světa je královna Beatrix s osobním majetkem 7,6 miliard guldenů. Spolu se svou matkoudosahuje majetek 11 miliard, Ani tak však není nejbohatší ženou, tou je jednaosmdesátiletá Helen Walton, jejíž vdovský majetek se odhaduje na 96,3 miliard guldenů ze sítě obchodních domů Wal-Mart. Pro královnu Beatrix je v celkovém pořadí až sedmnácté, pro britskou Elisabeth až devatenácté místo. Druhé místo v celkovém pořadí patří zakladatelce kosmetické firmy 1 'Oreal, čtařiasedmdesátileté Liliane Bettencourt (pouhých třicet miliard guldenů). **** ve věku 77 let zemřel 4.července známý a oblíbený herec divadla i filmu Vladimír Ráž. Od roku 1954 do roku 1990 člen Národního divadla, kde začínal hned velkým soustem v Čapkově Loupežníkovi alternací s Karlem Högerem. Svým nápadně pohledným zjevem se nehodil do budovatelských filmů, zato byl častým hostem ve filmech romanticko-pohádkových. Jen namátkou Král v Pyšné princezně (s manželkou Alenou Vránovou). **** podle WHO nejlepší zdravotní péči na světě má Francie, sledována Itálií, San Marinem, Andorrou a Maltou. Sedmé Španělsko, deváté Rakousko, desáté Japonsko, osmnáctá Velká Británie, pětadvacáté Německo, sedmnácté Spojené Státy, osmačtyřicátá Česká republika, sto třicáté Rusko stojednadevadesátá Sierra Leone. Holandsko bohužel ve výběru chybí. **** letos bude Olympiáda v Austrálii, v Sidney. Účstníci se musí svými výkony kvalifikovat, aby mohli "být při tom". Lehcí atleti ve většině zemí mají tzv. limity, jichž musí dosáhnout, aby mohli jet. Mají k tomu mnoho příležitostí v četných závodech, které státy pro ně v olympijském roce pořádají. Američtí atleti to mají horší, mají příležitost pouze jedinou, a to při rozhodujících závodech, kdy se musí umístit na prvých třech místech. Nepodaří-li se jim to, je s kvalifikací konec. Platí pro všechny stejně, žádné divoké karty. Na letošních kvalifikačních závodech doběhla jako třetí na trati 1500 metrů jednatřicetiletá Maria Runyan, od devíti let prakticky slepá, která v letech 1992 a 1996 vyhrála paraolympijské hry. Motivací k přestupu mezi "zdravé" atlety jí bylo, že nechce být pro lidi "ta slepá atlétka" ale ta dobrá. Na dráze se řídí především sluchem,-občas periferním viděním rozezná rozdíl jasných barev, ale nic víc. Krom běhání světové úrovně jezdí na vodních lyžích a má potápěčské zkoušky. Poběží-li v Sydney, budu jí držet palce. Vy taky? **** soud v americkém městě Miami odsoudil pět největších výrobců cigaret k vyplacení gigantického odškodného ve výši 145 miliard dolarů, které má připadnout asi 700.000 postiženým kuřákům, kteří podali hromadnou žalobu na výrobce za újmu na zdraví. Také jsem kouřil, dost dlouho, ale nepamatuji se, že by mne k tomu někdo nutil nebo sváděl. A věděl jsem, že kouření není zdraví prospěšné. Takže až podobné tažení přijde do Evropy, odškodné žádat nebudu. **** stěžovat si na prodlení naší, nebo prázdninové pošty je někdy nemístné (ale málokdy). Vzor: Britská královská pošta. Každý týden se ze sedmi milionů správně adresovaných zásilek kdesi ztratí téměř milion (957.600). To je dost, že ano? Kam se hrabe Itálie! [pageend39]Als U voor f 1.60 benzíne tankt betaalt U ca. fl.40 belast i ng **** j praha má žebříček nejlepších (a nejdražších) restaurací. Mezi prvních dvacet patří InterContinental (Zlatá Praha), Palace Hotel (Gourmet Club), U Patrona, U Lípy II, U Malířů, Esplanade (franc.rest), Hoffmeister hotel (Ada), Le Bistrot de Marléne (Plavecká uh), Pasha, Ambiente, Kampa Park. Dobrou chuť! **** slavní (i méněslavní) lidé se podpisují na kde co. Sportovci a zpěváci na programy, nebo případně na trička (sportovci), fotbalisté na míče, filmové hvězdy do betonu, populární osobnosti na zdi, a hloupí na všechny sloupy. Přesto ale není veškeré fantazii konec. Newyorksý chirurg Allan Zarkin byl obžalován a odsouzen k pokutě téměř čtyř milionů guldenů (1,75 mil.dol.) za to, že se podepsal jizvou ve formě svých iniciál AZ na břicho své pacientky, kterou operoval. Dr.Zarkin, jemuž tisk ihned přezdil na Dr. Zorro, byl též doživotně zbaven povolení k provádění svého povolání, ale prý jeho 31 letá oběť se nakonec spokojila s peněžitým vyrovnáním. Tak pozor, než něco na něco někam někomu podepíšete! **** holandská cena benzinu je stále jednou z nejvyšších, neb platíte v ní cca 87% daň, jak uvádí účtenka firmy Shell. **** první by-pass, dnes nejběžnější srdeční operaci, provedl argentinský chirurg René Favaloro v roce 1967. Koncem července letošního roku skončil sebevraždou ve věku 77 let, pravděpodobně pro finanční potíže své kliniky. **** se říká, že muži nestárnou. Tuto pověru bohužel nemohu potvrdit, ale někdy se mi zdá, že spíše ženy nestárnou. Nebo alespoň některé, které vídáme na stříbrném plátně. Chcete vědět skutečný věk některých ? Zde pár příkladů: Demi Moore 37, Jodie Foster 37, Meg Ryan 38, Sharon Stone 41, Michelle Pfeiffer 42, Kelly McGillis 42, Melanie Griffith 42, Debra Winger 44, Kathleen Turner 45, Kim Basinger 46, Jane Seymour 48, Cybill Shepherd 49, Meryl Streep 50, Gien Close 52, Goldie Hawn 54! **** Miloš Forman byl vybrán do poroty 57. filmového festivalu v Benátkách. Při té příležitosti v rozhovorech s tiskem popřel, že by zamýšlel sfllmovat příběh Moniky Lewinské, jak uvedl bulvární tisk. Říká sice, že podobný námět by mohl být zajímavý, ale jako film až za 20 -30 let. **** film Tmavomodrý svět o československých stíhačích z druhé světové války, o němž jsme psali v Listech, je téměř před dokončením. Valná část exteriérů byla natáčena v Jižní Africe, kde bylo natáčení levnější než v Evropě a hlavně tam bylo pro film nezbytné moře. Rozpočet filmu činil 6,5 milionu dolarů a režisér Jan Svěrák slibuje, že premiéra v květnu 2001 není přes mírné zdržení ohrožena. Uvidíme. **** čtvrtého srpna letošního roku by se byla dožila pětasedmdesáti let legenda českého jazzového zpěvu Inka Zemánková, která však 25. května zemřela. S tím datem narození (1925) mi to ale nějak nesouhlasí, neb když jsem se s ní setkával za války v okolí Hořic v Podkrkonoší, kde trávila část dovolené, nezdála se mi o tolik mladší. Asi nejsem sám, protože některé prameny kladou její narození do roku 1922, což by spíše odpovídalo, zejména je-li pravda, že již v roce 1938 zpívala s orchestrem Blue Music Karla Slavíka. Ale celkem na tom ani tak nezáleží, zatím se nenašel nikdo, kdo viděl její křestní list na její rodné jméno Inéz Koníčková. Faktem zůstává, že velmi brzo ztratila oba rodiče a ujala se jí spřátelená rodina Zemánků, jichž jméno přijala, současně se změnou křestního Inéz na Inka, aby se vyhnula nesouzvuku dvou zet uprostřed. Režisér Martin Frič ji obsadil do filmu Modrá hvězda (píseň Slunečnice), ale totálnímu nasazení v Říši neunikla, stejně jako za totality let padesátých traktoru. Až po sametové se objevují její retrospektivní alba Dívka v rytmu zrozená a Zlaté hity I.Z. Josef Škvorecký ji kdysi nazval českou Ellou Fitzgerald. [pageend40]MIKROPŘÍBĚH V. ŠADRAK II. Část prvá (včera) Na parkovišti před obytným blokem šel Člověk se Psíkem na vodítku, Psík si nesl v tlamě kdesi ukořistěnou větvičku. Už byl téměř u vchodu svého domu, když přijelo modré osobní auto, zbytečně rychle spěchající ke své garáži. Žena za volantem bravurně vytočila zatáčku a s pískotem pneumatik prudce zastavila pár centimetrů před vylekaným Psíkem, který pustil větvičku na zem pod kolo auta. Na druhém konci vodítka vylekaný Člověk se sehnul k ležícímu Psíkovi, žena za volantem se vyklonila z okénka a posměšně zavolala na Člověka: "Co se vzrušujete, vždyť je to jenom Pes!" z bez ohlédnutí dojela ke své garáži. Část druhá (asi za měsíc nebo za rok či dva) Po dosud málo frekventované ulici kráčí pomalu starší Člověk po širokém chodníku podél obytného bloku. Z balkonu vyššího patra ho mlčky pozoruje Pes. Z dálky se blíží tři Výrostci, dva pěšky, jeden je pomalu doprovází na mopedu. Pomalu se blíží k osamělému chodci, když ten na mopedu prudce vyrazí a záměrně srazí brutálně staršího Člověka k zemi. Ostatní dva ho dohoní a všichni tři začnou do ležícího Člověka surově kopat a tlouct klackem. Pes z balkonu začne hlasitě štěkat, aby připoutal pozornost k příhodě dole, jíž byl svědkem. Lidé se začínají trousit, povšimnou si skupinky, podívají se odkud se ozývá štěkot a obloukem podivnou skupinu obcházejí. Hoši kopou do Člověka dál, objeví se krev, a když si jich nikdo nevšímá, seberou mu něco z kapes. Lidé, více Lidí přechází s odvrácenou tváří na druhou stranu ulice. Člověka v bezvědomí a v potůčku krve útočníci opouštějí, dva se městnají na mopedu, třetí v opačném směru na útěku. I teď se Lidé vzdalují od ležícího Člověka, pouze poněkud rychleji. Část třetí (po stu let) Týž dům, téže parkoviště, táž ulice. Dům je tichý, žádný Pes na balkoně, žádný zvuk. Na parkovišti několik nehybných mrtvých Psů, zřejmě přejetých nedbale roztroušenými auty, vše bez života. V ulici pod balkonem roztroušená těla ubitých Lidí v tratolištích zasýchající krve. Mladý Člověk v černém koženém, kovem pobitém obleku stojí rozkročmo v sedle svého motocyklu a tiše přehlíží mrtvé parkoviště. Pak utrousí jen tak sám pro sebe: "Co bych se vzrušoval, vždyť to byli jenom Lidi", našlápne motocykl a zmizí ze scény. Už nebude nic dál, konec. [pageend41]EURO 2000 ZRAKEM PSÍM VÁCLAV ŠADRAKII. Že já jako pes nerozumím fotbalu? To byste se divili. Nezapomeňte, že jako jezefcík mám oči asi 15 cm nad zemí (vleže asi 5 cm) a tedy těsně u trávníku, na kterém těch 25 pestrooděnců (včetně sudích) předvádí své triky a záludnosti. A co mi není jasné, dovím se pak z obrazovky a ještě v detajlu. Tak hned první zápas Česko - Holandsko. Naši hoši, ač ve velké převaze, nedovedli dát gól, to je pravda, ale jinak se dřeli jak má být. Vzájemně s Holanďanama se chytali za trička, neb to pan soudce nepískal, protože kdyby to pískal, tak by se až běda napískal. A co rozhodlo? Vteřinové zachytnutí oranžového trička, které nic neovlivnilo, a teatrální pád oranžového herce, jehož záměrnou přehnanost kupodivu onen herec veřejně tisku přiznal. Kde vzal tu odvahu nevím. Prý chtěl na sebe upozornit, což se mu tedy podařilo. Dobře věděl, že je v trestném území a že by tu mohl * ovlivnit desítku. A ovlivnil, a bylo po všem pro útočící Čechy. A těch zápasů, jichž výsledek ovlivnili rozhodčí, bylo povícero, vzpomeňme jen desítku, která rozhodla o prohře Turků proti Italům, nebo nastřelená ruka v trestném území, která rozhodla také v posledních minutách o prohře Portugalců. Chyby rozhodčích rozhodovaly zápasy a muselo se tedy něco stát, protože soudci jsou, nebo mají být neomylní. A stalo se. Zakročil nejvyšší orgán, mezinárodní soudcovská rada, a ač netázán, vyhlásil vysokou úroveň svých soudců, a nejokatější hříšníky ocenil přidělováním důležitých utkání, čímž kritiku novinářů i diváků dokonale a včas umlčel. Je to jev již chvalně známý z vysoké politiky: když selže ve své funkci ministr, dostane křeslo jiné anebo postoupí do Bruselu. Když tedy naši byli odstraněni ze soutěže, sledovali jsme naše Holanďany, jak tenisovým skórem 6:1 převálcovali toho dne mátožné a sobě nepodobné Jugoslávce, a tím se natolik ujistili ve své neporazitelnosti, že v příštím a důležitějším zápase o místo ve finále zahodili v normálním čase dvě penalty ač proměnit jen jednu by bývalo bylo stačilo k vítězství. Muselo tedy o výsledku rozhodnout trestné střílení a Holanďanům stačilo zahodit další tři penalty ze čtyř, aby již nezměnitelným poměrem 1:3 se rozloučili se soutěží. Takže jsem zvědav na zítřejší finále Itálie - Francie, které budu sledovat už v Itálii, tedy na domácí televizní půdě. Mám ale obdiv pro kouče Holanďanů pana Rijkaarda, který hned po potupném debaklu zahozených desítek se vzdal své funkce, neb se naplnilo jeho ohlášené předsevzetí odstoupit, nevyhraje-li jeho mužstvo na domácí půdě mistrovství Evropy. Své předsevzetí tedy splnil, ač pouze jemu přičítat vinu za neúspěch nelze. S mužstvem, jehož milionáři promění pouze jednu z přidělených šesti penalt, vyhrávat nelze. Co tedy přineslo nového EURO 2000 ? Myslím, že ne mnoho. Na poli umírajícího ducha sportu rozhodně nic. Televize se zdokonaluje v detajlních záběrech plivajících hráčů, kteří si zřejmě tím připravují kluzký trávník, až se po dosažené brance budou hromadně klouzat po břiše; jinak se televizní záběr jako pomocník skutečnosti dosud neuznává, neb by mohl odhalit něco jiného, než pískal (nebo nepískal) rozhodčí, to na rozdíl od ledního hokeje. [pageend42]Ale přece jsem si něčeho všiml, což herci všech mužstev vyvinuli k naprosté dokonalosti. K různým výrazům fotbalové hantýrky, jako jsou známé "dloubáky", "trestňáky", "šou- ráky", "padáky", "zvedáky" a jim podobné, přibyl další, byl propracován k dokonalosti a lavinovitě se rozšířil po celém fotbalovém světě. Je to tak zvaný "nevinňák", a hned vám popíšu, jak se mi jeví pohledem psím, jistě ho pak poznáte sami též. Hráč provádějící nevinňák si vyhlídne protivníka, pokud možno s míčem nebo v nebezpečné pozici, rozběhne se prudce k němu a na znamení dobrého úmyslu zvedne obě ruce nad hlavu, načež zezadu (nebo také zepředu) srazí protihráče k zemi, aniž by své paže nechal poklesnout dříve, než se ujistí, že i rozhodčí jeho gesto nevinnosti spatřil. Vědecky by to bylo možno nazvat jako "preventivní předpoklad nevinnosti", ve skutečnosti je to však zdokonalení záludnosti. Stojí vždy za pokus, někdy to pan sudí sežere, a když ne, je mu ještě možno vynadat. Takže bez ohledu na to, co přinese zítřejší finále, mne jako psa to EU 2000 celkem neuspokojilo. A jak vás? A co bude dál? Mám na to také svůj názor, i když pouze jezefčí. Nevinňák se bude dále vyvíjet a zdokonalovat, a do fotbalového názvosloví přibude ještě další termín, a to "penalťák". Základním vzorem je penalta proti Portugalcům za ruku v trestném území, která byla nejen nastřelená, ale s největší pravděpodobností i mimo hřiště, tedy za lajnou, na které se postižený právě nalézal s rozpaženýma rukama. Byla-li jeho ruka za lajnou, musel být i míč mimo hřiště, a za co pak ta desítka? V budoucnu lze fenomén "nastřelené ruky" velmi snadno úmyslně vyvolat, protože v trestném území i při celkem malém zmatku je vždy alespoň šest až osm bránících hráčů, tedy 12 až 16 rukou, a to by v tom byl pitbull, aby se útočící trojici nepodařilo jednu z těch rukou trefit, a to snadněji, než se jim daří trefit bránu. Stačí jen malý "zvedák" a penalta je tady. No počkejte, uvidíte a vzpomeňte si na mne. Ale teď musím opravdu končit, je neděle 2. července památného roku mistrovství Evropy 2000 v kopané, jsem v Itálii, večer máme finále Itálie - Francie, odpoledne Formule 1 ve Francii, včera začala Tour de France, ještě že se nehraje v neděli Wimbledon, který je právě v polovičce. A to vše chceme s voditelem stihnout díky televizi. Vy čtenáři jste ve výhodě, protože až toto budete číst, budete už dlouho vědět výsledky, na rozdíl od nás dnes. Autor (*10.11.98) je hrubosrstý jezefčík, autodidakt, občasný dopisovatel NL. [pageend43]ĽUŠTÍRNA Křížovka č.15 k číslu 3/2000 VODOROVNĚ: A: Občerstvovací pult - Brit - část oděvu téměř vyhynulá. B: Spojka - zvukomalba (básn.) - česká řeka. C: Lovkyně perel - český automobil - stará zn.pro číslo - maďarský skladatel operet. D: Pokolení - PRVNÍ část tajenky - souhlas. E: Oblíbený šenk prezidenta. F: Český politik v dětství - název několika sport.klubů čs. - pdesát. G: Bývalý komik N.D. - zvonění - Holečkova kronika. H: Holandská tisk, agentura - nemocniční zkratka - ŠESTÝ díl taj. - sporný ázijský stát. I: Konec svobody - hornina (slov.) - měchýř (z ruštiny) - jméno (angl.). J: Spásník - pomatenec - ostrov osamělé samohlásky. K: Kyslík - žádost - ráj - citosl.bolesti - zn.čes.nákl.aut. L: Lpím - souhlas - Fibichova skladba - finanční nestoudnost. M: Nula -belgické letovisko - vida sliz. N: PÁTÝ díl taj. - uhnila. O: Sovětský vynálezce koktejlu a politik - špatnosti - kex. P: Spojka - příkop - prodl.boční zeď - obyvatel přístavu, odkud kdysi pocházely děti. Q: Klíč (angl.) - lidový pěvec - prodejna papíru - uznání. R: Nebo (angl.) - DRUHÝ díl taj. - písmeno. S: Omámena - automat, střelná zbraň - slov. míč. T: Zkr. Americké akademie - staroegyptská hrobka - překážka> SVISLE: 1: Čs. spisovatel - tisíc - vápencový útvar - šero - domácí zvíře. 2: Muž (ital.) - muž.jméno - bělidlo - technika fixace kostí (zkr.) - ozdobný pás do Himalájí. 3: Stará značka belg. motocyklů - zkr.holand.novin - souš - velkoslovan - shluky v kapalině - důležitá osoba (zkr.). 4: Momentka - skotský oděv - lodě (angl.) - odbor, střední škola (zkr.) - příbytky. 5: Ž.jméno - krátce narazila (lid.) - kraví hlas - řiditelný šlapací vozík - divoký nomád. 6: Dvě osobní zájmena - druh slona - nešť - psí pochoutka - krmné obilniny. 7: Propast - noční podnik pro ptáky - ČTVRTÝ díl taj. - tisíc. 8: Moučka z kurkumy - předložka - pobídka k facce - obec nad Sázavou - dovolená je bohužel .. .. 9: Tropický savec na venkově - sklon - tvořil zákusky - poučení. 10: Brašna - zkr.pro odpoledne - velmi - silný souhlas - bezcenný model. 11: Spojka - TŘETÍ díl taj. - slovenský zvratník - had. 12: Ivkuila - Tonka - Mladí lidoví demokraté (zkr.) - SEDMÝ díl taj. 13: Český jazzový kapelník - zdaje život ....? - dražší obchodní stůl. 14:Štíhlý - holandská banka AMRO - dívčí jméno - alkohol - vzduch (řecký) - býv.špaňelský lyžař. 15: Ženské jméno - druh pepře - vlněná čepička (slang.) - datum - ostrov částečně okupovaný. 16: Ženské biblické jméno - shluk anonymů - dříve oblíbená barva fotopapírů - přerostlá příbuzná. 17: Závodní loď - odstavec (odbor.) - dívčí jméno - tropické ovoce. *----- TAJENKY OBOU KŘÍŽOVEK MAJÍ 2-túZKÝ VZTAH K HOSTŮM ZE SEMAFORU NÁPOVĚDA: ANP, FN, AO, AD. [pageend44]l u š t ír n a VODOROVNĚ: A: První slabika slepičího zpěvu - palivo - zkr.Hitlerovy strany - malá část ruky. B: Předložka - hnojivo - křestní jméno u Klausů - česká obec u Nýdku. C: Zn.poloměru - ZAČÁTEK tajenky - spojka. D: Oslovení - nápadná část těla - duchovno. E: Muž.jméno - zkr.Svazu lid. milic - spolutvůrce zla - jméno herečky West - fotbalový útočník (lid.) F: Dar k odpočinku příbuzné - zakladatel slávy Kuksu - citosl. plašení - část jména výstřední herečky. G: Angl.křestní jméno (Guiness) - muž - průtrž (zastar.) - zn.čes.aut - čaj (rébusově). H: z koktavé otázky kř.jméno módní návrhářky - prací prášek - hodně oštěpů - povel k nočnímu odpočinku. I: Lat.já - kapuca - nemocniční odd. - patolog, výměšek. J: Zelenina jako zkr. voj. hodnosti - citosl.výrazné- ho údivu - Jobova žena (lid.) - vida (nářeč.) K: Spojka - posloupnost - úder a otřes. L: Přinášíte - předletní potíže. M: Stěny jablonecké řeky - menší boj - titul majitelky bordelu. N: Hrad nad Berounkou - kušna - značně poškodil (buben). O: Zn.vodíku - DRUHÁ část tajenky - spojka. P: Nemocná - jednotka krhavosti očí - odvodník - severské jméno. Q: Pravoúhlé písmeno - mohla by být česká ves - zavírá bájný kníže - chlapecké jméno (fonet.) R: Dosud nepopsaná alpská řeka - NÁZEV této křížovky - předložka. S; TŘETÍ část tajenky - mazlavá hlína (slov.). T: Trouchnivějící - malý rapi - předčasně zesnulý velký mim. SVISLE: 1: Velký spolek - způsob platby - závod tureckého hospodaření (zkr.) - pitivo. 2: Ruskaja řeka - potom - učitel výslovnosti - školní skladba - zn.hliníku, též Paccino. 3: Soukmenovec - zvlhčit - hraniční euroazij- ské velehory - moji. 4: Český herec a režisér - kysl.uhelnatý - vzpruha života - franc.liter. klasik- 5: Televizní soutěž - krásno - dezin- fektans - plazivec (botan.) - povel ke klokotu. 6:Zvratka (slov.) - předchůdce telegrafu- důležité v koňské stáji - Brit (slov.). 7: Neprovdaná žena (zkr.) - POSLEDNÍ část.taj. 8: Krém - Zkr.pražské Slavie - nemoc - angl. paní (zkr.). - op (hol.). 9: Stodvacet kusů - dvouslovné sebepřiznání - slavnostní dopr. prostředek a nápoj - Jeník (lid.něm.). 10: Zkr.Amer.institutu - vzácné dřevo (ital.lid.) - hudební skupiny - zkr. lidově- demokratické monarchie - dvě různé samohlásky stejně se čtoucí. 11: Souhvězdí —________Křížovka č.16 k číslu 3/2000 téměř vyhynulých žen - dlaždice - nepokojný Španěl - část jeleního duálu - iniciály jednoho z redaktorů NL. 12: Ochránkyně (polit.) - asfalt (nářeč.) - bicykl - angl.kdyby. 13: Velký hrobec (nář.) - nízký kněz - vlivné státy. 14: ČTVRTÁ část taj. 15: Vláčen - Skupinka rostlin - neochotno - rozkaz k hledu ! - zn.hliníku. 16: Ivánek (lid.) - písmeno šibeniční formy - známá č. zpěvačka byla dříve provdána... - Velký Páleníček. 17: Eunuchové - zrní k otevření - mazlila. NÁPOVĚDA: Cimolo, ORL, Aap.________ UPOZORNĚNÍ: Tečky v pravém horním rohu některých čtverečků nejsou náhodné mušince, ale upozorňují na různé délky samohlásek ve svislém a vodorovném směru. Ze SPRÁVNÝCH ROZLUŠTĚNÍ zaslaných na adresu DOPISY NL bude vylosované odměněno CD české hudby. Zašlete do 10.11. Platí pro obě křížovky 15 a 16. L.M. TAJENKY OBOU KŘÍŽOVEK MAJÍ ÚZKÝ VZTAH K HOSTŮM ZE SEMAFORU [pageend45]Otto by byl potěšen ■ » aion Ottova encyklopedie obecných vědomostí® • 28 svazků Ottova slovníku naučného z let 1888 - 1909, téměř 186 000 hesel publikovaných na 29 000 stranách původních vydání doplněných 5500 obrázky, 1000 obrazovými přílohami (včetně 200 unikátních historických map), • 12 svazků Ottova slovníku naučného nové doby z let 1930 - 1943, přibližně 59 000 hesel původně publikovaných na 9000 stranách doplněných 2000 obrázky a 1000 obrazových příloh. Digitalizované Ottovy slovníky přinášejí možnost hledat informace v téměř ČTVRT MILIONU hesel. Jedná se tak o jednu z nejrozsáhlejších informačních databází všeobecného charakteru nejen v české jazykové oblasti • snadno můžete nalézt heslo či skupinu hesel pomocí propracovaného hesláře, • bleskurychle hledat v plných textech encyklopedie slova nebo kombinace slov a prostřednictvím křížových odkazů rychle vyhledat souvislosti, • rychle nalézt stranu a zobrazit ji jakkoli zvětšenou, • vytisknout na tiskárně heslo či stránku nebo je použít pro práci v jakémkoli textovém editoru, atd. Jak vychází tyto digitální repliky? • 28-svazkový Ottův slovník naučný je na 2 discích jako Ottova encyklopedie obecných vědomostí na CD-ROM. Zvlášť vycházejí mapy. • Ottova encyklopedie nové doby na CD-ROM obsahuje kompletní data 12 svazků Ottova slovníku naučného nové doby včetně příloh na 1 disku. Požadavky na Váš počítač: • Minimálně je třeba: Pentium 100MHz s RAM 16MB, grafika a monitor pro rozlišení 1024x768, CD mechanika 16x. • Ottova encyklopedie obecných vědomostí® vyžaduje k plné funkci Windows 95/98/ME/NT4/2000. Vzhledem k použité technologii Adobe Acrobat® pracuje také s operačním systémem Windows 3.1x, MacOS, Linux, Solaris ad., ale bez vyhledávání v plných textech. Objednávámýe) následující položky, zašlete prosinu □ s dodáním na dobírku O nejdříve zálohovou fakturu ... ks Ottovy encyklopedie obecných vědomostí® komplet, tj. 3 CD + 1 CD Mapové přílohy jako bonus zdarma za zvýhodněnou cenu.......... Kč vč. DPH .... USD *) ... ks Ottovy encyklopedie obecných vědomostí na CD-ROM, tj. 2 CD za cenu.......... Kč vč. DPH .... USD ... ks Ottovy encyklopedie nové doby na CD-ROM (1 CD) za cenu........ .. Kč vč. DPH .... USD ... ks Mapových příloh k Ottově encykl. obecných vědomostí na CD-ROM (1 CD) za.......... Kč vč. DPH .... USD *) Ceny uveďte podle platného ceníku, distribuovaného zvlášť. Odběratelé v ČR platí v Kč vč. 5% DPH, zahraniční v USD. Jméno a pramení resp. obchodní název objednatele: Adresa (sídlo), kontaktní osobat E-mail: DIČ: Datum: Objednávky přijímáme postou na adrese: AION CS, s. r. o., nám, T.G.M. 1280, 760 Ol Zlín, Česká republika, telefonicky na číslech +420-608-707267, +420-67-7217811 nebo faxem na +420-67-7214825, resp. interaktivněprostřenictvím http://www.aion.cx/otta, případně e-mailem na adrese sales@aion.cx. [pageend46]ZADNÍ STRANA DÁT NEBO NEDAT ? (MÁM NA MYSLI KREV) Letos v létě proběhla tiskem zpráva, původem z New Yorku, že Svědkové Jehovovi, proti své vůli nazývaní Jehovisté, zrušili zákaz přijímání transfuze krve. Většina čtenářů toto sdělení přijala jako jednu ze zpráv, nepříliš důležitou, a málokoho se přímo týkající; větší pozornost vzbudila u lékařů, především u lékařů operativního sektoru, jimž Holanďané oficielně říkají "snijdende specialisten", čili doslova, výstižně , ale nelibozvučné přeloženo "řezající specialisté". Kdo jsou tito Svědkové Jehovovi, které bez zvláštní pozornosti vídáme brouzdat po ulicích a zvonit u domovních dveří? Úřední název tohoto hnutí je Náboženská společnost, tvrdě odmítají název sekta a jsou registrováni ve valné většině asi dvouset zemí, ve kterých působí. Jejich společnost byla založena roku 1884 panem Ch.T.Russellem z newyorkského Brooklynu a jejich počet se odhaduje na šest milionů vyznavačů, roztroušených po celém světě. Některé údaje mluví o počtu značně menším. Pan Russell určil konec světa na rok 1914, k čemuž podle naší jsoucnosti sice nedošlo, ale podle SJ jde pouze o odklad. Dalšími vedlejšími body jejich víry se nebudu zabývat, hlavním bodem učení je boj proti Satanovi, který ovládá svět, Kristus je učitelem, jehož příkladu je třeba následovat. Nás především zajímá jiný z biblických příkazů a základních kamenů jejich víry, jímž je zákaz přijmout krevní transfuzi (jiným je odmítání vojenské služby). Pokud člen SJ přijme transfuzi, odděluje se od náboženství a je z církve vyloučen. Jiné řešení neexistuje, ani na závažné okolnosti se nebere zřetel. Jak jsem již naznačil, zříkám se kritiky této víry, respektuji svobodnou volbu víry, ale nemohl jsem se vyhnout konfliktu této víry s mým povoláním. Nebylo to často, ale bylo to. Myslím, že není třeba vysvětlovat a obhajovat nutnost krevní transfuze jakožto léčebného zákroku, jehož opominutí (nebo i jen prodlení) v ohrožení života je pro lékaře eticky nepřípustné a stavovsky i právně stihatelné. Nechci se odvolávat na Hippokratovu přísahu, kterou u nás skládal každý student medicíny, předpokládám, že její obsah je pro každého lékaře naprostou samozřejmostí i bez těch dvou zdvižených prstů. Je faktem, že dodržování skalního pravidla SJ o odmítání transfuze stálo mnoho lidských životů z řad SJ, tedy dobrovolných úmrtí, což může být srovnáváno se sebevraždou, a pak nevím, jak se toto slučuje s vírou SJ. Lékařských indikací ke krevní transfuzi je mnoho, není to pouze ohrožení života. Je součástí moderní medicíny, urychluje léčení zkrácením nemocí, pomáhá překonávat úskalí možných následků chorob, umožňuje výměnu krve u novorozenců a je jakousi "bankou jistoty" pro každého operujícího lékaře, a to nejen u tak zvaných "velkých" operací. Podobně jako na divadle není malých rolí, nejsou ani malé a velké operace. Z každé "malé" operace může být operace "velká", aniž to lze předem předpokládat. Každý zkušený chirurg ví, že třeba operace slepého střeva, lidem považovaná za nic, která je většinou otázkou několika minut, se může protáhnout na hodiny a být náročnější, než třeba operativní zákrok na srdci, lidem považovaný za vrcholný. A teď se setkáváme s členem SJ. Co s ním? Mluví s vámi v ordinaci a vyžaduje třeba odstranění žlučníku. Je kompletně předoperačně vyšetřen, ukazuje vám spoustu nálezů a výsledků klinických, laboratorních, rentgenových a jiných vyšetření, pořízených jinde, někdy i opakovaně, a všechny potvrzují správnou indikaci k odstranění žlučníku. Vše je tedy v pořádku, ale pacient je členem SJ a vyžaduje záruku, že za žádných okolností nedostane krevní transfuzi. Může tuto záruku dostat? Operace žlučníku a případně žlučových cest (žlučovodů) je (dosud) operací častou, vždy zajímavou, protože je vždy jiná, ani po tisícáté není stejná a tudíž nikdy rutinní, běžná. Ale jen zřídka si vynutí transfuzi. Zaručit to ale nelze, a podobně je tomu u naprosté většiny operativních zákroků. V podobné situaci jsem se setkal s členem SJ několikrát a řešení nebylo nikdy nesnadné. [pageend47]Vysvětlit pacientovi nepravděpodobnost nutnosti transfuze, ale v případě komplikace život ohrožující nebudu váhat transfuzi dát. Nemohu tudíž na jeho požadavek přistoupit, i když on má na svůj požadavek právo. Rozuzlení bylo tedy vždy jednoduché: pacient neustoupil, sebral si svoje papíry, stejnou odpověď už asi slyšel dříve, a odcházel zkusit to jinde. Zda uspěl, a kde, nevím. To je ovšem situace snadná, může být nesnadnější, což nejlépe ukáže fiktivní příklad. Jde opět o člena SJ (nosí většinou u sebe nějaký průkaz členství, podobně jako třeba dárci orgánů, s upozorněním na zákaz transfuze, pro případ, že by sami na to nemohli upozornit, tedy v případě bezvědomí, při úrazu nebo jiné podobné situaci). V našem příkladu je život pacienta ohrožen vykrvácením, lékař ví o jeho přání nedostat transfuzi a ví též, že lékař musí přání nemocného respektovat (což je všeobecné uznáváno). Zde je ale v konfliktu vyznání nemocného, tedy víra SJ, se zákonem lékařské etiky učinit vše k záchraně života. Sám jsem bohudíky nebyl postaven před takovou situaci, ale mnoho jsem o ní přemýšlel a snažil se domyslet, co bych asi udělal. Teoreticky každé rozhodnutí dát nebo nedat (krev) je v rozporu s předpisem: jednou nerespektuje přání pacienta a příkaz jeho víry (v případě dát), podruhé porušuje zákon lékařské etiky a je proti vlastnímu svědomí (v případě nedat). Nevím, který předpis je trestný, ale vím jedno, a na případné trestnosti by mi nezáleželo, že bych vědomě porušil pacientovo přání a transfuzi dal. Je lehké takto rozhodovat nyní, tedy už pouze teoreticky, ale jsem naprosto přesvědčen o správnosti takového rozhodnutí. Anebo páni příslušníci SJ či páni kolegové, máte snad jiný názor? Zpráva z New Yorku o zrušení zákazu přijmout krevní transfuzi pro SJ mohla přinést rozřešení, kdyby velcí bonzové jejich náboženství toto rozhodnutí schválili, což se bohužel nestalo. Český výbor náboženské společnosti SJ prohlásil, že přijímání krevní transfuze je i nadále neslučitelné s jejich vírou, a kdyby pokřtěný jednotlivec z řad SJ porušil zákon víry, opustil by nenávratně společenství SJ. Takže tento článek ani nemusel být napsán, nic se nezměnilo. Je ovšem ještě jedna okolnost, která není zcela vyjasněna, ale kterou je nutno s konečnou platností vyřešit. SJ jsou jako náboženská společnost registrováni v Česku od roku 1993. Je-li v této registraci klausule o zákazu přijímání krve, pak podle mého soudu je takové učení proti českému právnímu řádu (a co lékařská komora?) a registraci je možno jakožto protiprávní zrušit. Snad ona zpráva z New Yorku, ať platná Či nikoliv, zvíří otázku transfuze (a vojenské služby) natolik, že se dočkáme jasné odpovědi a budeme vědět, na čem jsme. Domnívám se, že dosud aktivní kolegové by takovou závaznou a jednoznačnou odpověď uvítali. A tak jsem napsaný článek přece nehodil do koše. Vyznavači SJ často poukazují na škodlivý vliv transfuze na lidské zdraví a uvádějí to jako jeden ze závažných argumentů ve svých náborových akcích. Je to nebezpečné obvinění, převážně proto, že je na něm trocha pravdy, ale opravdu pouze trocha, která ve srovnání s léčebným významem je bezvýznamná, zveličená, ba možno říci záměrně zavádějící. Pomineme-li záměnu krevní skupiny při transfuzi, nebo infikovanou krev přenosnou chorobou, kdy příčinou obou je lidská nepozozornost, která je bohužel rizikovým faktorem i u řady jiných příhod aniž bychom si to uvědomovali. A u transfuze je její výskyt skutečně minimální. O vlivu transfuze na snížení odolnosti příjemce jsou pouze dohady, a i kdyby se potvrdily, jsou opět relativně bezvýznamné. Snad jediné by se dalo vytknout, a to ještě pouze v závorkách, že někdy a někde se krevní tranfuzí hýří, jako se hýřilo a dosud hýří antibiotiky, kde jsme si sami vyrazili tak vysoce úspěšnou léčebnou pomoc z ruky. Bohudíky aplikace transfuze není tak technicky jednoduchá jako používání antibiotik, takže možnost zneužití je také mnohem menší. Takže se všemi zákony a přikázáními SJ nelze odpovědně souhlasit. LADISLAV MALÍNSKÝ zád n í s t r an a [pageend48]