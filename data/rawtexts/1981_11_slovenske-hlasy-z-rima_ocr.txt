SLOVENSKÉ HLASY Z RÍMA časopis slovenskýc h katolíkov 11 november 1981 Ročník XXX Soroldoni: Dušičková meditácia, 2 — Timotej Masár: Komentár k encyklike « Laborem exercens »: Práca je základný rozmer života, 3 — ajpy: Žili pre Krista a pre bratov, 8 — Stephanus: Všetci ju nazývali anjelom pokoja a lásky, 9 — Slovenská rodina v šírom svete, 12 — Zo života SÚSCM v Ríme, 16 — Zo Slovenska: Proces proti údajnému zástupcovi « Tajnej Cirkvi », 17 — František Škoda: Údajné zjavenia Panny Márie v Juhoslávii, 18 — Jozef M. Rydlo: Rozhovor s O. Rajmundom Ondrušom, redaktorom časopisu ECHO, 19 — Na kultúrnom poli, 21 — Jozef Kočík: Hlasí sa misionár z Gabunu, 23 — Gorazd Zvonický: Mimochodom o anonymite, 24. [pageend1]DUŠIČKOVÁ MEDITÁCIA Ľudský život je ustavičné chvenie nádeje. Keď si unavený prácou, dúfaš. Keď sa v chorobe nemôžeš pohnúť, dúfaš. Keď ťa už roky tlačia, ešte dúfaš v život. Na smrť odsúdený dýcha nádejou, dokiaľ sa mu nezatvoria oči. Nádej je kvet, ktorý odřezujeme naposledy. Dostať život do daru, a nemôcť sa tešiť nádejou, bolo by najsmutnejším osudom, najstrašnejším trestom. Žiješ, a chceš žiť. Vždy. Túžba po živote predĺženom do nekonečna ťa drží a keďže si sa vo svojej podvedomej nádeji dotkol druhého sveta, dúfaš, že raz ho dosiahneš. Nemôžeš skončiť tu. Bolo by to čosi absurdné. Predsa potrebuješ šťastie. A čo túžba po kráse, dokonalosti, dobre, Bohu? Mohla by ju zmariť nečakaná zrážka dvoch áut alebo nevyliečiteľná choroba? Nebol by potom život človeka iba sizyfovskou námahou? Tvoja nádej nie je zbytočná. Aj kukla sa premení a húsenica sa stane motýľom. Duša nemôže umrieť. Má záruku nesmrteľnosti. Telo, tak ako telo Kristovo, s touto nesmrteľnosťou sa zasnúbi. Kristus nemôže klamať, lebo je pravda. Život sa takto stáva štartom za slávnym cieľom. Pred človekom sa otvára cesta, ktorá sa vlieva do večného mora slávy. Každý deň je krok k tomuto cieľu. Kozmonaut sa dostáva do vesmíru z odpaľovacej rampy. Tvoj život je mostíkom, ktorý ťa vynesie do nebeských sfér. Letíš k nebu Trojice. Čaká ťa Boh, aby odmenil tvoje námahy. Vzkriesenie je svetlo, ktoré ožaruje tvár každej bytosti. Oko starca oživuje istota budúcej premeny na konci vekov. Na tvár trpiaceho vyvoláva jas. Aj mladý, ak jeho nadšenie zapaľuje táto nádej, znásobuje svoj dynamizmus poháňaný plameňom vzkriesenia. Kde je vzkriesenie, tam niet pohrebov. Sú tam len prechody. Kde je vzkriesenie, tam niet západov. Je tam len svitanie. Kde je vzkriesenie, tam niet úzkosti. Je tam len očakávanie. Kde je vzkriesenie, život je svetlo, radosť, nádej. Soroldoni 2 [pageend2]Komentár k encyklike « Laborem exer- cens » pápeža Jána Pavla II. o ľudskej práci a osobe pracujúceho. PRÁCA JE ZÁKLADNÝ ROZMER ŽIVOTA Utorok 15. septembra, na slávnosť Sedembo- lestnej Panny Márie, o jedenástej hodine dopoludnia sa konala vo Vatikáne tlačová konferencia za účasti novinárov a pracovníkov rozhlasu a televízie z celého sveta. Počas konferencie páter Ján Schott zo Spoločnosti Nepoškvrneného Srdca Panny Márie a páter Johannes Schasching zo Spoločnosti Ježišovej predstavili novú pápežovu encykliku « Laborem exercens ». Všetci prítomní mali možnosť vidieť úradný text encykliky napísaný po latinsky, na 69 stranách s vlastnoručným podpisom Svätého Otca a s dátumom zverejnenia. Encyklika nesie dátum 14. septembra, deň, v ktorom Cirkev slávi sviatok Povýšenia svätého kríža. To má osobitný význam, lebo v piatej kapitole dokumentu sa hovorí o špiritualite práce. Ľudská práca ako každá iná forma námahy práve prostredníctvom kríža dostáva svoju opravdivú hodnotu. Kríž je súčasne vyjadrením aj osobného utrpenia, ktoré autor prežíval práve v čase písania encykliky. Poľský text bol pripravený už pred 13. májom a preklady do iných rečí mali byť hotové do 15. mája. V ten deň, na 90. výročie encykliky « Rerum novarum » veľkého pápeža sociálneho učenia Leva XIII., Ján Pavol II. chcel zverejniť tretiu encykliku svojho pontifikátu. Skutočnosť, že bola publikovaná až 14. septembra a verejnosti predstavená 15. septembra, teda po dlhej pápežovej chorobe, značne vystupňovala záujem a očakávanie. Nie je to po prvýkrát, čo sa Ján Pavol II. pozastavuje pri problémoch, ktoré bezprostredne súvisia s ľudskou prácou. Vo svojich preslovoch prednesených v Ríme, v Taliansku a počas apoštolských ciest často predložil ľuďom svoje osobné predstavy o svete práce. A nie je to prvýkrát, čo sa pozornosť Cirkvi sústreďuje na základné problémy, ktoré musí človek prekonávať na konci druhého tisícročia kresťanstva. Ježiš Kristus sa ochotne podrobil zákonu práce. V predchádzajúcich encyklikách «Redemptor hominis » a « Dives in misericordia » pápež vysvet- til cestu človeka putujúceho na zemi vo svetle Božom a vo svetle Vykupiteľovho evanjelia. V tretej encyklike vyzýva všetkých ľudí, aby sa vydali na cestu človeka v jednej z jeho základných činností, v práci, ktorou vykonáva svoje poslanie —- podmaniť si zem pre dobro svoje a svojich blížnych, pre dobro všetkých ľudí. ÚVOD « Laborem exercens... » — « Človek si musí zaobstarávať každodenný chlieb prácou a prispievať k trvalému pokroku vied a techniky, hlavne však k neustálemu zvyšovaniu kultúrnej a mravnej úrovne spoločnosti, v ktorej žije so svojimi bratmi. » Týmito slovami začína nový dokument, v ktorom Ján Pavol II. už v prvej vete úvodnej state naznačuje jeho predmet, cieľ a zmysel. Encyklika « Laborem excercens » je pokračovaním predoš3 [pageend3]lých pápežských sociálnych encyklik a sociálneho učenia Druhého vatikánskeho koncilu a venuje pozornosť ľudskej práci a osobe pracujúceho človeka, ktorý má v dejinách prvoradé postavenie a to pred všetkými vecami a aj pred prácou samou. Vychádzajúc z tejto jednoduchej ale veľkorysej predstavy o prvenstve človeka, encyklika sa dotýka každej ľudskej osoby vo veciach, ktoré sú jej bezprostrednou, každodennou skúsenosťou. V tomto zmysle treba ju vždy posudzovať vo svetle jeho dvoch predchádzajúcich encyklik, ktorých ústredným motívom je tiež človek, stvorený na Boží obraz. Svätý Otec ďalej pripomína výročie zverejnenia encykliky «Rerum Novarum» a pokračuje vysvetľujúc vývoj učenia a činnosti Cirkvi v sociálnych otázkach za posledných deväťdesiat rokov. Pri meditovaní textu encykliky prichádzajú človekovi na myseľ aj ostatné udalosti, ktoré úzko súvisia s týmito oslavami. Najprv je to reč pápeža, ktorú mal pripravenú pre generálnu audienciu v stredu 13. mája. Svätý Otec nemohol predniesť túto reč, ale bola zverejnená a jej obsah nám je dobre známy. Ďalšou významnou udalosťou bolo nezabudnuteľné stretnutie pracujúcich z celého sveta 15. mája na svätopeterskom námestí. Pápežov preslov predniesol zhromaždeným pracujúcim štátny sekretár kardinál Agostino Casaroli. Nakoniec plánovaná, ale doteraz neuskutočnená návšteva Svätého Otca v Ženeve na úrade Medzinárodnej organizácie práce. «Laborem excercens» je venovaná práci a človekovi ponorenému v širokých súvislostiach tej skutočnosti, ktorou je ľudská práca. « Ak je človek naozaj prvou a základnou cestou Cirkvi a to práve na základe nevýslovného tajomstva vykúpenia v Kristovi, potom je potrebné neustále sa vracať k tejto ceste a v nej pokračovať, podľa toho, ako sa na nej v rôznych aspektoch prejavuje celé bohatstvo a súčasne celá ťarcha ľudského pozemského bytia », píše Ján Pavol II. citujúc « Redemp- tor hominis ». « Práca je jedným z týchto aspektov, je aspektom trvalým, základným, stále aktuálnym, ktorý vyžaduje neustále novú a novú pozornosť a rozhodné svedectvo » (č. 1). Práca je ten základný rozmer ľudského bytia, ktorý vytvára každodenný život človeka a z ktorého človek vyvodzuje svoju vlastnú osobnú dôstojnosť. V práci je obsiahnutá stála miera ľudskej námahy, utrpenia, ale aj škôd a nespravodlivostí, ktoré hlboko prenikajú sociálny život vo vnútri jednotlivých národov a na medzinárodnej úrovni. Vychádzajúc z novej situácie, podmienenej neustálym rozvojom, ktorá, hovorí sa v dokumente, vyžaduje nové usporiadanie a novú úpravu štruktúr súčasného hospodárstva ako i rozdelenia práce, Svätý Otec sa chce dôkladne zamyslieť nad ľudskou prácou, ktorú označuje za « kľúč, pravdepodobne hlavný, celej sociálnej otázky ». Kľúč, ktorý má základný a rozhodný význam PRÁCA JE PRE ČLOVEKA, A NIE ČLOVEK PRE PRÁCU pre celé ľudstvo. Svätý Otec prízvukuje, že nie je úlohou Cirkvi vedecky analyzovať všetky možné následky sociálnych zmien a ich vplv na život ľudskej spoločnosti. Pápež chce vyjadriť hlas Cirkvi, ktorej poslanie spočíva v tom, aby pripomínala všetkým dôstojnosť a práva pracujúcich, aby poukazovala na porušovanie tejto dôstojnosti a týchto práv, a tak prispela k orientovaniu sociálnych zmien smerom k ozajstnému pokroku človeka a spoločnosti (č. 1). Problém práce nie je nový. Svedčí o tom celé sociálne učenie Cirkvi, predovšetkým v tomto poslednom storočí, o ktorom encyklika podáva stručný prehľad. Zdôrazňuje jeho správnosť a jeho stále aktuálne hodnoty. Svätý Otec predkladá svoje myšlienky o práci riadiac sa Evanjeliom. Dôsledne rešpektuje celú tradíciu sociálneho učenia Cirkvi a mnohé iniciatívy súvisiace s jej misijným poslaním. S originalitou, ktorá mu je vlastná a ktorú vysoko oceňujú všetci, čo počúvajú jeho preslovy, Ján Pavol II. nás priamo robí spoluúčastnými problému ľudskej práce, ktorá nie je charakteristikou iba jedinej triedy, ale každého človeka a všetkých ľudí. Každý človek je pracujúci. Nikomu neunikne, že toto je po prvýkrát, keď pápež venuje celú encykliku tejto jedinej téme. Nie je možné predstaviť v krátkom článku celé bohatsvo pápežových myšlienok. Encyklika si zasluhuje, aby ju čítali, študovali a meditovali do hĺbky všetci, veriaci a ľudia dobrej vôle, ale hlavne tí, čo sú činní v sociálnom, hospodárskom, technickom a pracovnom poli. PRÁCA A ČLOVEK Druhá časť encykliky je biblickou reflexiou o práci. Presvedčenie, že práca je základným roz4 [pageend4]merom ľudskej existencie na zemi, nie je iba intelektuálnym dômyslom, ale je to v prvom rade presvedčenie viery. Cirkev sa nepozerá na človeka iba vo svetle dejinnej skúsenosti pomocou vedeckého bádania, ale vo svetle Slova zjaveného živým Bohom. Kniha Genezis pripomína Stvoriteľov mandát človekovi, aby si podmanil zem. Tieto slová, ktoré majú všeobecný dosah, neprestávajú byť aktuálne aj dnes (č. 4). Človek je stvorený na Boží obraz a preniká do Božieho plánu o svete práve prostredníctvom práce. Na podklade biblického údaju z knihy Genezis, pápež uvádza rozdiel medzi prácou v zmysle objektívnom (č. 5) a prácou v zmysle subjektívnom. V prvom prípade ide o činnosť, ktorú ľudia vykonávajú za účelom podmaniť si zem vždy novým a stále sa meniacim spôsobom (pracovné nástroje, technika a mechanizácia), kým v zmysle subjektívnom vlastným pracovným predmetom je človek. Pramene ľudskej dôstojnosti, hovorí Svätý Otec, treba hľadať v rozmere subjektívnom. Z toho vyplýva, že prvotným základom hodnoty ľudskej práce je človek (č. 6). «Ak chceme pokračovať v rozbore vzťahu medzi prácou a biblickými textami — píše Ján Pavol II. — podľa ktorých človek si má podmaniť zem, je potrebné, aby sme sústredili pozornosť na prácu chápanú v subjektívnom zmysle a to omnoho viac ako sme venovali pozornosť objektívnemu významu práce. Veď sme sa iba čiastočne dotkli rozsiahlej problematiky, ktorú dokonale a podrobne poznajú odborníci rôznych odborov, ako i pracujúci v rôznych oblastiach. Ak slová knihy Genezis, na ktoré sa pri tomto rozbore odvolávame (Gen 1,20), hovoria iba nepriamo o práci chápanej v objektívnom zmysle, potom vidíme, že takým istým spôsobom, teda nepriamo, hovoria aj o vykonávateľovi práce, to jest o človekovi. Ale to, čo hovoria, je veľmi výrečné a priamo nabité dôležitým významom (č. 6). Hovoria, že človek je osoba a ako taký je subjektom ľudskej práce. Táto pravda, ktorá je základným a nemeniteľným jadrom kresťanského učenia o ľudskej práci, mala a má prvoradý význam pre vytváranie dôležitých sociálnych problémov v priebehu celých dejinných období. Možno tiež tvrdiť, že táto kresťanská pravda zapríčinila vytvorenie hrádze proti rôznym prúdom materialistického a ekonomického spôsobu myslenia, ktoré ľudskú prácu považujú za tovar a človeka za jednoduchý nástroj produkcie. Úzka solidárnosť, ktorá sa vytvorila medzi pracujúcimi v minulom storočí,■ bola reakciou na hrubé uponižovanie ba degradáciu človeka ako aj na sociálne nespravodlivosti, ktoré z toho vyplývali. Je vhodné spomenúť ešte ďalší veľmi dôležitý moment, ktorý je dôsledkom práve kresťanského chápania práce. Ak je totiž človek prvou a základnou hodnotou práce, potom sa strácajú príčiny pre rozdeľovanie ľudí na determinované skupiny podľa toho, akú prácu vykonávajú. V žiadnom prípade nerozhoduje o hodnote práce jej druh, ale osoba, ktorá prácu koná. Lebo práca je pre človeka a nie človek pre prácu. Svätý Otec podrobnejšie rozoberá vzťah medzi človekom a prácou v tretej časti encykliky. Avšak aj na konci druhej časti robí isté uzávery. Každá ľudská práca, ktorá vyžaduje námahu, je dobrom pre človeka. Je to preto, lebo človek svojou prácou nielenže mení prírodu, ale sa realizuje ako človek. Prácou sa človek stáva stále viac človekom. Prácou udržuje svoju rodinu, ktorá je prvou školou práce pre každého človeka (č. 10). Napokon človek nachádza v práci prostriedok pre rozšírenie spoločného dobra, ktoré nadobudol s ostatnými členmi väčšej spoločnosti, to jest národa, ku ktorému patrí. ROZPOR MEDZI PRÁCOU A KAPITÁLOM V SÚČASNOM DEJINNOM OBDOBÍ V tretej časti encykliky Svätý Otec skúma rozpor medzi prácou a kapitálom. Zdôrazňuje, že stredobodom zostáva vždy človek, hlavný činiteľ práce. Pápež ďalej vysvetľuje rozpor medzi « svetom práce » a « svetom kapitálu ». Tento rozpor, ktorý začal v spoločensko-hospodárskych termínoch, sa stal ideologickým, hlavne v boji medzi liberalizmom a marxizmom. Nasledoval programovaný triedny boj, často vedený aj politickými metódami. Ján Pavol II. nerobí tento dejinný prehľad preto, aby opakoval dejiny spomínaných rozporov a udalostí, ktoré ich sprevádzali. Nechce ani robiť podrobný rozbor týchto sporov. Na podklade reflexií o spojitosti medzi prácou a kapitálom prešiel « k základnému problému ľudskej práce» (č. 11). Svätý Otec tento vážny problém rozporu medzi prácou a kapitálom rozoberá preto, aby ukázal, ako je potrebné ho prekonať, a to v mene dôstojnosti pracujúceho človeka. Aj na tomto mieste znovu potvrdzuje prvenstvo ľudskej práce a jej rešpektovanie pred nástrojmi produkcie a teda «kapitálu». V istom širšom zmysle, vysvetľuje príčiny, ktoré nútia k prekonaniu tohoto problému. Prírodné bohatstvá nie sú produktom človeka, lebo človek ich dostal od Stvoriteľa. Môžu mu však slúžiť iba prostredníctvom ľudskej práce. Aj prostriedky, ktoré slúžia človeku k tomu, aby bohatstvá, ktoré mu dal Stvoriteľ, premenil do služby človekovi, sú tiež plodom ľudskej práce, vykonanej v priebehu dejín predošlými generáciami. Ján Pavol II. takto potvrdzuje, že všetko « čo slúži práci... je výsledkom práce » (č. 12). Všetky pracovné nástroje, či už ide o najdokonalejšie technické zariadenia, alebo o dôležité finančné prostriedky, sú vždy podriadené člove5 [pageend5]kovi, ktorý pracuje. Toto tvrdenie je ústrednou vodiacou myšlienkou celej encykliky « Laborem exercens»: PRVENSTVO ČLOVEKA PRED VŠETKÝMI VECAMI. V dôsledku toho Svätý Otec tvrdí, že pracovný systém môže byť správny len vtedy, keď súhlasí s odstránením každého sporu, každého protikladu medzi prácou a kapitálom ■— a medzi konkrétnymi osobami, ktoré stoja za týmito skutočnosťami — a prijme takú štruktúru, ktorá je založená na prvenstve človeka a ľudskej práce, ako aj na konkrétnej spoluúčasti človeka na pracovnom procese. Výrobné prostriedky, nástroje, nemôžu nikdy človeka podmaniť a uvrhnúť do svojej závislosti. Omyly primitívneho kapitalizmu, liberalizmu, ekonomizmu a materializmu z minulosti sa môžu ešte aj dnes opakovať v rôznych a mnohých formách. To sa stáva vtedy, keď sa nedokáže praktický a ideologický protiklad medzi prácou a kapitálom prekonať presvedčením o «prvenstve osôb pred vecami, ľudskej práce pred kapitálom, ako i pred všetkými výrobnými nástrojmi » (č. 13). Pokračujúc vo svojej meditácii Ján Pavol II. znovu potvrdzuje učenie Cirkvi, hlavne učenie sociálnych encyklik « Rerum Novarum » a Mater et Magistra » o práve na osobné vlastníctvo a to aj vzhľadom na výrobné prostriedky. Pápež zdôrazňuje, že určenie dobier ako i právo na spoločné používanie pozemských dobier musí mať čo najuni- verzálnejší charakter. Takýto princíp sa podstatne odlišuje od kolektivistického programu, ktorý hlása marxizmus, ako aj od programu kapitalistického, ktorý uskutočňuje liberalizmus (č. 4). Tu je vhodné podčiarknuť,, čo hovorí pápež o socializácii výrobných prostriedkov. Socializácia je možná za istých podmienok. Ak sa má považovať za neprijateľné stanovisko, ktoré zastáva výlučné právo na súkromné vlastníctvo výrobných protried- kov, ako to chce kapitalizmus, tak potom treba zamietnuť aprioristickú likvidáciu súkromného vlastníctva výrobných prostriedkov, ako to chce kolektivizmus. Socializácia istých výrobných prostriedkov má byť v každom prípade plánovaná a vykonaná takým spôsobom, aby aj pracujúci mohol pritom zohrať svoju rolu, aby sa mohol opravdu cítiť spoluzodpovedný, ba viac, spolutvorca na pracovnom mieste, ktoré mu bolo pridelené. Jedným slovom, jeho dôstojnosť ako pracujúcej ľudskej osoby musí byť za všetkých okolností plne rešpektovaná. PRÁVA PRACUJÚCICH Vo štvrtej časti sa Svätý Otec venuje otázkam, ktoré súvisia s právami pracujúcich a s ich zodpovednosťami. Jeho pohľad na tieto problémy plne zodpovedá predstavám o práci, ako sme ich mali možnosť poznať v druhej časti encykliky a Svetová tlač vysoko ocenila pápežovu encykliku a viaceré noviny napísali, že sa v nej odzrkadľuje hlboké poznanie sveta pracujúceho človeka aj preto, že pápež ako mladý muž bol robotníkom. ktoré sú potom dôslednejšie rozpracované v časti tretej, predovšetkým v stati o vzťahu medzi prácou a kapitálom. Práca je pre pracujúceho povinnosťou, ale súčasne je aj prameňom práv. Práva, ktoré vyplývajú z práce, zapadajú v plnom rozsahu do všetkých ostatných základných a prirodzených práv ľudskej osoby. Práca je pre človeka povinnosťou a to nielen preto, lebo mu to Stvoriteľ prikázal, ale aj pre niektoré humánne motívy. Človek musí pracovať, aby udržal pri živote seba a ostatných. Vyžaduje to tiež solidárny vzťah k blížnemu, vzťah k rodine, vlasti, národu a k celej ľudskej spoločnosti. V súvislosti s týmito dvoma vzťažnými bodmi — práva a povinnosti — Svätý Otec sa hlbšie zamýšľa nad niektorými výraznými problémami. Podčiarkuje, že pracujúci, ktorí opustili svoju domovinu a odišli za prácou do inej krajiny, nemajú byť v nevýhode vzhľadom k druhým robotníkom (č. 23). Potvrdzuje, že telesne a duševne postihnutí majú tiež právo na prácu podľa svojich možností (č. 22). Vyzdvihuje dôstojnosť poľnohospodárskej práce a naznačuje nespravodlivosti, ktoré 6 [pageend6]jestvujú v tejto pracovnej oblasti (č. 23). Odporúča správnu odmenu za prácu, čo je súčasne overením správnosti spoločensko-hospodárskeho systému. Konkrétne hovorí o rodinných príjmoch, o úlohe ženy, o práve na odpočinok, o sociálnej starostlivosti. Odbory sú v týchto záležitostiach neodmysliteľnou súčasťou sociálneho života. Nikdy však nemajú viesť boj proti druhým, ale majú zamerať všetko svoje snaženie na dosiahnutie spoločného spravodlivého dobra. Právo na stávku má byť zaručené. Avšak nemožno súhlasiť so stávkami, ktoré nie sú organizované a ktoré sú vyvolané politickými záujmami. Pokiaľ ide o nezamestnanosť, zvlášť o nezamestnanosť mladých, pápež vyzýva všetkých zodpovedných činiteľov, aby sa snažili o vypracovanie spoločného programu na odstránenie tejto pliagy. Pre lepšie pochopenie tejto časti encykliky, je potrebné venovať osobitnú pozornosť tomu, čo hovorí pápež o priamom a nepriamom zamestnávateľovi. Toto originálne rozlišovanie, ktoré robí Svätý Otec, pomôže jasnejšie pochopiť, do akej miery sú dnes pracovné vzťahy a práva pracujúcich podmienené radom skutočností, ktoré priamo alebo nepriamo zapadajú do problematiky súvisiacej s právami pracujúcich. Tento originálny spôsob predstavenia zamestnanosti vnáša nové svetlo na niektoré pracovné vzťahy, ktoré zneužívajú ľudskú prácu. Priamy zamestnávateľ, píše pápež, je osoba alebo inštitúcia, s ktorou pracujúci priamo uzaviera zmluvu. Nepriamy zamestnávateľ je súhrn činiteľov, ktorých je mnoho a ktoré majú vplyv na formu pracovnej zmluvy a na vzťahy v oblasti ľudskej práce (č. 17). Sú to napríklad hromadné zmluvy, princípy správania sa ustanovené národnými zákonmi, pracovná politika vlády, priemyselná vyspelosť krajiny, medzinárodné organizácie a firmy, svetová hospodárska a finančná politika a iné. Všetky tieto činitele majú vplyv nielen na politiku jednej fabriky alebo iba na národnú pracovnú politiku, ale vplývajú na zákonité práva každého pracujúceho. Zodpovednosť zamestnávateľa voči zamestnancovi sa teda týka tak priameho ako i nepriameho zamestnávateľa. PRVKY PRE SPIRITUALITU PRÁCE Ako sme povedali, reflexia Svätého Otca o problémoch práce a pracujúceho začína biblickým textom z knihy Genezis (1,28), ktorý zostáva trvalým oporným bodom celej encykliky. V piatej, poslednej časti sa Ján Pavol II. obšírnejšie zaoberá významom ľudskej práce vo svetle Božom. Človek, stvorený na Boží obraz, sa prostredníctvom svojej práce zúčastňuje na stvoriteľskom diele a tak osobne prispieva k uskutočneniu Božieho plánu Pápežská Lateránská univerzita v Ríme spolu s Katolíckou univerzitou v Lubline (Poľsko) usporiadajú v Ríme v dňoch od 3. do 7. novembra. MEDZINÁRODNÉ ROZHOVORY O KRESŤANSKÝCH KOREŇOCH EURÓPSKYCH NÁRODOV. Na tomto medzinárodnom sympóziu budú prednášať profesori z 23 národností, medzi nimi aj viacerí Slováci. O podujatí budeme naširšie referovať v budúcom čísle nášho časopisu. v dejinách. Pápež vidí v istom zmysle v knihe Genezis prvé « evanjelium práce » (č. 25). Obsah tohoto evanjelia nám osobitným spôsobom predložil Ježiš Kristus, ktorý slovom, podobenstvami a životom — životom robotníka ■— naozaj ohlasoval evanjelium práce. Encyklika « Laborem exercens » pokračuje v tomto ohlasovaní odvolávajúc sa na Posolstvo Ježiša Krista, učenie Cirkvi, predovšetkým na učenie Druhého vatikánskeho koncilu (Gaudium et Spes). Nový dokument sa tak stáva základným kameňom Spirituality práce. Jej rozpracovanie je teraz úlohou Cirkvi. Takáto špiritualita by mala obsahovať tri nasledovné činitele: Predovšetkým práca má byť chápaná ako spoluúčasť na stvoriteľovom diele a to akákoľvek práca, aj tá najvšednejšia každodenná životná činnosť (č. 25). Vzťažným bodom má byť vždy osoba Ježiša Krista, muža práce (č. 26). Napokon, ľudskú prácu treba vždy vidieť vo svetle kríža a zmŕtvychvstania. To vysvetlí námahu každej ľudskej práce. « Znášajúc námahu a ťarchu práce v jednote s Kristom, ktorý bol pre nás ukrižovaný, človek istou formou spolupracuje s Božím Synom na vykúpení ľudstva. ... V práci, vďaka svetlu, ktoré z Kristovho zmŕtvychvstania preniká do nášho vnútra ... nachádzame takmer ohlasovanie « nových nebies a novej zeme », na ktorých sa človek a svet podieľajú práve prostredníctvom ťarchy ľudskej práce. » Záverom krátka poznámka, ktorú nemožno nespomenúť, keď sme nazreli do bohatstva pápežových reflexií. Kríž pomáha pochopiť každú ľudskú prácu a dáva jej aj opravdivú hodnotu. Encyklika «Laborem exercens» nesie na sebe znak osobného kríža a utrpenia autora. Toto je aj zmysel bodu, v ktorom Ján Pavol II. naráža na udalosti z 13. mája 1981. Nech sa tento dokument Svätého Otca stane pre každého pracujúceho prameňom inšpirácie a povzbudením k uvažovaniu o opravdivom význame práce, ku ktorej sme boli povolaní a ktorú vykonávame. Timotej Masár, SJ 7 [pageend7]V nedeľu 4. októbra počas slávnostnej svätej omše na svätope- terskom námestí v Ríme vyhlásil pápež Ján Pavol II. piatich nových blahoslavených. O každom z nich podávame čitateľom krátku životopisnú črtu. Alain De Solminihac Medzi biskupom z Cahors Alain De Solminihac a svätým Karlom Boromejským je veľká duchovná príbuznosť, takže často nového blahoslaveného biskupa nazývajú « francúzskym Boromejom ». Narodil sa roku 1593 v zámku Belet, v juhozápadnom Francúzsku. Ako dvadsaťjedenročný vstúpil do rehole kanonikov svätého Augustína a čoskoro sa stal opátom. Ukázal sa ihneď ako energický reformátor rehoľného života. Roku 1637 bol menovaný za biskupa do Cahors. Jeho rozsiahla diecéza počítala vyše 800 fár. Ako biskup vytýčil si za program uviesť do života vo svojej diecéze reformy nariadené Tridentským koncilom. Vzoroval sa vo všetkom na veľkom milánskom arcibiskupovi Karlovi Boromejskom. Zvolal diecéznu synodu, prešiel všetky farnosti diecézy počas svojich pastoračných návštev, založil seminár, kde sa vychovávali kňazi podľa smerníc Tridentského koncilu. Okrem veľkej organizačnej schopnosti vynikal vo svätosti života a v heroickej láske voči chudobným a chorým. Luigi Scrosoppi Nový blahoslavený sa narodil roku 1804 v Udine zo zámožnej rodiny (jeho otec bol zlatníkom), ale presiaknutej náboženským duchom do takej miery, že dala Bohu troch synov — kňazov. Luigi venoval celý svoj kňazský život výchove chudobných a opustených dievčat. Pracoval s tým istým zápalom, ako jeho vrstovníci svätý Don Bosko a svätý Jozef Cottolengo. Aby mohol zaobstarať zaopatrenie pre tristo opustených sirôt a chudobných dievčat, neraz sa sám zapriahol do vozika, aby zbieral milodary v meste Udine a na okolí pre svoje chránenky. Založil aj rehoľnú spoločnosť sestier Božej Prozreteľnosti, ktoré mu pomáhali v jeho diele. Sám žil veľmi prísnym asketickým životom, bez toho, žeby to dával poznať navonok. Po znovuob- ŽILI PRE KRISTA A PRE BRATOV novení rehoľnej kongregácie Oratórium sv. Filipa, vstúpil do tejto spoločnosti. Vyznačoval sa vernosťou pápežovi Piovi IX. a tvrdil, že Cirkev potrebuje viac modlitbu a skutky milosrdenstva, ako rozličné politické filozofie. Riccardo Pampuri Dňa 20. augusta 1927 taliansky denník « II Corriere della Sera» uverejni] senzačnú správa: « Lekár sa stal frátrom ». A vskutku dedinka Morimondo v ten deň stratila svojho obľúbeného lekára Erminia Pampuriho, ktorý bez veľkých lúčení zaklopal na dvere rehoľnej kongregácie Milosrdných bratov s prosbou, aby ho prijali medzi seba. Po noviciáte v meste Brescia, kde prijal meno Riccardo, predstavení mu zverili zubné oddelenie v jednej nemocnici. Ako lekár a potom ako zubný technik sa vyznačoval veľkou láskou k chorým, ktorých pokladal za « trpiaceho Krista ». « Skôr ako za lekára považovali sme ho za stelesnenú kresťanskú lásku » — hovorili o ňom jeho kolegovia a jeho pacienti. Zomrel veľmi mladý; mal iba 33 rokov. Ale za tento krátky čas vyšvihol sa na « obra lásky», za akého ho považovali všetci, čo s ním prišli do styku. Claudine Thévenet Žila v Lyone v rokoch 1774-1837, teda v rokoch francúzskej revolúcie a v období po nej. Revolúcia neušetrila ani jej rodinu. Claudine videla na vlastné oči popravenie svojich dvoch bratov a zachytila ich poslednú vôľu: «Clody, odpusť, ako sme aj my odpustili! » Tieto slová jej zaznievali po celý život ako posolstvo kresťanskej viery a lásky. Istého dňa kňaz Andrej Coindre jej zveril do opatery dve dievčatká, nájdené pohodené pri dverách kostola. Tieto dve siroty sa stali základom diela, ktorému neskoršie dala meno « Prozreteľnosť ». Aby sa mohla slobodnejšie venovať sirotám, ktorých rady sa časom rozšírili, zanechala rodičovský dom a založila rehoľnú spoločnosť, ktorej cieľom bola výchova mládeže. Ako štyridsaťosemročná sa nehanbila podstúpiť skúšky, aby mohla dostať diplom učiteľky a riadiť tak školy, ktoré medzitým vzrastali. Bola múdrou a láskavou učiteľkou a matkou svojich chovaniek. 1/ posledných rokoch svojho života veľa trpela na rozličné choroby, aby tak doplnila to, čo chýba utrpeniu Kristovmu. Mária Repetto Život tejto jednoduchej rehoľníčky dokazuje, že aby sa niekto stal svätým alebo svätou, nemusí konať mimoriadne divy a byť zakladateľom novej rehoľnej spoločnosti. Ako dvadsaťdvaročná vstúpila k sestrám Našej Panej Úto- čišťa. Žila v klauzúre v istom kláštore v Janove. Keď v meste vypukol mor, všetky sestry sa venovali ošetrovaniu chorých. Mária Repetto sa vyznačila neobyčajnou horlivosťou v službe morom postihnutých. Po skončení hroznej choroby ľudia ju často prichádzali navštíviť do kláštora, kde bola vrátničkou. Okrem materiálneho chleba a teplej polievky rozdávala chlieb Božieho slova, rady, a ponaučenia, ktoré hlboko zasahovali duše všetkých, s ktorými prišla do styku. Povzbudzovala všetkých k veľkej úcte k svätému Jozefovi. Už za živa, na přímluvu jej modlitieb, ľudia dostávali zvláštne milosti, uzdravenia a priam zázračnú pomoc. ajpy 8 [pageend8]Dňa 19. novembra tohto roku uplynie 750 rokov od smrti svätej Alžbety. Často ju nazývajú aj Alžbetou Uhorskou, lebo bola dcérou Ondreja II. a pochádzala z Uhorska. Jej úcta je rozšírená aj na Slovensku a okrem iných kostolov aj krásny gotický dóm v Košiciach je zasvätený jej. Všetci ju nazývali anjelom pokoja a lásky — Dievčatá, oblečte sa do najkrajších šiat, zoberte na seba zlaté šperky. Pôjdeme do kostola! Kňažná Žofia išla na bohoslužbu. Bol sviatok Nanebovzatia Panny Márie. Má ju doprevadiť jej dcérka, aj nevesta Alžbeta. Alžbeta mala ešte len desať rokov. Ako štvorročnú ju priviezli na zámok Wartburg v Durínsku a zasnúbili s Ľudovítom, jedenásťročným synom kniežaťa Hermana. Vstúpili do chrámu. Zastali pred veľkým krížom. Alžbeta sňala z hlavy svoju drahocennú korunku, položila ju na kľačadlo, pokľakla a sklonila hlavu až k zemi. — Čo robíš? — nahnevane zašeptala kňažná. — Chceš, aby ťa všetci vysmievali? Chováš sa ako dedinčanka! Alžbeta vstala. —■ Milá pani, nemajte mi to za zlé. Veď tu je obraz môjho Boha a Kráľa, Ježiša Krista. A ja, úbohé stvorenie by som mala pred Ním stáť s perlami a drahokamami na hlave? Či by to nebol výsmech jeho tŕňovej koruny? Kňažná sa odvrátila. Srdce Alžbety prenikol žiaľ. Kľakla a modlila sa. Po návrate do zámku kňažná pokračovala: -—■ Robíš hanbu celému kniežaciemu domu, — kričala na Alžbetu. Neobliekaš sa dôstojne. Kamarátiš sa s deťmi sluhov. Nie som s tebou spokojná. Tvoje chovanie je chovanie dedinčanky a nie kňažnej. Dievčatko s plačom vybehlo z komnaty. Zabehla do svojej izby a stulila sa do kúta. Dlho plakala. Nie prvýkrát to znáša. Kým žil knieža Herman, jej svokor, ten ju vždy bránil. Nedovolil, aby jej povedali krivé slovo. Jemu sa páčilo jej chovanie, aj jej nábožnosť. Ale knieža zomrel. Po ňom nastúpil jej budúci manžel, Ľudovít, ale on má teraz iba šestnásť rokov a ona desať. Miesto neho spravuje krajinu jeho matka, kňažná Žofia. — Ale Ľudovítovi sa páčim taká, aká som, — povedala a usmiala sa. Zabudla na krivdu. Myslela na Ľudovíta. V jeho prítomnosti ani kňažná sa neodvážila na ňu kričať. U neho nájde ochranu. A vybehla na dvor. Na dvore stretla starého sluhu. Podala mu drobné peniaze, ktoré mala pri sebe. Všetky peniaze, ktoré dostávala, delila chudobným. Nezrieknem sa Alžbety ani za horu zlata — Chcem sa s tebou, syn môj, porozprávať tu pred dvoranmi, — povedala kňažná Žofia synovi Ľudovítovi. Knieža Ľudovít mal šestnásť rokov. Miloval a vážil si svoju matku. — Hovorte, mamka! — Dohodli sme sa, ■—■ a posunkom ukázala na dvoranov, — že zrušíme tvoje zasnúbenie s Alžbetou. Ju pošleme alebo do kláštora, alebo ju vrátime jej otcovi. Povieme, že veno je primalé... — A prečo, mamka? — spýtal sa syn. — Pretože Alžbeta nemá kniežacie spôsoby správania. Hodila by sa lepšie za rehoľníčku ako za kňažnú. — Knieža, — začal jeden z dvoranov, — my ti pomôžeme vypočítať jej chyby: jednoduchosť, kamarátenie sa s deťmi sluhov a bedače, obliekanie sa nie podľa kniežacích spôsobov... ■—■ Prestaňte, — prerušil dvorana Ľudovít. — Toto všetko ja viem. To nie sú Alžbetine chyby, to sú jej čnosti. — Ale, synček, vyber si nevestu s väčším venom, — ozvala sa kňažná. Ľudovít ukázal na kopček, čo sa vypínal oproti zámku. — Keby som, zasnúbiac sa s inou pannou, mohol získať haldu zlata väčšiu ako je tá hora, ani vtedy by som nenechal Alžbetu. Rýchlo vyšiel z komnaty. Ponáhľal sa stretnúť sa s Alžbetou. 9 [pageend9]— Ty si prišiel. Ó, ako sa teším, — poskakovala od radosti Alžbeta. Pohladkal ju po hlavičke. Veľkolepá svadba Ľudovíta s Alžbetou Prešli štyri roky. Ľudovíta pasovali slávnostne na rytiera. Mal dvadsať rokov, prevzal vládu a verejne vyhlásil, že svoju snúbenicu, Alžbetu, si berie za manželku. Ona mala vtedy štrnásť rokov. Svadba bola veľkolepá. Alžbeta bola šťastná. Nastal koniec jej prenasledovaní. Ale v hluku svadobných zábav Alžbeta mala zlú predtuchu. A tajne utrela slzy, čo mimovoľne stekali jej po tvári. Knieža Ľudovít XIV. bol hodný lásky Alžbety. Bol krásny a udatný muž, múdry, spravodlivý a dobrý. Ľudia ho mali radi. Bol ochrancom spravodlivosti a chudobných. Alžbeta stála všade pri ňom ako anjel pokoja a lásky. Anjel lásky Knieža Ľudovít dal úplnú slobodu Alžbete v konaní dobrých skutkov. Tešil sa, keď 'mohla pomáhať chudobným. K ľuďom bola láskavá. Nemocným posielala alebo sama odnášala výživnej- šiu stravu. Osobitne pomáhala chudobným rodičkám. Nosila im stravu, šatôčky pre deti. A keď nestačili peniaze od manžela, predávala svoje drahé šaty a peniaze delila medzi chudobných. V dome užívala iba tie veci, ktoré pochádzali z majetkov jej manžela. — Ani raz neokúsim z toho, čo bolo získané potom národa, — povedala. Potom národa nazývala dane. Hoci v tých časoch to nebolo zvykom, Alžbeta bola vždy po boku svojho manžela. Jedávala spolu s ním. — Aspoň mojou prítomnosťou zamedzím neslušné reči rytierov pri stole — povedala manželovi. Sprevádzala manžela aj na krátkych cestách, bez ohľadu na počasie. A keď manžel odišiel na dlhšiu cestu, odkladala drahé šaty, šperky, obliekala sa do jednoduchých šiat a zotrvávala v modlitbách. Ale keď začula, že prichádza milovaný manžel, rýchlo sa obliekala do šiat kňažnej a ponáhľala sa mu naproti. Vzorná matka Alžbeta mala šestnásť rokov, keď sa prvýkrát stala matkou. Porodila syna. Dali mu meno Herman. Ku krstu niesla dieťa sama. Bola oblečená v jednoduchých šatách a išla bosá. Po krste položila synčeka na oltár a modlila sa: — Pane, Ježišu Kriste, Tebe i Matke Tvojej premilej, Panne Márii, obetujem tento drahý plod môjho života. Bože, ty si najvyšší Pán i preláskavý Otec aj matky aj dieťaťa. Jediná vec, o ktorú sa osmeľ ujem Ta prosiť je, aby si ráčil toto nemluvňa prijať do zboru svojich služobníkov a aby si ho ráčil požehnať. V nasledujúcom roku Alžbeta porodila dcérku Žofiu. A v ďalšom roku ešte jednu dcérku. Vyprázdnila pokladňu a sklady V roku 1225 v Durínsku nastal hlad. Ľudovít bol v Taliansku, Alžbeta spravovala krajinu celý rok. Vyprázdnila všetky sklady a zásobárne, ba vyprázdnila celú kniežaciu pokladnicu a rozdala peniaze chudobným a biednym. Keď sa rozšírili choroby, otvárala nemocnice, sama opatrovala chorých, starala sa o vdovy a siroty. Hlad dosahoval vrcholu. Alžbeta predala všetky klenoty a drahocennosti zámku, aby pomohla hladujúcim. Ľudovít sa vrátil z Talianska až nasledujúceho roku. Bol tam v službách cisára. Polia sa zazelenali, sľubovali bohatú úrodu po roku hladu. Úradníci privítali knieža so žalobami: — Kňažná vyprázdnila všetky sklady obilia, aj pokladňu. — Len nechajte, nech robí moja Alžbeta všetko, čo sa jej páči. Veď tie milodary nás nezničia! Tento prsteň bude pre teba znamením V roku 1227 knieža Ľudovít na čele nemeckých križiakov odchádzal do Talianska na pomoc cisárovi. Spravovanie kniežatstva ponechal na mladšieho brata Henricha. Do jeho ochrany zveril aj manželku a deti. Alžbeta nosila pod srdcom štvrté dieťa. Nedbajúc na svoje zdravie, vyprevádzala svojho manžela až na hranicu kniežatstva. Lúčili sa. Ľudovít ukázal na svoj prsteň. — Alžbeta, tento prsteň bude pre teba znamením alebo môjho života, alebo mojej smrti. Kto ti ho prinesie, tomu uver! Ľudovít bol ďaleko v cudzine, keď Alžbeta porodila tretiu dcérku. Minuli týždne. Jedného dňa pricválal do zámku jazdec. Podal Alžbete prsteň jej manžela. — Postihnutý morom, zomrel oddaný do Božej vôle 11. septembra 1227 v O tränte. Kytieri sa mu zaprisahali, že jeho telo, pri návrate z ťaženia, prinesú a odovzdajú vám na pochovanie. Alžbeta mala dvadsať rokov, keď ovdovela. Podišla ku kolíske a s láskou sa zadívala na dcé- rušku. Povzdychla si: — Tvoj otec ťa nevidel, ani už neuvidí. Vyhnali ju zo zámku Nástupným kniežaťom sa mal stať syn Alžbety, Herman. Ale bratia jej manžela, Henrich a Konrád, vošli jedného dňa do komnaty k Alžbete a surovo na ňu skríkli: — Ihneď sa ber zo zámku aj s deťmi! Stará kňažná Zofia omdlievala, keď začula tie 10 [pageend10]slová. Bránila úbohú vdovu. No nebolo pomoci. Henrich nezákonne prevzal kniežatstvo. Bola zima: Henrich otvoril dvere a bezočivo zareval: —■ Choď! Zobrala dieťa z kolísky a vyšla. Na dvore už čakali dve slúžky. Jedna mala na rukách dcérku a druhá viedla za ruky štvorročného Hermana a trojročnú Žofku. Odchádzala zo zámku cestičkou, ktorou denne chodila, nosiac jedlo nemocným a milodary chudobným. Išla sťa žobráčka, nevediac, kde sa uchýliť. Pod zámkom bolo mesto Eisenach. Bola dob- roditeľkou tohto mesta. Ľudia sa z okien dívali, ako po ulici kráča Alžbeta s deťmi, ale ani jedny dvere sa neotvorili. Nové knieža pohrozilo, aby sa nik neopovážil prijať kňažnú do svojho domu. Hladná a premrznutá vošla do hostinca. Ukázali jej, že prenocuje v chlieve. Keď vošla s deťmi do chlieva, prestala plakať. Do jej duše zostúpil pokoj. — Zobrali mi všetko, čo som mala. Aj Spasiteľ, Pán neba i zeme, tiež nemal kde skloniť hlavu. Otče, nech sa stane so mnou a s mojimi deťmi tvoja vôľa! Biskup Ekbert sa ujal Alžbety Stará kňažná Žofia oboznámila tajne biskupa Ekbert a o údele Alžbety. E en hneď poslal voz pre ňu a pre deti. Biskup bol jej ujko. Alžbeta bola opäť v teplej izbe, pri svojich deťoch. Raz jej biskup povedal: — Som už starý, Alžbeta, môžem čochvíľa zomrieť. Na koho ťa zverím? Nemáš už nikoho z rodiny. Si mladá a krásna. Mohla by si sa vydať za niektoré knieža. — Sľúbila som Bohu i môjmu manželovi, že ak by som ovdovela, už sa viac nevydám. Radosti tohto sveta sú pominuteľné a ja si ich neželám. A čo sa týka protivenstiev od ľudí, spolieham sa aj naďalej na Božiu ochranu. Alžbeta sa postarala o deti. Sedemročný syn Herman a jedna dcérka, zasnúbená brabantskému kniežatu, odišli na dvor tohto kniežaťa. Druhé dve dcérky odišli do kláštora. Sama sa usadila v domčeku pri kláštore františkánov v Marburgu. Žila už iba Bohu. Nosila odev františkánok, chodila bosá a všetky svoje príjmy odovzdávala chudobným. Sama sa živila z ručných prác a žila iba na chlebe a ovocí. Svet nechápal veľkosť tohto odriekania Alžbety. Nerozumel láske, ktorá naučila Alžbetu všetko pretrpieť pre Krista. Smiali sa jej, že taká mladá a pekná, žije takýmto životom. Posledné roky života Pri Marburgu založila nemocnicu. Odovzdala ju františkánom a sama obsluhovala nemocných, prinášala im stravu a lieky, utešovala ich a nabádala k trpezlivosti, nábožnosti a k pokániu. Jej otec, kráľ Ondrej II., sa neskoro dozvedel o nepriaznivom osude svojej dcérky. Ihneď vyslal poslov, aby ju priviedli na jeho dvor. — Ja žijem v dobrovoľnej chudobe, otecko, — odkázala. ■— A som omnoho šťastnejšia, ako ty na kráľovskom tróne. Bola skutočne spokojná a šťastná. Na jej tvári nikto nevidel smútok. Radovala sa v Pánovi a jej čistá radosť odrážala sa na jej tvári. Za jej veľkú lásku odmeňoval ju Boh mimoriadnymi milosťami. Jej modlitba bola silná. Uzdravovala chorých, získavala ľuďom milosť pokánia a vytrvalosti v dobrom. V jednom videní bola oboznámená o svojom skorom odchode zo sveta. Smrť spravodlivej a jej sláva Na štvrtý deň po videní Alžbeta ochorela. Bola chorá štrnásť dní. Deň pred smrťou prijala Sviatosť Oltárnu. Celý deň sa iba modlila. Prehovorila až o polnoci. — V túto hodinu sa narodil Ježiš Kristus, aby vykúpil a spasil svet. On spasí aj mňa. — V túto hodinu vstal z mŕtvych a vyslobodil uväznené duše. On vyslobodí aj moju dušu z biedneho sveta. A potom milo dodala: — Ó, Mária presvätá, príď mi na pomoc! Blíži sa okamih, keď ma Boh pozýva... Sklonila hlavu, akoby zaspávala. Bol 19. november roku 1231. V ten deň mala dvadsaťštyri rokov. Hrob Alžbety v kaplnke svätého Františka pri nemocnici v Marburgu sa stal čoskoro pútnickým miestom. Už štvrtý rok po smrti Alžbety pápež Gregor IX. vyhlásil durínsku kňažnú Alžbetu za svätú. Jej pamiatku Cirkev slávi 17. novembra. Stephanus 11 [pageend11]STRETNUTIE SLOVENSKÝCH KŇAZOV V RÍME Slovenskí kňazi, ktorí pracujú medzi Slovákmi v zahraničí, ako aj tí, čo sa venujú rôznym činnostiam v prospech Cirkvi na Slovensku, sa zišli v dňoch 5.-9. októbra v Ríme v Ústave svätého Cyrila a Metoda na svoje pracovné zasadanie. Slovenskí kňazi sa takto schádzajú už jedenásť rokov. Stretnutie bolo venované pastoračnej téme Príprava mladých na manželstvo. Otec Cyril Buran rozobral tému Psychologická a ľudská zrelosť ako predpoklad na založenie rodiny. Mons. Jozef Vavrovič v rámci svojich skúseností hovoril o Príprave na manželstvo v pastoračnej praxi, kým Otec arcibiskup Jozef Tomko rozvinul tému Príprava na manželstvo vo svetle « Humanae vitae ». Všetky tri prednášky sledovali prítomní s veľkým záujmom a po každej nasledovala vecná debata, v ktorej sa jednotlivé témy ešte viac prehĺbili. Ako konkrétna základňa, z ktorej sa vychádzalo, bola situácia v našich rodinách, o ktorej sa vyjadrili naši misionári v dotazníku, ktorého výsledky súhrnne predstavil na začiatku Mons. Dominik Hrušovský. Okrem pastoračnej témy o príprave na manželstvo, prítomní kňazi, ktorých bolo takmer päťdesiat, debatovali aj o situácii Cirkvi na Slovensku a o možnostiach ako jej pomôcť v dnešnej ťažkej dobe. Okrem debát a porád slovenskí kňazi sa schádzali aj k spoločnej modlitbe, aby si vyprosovali od Pána Boha milosti pre svoje podujatia. Každé ráno bolo spoločné recitovanie liturgickej modlitby, spojenej s rozjímaním. Myšlienky na rozjímanie diktovali Mons. Július Gašparík (o manželstve a o rodine), Otec Jozef Bábik (o ruženci) a Otec Anton Baník (o úcte k našim vierozvestom). Na poludnie bývala koncelebrovaná svätá omša, na ktorej sa zúčastňovali aj štu- Slovenská rodina v šírom svete denti seminaristi. Prvá svätá om- šo bola slúžená za zomrelého Otca Jána Piusa Krivého. Jeho obetavý kňazský život pripomenul vo výstižnej kázni Otec Jozef Strečanský. Na druhý deň počas koncelebrácie si pripomenuli Otec Cyril Buran a Otec Stanislav Kmotorka 25. výročie svojej kňazskej vysviacky. Pri tejto radostnej príležitosti kázeň o kňazstve povedal Otec Andrej Sandor. Tretej koncelebrácii predsedal Otec biskup Pavol Hnilica, ktorý povedal aj kázeň o našich apoštoloch. Popoludní okolo štvrtej bolo spoločné recitovanie večernej liturgickej modlitby. Stretnutie, ktoré prebiehalo v bratskom ovzduší, prišiel pozdraviť aj miestny biskup Otec arcibiskup Andrej Pangrazio, ktorý nikdy nezabudne pripomenúť, že sa naPLENÁRNE ZHROMAŽDENIE SLOVENSKÉHO ÚSTAVU Slovenský ústav v Ríme, organizácia slovenských kultúrnych pracovníkov v zahraničí, mala svoje plenárne zhromaždenie v Ríme 8. októbra 1981 v Ústave svätého Cyrila a Metoda počas stretnutia slovenských duchovných zo slobodného sveta, ktorí takmer všetci sú členmi SÚR-u. Hlavným bodom programu a prvým cieľom zhromaždenia bola voľba nového Predsedníctva, lebo doterajšiemu vypršal mandát. No prv než by sa bolo prikročilo k voľbe, odstupujúci predseda Mons. Dr. Jozef Vavrovič informoval prítomných o činnosti Predsedníctva za funkčné obdobie od 23. júna 1975. Najzaujímavejšie a najdôležitejšie body jeho správy (informácie) sa týkali vzrastu členstva, edičnej činrodil na území košickej diecézy. Prítomní kňazi poslali pozdravný telegram Svätému Otcovi, v ktorom ho uistili aj v mene svojich veriacich o synovskej láske. Pozdravné listy boli poslané slovenským biskupom v zahraničí a iným cirkevným slovenským inštitúciám a osobnostiam. Stretnutie prebiehalo v bratskom ovzduší, v úprimnej snahe vzájomne sa poznať a pomôcť si a v túžbe čím lepšie slúžiť slovenským veriacim v zahraničí, ako aj bratom a sestrám na rodnom Slovensku. Stretnutie viedol Mons. Dominik Hrušovský, delegát Svätej Stolice pre pastoráciu Slovákov v zahraničí. Vďaka jeho dynamičnosti a starostlivosti, aj toto stretnutie prebehlo veľmi pekne a účinne. Účastník nosti a finančného stavu a pohybu organizácie. Spomenul členov, ktorých Boh v tomto období povolal do večnosti a ktorým prítomní venovali spomienku modlitbou Pána. Potešil poslucháčov správou, že organizácia má aj svojich mecénov, bez ktorých by edičná činnosť mala dosť ťažkostí. Väčšina hlasovacích lístkov prišla poštou, lebo pre mnohých členov vzdialenosť je prekážkou zúčastniť sa osobne. Prítomní sa rozhodli hlasovať hromadne za mená na kandidačnej listine, hoci sa ozval hlas (ojedinelý), že demokratické voľby sú tajné a písomné. Ale ani hromadné hlasovanie nie je proti demokratičnosti, ak hlasujúci sa nemusí obávať následkov a sankcií, ktoré 12 [pageend12]nesie so sebou nesúhlas v totali- tárnych systémoch. Podľa výsledkov listovného a osobného hlasovania v Predsed- nícte nastali iba malé zmeny: predseda je Mons. Dr. Jozef Vav- rovič, tajomník a zároveň hlavný a zodpovedný redaktor je Prof. Michal Lacko, pokladník ostáva Mons. Dr. František Skoda, novým členom Predsedníctva sa stáva Dr. Ignác Zelenka a abecedne posledným je Gorazd Zvonický (alias Andrej Sandor). — Smernicou pre voľbu Predsedníctva bola zemepisná klízkosť jeho členov, ktorí sa častejšie majú stretávať a rozhodovať o problémoch, ktoré vznikajú zo dňa na deň, čo je ťažké a prípadne aj nemožné pre člena, ktorý by býval ďaleko od Ríma. Podrobnejšie informácie o stave SÚR-u, o jeho činnosti, o členstve a o jeho plánoch do budúcnosti členovia dostanú čo najskôr. A záujemci sa môžu obrátiť priamo na Predsedníctvo, ktoré je vždy ochotné poslúžiť. Organizácii želáme veľa úspechov v práci, aby svojou ročenkou Slovak Studies dobre a účinne informovala inonárodné kruhy o Slovensku, o jeho dejinách, o jeho kultúre a o jeho ašpiráciách. o. s. LURDY 81 Slovenská púť do Lurdov, na toto najdôležitejšie miesto mariánskej úcty, sa stáva živou tradíciou. Tohto roku sa jej zúčastnilo asi 100 Slovákov a Sloveniek z rôznych kútov sveta. Mnohí z nich prišli za cenu veľkých obetí a museli prekonať mnohé prekážky. No sotva kto oľutoval námahu. V Lurdoch sa obete nepočítajú; považujú sa za samozrejmosť. A takou samozrejmosťou je i odpoveď neba na ne: duševný pokoj, nová chuť do života a často uzdravenie na duši či na tele. Väčšina uzdravení, ktoré sa v Lurdoch denne odohrávajú, zostáva skrytá pred verejnosťou. A to prispieva azda najviac k jedinečnej atmosfére Lurdov, ktorej sa ťažko ubrániť, ktorá strháva vlažných i skeptikov a vedie ich do sveta modlitby, rozjímania a obety. Ako minulé roky i tohto roku púť Slovákov do Lurdov zorganizovala Slovenská katolícka misia v Paríži. Viedol ju opäť obetavý salezián Otec Jozef Strečanský. Staral sa o všetko: o ubytovanie, stravovanie, o bohatý program a o zastupovanie slovenskej skupiny vo verejnosti. Slovenská skupina sa napojila na francúzsku národnú púť, ktorá od 11. do 16. augusta prebiehala pod heslom Ježiš Kristus - chlieb pre nový svet. Boli to dni intenzívnej modlitby a duchovného programu.Slovenskí pútnici mali každý deň sv. omšu v bočnej kaplnke baziliky Nepoškvrneného počatia. Zúčastnili sa ako osobitná skupina pod slovenským znakom a trikolórou na hlavných podujatiach francúzskej národnej púte: na odpoludňajších eucharistických procesiách, spojených s požehnaním chorých na esplanáde, na záverečnej medzinárodnej sv. omši v bazilike Pia X., na dojemných večerných sviečkových procesiách. Pri týchto príležitostiach vždy odznel i slovenský spev a slovenská modlitba, a organizátori francúzskej púte vždy osobitne pozdravili slovenských pútnikov. Na programe púte bola ďalej prehliadka pamätihodností zo života sv. Bernadety, dva filmy o jej živote a o zjaveniach Panny Márie Nepoškvrnenej v jaskyni Massabielle, kúpele v lurdskej vode, nezabudnuteľná krížová cesta a denný ruženec večer pri jaskyni. Boli to prekrásne, nezabudnuteľné dni, vyplnené modlitbou a prejavmi slovenskej spolupatričnosti. Boli sme ako slovenská rodina, ktorá sa spolu modlí a pod ochranou Nepoškvrnenej Matky spolu drží a sa má rada. T. Bosco • E.Bianco • G.Meaolo PRIEKOPNÍCI LEPŠIEHO SVETA T. Bosco, E. Bianco, G. Meaolo: Priekopníci lepšieho sveta. Preložili slovenskí saleziáni v Ríme. Obálku pripravil Andrej Pauliny. Vydal Slovenský ústav svätého Cyrila a Metoda v Ríme, 1981. Strán 248. Výrobná cena 2 S. Knižka predstavuje šiestich hrdinských kresťanov dnešných čias. Sú to: Don Orione, Jakub Maffei, August Czartoryski, Santina Campana, Albert Schweitzer, Orfeo Mantovani. Títo ľudia sú hrdinami, pretože sa borili o najvyššie hodnoty, aké vôbec jestvujú: Boh, Ježiš Kristus, ľudia. Boh dáva svetu takýchto hrdinov, lebo chce, aby silní posilňovali slabých a svätí podporovali hriešnikov. Sú nám vzpruhou, lebo aj oni žili úzkosti a nádeje, túžby i sklamania, radosti a smútky ako my. Aj oni pracovali a trpeli ako my. Preto sú nám takí blízki a zároveň nás prevyšujú. Svietia nám svojím príkladom a volajú nás, aby sme sa aj my pokúsili o úžasné životné dobrodružstvo, ktoré vyžaduje obetu, lásku a dobrotu. Niektorí kresťania si dnes úzkostné kladú otázku, čo bude s Cirkvou roku dvetisíc. Dokiaľ budú rásť v Cirkvi takí hrdinskí a obetaví kresťania akých predstavuje toto dielko, netreba sa obávať o jej budúcnosť. Treba však rozmnožovať rady týchto priebojných ľudí, týchto priekopníkov lepšieho sveta. Kniha, napísaná sviežim štýlom, môže byť vhodnou pomôckou pre mladých i dospelých, aby sa rozhodli pre hrdinskejší život v Cirkvi. 13 [pageend13]Ktorýsi pútnik nazval Lurdy prameňom živej vody, ktorý Mária ponúka v mene svojho Syna svetu na jeho záchranu a na ozdravenie vzťahov medzi ľuďmi. Táto ponuka platí i nám Slovákom. Prijmime ju s vďakou a dajme sa každoročne v stále väčšom počte na cestu k prameňu, z ktorého poprúdi živá a uzdravujúca voda do života našej slovenskej pospolitosti vo svete. Panna Mária ešte nikoho nesklamala. Poďme k nej s dôverou! —šk X. LETNÝ TÁBOR MLADÝCH « MASSA 81 » Bol opäť na pobreží Ligurské- ho mora v Massa pri Carrare. Tento raz bol určený — popri odrastlej mládeže — manželským párom a rodinám. Bol to prvý pokus tohto druhu. Vydaril sa nad očakávanie. Bol v dňoch 17. až 31. augusta, čiže časovo nadväzoval na slovenskú púť do Lurdov. Účastníci, v počte asi 62, prišli z rôznych štátov Európy a z Austrálie. Na programe bola rekreácia na pláži, zábavné a diskusné večierky, výlet na lodi do romantického zákutia Cinque Terre a družné posedenia pri slovenskej piesni. Dôležitou súčasťou letného tábora v Massa bol duchovný program - akoby v tieni Lurdov: denná omša v utešenej kaplnke setri- čiek, u ktorých sme boli ubytovaní, večerné dumky pri horiacej svieci, meditácie v skupine na piesočnatej pláži a diskusný večer o Lurdoch, v ktorom sa vystriedali príspevky kňaza, lekára a novinára. Spojenie rekreácie a kultúrneho programu s duchovným prispelo azda najviac k tomu, že sa na tábore vytvorilo osobitne srdečné ovzdušie, v ktorom sa účastníci cítili počas dvoch týždňov ako jedna veľká slovenská rodina. A napokon na úspechu tábora « Massa 81 » majú zásluhu i obetavé a prívetivé sestričky. Tábor usporiadal Pracovný team spoločenstva mladých RODINA; zorganizoval ho Jozef Slovenskí veriaci v Lurdoch vystupovali vždy pod slovenským znakom a pod zástavou Panny Márie Sedembolestnej. Šrámek, ktorý sa vo vedení tábora striedal s Tomášom Schellin- gom. Duchovnú službu horlivo viedol salezián Otec Jozef Stre- čanský; o umeleckú hudobnú úroveň tábora sa, povedľa Otca Stre- čanského, staral harmonikár Bohuš Fráňo, ďalej popredný operný spevák Jurko Hurný z Grázu a Jozef Šrámek. Zdravotnú službu vykonávali manželia Dr. Marián a Dr. Klára Cmelíkovci. —k KRÍŽOVÁ PÚŤ V ANGLICKOM WALSINGHAME Charitatívne dielo Otca We- renfrieda van Straatena vo Veľkej Británii « Pomoc pre trpiacu Cirkev» usporiadalo v nedeľu 27. sept. 1981 Krížovú púť v starobylej anglickej mariánskej svätyni vo Walsinghame, v nor- folskom kraji. Bola to už VI. medzinárodná krížová púť, ktorá sa vždy koná na inom mieste, aby sa takto obyvateľstvo týchto ostrovov postupne zoznámilo so smutným položením prenasledovaných za vieru v rôznych končinách sveta. Walsinghamská svätyňa, ktorá leží asi 160 km severne od Londýna, je bezpochyby najprimera- nejšie miesto, na ktorom možno hovoriť o trpiacich pre vieru a o ich vernosti Bohu a Cirkvi. Totiž táto svätyňa (nateraz v mnohom v ruinách) od počiatkov v XI. storočí (od r. 1061) za vlády sv. kráľa a vyznávača Eduarda prešla tiež svojou krížovou cestou, zvlášť za panovania Henrika VIII., aby potom po 350 rokoch opäť sa stala národnou pútnickou svätyňou veriacich na britských ostrovoch. Za našich dní Walsingham je znova miestom vrúcnych modlitieb. Ak treba dačo robiť pre prenasledovaných bratov a sestry, tak načim veľa hovoriť Pánu Bohu o nich a ich prenasledovateľoch a to práve prostredníctvom Božej Matky. V tomto duchu vyznievali spoločné modlitby, spevy a piesne počas « míľovej » procesie z dedinky Walsinghamu do mariánskej svätyne za príjemného jesenného slniečka. Každá národnostná skupina, teda i naša skupinka na čele s duchovným otcom, kráčala pod vlastným krížom. A veru krížov bolo dosť. Potom nasledovala koncele- brovaná omša s anglickým biskupom O. Walmsleyom za účasti 14 kňazov a bieloruského gréckokatolíckeho biskupa O. Sipovicha, ktorý vo svojej kázni poukázal na mariánsku úctu veriacich Strednej a Východnej Európy a zároveň na ich súčasné ťažké utrpenie, čo nás v slobodnom svete zaväzuje účinne im pomáhať. Väčšina pútnikov prijatím svia- 14 [pageend14]Za týmto krížom kráčali Slováci. tostného Spasiteľa akoby bola spečatila túto vážnu zodpovednosť. Na konci svätej omše všetci pútnici (bolo ich do 2 tisíc) zasvätili sa Nepoškvrnenému srdcu Panny Márie s predsavzatím, že ozajstným kresťanským životom a horlivými modlitbami budú ustavične pamätať na prenasledovanú Cirkev, nech už trpí kdekoľvek na svete. Účastník NOVÝ PREDSTAVENÝ SLOVENSKÝCH JEZUITOV V CAMBRIDGE Doterajší predstavený O. Vincent Dančo po šiestich rokoch skončil svoju službu. Novým predstaveným sa stal O. Karol Čierny. Narodil sa 26. mája 1931 v Trenčianskej Teplej. Pre známe udalosti zrušenia rehoľníkov na Slovensku, za kňaza bol vysvätený až 4. júla 1970 v Innsbrucku. Po vysviacke odišiel do Kanady, bol kaplánom na slovenskej osade sv. Cyrila a Metoda v Torontě. Novým farárom na tejto osade sa stal vyššie spomenutý O. Vincent Dančo a kaplánom O. Jozef Javorka. NOVÝ OPÁT V KLÁŠTORE SV. ANDREJA SVORADA V CLEVELANDE Dňa 1. mája 1981 sa doterajší opát Otec Hieronym Kovaľ zriekol svojho úradu po 17 rokoch činnej služby. Dňa 9. júna sa zišla kláštorná kapitula, aby zvolila nového opáta. Stal sa ním Otec Roger Gries, doterajší prior. Novozvolený je po otcovi nemeckého a po matke českého pôvodu. Dňa 30. augusta dostal opátsky blahoslov v chráme sv. Benedikta, z rúk clevelandského biskupa Antona Pillu. Na slávnosti boli prítomní obidvaja predošlí opáti H. Kovaľ a T. Kojiš, celá kláštorná komunita a viacerí hostia. Pri tej príležitosti nový predstavený spomenul, že opátstvo svätého Andreja Svorada bolo založené na pomoc katolíkom Slovákom, a že aj on chce v tejto činnosti pokračovať. Prehovoril aj niekoľko slov po slovensky. Po prevzatí úradu nový opát vymenoval svojich najbližších spolupracovníkov. Priorom sa stal O. Anzelm Zupka (poľského pôvodu) a podpriorom O. Krištofor Schwartz (nemeckého pôvodu). Je to po prvý raz, že vo vedení opátstva niet ani jedného Slováka. No dúfame, že aj nové predstavenstvo bude pokračovať v doterajšej tradícii. NAŠI ZOMRELI ® Začiatkom júna zomrel v Belgicku veľký priateľ Slovákov kapucínsky páter Róbert. Zomrelý bol viacero rokov generálnym komisárom pre kapucínov v Strednej Európe so sídlom v Bratislave. Po poprave prezidenta Slovenskej republiky Mons. Dr. Jozefa Tisu bol vypovedaný zo Slovenska ako persona non grata a zvláštnym lietadlom odvezený do Belgicka. Na svojej ceste do Ríma informoval pápeža Piusa XII. o barbarskom zavraždení Mons. Tisu. Slováci v Belgicku dali zhotoviť náhrobnú tabuľu na hrob tohto veľkého priateľa Slovákov, ktorý krátko pred smrťou napísal modlitbu za prenasledovanú Cirkev. • V skorých ranných hodinách 10. októbra t.r. zomrel v Kanade po nevyliečiteľnej chorobe Otec Ján Žabka, jezuita. Otec Žabka sa narodil 12. februára 1922 vo Veľkých Krškanoch. Roku 1938 vstúpil do jezuitského noviciátu v Ružomberku. Filozofiu študoval v Piešťanoch a v Trnave. Teológiu študoval v Louvaine, kde bo! v roku 1950 vysvätený za kňaza. Od roku 1952 do roku 1963 pracoval ako misionár medzi Slovákmi v Kanade. Nasledujúcich šesť rokov bol predstaveným Misijného domu v Cambridge. Potom bol duchovným správcom osady sv. Cyrila a Metoda v New Westminster. Posledné roky pôsobil ako farár slovenskej osady sv. Cyrila a Metoda v Torontě. Otec Žabka si vedel svojou láskavosťou, obetavosťou a kňazským životom získať srdcia mnohých veriacich. Slovenskí jezuiti strácajú v Otcovi Žabkovi vzorného spolubrata, ktorého bude ťažko nahradiť. Vyslovujeme otcom jezuitom našu úprimnú sústrasť a zomrelému vyprosujeme večné svetlo v Pánovi. 15 [pageend15]SLOVENSKÉ MISSE V ČINNOSTI Po letných mesiacoch činnosť v misiách pre Slovákov v Európe očividne ožila. Je to zjavné aj zo stručného záznamu o podujatiach, ktoré sa konali v septembri. V nedeľu 6. septembra sa zišli Slováci z Mníchova na sv. omšu, ktorú slúžil v kruhu spolubra- tov novokňaz Otec Stanislav Hrušovský. Vychádzajúc z biblických čítaní nedele mons. Hrušovský v homílii hovoril o úlohe kňaza ako strážcu Božieho ľudu, ohlasovateľa odpúšťania a učiteľa modlitby. Milé posedenie pri spoločnom obede sa pretiahlo do neskorších popoludňajších hodín a svedčilo o oživení náboženského a národného života slovenskej pospolitosti v Bavorsku. V nedeľu 13. septembra novokňaz O. Stanislav zavítal na Slovenskú misiu pre Slovákov vo francúzskej časti Švajčiarska. Sv. omšu zorganizoval miestny misionár Otec Mazák v Morges, spoločný obed zase v Lausanne. Pekná účasť veriacich a rodinné ovzdušie, ktoré tam vládlo, poukazujú na intenzívnu a obetavú prácu kňaza: zdôraznil to i kazateľ v homílii. V sobotu 19. septembra bola Slováci z Viedne sa s radosťou stretli pri sv. omši dvoch slovenských novokňazov, Otcov Daniela Bieleho a Stanislava Hrušovského v nedeľu 27. septembra. Bola to udalosť, ktorá sa neopakuje často, najmä nie v zahraničí. Poukázal na to i mons. Hrušovský v homílii, v ktorej rozobral dôležitosť činnosti slovenských kňazov v zahraničí. zase výročná púť v Ellwangene, o deň nato v Einsiedelne. Prvú zorganizoval Otec Buran, druhú Otec Baník. V Ellwangene sa k slovenským pútnikom pridala i skupina karpatských Nemcov. Hlavným celebrantom bol Otec biskup Kaľata. Mons. Hrušovský v homílii hovoril o sv. Cyrilovi a Metodovi ako o spolu- patrónoch Európy. Hlbokú prednášku o náplni «dedičstva otcov » mal popoludní prof. Otec Ďurica. — V Einsiedelne viedol koncelebráciu novokňaz Otec Stanislav. Mons. Hrušovský v kázni spomínal nebohého Otca Krivého, ktorý doteraz bol na každej púti: jeho viditeľná neprítomnosť nás však vedie k jeho neprestajnej neviditeľnej prítomnosti medzi slovenskými veriacimi, ktorých tak miloval. d. h. Zo života SÚSCM v Ríme ® Prvú nedeľu v Ríme (6. septembra) sme slávili s určitou dávkou nostalgie. Chýbali nám niektoré kroje z našich krajov a celý ten svojráz dedinskej nedele, ktorá je krajšia ako nedeľa v meste. ® O dva dni (8. septembra) boli narodeniny Panny Márie. Taký sviatok vždy prinesie so sebou niečo mimoriadne. Tohto roku mládež v plnom počte sa zúčastnila slávnosti v Lanuviu, kde aj dvaja z nášho kruhu skladali prvé rehoľné sľuby. ® Slávnosť Patrónky Panny Márie Sedembolestnej (15. septembra) vyvrcholila večernou koncelebrá- ciou na čele s Otcom arcibiskupom Jozefom Tomkom, ktorý povedal prekrásnu homíliu. Slávnosť pokračovala v aule, kde sa hostia mohli pobaviť a občerstviť. ® Nemohli sme si nepripomenúť štyristé výročie narodenia veľkého svätca, ktorého duchovná rodina si získala toľko zásluh aj na našom Slovensku. Ide o svätého Vincenta de Paul. V koľkých nemocniciach jeho duchovné dcéry uľavujú chorým na tele i na duchu! — Aj dnes viedol koncelebráciu náš Otec arcibiskup Tomko. ® Študujúca mládež zorganizovala rozlúčkový večierok so svojím asistentom, ktorý sa jej venoval skoro celé dva roky. Na školskom a na výchovnom poli. Nám mladým bol vekovo najbližší zo všetkých predstavených. Od nás odchádza na teológiu. Ďakujeme za všetko a želáme všetko najlepšie. ® Predvečer októbra sa objavil na čelnej stene schodišťa veľký obraz s misijnou tematikou, lebo nový mesiac je zasvätený misijnej myšlienke. No o výsledkoch misijnej nedele budeme informovať neskôr — post factum. Pomôžte nám prekonávať bezcitnosť voči misiám Cirkvi! ® Na prvú nedeľu každý tretí mesiac sa naši predstavení odoberú kamsi na duchovnú obnovu. Márne klopeme na ich dvere. Až neskôr nám vhupne do hlavy, že aj oni sa potrebujú duchovne obnoviť.— Tejto obnove venujú celý deň. © V dňoch od 6. do 9. októbra sme mali v dome veľa hostí. Boli to naši duchovní, ktorí pracujú medzi krajanmi v zahraničí. Mali svoje pastoračné stretnutie. Rokovali, ako majú vnášať kresťanského ducha do sŕdc, do rodín a do spoločnosti. Ozaj krásne poslanie! 16 [pageend16]Zo Slovenska PROCES PROTI ÚDAJNÉMU ZÁSTUPCOVI « TAJNEJ CIRKVI » Štátny súd obviňuje mladého robotníka, že je ilegálnym saleziánom a robí apoštolát medzi cigánskou mládežou. Bratislava 16.9.1981. Kathpress. V piatok sa začal v Bratislave proces proti 37-ročnému robotníkovi, ktorého úrady podozrievajú, že je « ilegálnym » saleziánom a že vykonáva pastoračnú službu. Obžaloba proti Giinterovi Matejovi Rompfovi, pre ktorú bol 21. mája toho roku zaistený, znie: « Znemožňoval štátnu kontrolu nad Cirkvou.» V rámci rozsiahlej policajnej akcie proti takzvanej « tajnej Cirkvi » boli prenasledovaní aj príslušníci istej skupiny mladých katolíkov, ktorí sa vo svojom voľnom čase venovali mladým cigánom. Hoci kriminalita na Slovensku medzi cigánmi vzrastá, bola táto pomoc Slovenským úradom veľmi podozrivá. Giin- tera Mateja Rompfa štátna polícia podozrieva, že je nielen « ilegálnym rehoľníkom », ale vidí v ňom aj zodpovedného za náboženský apoštolát medzi cigánskou mládežou. Rompf bol zaistený spolu so svojím bytovým kolegom, Vincentom Feledíkom. Ich výsluch trval celých 16 hodín. V súvislosti s obžalobou proti Rompfovi boli dlho vyšetrovaní aj viacerí iní mladí ľudia. Štátne úrady sa ich snažili zastrašiť hrozbami. Štátna bezpečnosť ich prichádzala vziať na výsluch buď v noci priamo z bytu, alebo cez deň z ich pracoviska. Aj Romp- fova matka bola vyšetrovaná. Ale ako sa neskôr dozvedela Kathpress, títo mladí ľudia sa nenechali ani trochu zastrašiť, a pri výsluchoch sa odvolávali na to, že ich činnosť v prospech cigánskej mládeže nie je protizákonná. Obhajobu Rompfa, ktorá je veľmi sťažená spomínanými okolnosťami, prevzal mladý právnik dr. Ondriš. Zlé skúsenosti s takými prípadmi obhajoby mal aj iný bratislavský právnik, dr. Ján Čarnogurský, ktorý bol obhajcom pri viacerých podobných obžalobách, ako aj pri obžalobách proti tzv. « chartistom ». Čarnogurský bol prepustený zo štátneho zväzu právnikov v Bratislave a mal veľké šťastie, že ako otec rodiny dostal prácu aspoň ako vodič auta. (Kathpress - 16.9.1981 - Dan V.) BOJA SA PRAVDY... Beditelstvl mezinárodní poštovní přepravy Praha 120 nám. M.Gorkého 13 220 00 P r a h a . 1 , ä, V Praze .dne »7».19^^ Vážený/á, sdělujeme Vám, že připojená poštovní•zásilka obsahovala • mimo jiné - tylo neperiodické publikace: ................................................................................. Z; LEPP,:, SVPTt Dovoz a rozšiřování těchto neperiodických publikací byly zakázány rozhodnutím ministerstva kultury, vydaným na základě § 4 zákona Č. 94/1949 Sb, o vydávání,á rozšiřování knih, hudebnin a jiných neperiodických.publikací. Proto byly zmíněné neperiodické publikace vyloučeny z poštovní přepravy» Věci vyloučené z poštovní přepravy-propadají podle § 6 odst. 4 vládního nařízení č. 240/1949 Sb, kterým se provádí poštovní zákon, ve prospěch státu. Ředífels-h/í S pozdravem Světu mír!- mezinar^f poštovní přepravy (ppápis) Kto sa bojí pravdy, bojí sa aj najmenšieho papierika, na ktorom sa píše o pravde. Jedine takto sa dá vysvetliť zamietnutie doporučovania našich kníh českými a slovenskými štátnymi úradmi. Pošlú vám takéto oznámenie a myslia si, že všetko je na poriadku. Nič nie je na poriadku, lebo takýmto spôsobom sa pácha bezprávie a obmedzujú sa práva človeka na slobodnú informáciu. Och, keby oni vedeli, že iba pravda ich oslobodí! O živote Cirkvi na Slovensku nechceme referovať len bolestné stránky, ale aj tie, ktoré by každého kresťana mali naplniť radosťou a hrdosťou, že máme na Slovensku bratov a sestry, ktorí vedia aj uprostred toľkých ťažkostí vydávať také krásne svedectvo o Kristovi. Istý mladý muž, ktorý skončil svoje univerzitné štúdiá, napísal: « Skončilo sa päť rokov štúdií, počas ktorých sa mi od nášho nebeského Otca dostalo strašne veľa lásky a milosti, bez ktorej by som nikdy nebol dosiahol túto métu (nechcem napísať « cieľ »), lebo ten titul « doktor » je len akousi malou métou na ceste k tomu ozajstnému cieľu, ktorý je pre nás všetkých rovnaký. Preto snáď všetky tie blahoželania a slová obdivu pri mojej promócii by mali patriť 17 [pageend17]nie mne, ale Tomu, bez ktorého pomoci a lásky, by som nič nebol mohol dokázať. Keď sa tak zamyslím ešte raz nad tými piatimi rokmi, musím priznať, že aj štúdium bolo akýmsi krôčikom na ceste budovania viery. Aj keď v štúdiu prírody vládne poriadok a systém, pokiaľ však ide o poznatky, teoreticky zdôvodnených a jasných vecí je pomerne málo; ešte stále prevláda empíria. Zdá sa, že pole vied je už « pole preo- rané », ale je preorané tak plyt- ÚDAJNÉ ZJAVENIA PANNY MÁRIE V JUHOSLÁVII Dočítali sme sa v chorvátskom dvojtýždenníku Glas Končila o údajných zjaveniach Panny Márie v Meždugoriji, pri meste Čit- luk, na západ od Mostaru (Hercegovina) v dňoch od 24. júna do 3. júla tohto roku. Glas Končila z 26. júla oznámil, že po zjaveniach prichádzajú na toto miesto veľké zástupy ľudu. Panna Mária sa údajne zjavila dvom chlapcom vo veku 10 a 15 rokov a štyrom dievčatám, z ktorých najstaršia je 17-ročná. Pútnici, ktorí tam prídu, pomodlia sa, potom zídu do farského kostola, aby sa tam vyspovedali, zúčastnili sa na svätej omši a prijímaní. Spovedanie trvá niekedy až do noci. Spovedajú sa aj ľudia, ktorí už desaťročia neboli pri spovedi. Deti, ktorým Panna Mária zverila niekoľko tajomstiev a povzbudzovala ich k modlitbe a k pokániu, modlia sa obyčajne spolu s pútnikmi. Glas Končila v čísle z 30. augusta oznámil, že cirkevné vrchnosti nemajú dôvody nato, aby púte do Meždugorija zakázali. Hovorí sa aj o zázrakoch, ale o tých sa nedá nič presnejšieho povedať, kým nebudú prešetrené. Mostarský biskupský úrad vydal o zjaveniach vyhlásenie, ktoré bolo uverejnené v Glase Konko, že sa zdá skorej pole « neorané ». Z toho všetkého je vidieť veľmi pekne, akí sme malí a slabí a aké prinajmenšom nepreziera- vé by bolo prisudzovať vznik tejto krásnej prírody nejakej náhode, či samovoľnému vývoju. Myslím, že ak v mysliach niektorých cieľom štúdia bolo vytvoriť nejaký vedecký materialistický svetonázor, tak v mnohých prípadoch účinok bol práve opačný. U mňa istotne a u mnohých mojich priateľoch takisto. » cila 16. augusta 1981. Vo vyhlásení sa hovorí: «Keď o týchto zjaveniach píšu novinári ateistického presvedčenia, je prirodzené, že popierajú skutočnosť toho, čo deti hovoria. Neveriaci myslia, že niet ani Boha, ani Matky Božej. Pre nás veriacich je nepochopiteľné a urážajúce, ako sa píše o zjaveniach a ako sú nástojčivo obviňované deti, že nehovoria pravdu. Novinárske články píšu ľudia, ktorí o viere vedia písať len ironicky a vysmievavo, z pozície mocenskej, s obvineniami a bez dôkazov. Medzi početnými insi- nuáciami sa pripisuje kňazom, Že oni prostredníctvom maloletých, vyučených bez vedomia ich rodičov, chceli presvedčiť ľudí o zjaveniach Panny Márie. Hovoriac všeobecne o zjaveniach a zázrakoch, musíme povedať, že ony sú pre veriacich možné. Ale je známe, že Cirkev bola vždy veľmi ostražitá, kým vyriekla svoj pozitívny úsudok o zjaveniach v Lurde, vo Batime a inde. Je známe aj to, že niektoré pobožné duše často tvrdili, že niečo videli, a bola to iba halucinácia, dajaké vnútorné vzrušenie, alebo obyčajná nepravda. Čo možno povedať o prípade v Bijakoviciach (v dedine pri Meždugorije)? Je isté, že deti neboli nikým nahovorené, tým menej Cirkvou, aby hovorili nepravdu. Naopak, aspoň nateraz všetko svedčí tomu, že deti nehovoria nepravdu. Ostáva najťažší problém: je to len akési subjektívne prežívanie detí, alebo je to niečo nadprirodzené? Keď Židia chceli zatvoriť ústa apoštolom, vtedy, ako hovoria Skutky, múdry učiteľ Zákona Gamaliel povedal pred židovskou radou: « Ak je tento zámer alebo dielo od ľudí, rozpadne sa, ak je však od Boha, nebudete ich môcť rozvrátiť. My nateraz zaujímame toto stanovisko. » Biskupský Ordinariát v Mos- tare. Po tomto vyhlásení biskupského úradu deti mávali ďalej zjavenia, ale už nie na prvom mieste, ale vo svojom dome. Na jednom zo zjavení boli prítomní aj dvaja kňazi a bohoslovci. Jeden z prítomných kňazov zhrnul svoje úvahy nad tým, čo sám skúsil a čo sa stalo v Meždugoriji, v niekoľkých bodoch: 1. Nie je nateraz možné vysloviť sa, či ide ozaj o nadprirodzené zjavy. 2. Veľa ľudí sa chodí modliť vďaka zjaveniam a mnohí sa spovedajú, aj takí, čo predtým desiatky rokov nepristupovali k sviatostiam. Okrem toho niekoľko mladíkov, medzi nimi aj malý Ivan zo skupiny omilostených detí, vstúpili do seminára a niekoľko dievčat, medzi nimi dve dievčatá z tej istej skupiny, vstúpili do kláštora. 3. Hovorí sa o zázračných uzdraveniach. 4. Znepokojujúce je, a teda považuje sa za negatívnu okolnosť, že sa zjevenia často opakujú a na rozličných miestach. Pozitívne je, že sa následkom zjavení modlia, postia v piatok, niekde aj celé rodiny (viď Glas Končila, 13.9.1981). Neostáva nám iné, ako čakať na ďalší vývoj udalostí. František Škoda 18 [pageend18]ROZHOVOR S O.R. ONDRUŠOM, REDAKTOROM ČASOPISU ECHO P. Rajmund Ondruš SJ sa narodil 15. marca 1929 v Popudinských Mo- čidlanoch, okres Senica nad Myjavou. Gymnázium absolvoval v Piešťanoch. Do jezuitskej rehole vstúpil v lete roku 1947. Po noviciáte v Ružomberku študoval filozofiu na rehoľnom učilišti v Děčíně nad Labem v Čechách. Tam ho 13. apríla 1950 zastihla celoštátna likvidácia kláštorov. Osemnásť rokov, ktoré nasledovali, strávil väčšinou ako robotník v pracovných táboroch, vo väzení a v občianskom živote. V jeseni roku 1968 odišiel do Rakúska, kde v Innsbrucku dokončil štúdium bohovedy. V lete 1971 ho preložili do Ríma, kde v rokoch 1972-1978 pracoval ako rozhlasový pracovník v Slovenskej redakcii Vatikánskeho rozhlasu. Od Vianoc 1978 pôsobí vo vydavateľskom stredisku « Slovenských jezuitov v Kanade » v Cambridge, Ontario. 1. Pán redaktor, Echo je vari najmladším slovenským časopisom, ktorý v poslednom desaťročí začal vychádzať. Je určený predovšetkým slovenským vzdelancom. Táto skutočnosť ma však neodrádza od toho, aby som Vás požiadal, žeby ste stručne charakterizovali Váš časopis a takto ho predstavili čitateľom Slovenských hlasov z Ríma. Kedy Echo vzniklo? Časopis Echo, vydávaný Slovenskými jezuitmi v Kanade, začal vychádzať v roku 1972. 2. Aké je hlavné poslanie časopisu? Echo je určené predovšetkým pre tých, čo majú hlbší záujem o nábožensko-svetonázorové otázky. Prináša im informácie, úvahy a štúdie, ktoré presahujú rámec populárnejších časopisov. Čitateľ sa tu má možnosť stretnúť tak s originálnymi príspevkami slovenských autorov ako aj s prekladmi a výťahmi štúdií z viacerých rečových a kultúrnych oblastí. 3. Odkedy ste šéfredaktorom Echa a v čom sa Vaša práca líši od Vášho predchodcu? Aké ciele ste si Vy a redakčný kruh spolupracovníkov vytýčili? Môžete slobodne redigovať, alebo Vašej činnosti kladú medze rozhodnutia vydavateľstva? Redaktorstvo Echa som prevzal 18. číslom na jar 1979. Až po 17. číslo boli jednotlivé zošity monotematické, to znamená, že celé číslo bolo venované jednému námetu alebo jednej osobnosti. Počnúc osemnástym číslom sme začali s väčším členením obsahu. Prvá časť pokračuje v doterajšej tradícii, to znamená, že obsahuje štúdie a úvahy zamerané na jednu tému. V druhej časti sú štúdie, úvahy a komentáre k významným súčasným udalostiam a to predovšetkým zo života Cirkvi. Tretia časť podáva recenzie kníh. Zdá sa nám, že väčšie členenie jednak spestruje obsah jednotlivých čísel, jednak ho robí aktuálnejším pre väčší okruh čitateľov. Vydavateľstvo neobmedzuje redaktorskú prácu. Problémy nechýbajú, ale tie sú väčšinou iného druhu. 4. Čitatelia sú spokojní s úrovňou a koncepciou Echa? Koľko máte odobera- teľov? Váš časopis nie je zárobkovým podnikom, pretože na odborné časopisy sa dopláca všade na svete, tobôž v exile. Ako riešite hospodárske zabezpečenie Echa? Väčšina odoberateľov Echa nám netlmočila svoju mienku o tomto časopise. Medzi tými, čo sa vyjadrili, sa vyskytli záporné i kladné pripomienky. Tí, čo neboli spokojní, takmer všetci uvádzali, že Echo je pre nich « vysoké ». Väčšina doterajších pripomienok bola však kladná a vyjadrovala spokojnosť tak s obsahom ako aj s úrovňou časopisu. Je pochopiteľné, že nie každá téma rovnako zaujíma každého čitateľa. Ale všetky čísla pospolu zachytávajú už veľký okruh otázok, kde si každý môže nájsť niečo užitočné. Aby prípadní záujemci mohli lepšie využiť myšlienkový kapitál doteraz vydaných zošitov k osemnástemu číslu sme pripojili celkový obsah podľa zošitov, autorov a tém. Neskôr chceme vydať ďalší, doplnený obsah. 19 [pageend19]Koľko máme odberateľov? Jednotlivcov je niečo vyše 400. Okrem toho sa expeduje asi 100 výtlačkov v skupinových zásielkach. Je jasné, že Echo nie je a nemôže byť zárobkovým podnikom. Ale keďže veľká väčšina svedomito posiela predplatné, časť nákladov sa dá zaokryť týmto spôsobom. Zvyšok sa uhrádza z príspevkov, ktoré posielajú nášmu vydavateľskému stredisku dobrodinci na podporu tlače. 5. Aký je vzťah Echa k ostatnej slovenskej exilnej tlači? Aký vývoj predpokladáte? Bude možné udržať súčasný stav, alebo počet periodík sa zníži? V čom vidíte príčiny? Teoretická základňa, obsah a zameranie Echa sa dosť líšia od ostatných slovenských exilných periodík, preto priama konfrontácia nie je dobre možná. Jestvujú však styky v podobe výmeny časopisov. Naše vydavateľské stredisko odoberá takmer všetky, a to i menšie, exilné časopisy a oboznamuje sa s ich obsahom. Echo zase dáva k dispozícii svoje výtlačky redakciám časopisov, aby sa takto uskutočňovala výmena, ktorú tieto môžu využiť podľa potreby a záujmu. Je prirodzené, že s poklesom počtu slovenských čitateľov sa skôr či neskôr zníži aj počet slovenských periodík. No ťažko sa dá predvídať kedy, lebo nové emigračné vlny predlžujú životnosť slovenskej kultúrnej činnosti v zahraničí. 6. Ktorý slovenský časopis vychádzajúci v zahraničí považujete za najkvalitnejší a prečo? Nikdy som sa nepokúsil o takúto klasifikáciu, a to z viacerých dôvodov. Možno ma ovplyvňuje vlastná skúsenosť, na základe ktorej si cením prácu redaktorov pre ich snahu podať čitateľom napriek rôznym ťažkostiam to najlepšie. Okrem toho sa mi zdá, že každý časopis sa trochu špecializuje v istom smere, takže sa navzájom dopĺňajú. Osobne si napríklad veľmi rád pozriem Slovenské hlasy z Ríma pre ich pestrosť a sviežosť. No takisto rád vezmem do rúk Posla, lebo tam nájdem čosi, čo SHzR nemajú. Podobne ma zaujímajú cenné originálne príspevky v Moste. A tak by som mohol spomenúť i ďalšie. 7. Myslíte si, že by Svetový kongres Slovákov mal vydávať vlastný týždenník alebo mesačník, ako to požadujú niektorí jeho členovia? Stretlo by sa takéto podujatie s úspechom, keby bolo povedzéme výsledkom fúzie jestvujúcich politicky zameraných časopisov, ktoré v exile máme? 7 čisto praktického hľadiska by bolo azda výhodné, keby sa politicko-informatívna tlač viacej zjednotila. Vyhlo by sa mnohým duplicitám a netrieštili by sa tak sily, ktorých nieto nazvyš. Treba si však uvedomiť, že pri veľkom zjednocovaní jestvuje i nebezpečenstvo šablónovitej uniformity, ktorá vylučuje prirodzenú pluralitu a zdravé súťaženie. 8. Ako sa dívate na činnosť Slovákov, zvlášť vzdelancov, ktorí žijú v zahraničí? Aké nové formy práce by mohli prispieť k prehĺbeniu a koordinácii stykov medzi zahraničnými Slovákmi? Pre činnosť zahraničných Slovákov, a zvlášť vzdelancov, sa sotva dá nájsť spoločný menovateľ. Niektorí sledujú čisto existenčné záujmy a usilujú sa čo najrýchlejšie prispôsobiť cudziemu prostrediu. Sú zasa niektorí, čo sa veľmi, neraz i na úkor hmotnej existencie, angažujú za národnú vec. Azda najviac je takých, čo venujú hlavnú pozornosť existenčným potrebám, ale pritom majú záujem aj o slovenské veci. Mnohí sú členmi miestnych alebo oblastných slovenských organizácií. Myslím, že práve jednou z veľkých úloh Svetového kongresu Slovákov a jeho odborov je koordinácia činnosti jednotlivcov i organizácií. Bolo by azda užitočné vyhodnotiť doterajšie skúsenosti a podľa nich vylepšiť čo sa dá alebo hľadať nové spôsoby. 9. Aké je Vaše politické krédo — Slováka, Európana, Svetoobčana? Myslím, že by bolo trochu umelé a azda aj násilné chcieť všetko vtesnať do politických pojmov a foriem. Ak smiem hovoriť za redakciu Echa, jej činnosť a zameranie vychádza zo širšej náboženskosvetonázorovej základne, na ktorej majú dosť priestoru politici i nepolitici, ako aj politici rozličných odtienkov. 10. Aká je budúcnosť Slovenska bez nás a aká je budúcnosť naša bez Slovenska? Neviem, či má niekto spoľahlivú odpoveď na túto otázku; ja iste nie. Viem, že v minulosti jestvovali medzi domácimi a zahraničnými Slovákmi vždy živé vzťahy. Zahraniční Slováci nikdy nepopretínali všetky korene, ktoré ich pútali k rodnej hrude. Slovensko zase neraz pocítilo výdatnú pomoc svojich zahraničných spolurodákov, či už to boli jednotlivci alebo organizácie. Ci to bude tak aj v budúcnosti, to závisí od okolností, ktoré sotva sa dajú s určitosťou predvídať. Ďakujem Vám za rozhovor. Jozef M. Rydlo 20 [pageend20]Na kultúrnom poli Alena Wildová Tosi, Bibliografia degli studi Italian! sulla Cecoslovacchia (1918-1978). Bulzoni Editore, Roma, 1980, str. XVI+318. Autorka je profesorkou na slavistickom ústave Rímskej univerzity. V obšírnom diele podáva 3835 bibliografických jednotiek v rozpätí 60 rokov, od vzniku ČSR dodnes. V úvode podáva vysvetlenia k svojej práci. Bibliografia zachycuje diela týkajúce sa ČSR v oblasti spoločenských a humanistických vied, ktoré vyšli v taliančine. Nezachycuje práce, ktoré vyšli v Taliansku po česky, alebo po slovensky. Okrem bibliografických údajov o dielach, zachycuje (neúplne) aj recenzie o nich. Okrem toho ako osobitné bibliografické jednotky zachycuje talianske recenzie aj takých diel, ktoré vyšli v akejkoľvek reči a kdekoľvek. Na konci je zoznam autorov a zoznam vyexcerpovaných časopisov. Najpočetnejšie bibliografické jednotky sa týkajú dejín, literatúry a umenia (v tom aj film, hudba atď). Odseky menej zastúpené sú: politika, hospodárstvo, obchod, jazykoveda. Zastúpené je aj náboženstvo, no iba v novšom období. Autorka excerpovala hlavne Dokumentáciu CSEO (Bologna), a Ci- viltá cattolica (Roma). Nás zaujíma hlavne slovenské zastúpenie v tejto práci. Niektorí autori, ako napr. Milan Ďurica, Eugen Löbl, Ladislav Mňačko, sú zastúpení dostatočne, no väčšina slovenských autorov žijúcich v Taliansku (ba priamo v Ríme), nie je vôbec zastúpená. Ich mená a publikácie mohla autorka veľmi ľahko nájsť, nakoľko Slovenský ústav v Ríme uverejnil Slovenskú bibliografiu v zahraničí za roky 1945-75 v dvoch zväzkoch. Podľa tejto bibliografie uvádzam niektoré chýbajúce tituly (číslo sa vzťahuje na spomenutú Bibliografiu): Š. Náhalka je síce spomenutý v jednej recenzii (La Slovacchia ďoggi. Un richiamo alia liberta), ale chýbajú iné práce (I, 1719; II, 1520); celkom chýbajú autori: E. Vesnin (II, 2902, 2909), G. Zvonický (II, 2930), J. Rydlo (II, 1395a), E. Knieža (II, 368a), M. Lacko (II, 1291, 1303c, 1304b, 1305), J. Tomko (I, 942), L. Magnino (II, 1385, 1775), E. Barba (II, 1766), S. Blavan (II, 1368) a viacerí iní. Z obdobia pred r. 1945 zaznamenávam aspoň nasledujúce tituly: Anna Maria Gobbi Belcredi, La Slovacchia: Le vie del mondo, febbr. 1941, 16 pagine; K. Sidor, Me- ditazioni di Hlinka a Mirov, Cittá del Vaticano 1942, 141 pagine (NB. Pôvodný titul je Zápisky z Mirova, teda nejde tu o rozjímania náboženské, ale o politické úvahy o situácii v ČSR). V krátkosti povedané, slovenské tituly by si vyžadovali dôkladnejšie spracovanie. M. Lacko Joseph. M. Kirschbaum, Slovakia’s struggle for independence (Boj Slovenska za samostatnosť). Vydala Zahraničná Matica Slovenská a Prvý zbor Kanadskej Slovenskej Ligy. Tretie vydanie, Hamilton, 1979. Str. 66 s početnými ilustráciami. Po krátkom historickom prehľade autor sa zaoberá slovenským bojom za samostatnosť od roku 1918. Na konci dáva aj výhľady do budúcnosti. Užitočnosť tejto brožúrky dokazuje jej tretie vydanie. Vkusne ju pripravil F. Fuga. Joseph A. Mikuš, Slovakia. A misunderstood history. (Slovensko. Nesprávne podávané dejiny). The battlefield Press LTD, Stoney Creek, Ont., 1979, str. 95 (malého formátu), s portrétmi štátnikov od M. Brestovanskej. Titul diela je vzatý z úvodu, kde autor rozoberá novšie publikácie a novinárske informácie, ktoré skresľujú slovenskú minulosť a prítomnosť. Ďalšie kapitoly podávajú krátke pohľady autora na slovenskú skutočnosť: geografia, história, jazyk, kultúra, mentalita, ale príliš krátko. Podrobnejšie sa zaoberá dejinami od r. 1918 až do dneška, ba ide ešte ďalej; posledná kapitola má titul: « Česi a Slováci pred budúcnosťou». Knižočka sa predstavuje veľmi pekne, a je vhodným darom pre cudzincov, aby poznali Slovensko. V Plschá-J. Hlavicová, Nález sakrálnej stavby na Devíne: Vlastivedný časopis, roč. XXX (Bratislava, 1981), č. 2, str. 63-66. Archeologický výskum na Devíne sa začal už počas prvej svetovej vojny, ale ešte ani dnes nie je ukončený. Inocent Ladislav Červinka už v dvadsiatych rokoch zameral svoju pozornosť na východnú časť hradnej výšiny a tu odkryl základy kruhovej stavby, radový cintorín a zvyšky budovy obdĺžnikového pôdorysu s apsidou vo východnej časti, obrátenou na sever. Túto stavbu považoval za trosky staroslovanského paláca. Cintorín datoval do druhej polovice 11. a prvej polovice 12. storočia. V Červinkových výskumoch v rokoch 1933- 38 pokračoval Ján Eisner v spolupráci s Václavom Menclom. Mencl vyslovil názor, že stavba obdĺžnikového pôdorysu je z rímskej doby, asi z 2. storočia. Kruhovú stavbu považoval V. Mencl za renesančnú. Roku 1980 Mestské múzeum v Bratislave podniklo revízny výskum východnej časti hradného areálu, a ten priniesol nové výsledky. Znovu odkryli murivo apsidy, datovanej predtým do rímskej doby. Výskum zistil, že murivo apsidy podľa doterajších zameraní hrubé 150 cm nie je jednoliate, ale že pozostáva zo 75 cm hrubého vlastného jadra. Toto jadro bolo zosilnené iba v nadzákladovej časti. FIrúbka vlastného muriva apsidy je teda rovnaká ako hrúbka obvodových múrov ostatných častí stavby. V ďalšom výskume našli tiež časť základov (spodný rad kameňov uložených na maltovom lôžku) južnej a východnej apsidy. Týmto bol dolo- 21 [pageend21]ženy celkový pôdorys stavby. Stavba mala na východnej strane uzáver vytvorený z troch apsíd rozpony 330 cm a hĺbky 300 cm. K uzáveru sa na západnej strane pripájala loď široká 650 cm. Celková dĺžka lode je 17,60 m. Tri priečky ju rozdeľujú na štyri časti. O ich význame sa ešte debatuje. V zásype na okolí stavby sa našlo množstvo fragmentov polychrómovanej interiérovej omietky, ktorá sa svojím charakterom veľmi približuje obdobným nálezom z Mikulčic a z Bratislavského hradu (veľkomoravská bazilika). Je to teda sakrálna stavba, chrám, postavená v smere západno-východnom s trojlístkovou apsidou. Slovenskí archeológovia datujú jej vznik do 9. storočia a jej trvanie do 11. storočia, nakoľko niektoré odokryté hroby prekrývajú základy chrámu. To znamená, že v 11. storočí už bol zrúcaninou. O okrúhlej stavbe archeológovia usudzujú, že vznikla po zaniknutí chrámu a mala asi funkciu cintorínskej kaplnky. Tento nález je veľmi vážnym a pridružuje sa k nálezom na Bratislavskom hrade, na nitrianskom Martinskom vŕšku a k iným sakrálnym stavbám z obdobia Veľkomoravskej ríše. — ml — Situation of the Catholic Church in Czechoslovakia. Vyšlo roku 1981 v Kanade (bez udania miesta a vydavateľa); strán 145. Je to anglický preklad pôvodného nemeckého textu, ktorý vydala Švajčiarska komisia « Justitia et Pax » roku 1976. Obsahuje dokumenty tak zo strany štástnej moci, ako aj zo strany Cirkvi novšieho dáta. Okrem niektorých zákonov z r. 1949-50, skoro všetka dokumentácia je po roku 1970. Autor dáva iba najnutnejšie poznámky; ináč kniha je preklad pôvodných slovenských a českých dokumentov. Je to vážna dokumentačná publikácia. Stanislav Polčin SJ, This is the heritage of our Fathers. A review of the cyrillo-method>an tradition in Slovak History. Vydali Priatelia dobrej knihy, Cambridge, Ont., 1981, str. 205 + 16 str. ilustrácií. Je to anglický preklad pôvodného slovenského textu, ktorý pod titulom Dedičstvo otcov, Po MODLIME SA ZA CIRKEV NA SLOVENSKU stopách cyrilometodských tradícií v našich dejinách vydal Ústav sv. Cyrila a Metoda v Ríme, roku 1974. Anglický preklad pripravila Sestra Martina Tybor SS.C.M. Nebohý autor predniesol pôvodný slovenský text vo Vatikánskom rozhlase, preto v knižke niet poznámkového aparátu. Knižka má však historickú hodnotu. Sestre Martine Tybor patrí vďaka, že týmto prekladom sa dostáva anglicky hovoriacemu svetu ďaľšie dielo o slovenských dejinách. Úprimne ďakujeme všetkým tým čitateľom, ktorí nám poslali predplatné (podporu). Čakáme tento prejav spolupráce aj od ostatných odoberateľov časopisu a už vopred im ďakujeme. Následkom stáleho stúpania cien, sme nútení zvýšiť predplatné na 8 dolárov USA (resp. 15 DM). Láskavo prosíme všetkých odoberateľov nášho časopisu, ktorí natrvalo menia miesto svojho pobytu, aby nám čo najskôr ohlásili zmenu svojej adresy. Tým sa vyhne mnohým nepríjemnostiam. Oznámte nám svoju novú adresu priamo na: SLOVENSKÉ HLASY Z RÍMA, Istituto dei Santi Cirillo e Metodio via Cassia 1415 (km 14,500) 00123 ROMA - LA STORTA, ITALIA 22 [pageend22]HLÁSI SA MISIONÁR Z GABUNU Naša farnosť svätého Jozefa je na predmestí Libreville a počíta okolo 30.000 obyvateľov. Takmer všetci sú z kmeňovej skupiny « fang », ktorá je hlavnou kmeňovou skupinou v Ga- bune. Všetky bohoslužby konáme v ich jazyku spolu s francúzskym, lebo francúzštinu ovládajú takmer všetci okrem starých babičiek. Pre nich treba ovládať aj jazyk « fang ». Je veľmi ťažký, ťažší ako jazyky, ktoré som poznal v Kongu. Okrem práce na fare vyučujem na jednej strednej škole. Škola má vyše osemsto žiakov a žia- čiek. Riaditeľkou je jedna sestrička, ktorej pomáhajú ďalšie dve rehoľníčky. Celý profesorsky zbor je zložený z laikov. Na škole vyučuje aj môj spolubrat salezián náboženstvo. Náboženstvo je povolené štátom ako vyučujúci predmet. Ja zasa vyučujem filozofiu. Mám vyše dvanásť hodín školy týždenne. Triedy sú preplnené a neraz ma počúva aj do päťdesiat žiakov. Témy, okolo ktorých sa točí moje vyučovanie, sú nasledovné: Človek a svet (svet, vedomie, svedomie, želania, túžby), poznávanie (rozum, reč, rozmýšľanie, vedecké teórie), životná prax a ciele života (práca, rodina, štát, náboženstvo, sociálna spravodlivosť, zodpovednosť) a konečne metafyzika. Sú to témy, ktoré treba chystať, formulovať, obnovovať a zvlášť snažiť sa, aby ich pochopili moji študenti a študentky. Nie je to ľahká vec, lebo ich africká mentalita je celkom rozdielna od nášho európskeho spôsobu myslenia. Keďže však v Gabune maturitné skúšky sú podľa francúzskeho vzoru, treba sa prispôsobiť. Moja misionárska práca spočíva hlavne vo vyučovaní náboženstva. Dva razy do týždňa mám stretnutie s deťmi (vyše 300), ktoré sú rozdelené do troch ročníkov. V prvom ročníku ich pripravujem k náboženskému životu (základné pravdy viery), v druhom ročníku pripravujem deti na krst a na prvé sväté prijímanie, kým v treťom odrastlejších chlapcov a dievčatá pripravujem na prijatie sviatosti birmovania. Chystám sa zaviesť aj štvrtý ročník na prípravu mládeže do života. Každé stretnutie trvá aj dve hodiny. Pritom je aj vyučovanie spevu a príprava na svätú omšu. Ďalej vediem duchovne šesť kresťanských spoločenstiev dospelých a štyri skupiny mladých. Pri schôdzkach čítame Písmo sväté, rozjímame, diskutujeme a modlíme sa svätý ruženec. Medzi tieto skupiny patrí aj Legio Ma- riae, ktorá je najaktívnejšia. Potom prídu liturgické slávnosti a bohoslužby. Každý deň mám svätú omšu s vysvetľovaním častí Svätého písma. Jednotlivé skupiny sa striedajú vo vedení spevov a modlitieb. V nedeľu mám až tri sväté omše na dvoch rozličných miestach. Potom prídu návštevy chorých, pohreby a iné povinnosti. Práce mám ozaj dosť. Len aby ma sprevádzalo dobré zdravie a nepopustili moje nervy. Otec misionár Jozef Kočík (Coucy) so sestričkami, ktorým kázal duchovné cvičenia tohto leta. Žijeme totiž vo veľmi hrmotnom prostredí, deň i noc. To veľmi vyčerpáva, ale musíme to prijať. To by bol vonkajšok môjho misionárskeho života. Vo vnútri každého z nás je túžba priviesť ku kresťanskému životu duše týchto ľudí. Hoci sa snažíme dobre pripraviť ľudí na prijatie krstu a udržať vieru v kresťanských rodinách, predsa aj tu vládne ľahostajnosť. Niektorí mladí majú deti od viacerých žien, a len v dospelom veku sa dávajú «na poriadok». Ťažko je presvedčiť ich, že láska je čosi viac ako len plodenie detí. Rehoľné a kňazské povolania sú veľkou zriedkavosťou. Už sedem rokov, čo niet nijakého kňazského a rehoľného povolania v Gabune. V krajine sú štyri diecézy takmer so 600.000 pokrstenými a každý rok pribudnú len jeden-dvaja novokňazi. Je to veľmi málo. Naša práca je dakedy veľmi nevďačná. Lud je dobrý a láskavý, ale aj trochu nedbalý. Musíme sa ozbrojiť veľkou láskou, trpezlivosťou a pracovať nezištne na tomto « neoranom poli » Cirkvi. Preto Vás všetkých prosím o spomienku na mňa a na naše misijné dielo. Budem vďačný aj za každú pomoc a preto si dovoľujem uviesť aj svoju adresu: Joseph Coucy Séminaire St. Jean, B.P. 2244 LIBREVILLE, Gabon, Africa 23 Čitatelia nám píšu [pageend23]Mimochodom o anonymite Na rozhraní prvého a druhého storočia kresťanského letopočtu spravoval maloázijské provincie Pontus a Bityniu Caius Plinius, zvaný Mladší, muž vysoko vzdelaný a šľachetný. Prichádzali mu anonymné listy na kresťanov, ktorých tam bolo už veľa a ktorí boli spoluadresátmi aj prvého Petrovho listu: Peter, apoštol Ježiša Krista, vyvoleným, ktorí žijú roztrúsení v Ponte, Galácii, Kapadócii a Bitynii (1,1). Plinius sa obrátil na cisára Tra- jana o radu, ako postupovať, a ten mu medziiným odpovedal: Anonymné listy sú vôbec neprípustné pri nijakej obžalobe. Lebo je to príliš podlý zjav a nehodný našej doby — nam et pessimi exempli, nec nostri saeculi est (X, 97). Anonymitu v ľudskej spoločnosti môžeme prirovnať rakovine v ľudskom organizme. Obidva neduhy sú utajené a zákerné. No kým rakovina rozhlodáva iba telesné tkanivá postihnutého jednotlivca, anonymita ničí tkanivo celej spoločnosti, pravda, počínajúc jednotlivcom, pričom nezáleží, či je jej nástrojom a či terčom. Anonymita má svojich rodičov: jej otcom je strach pred vlastnou zodpovednosťou a matkou je snaha škodiť iným. Je to ozaj čertova čeliadka, ktorá cudzopasí iba na spoločnosti v mravnom rozklade. Ľahko si vieme predstaviť život v podobnom ovzduší. Slovenský básnik žijúci na domácej pôde nedávno zaspieval: Zvoľ si teda lož! V správnom čase do správnych úst ju vlož!... Sprav lož nenápadnou! Potom siahni na dno: tam sú anonymy. Äno, nimi ako myš nahlodáš aj svet. Sadni si a píš! Ach, písmenká anonymných abecied, pijeme váš anonymný jed... Ó, anonym, kvietok zlatistý, ktorý zdobí uši závisti (Miroslav Válek: SLOVO, str. 45-46). — Teda anonymita ako myš nahlodáva a ako jed otravuje medziľudské vzťahy a nažívanie. Básnik si naozaj zaslúžil chválu, ktorej sa mu dostalo po uverejnení tejto zbierky. Úlisné i drastické zásahy proti náboženstvu a veriacim na Slovensku sú nápadne poznačené anonymitou. Na anonymný rozkaz vtrhnú anonymní agenti do bytu kňaza a zhabú mu aj súkromnú korešpondenciu. Náboženskú literatúru a iné pastoračné pomôcky ani nespomíname. Padne anonymný rozsudok smrti a po ňom padne aj nevinná obeť pod údermi anonymných katov, ako sa to stalo v Bratislave s inžinierom a kňazom Coufalom. Šéf oddelenia si v pondelok ráno predvolá úradníka a mu oznamuje, že ho pretriedia, ak sa mu zopakuje prípad s nedeľnou omšou, ale upomienku na papieri mu odoprú, lebo anonymná moc dáva anonymné smernice. — A takto by sa dalo pokračovať — do polnoci. Útek do anonymity svedčí o zlých úmysloch a zlých činoch, za ktoré sa svedomie bojí zodpovedať pred Bohom a pred súdom dejín, z ktorých sa nič nedá vytrieť. Je to útek pred Bohom, ktorý už prvému človeku dal schopnoť správne pomenovať všetky bytosti. Veď anonym sám zo seba škrabe vlastné meno. Je to istý druh boja proti Bohu. Každému občanovi jednak pri krste jednak pri zápise do matriky dajú meno, pod ktorým vystupuje v spoločenstve ako zodpovedný člen, a kto sa zo spomenutých dôvodov zrieka mena, porušuje božský aj ľudský poriadok. Proti týmto rušiteľom poriadku Pán Ježiš vyslovil svoje potešujúce prisľúbenie: Nebojte sa ich! Lebo nič nie je skryté, čo by nevyšlo najavo, a nič utajené, čo by sa nepre- zvedelo (Mt 10,26). Gorazd Zvonický SLOVENSKÉ HLASY Z RIMA ROČNÍK XXX - 1981 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunale di Roma n. 17122 del 3/2/1978. Direttore responsabile: Domenico Hrušovský. Vydáva Slovenský ústav sv. Cyrila a Metoda v Ríme. Rediguje redakčný kruh. Výkonný redaktor Andrej Pauliny. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo Švajčiarsku a vo Švédsku na adresy tamojších slovenských katolíckych misií. V Argentíne poslať na adresu pani Agnešky Borisovej, Calle Corrientes 5943, 1414 Buenos Aires. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseelsorge, Graben 13-1-49, 1010 Wien. Naša adresa: Istituto Slovacco dei Santi Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Santi Cirillo e Metodio — Roma. Tlačí Typografia Dario e Ugo Detti, via Girolamo Savonarola 1, - 00195 Roma. [pageend24]