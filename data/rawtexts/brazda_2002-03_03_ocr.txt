BRÁZDA Čas o pis Al u mn ů Mepo mu c en a 3/ 2002 - 2003 [pageend1]BRÁZDA 3/2002-2003 Děkujeme V» V' P. Jaroslavu Skarvadovi, P. Josefu Šachovi, panu Leo Se, paní Aničce, slečně Heleně a dalším, kteří myslí na bohoslovce Nepomucena a podporují časopis BkÁČDA [pageend2]ČASOPIS ALUMNU NcPOMUCeNA 3 Obsah Slovo úvodem Kronika Bisogna trattare Stalo se ve svaté církvi Jsme lidé různí Blázen pro Krista? Pocta přátelům Přemítání Matribus Pouť do Svaté země Gratulace Panu E. Petiškovi Všechno je milost Život ve fontáně Návštěva Pacem in terris redakce 4 Tomáš Klíč 4 P. Šmolek, P. Svoboda 7 Jindra Čoupek 8 Pavel Svoboda 10 Tomáš Klíč 12 David Vopřada 13 Petr Šabaka 15 Pavel Hodí 16 Jan Šlégr 17 redakce 18 Petr Šabaka 19 redakce 20 spolubratři 21 Jindřich Kotvrda 22 Petr Šabaka 24 Brázda Časopis Nepomucenských alumnů Redakce: Petr Šabaka, Petr Šmolek, Pavel Hödl Za obsah příspěvků odpovídají jejich autoři. Adresa: Pontificio Collegio Nepomuceno Via Concordia, 1 00183 Roma Tel.: 0039-06-772 6571 e-mail: petr.sabaka@atlas.cz 14. 6. 2003 [pageend3]4 BRÁZDA 3/2002-2003 Slovo úvodem Milí čtenáři, před několika dny jsem vyhlédl z okna a uviděl několik knězi, kteří ve skupince obcházeli po dobrém obědě dům (tzv. džírovali). A tak podobně je tomu se životem Nepomucena. Kdybychom chtěli zachytit geometricky jeho kráčení, byla by to jakási šroubovice, tedy kruhy, které se pohybují dopředu. Jde rok za rokem, přicházejí studiachtiví chlapci a odcházejí vystudovaní teologové, sv. Jan Nepomucký střídá sv. Václava, který, sotva dosedá na svůj knížecí stolec, už jej volá sv. Mikuláš, aby ochutnal letošní jablka. Ten, když pak vypráší ze svého biskupského pluviálu zimu a zazpívá s církví bojující slavné aleluja, koho nevidí v nepomucenské bráně: Jan Nepomucký. A kněží dále obcházejí dům a zažívají dobrý oběd probírajíce teologická témata, kterým se pak po celé odpoledne budou věnovat. Nahlédněte i Vy do kráčení Nepomucena vstříc letním prázdninám. Můžete si Brázdu vzít třeba na plovárnu nebo do chládku zpovědnice. Příjemné čtení. redakce Kronika Milí přátelé Nepomucena, srdečně Vás zdravím na konci školního roku. Otvírám diář a nabízím Vám možnost připomenout si s námi poslední tři měsíce života naší komunity, v niž přebývá a jedná Ježíš Kristus, první i poslední, ten živý (srv. Zj 1,17n). Velikonoce 2003 V centru tohoto období nepochybně stojí velikonoční svátky, které jsme letos slavili v Římě. Do Svatého týdne jsme vstoupili slavením Květné neděle na náměstí sv. Petra. Byl to krásný slunečný den. Otevřelo se před námi celé velikonoční tajemství, které jsme následně měli prožít během tridua: Ježíš přichází do Jeruzaléma, kde „bude vydán“, je oslavován jako mesiášský král a zároveň i „vítěz nad smrtí“. Tuto plnost pěkně vystihuje vstupní modlitba: „Všemohoucí věčný Bože, tys nám poslal svého Syna, stal se člověkem, ponížil se a byl poslušný až k smrti kříže: dej, ať také my [pageend4]ČASOPIS ALUMHÚ blcPOMUCcNA o za všech okolností konáme tvou vůli, abychom tvého Syna následovali a měli účast na jeho vzkříšeni...“ Květná neděle je současně dnem mládeže, který se v římské diecézi slaví už od čtvrtka. Po tyto dny (a noci) probíhala ve vatikánském centru mladých (San Lorenzo) adorace kříže ze světových setkání. Vzhledem k příštímu setkání mládeže v Kolíně nad Rýnem (2005) byl tento kříž v neděli symbolicky předán německé delegaci. Velikonoční triduum jsme zahájili společným uvedením do liturgie těchto dní. V Nepomucenu jsme slavili pouze mši sv. na památku večeře Páně (Zelený čtvrtek večer) s následující modlitbou „v getsemanské zahradě“. Zvláštní výmluvnost měl obřad umývání nohou, který nám zpřítomnil naléhavost Ježíšova přikázáni lásky. Obřadům Velkého pátku předcházel dopoledne nácvik ministrantů z naší koleje v bazilice sv. Petra. Byl na ně večer hezký pohled. P. Raniero Cantalamessa v promluvě mimo jiné řekl: „Kristus je náš pokoj, zničil nepřátelství - ne však nepřítele... Krev nepřátel je semenem dalších nepřátel.“ Po křížové cestě u Kolosea jsme se rozešli prožít ticho Bílé soboty. Snažili jsme se tomu přizpůsobit i děni v domě. Pro mě bylo velmi obohacující lectio divina ve skupinkách. Radostné vědomí, že smrt nebude mít poslední slovo, nás dovedlo k slavení Vigílie a Neděle vzkříšení, opět ve Vatikánu. Z velikonočního požehnání papeže Urbi et Orbi mi zní v uších jeho naléhavá výzva, aby lidé přijali Kristův pokoj: „Si spezzi questa catena delľodio V neděli odpoledne většina bohoslovců odjela z koleje. Nejpočetnější skupina zamířila na Sicílii. Měli jsme před sebou ještě dva týdny prázdnin. Vraťme se teď k osvědčenému chronologickému pořádku. BŘEZEN 1.3. oslava narozenin O. spirituála Jindřicha Kotvrdy - 40 let 5.3. Popeleční středa - modlitba a půst za mír žádaná Janem Pavlem II. růženec na PUL z iniciativy studentů 8.3. fotbalový zápas s paulány - 11:6 pro Nepomucenum 9.3. nedělní mše sv. pro české krajany Je čas zaměřit se k duchovní přípravě na velikonoční obnovu křestních slibů. 13.3. vatikánské centrum pro mládež San Lorenzo oslavilo 20 let od svého založení 1 Ať se rozlomí tento řetěz nenávisti. [pageend5]6 BRÁZDA 3/2002-2003 15.3. rekolekce o diecézni spiritualitě vedená prezidentem Apoštolské unie diecézního kléru Diecézni spiritualita spočívá ve společném rozlišování, kam Duch svátý vede konkrétní místní církev. odpoledne růženec s papežem pro římské studenty + světelný průvod městem Aula Pavla VI. nestačila pro velký počet účastníků. Satelitní spojení se studenty z Bratistavy, Krakova, Kolína nad Rýnem, Vídně a Fatimy naše společenství ještě rozšířilo. 20.3. Zatímco zpravodajství hlásilo zahájení války v Iráku, řada z nás šla pomoci do farnosti sv. Kateřiny s tradičním žehnáním bytů. Mnozí lidé vyjadřovali své obavy z vývo-je událostí. 21.3. postní kající bohoslužba v Nepomucenu 22.3. P. S. Pacner si zlepšil svůj loňský čas v maratónském běhu na 3:10:32 DUBEN 3.4. vyhlášení výsledků turnaje ve stolní tenise: P. Patrik Maturkanič (1. místo), P. Michael Špilar (2. místo), Tomáš Vyorálek (3. místo), P. Stanislav Pacner (4. místo) 5.4. fotbalový zápas roku na travnatém hřišti proti bohoslovcům ze Severoamerické koleje - 1:0 pro Nepomucenum 10.4. fotbal s cisterciáky od Sv. Kříže - „nešťastná“ prohra našich reprezentantů 7:9 12.4. - 3.5. velikonoční prázdniny 14.4. brigáda před Velikonocemi - celodenní práce na zahradě včetně vyčištění fontánky 15.4. kolejní výlet do Abruzza pod vedením prof. Polce - návštěva řady románských kostelů, oběd v troskách hradní pevnosti 28.4. „prenotace“ / objednávání termínů letních zkoušek na internetových stránkách PUL: Kdo dřív přijde /přihlásí se, ten dřív mele. KVĚTEN 2.5. recitace básně Máj od K. H. Máchy v kruhu přátel české poezie 3.5. odjezd domů paní Aničky z Bolatic (v kuchyni zůstává paní Ingrid) 4.5. velikonoční nedělní bohoslužba s krajany: Krásnější svět vůbec nehledám, to řeknu vám, tam u nebeských bran? Křesťan neztrácí v nebi to, co je opravdu krásné a dobré tady na zemi. 5.5. Zápas Česká republika versus Slovensko na mistrovství světa v hokeji (3:3) skončil radostí Slováků, kteří k nám přijeli fandit. V Nepomucenu máme už několik měsíců českou televizi. 6.5. svátek sv. Jana Sarkandra; návštěva bohoslovců z košického semináře [pageend6]ČASOPIS ALUMNÚ NEPOMUCEHA 7 8. - 10.5. série přednášek na PUL věnovaná papeži Janu Pavlu II. u příležitosti blížícího se 25. výročí jeho zvolení římským biskupem + audience pro naši univerzitu 9. -11.5. rekolekce s poustevníkem (P. Giovanni) blízko Arezza (Toskánsko) Ježíš se neustále odvolává na Otce. Žije pro něho a bez něho nic nedělá. Stejně i učedník žije z tohoto základního vztahu s Bohem, když zůstává v Kristu a jeho slovu. Ovocem tohoto vztahu je radost, pokoj, svoboda. 14.5. promítám diapozitivů ze Sicílie (povelikonoční výlet) 15.5. narozeniny otce rektora - 41 let 16.5. slavnost sv. Jana Nepomuckého, patrona naší koleje i českého národa Po mši svaté následovalo pohoštění v zahradě s opékáním masa. Při bohoslužbě připomenul otec biskup Skarvada Janovu věrnost Kristu a církví, jistě nesenou hlubokým životem modlitby. Jeho odkaz neztratil nic ze své aktuálnosti. Myslím teď na unesené seminaristy v Ugandě (arcidiecéze Gulu). Z této země - už 20 let zkoušené politickými nepokoji - pochází P. Emmanuel Akumu-Okot, náš společník ve studiích. Příležitost setkat se v Nepomucenu dnes využilo asi 150 lidí. Kroužek nej vytrvalejších zpíval asi do 1:00 hod. 17.5. výročí úmrtí kardinála Berana (1969) 24.5. začátek zkouškového období Tomáš Klíč Bisogna trattare Alumni naší koleje ví lépe než já, že pro úspěšné zvládnutí zkouškového období nestačí jen být nabitý vědomostmi, ale že je potřeba prokázat osvojení si řečnického stylu našich vážených profesorů, jehož pilířem je zásada „bisogna trattare“ (český překlad ,je potřeba hovořit“ nevystihuje celé bohatství významu a navíc zní poněkud archaicky). Pro studenty, kteří do vínku nedostali nadměrně silné ústní panty a mezi které počítám i sám sebe, není vždy jednoduché naučit se tomuto umění. Naštěstí se mi dostalo pomoci a následného zaškolení od Pavla Svobody z vyššího ročníku, který dokázal propracovat teoretickou stavbu oné nosné zásady. Myslel jsem si, že by bylo vhodné podělit se s Vámi, čtenáři, o tento objev ve dvojčlánku, jehož první část by obsahovala Pavlovo mistrovské vědecké pojednání a druhá část by byla praktickou ukázkou převzatou z jedné přednášky moralisty našeho prvního ročníku. Po dlouhém pobízení se mi podařilo Pavla přesvědčit, že je schopen svůj výklad nejen sdělit ústně, ale napsat taky na papír, takže Vám mohu nabídnout oba slíbené články ve své celistvosti. Pavle, prosím: [pageend7]3 BRÁZDA 3/2002-2003 Děkuji, Pavle, za překrásný výklad. Nyní už ale nechrne promluvit profesora Cozzoliho, jednoho z nejpovolanějších, odborníka a řečníka na slovo vzatého: „Ctnost je, studenti, trvalá náklonnost svobody k dobru. Je to náklonnost trvalá a dynamická. Každá ctnost je náklonností k dobru, ale mluvíme-li o ctnosti jako takové, pak musíme říct, že je to trvalá a dynamická náklonnost svobody k dobru. Není to něco chvilkového, takže bychom ji chvíli měli a za chvíli už neměli, ale ctnost je trvalá. Ale není trvalá ve smyslu statická. Naopak. Ctnost je dynamická a to proto, že je to svoboda, která se rozhoduje pro dobro. Ne však pro nějaké určité dobro, ale pro dobro jako takové. Allora, kdybychom se ptali, co je to ctnost, z pohledu dobra, tak bychom řekli, že ctnost je náklonnost k dobru. Jenom dobro ve svém celku dokáže trvale a dynamicky přitahovat svobodu. Dobro nerozdrobené na jednotlivá dobra dokáže k sobě trvale naklonit svobodu. Nebude to svoboda statická, nehybná, ale svoboda, která v každém okamžiku bude usilovat o dobro. Quindi, odkud že se ctnost bere? Ctnost roste tam, kde je svoboda přitahována dobrem, když se dobro stává pro svobodu přitažlivé. Přitažlivé do té míry, že svoboda prahne po dobru trvale a v každé chvíli k němu směřuje. A to, co je tím směřováním, tím tíhnutím k dobru, to je právě ctnost, jako náklonnost svobody, která je náklonností trvalou a dynamickou, pro dobro. Ci siamo? Andiamo avanti.“ Pavel Svoboda a Petr Šmolek Stalo se ve svaté církvi Jak už to bývá v pohádkách a všude tam, kde žijí a setkávají se lidé, stejně i ve svaté Boží církvi se čas od času dějí věci přinejmenším podivuhodné, a to se ani nemusí krájet mlha, ani nemusí ve vrbě loupat. To jednou, je to dávno, v dobách, kdy na Petrově stolci v Římě zasedal ctihodný Řehoř IX. blahé paměti, spravoval v dalekém studeném Norsku arcidiecézi trondheimskou arcibiskup Sigurd. Dnes už se asi nikomu nepodaří zjistit jakto, ale prostě se jim v těch dalekých severských krajinách nedostávalo obyčejné vody. Našinec by řekl, voda tam byla nad zlato. Nor té doby by však tvrdil, že voda byla nad pivo. Situace byla opravdu kritická. Natolik, že už ani v kostelních křtitelnicích vody nebylo. Nor (norský farář) se přizpůsobil, a jsa bez vody, začal rodit lidi k věčnému životu z piva. [pageend8]ČASOPIS ALUMNÚ NSPOMUCSNA 9 Pro svou závažnost se celá věc dostala až ke sluchu Apoštolského stolce, který, když celou záležitost řádně prošetřil, vydal list Cum sicut ex, ve kterém norskému arcibiskupovi píše: „poněvadž podle evangelního učení je nutné být znovuzrozen z vody a z Ducha Svatého, nelze považovat za pokřtěné platným způsobem ty, kteří byli pokřtěni pivem.“ Kdo nevěří, ať běží do Norska a vypracuje studii o stavu tamních vod (myslím, že taková studie by byla docela pěknou ozdobou příští Brázdy) anebo nahlédne do Denzingerova Enchiridionu (č. 827). Já jen dodávám, že skutečnost nedostatku vody v Norsku dosvědčuje také č. 787 v již citovaném Enchiridionu. Zde v listu Non ut apponeres pontifex Innocenc III. vyvrací možnost křtu slinou, který se aplikoval v téže norské arcidiecézi v případě malých dětí v nebezpečí smrti a za nedostatku vody. Jiná podivuhodná historie se udála v prostoru nám poněkud geograficky, časově i kulturně bližším: v 15. století v protestantských Čechách. Pramen, z něhož budu čerpat, nebude však bohužel pravověmý Enchiridion, ale vyprávění profesora Františka Holečka na jedné z jeho hodin církevních dějin. Přiznávám, že už si nepamatuji přesně všechna fakta a podrobnosti příběhu, ale slibuji, že doplním jiná neméně zajímavá. Bylo to takto. Psal se rok 1456. Staré kroniky svorně dosvědčují, že zima toho roku byla obzvláště krutá. Mrzlo až praštělo a všude leželo metr a půl sněhu. Ve světnici rozsáhlé venkovské usedlosti dohořívala svíce života jednoho starého hospodáře, věrného vyznavače podobojí. Měl štěstí, které dnes už tolik lidí nemá - umíral obklopen svými blízkými, syny, dcerami a vnoučaty, kteří byli též horlivými pro kalich. Když se blížila jeho poslední hodinka, poslali pro kněze podobojí, aby hospodáři podal viatikum. Jakmile se kněz dozvěděl, že starý je na tom zle, poslal pacholka, aby připravil koně a sáně, do kožené brašny vložil Tělo a Krev Páně a vydal se na cestu. Když dorazil, ukázalo se, že Krev Páně, kterou měl ve skleněné lahvičce, je úplně zmrzlá. Čech (český kněz, stejně jako norský) se přizpůsobil, dlouho neváhal, a protože v černé kuchyni právě hospodyně připravovala k obědu vepřo- knedlo-zelo, vložil ve své horlivosti (řecký Čjp.w) lahvinku do vařícího zelí. Po chvíli, když ji chtěl vyjmout, s hrůzou zjistil, že lahvinka se převrhla a Krev Páně se vylila do zelí. Protože to byl svátý kněz, mající ještě hlubokou středověkou eucharistickou úctu, nezačal spekulovat nad tím, jestli vylitím do zelí přestává být svátostný symbol svátostným symbolem nebo ne, a začal sumovat několik kilogramů zelí. Jestli i nadále zůstal věrný podobojí, zůstává otázkou. Jindra Coupek [pageend9]10 BRÁZDA 3/2002-2003 Jsme lidé různí Jsme lidé různi. Někomu stačí k obědu trocha polévky, někdo hladoví i po třech řízcích. Jeden se k vrcholu hory plahočí po strmých skalních úbočích, druhý tam přijede z druhé strany kopce v poklidu autem. V poslední době jsem si však ze všeho nejjasněji uvědomil, jak nestejně jsme pokročilí v metodách a přístupech k práci. Musím se vám přiznat, že jsem až donedávna byl nesmírně pozadu právě ve své metodice práce. Naštěstí studium na Papežské Lateránské univerzitě mi umožnilo rozpoznat a klasifikovat můj základní metodický problém. Jsem za tento objev nesmírně vděčný a proto bych se o něj chtěl s vámi podělit. Můj základní problém spočíval - dnes už ho překonávám - v tom, že jsem ulpěl na jediném doposud poznaném způsobu, jak ideu, která dřímá v naší mysli, vyjádřit lidem, jež žijí okolo nás. Ve svém předchozím životě jsem se totiž setkával zpravidla s modelem, který je naznačen na obrázku qj, a který můžeme pracovně nazvat český. Ačkoli je to model poměrně tradiční, dnes už musíme přiznat, že je nenávratně překonaný. Je to totiž model statický. Ve světě se dnes prosazuje model naprosto odlišný - je naznačen na obrázku b) - a budeme mu říkat italský. Jeho základní o rozhodující přínos spočívá v tom, že se jedná o model zcela dynamický. Jakákoli strnulost či mrtvolnost je nenávratně zdolána. [pageend10]ČASOPIS ALUMNU NePOMUCcMA TI Pokusím se ve stručnosti nastínit oba modely. V takzvaném modelu českém postupuje - pro jednoduchost řekněme třeba profesor - asi takto: v mysli se zrodí myšlenka, nad myšlenkou se krátce přemýšlí a pak se myšlenka vyjádří větou. Zpravidla jedinou. Takováto věta má podmět, má i přísudek, slova ve větě jsou seřazena podle jistého klíče (říkejme mu třeba slovosled). Cítíte tu strnulost? Naopak osoba, jež používá model italský, se při objevu myšlenky nezdržuje uvažováním nad způsobem jejího vyjádření. Život plyne rychle a proto se nesmí ztrácet čas planým přemítáním. S rozhodností tedy okamžitě vysloví větu (v obrázku označena AI). S rozhodností ještě větší ihned dodá druhou větu (A2). Ve druhé větě sice vyjadřuje totéž, co v první, ale věta má rozhodně lepší zvuk. Ve třetí větě (A3) prezentuje již řečené, ale roste v ní pocit, že posluchač téma jednou pochopí. Ve čtvrté větě (A4) jsou skryty taje věty první. Pak následují věty A5 až přibližně A10, (z důvodu úspory papíru je nákres neúplný), ve kterých se postupně zjevuje, co bylo odhaleno již v první větě (AI). Zde ale přichází rozhodující moment. Téma i posluchač jsou vyčerpáni, ale přednášející si není úplně jist, zda průměrný příjemce látku již pronikl a tak přichází klíčové slovo Allora, které není ničím jiným než bránou do dalšího kola. V druhém kole výchovného procesu dochází k postupnému přiřazení obsahu věty AI větě Bl, obsahu věty A2 větě B2, až k přiřazení obsahů vět A10 a BIO. Nutno ovšem poznamenat, že počet vět v druhém kole nemusí nutně odpovídat počtu vět v prvním kole. V takovém případě platí, že v těchto větách je s rostoucí jistotou odkrýván poklad věty AI. Ukončení kola B je signalizováno zpravidla návěstím Mi spiego?, což je zároveň signál k útoku na kolo třetí obsahují věty Cl, C2 atd. V tomto kole posluchač s rostoucí radostí v srdci (a to je přece náš cíl) shledává, že to, co platilo v minulém kole o přiřazení mezi AI a Bl se nyní odehrává v narůstající dynamice vztahu mezi Bl a Cl a v následujících větách obdobně. Může se stát, ale stává se to jen zřídka, že třetí kolo je kolem posledním. Většinou však bohatství klíčových slov nebylo vyčerpáno, a tedy např. quindi [pageend11]12 BRÁZDA 3/2002-2003 nám dává možnost dorůst v dalším výkladu na již vyložené téma k plnému pochopem pravdy. Je to proces plný vnitřního napětí, proces který zapojuje do činnosti celou dynamiku naší osobnosti, proces dynamického růstu v poznání, proces neredukovaný, ničím nelimitovaný, k pravdě konvergující. Přátelé, prosím Vás, neberme život na lehkou váhu a přiznejme si už konečně, že žijeme v dynamické době. Copak nevíme, že elektrickou energii nám vyrábí dynama, horolezci už nepadají do lan statických ale dynamických, a teologie, když hovoří o Nejsvětější Trojici, používá termín dinamica straordinaria? Je třeba obrácení, je třeba opustit klasické statické modely a přijmout modely dynamické. Za sebe mohu říci, že jsem tento přerod již podstoupil, a na formě tohoto článku můžete pozorovat jeho ovoce. Chápu vás, je to proces bolestný, aleje to jediná cesta. Pavel Svoboda Blázen pro Krista? Možná jste si všimli, že jsme minulou rekolekci strávili u poustevníka. P. Giovanni žije v pěkném prostředí italského venkova nedaleko Arezza (Toskánsko). Zaujalo mě jeho svědectví (vyslovené i nevyslovené) o povolám, kterému se dlouho bránil a které po letech kněžské služby radikálně změnilo jeho život. Většině z nás se asi při slově poustevník vybaví nejprve synonyma z běžného jazyka typu samotář, podivín. Naše představa o něm bude nejspíš matně připomínat životopis sv. Antonína: člověk žijící v jeskyni s kouskem zahrádky pro svoji obživu, samozřejmě s dlouhým vousem, ponořený do mlčení, bojující se zlými duchy... Logický závěr je, že poustevník je dnes postava, která se asi minula s dobou. Podobným dojmem může působit i vysvětlení Ottova naučného slovníku: „uchylujíce se, hlavně za pronásledováni křesťanů v 2. a 3. století po Kr., do míst [pageend12]ČASOPIS AUJMMÚ NSPOMUCSNA 13 odlehlých a do pustin žili život rozjímavý bojujíce proti své smyslnosti... Žili ve skalních slujích nohy majíce spoutané a nepožívali často po dlouhou dobu ani své nuzné potravy.“ Současně však slovník vyzvedá i jejich vzdělanost („zváni byli i filosofy“), vážnost u lidu a schopnost zasáhnout v dobách sporů a krizí: „v tom podobali se starozákonním prorokům, Eliášovi a Eliseovi.“ Poustevnické hnutí muselo mít v sobě silný duchovní náboj, vždyť z něho se později vyvinula celá mnišská a řeholní tradice. Také náš poustevník P. Giovanni sledoval „touhu po autentičnosti“, když opustil vyučování teologie a hledal místo, kde by se mohl usadit. Když ho dnes přijdete navštívit, najdete malý kostelík (dříve opuštěný) obklopený několika kamennými budovami s možností pohodlného ubytování (auto zaparkujete opodál). P. Giovanni zde přijímá zájemce o několik dní ztišení a reflexe. Jezdívá také vypomáhat kněžím do blízkých vesniček. Jeho všední den se dělí mezi modlitbu a práci, která mu zjevně nechybí. 1 pomoc brigádníků někdy přijde vhod, vždyť např. studnu bylo třeba vykopat až do hloubky 90 metrů. Vstává ráno asi ve 4:00 a den končí kolem 21:00. Bylo s ním i veselo. Díky svému působení v Americe, poznal řadu národních tradic a ocenil radostné nadšení našich písní. Svědčil nám o základním vztahu s Bohem, kterého sám hlouběji potkal, podle svých slov, teprve tady. Povolání poustevníka je jistě mimořádné, ale má i dnes velkou hodnotu. Ne nadarmo skládal P. Giovanni poustevnické sliby do rukou místního biskupa. Nežije mimo, ale má ve společenství církve zvláštní úkol: úkol modlitby, posvěcení, svědectví ke chvále Boha a spáse světa. „Ukazuje každému vnitřní aspekt tajemství církve, jímž je důvěrný osobní vztah ke Kristu. Život poustevníka skrytý očím lidí, je mlčenlivým kázáním Krista, kterému odevzdal svůj život, protože Kristus je pro něho vším“ (KKC 921). Tomáš Klíč Pocta přátelům Již od nejútlejšího dětství mě provázejí nerozlučné dvojice osob, které se spolu prohánějí po různě slabých, různě barevných a různě velkých a na sebe namačkaných stránkách svázaných do knižních desek. Až po letech rád doceňuji formační přínos, které na mě tyto postavy a postavičky měly. A ač zápletky mnoha příběhů, do nichž se malí, starší i přestárlí hrdinové spolu zapletli, [pageend13]14 BRÁZDA 3/2002-2003 nezaplňují velký úsek na nekonečné škále originality a tvůrčího přístupu, těžko na ně kdy zapomenout. Proč tímto vyprávěním plnit další stohy papíru? Snad že skoro všechna tato kamarádství a přátelství mají něco společného - hodnotu a docenění toho druhého. Vzpomeňme na Rychlé šípy i Bratrstvo kočičí pracky. Ve chvíli ticha si nechrne před zavřenýma očima projít Cuká s Gekem, Púa s Krištůvkem Robinem, Neználka i Všeználka. Připomeňme si, jaká poselství pro nás přinesli hoši od Bobří řeky, Timur se svou partou a Mauglí s Balúem. Ještě dnes se našemu srdci možná uleví, uvědomíme-li si, kolik záhad nebude muset Sherlock Holmes řešit o samotě a na kolik nepřátel budou spolu Vinnetou s Old Shatterhandem. „Je dobře, že jsi tu!“ - křičí reálný i ireálný přítel na svého druha. Daleko nebo blízko, ve štěstí i v neštěstí má přítel někoho, kdo mu pomáhá být skutečně svobodným a opravdu člověkem (D. Bonhoeffer), jehož cenu nelze vyvážit (srov. Sir 7,15), jehož vzdálenost, chudoba, slabost ani smrt netvoří nepřekonatelnou překážku (Cicero). Jsem rád, že jsem s časem mohl zahlédnout přátele, kteří spolu jednají jako rovný s rovným, nejen na papíře. K takovým přátelům-pokladům chci s A. de Saint-Exupérym říci: „Jsem už unaven polemikami, výsadami, fanatismy! A k tobě, příteli, mohu přijít a nemusím si oblékat uniformu a nemusím odříkávat nějaký korán a vzdávat se čehokoliv ze své vnitřní vlasti. U tebe se nemusím očišťovat z obvinění, nemusím se hájit a nemusím dokazovat; u tebe nacházím klid, jako v Toumusu. Přes má neobratná slova, přes úvahy, které mě možná klamou, ve mně uvidíš prostě Člověka. Ctíš ve mně vyslance věr, zvyků, osobních lásek. Nijak tě neurážím tím, že se od tebe liším, naopak zmnožuji tě. ... Ale přijal jsi mě takového, jaký jsem, a to tě, když bylo nutno, učinilo shovívavým k mému chování i návykům. Jsem ti vděčen, že mě přijímáš takového, jaký jsem. Co bych si počal s přítelem, který by mě soudil? Přijímám-li u svého stolu přítele, který kulhá, poprosím ho, aby si sedl a nežádám ho, aby tančil.“ (Dopis rukojmímu, ví.) Konečný hold patří i tomu, jenž nás nazval přáteli (Jan 15), tomu, který se stává druhem v naší samotě, důvěrníkem a přítelem v každém chvíli (Alžběta od [pageend14]ČASOPIS ALUMNU NcPOMUCcNA 15 Nejsv. Trojice), tomu, kdo sám je amicitia (Elred z Rievaulx), a se kterým se přátelilo Dvanáct. Jsem neskutečně rád, že nás od otroctví zlatému teleti a vztahů, které by počítačový expert nazval master-slave a psycholog rodič-dítě, zve a zkušeností provází k nepodmíněným a dospělým vztahům typu peer-to-peer a plným vzájemného respektu, která již můžeme alespoň fragmentámě vytvářet a zakoušet. David Vopřada Přemítání Je zajímavé, jak duch bloumá kdesi po pláních šárónských, zatímco tělo stále znovu upadá v amorfní hroudu. Na těchto ranních „dýcháncích“, pokusech rozjímat, je krásně vidět rozdíl mezi dvěma složkami toho, co se člověk nazývá: oživlá materie. A kde je duch? Ten vane kde chce. Jeho přítomnost v těchto chvilkách je snad tím nejrozporuplnějším úkazem: je a není zároveň přítomen. A už vůbec, zdá se, že není odvislý od probuzení k činnosti. Další ranní rozjímání podivuhodně uteklo: „Je stále přítomná tvoje sláva...“, zpívají. Bože, ač mám dobrou vůli, tělo dlí v úsporných pózách, svými křidélky ještě pomačkanými mamě se vzlétnout snažím. Petr Šabaka [pageend15]16 BRÁZDA 3/2002-2003 Matribus Těmito básněmi bych chtěl vyjádřit úctu vůči všem ženám - matkám. Jejich svátek jsme si připomněli v květnu. Všednodennost Ty, jež objímáš lesk i šeď, proplétáš se svízeli dní, zákoutími uliček, po nichž prosťáček kráčí. berouce je na sebe. Horečka lásky, he sytosti nasyceny, hladomorem ztrestány, dvojnásob: za dítka i za sebe Kráčí, kulhá či klopýtá, hopká či spíš je tažen, z rukou otěže ven, roubíček do úst. Matkám - královnám všednosti Matky, matky půvabné, ženy vysněné, ženy zapomenuté, všednost si pohrává s pramínky vašich kadeří, vybarvujíc svou černobílou šachovnici, myšlenka všední se vkrádá, co předložit rodině dobrého a vydatného. Platí vám ve stříbře šedivá sestra všednost i manžel váš i děti svojí sytostí. Jejich sytostí se sytíte, též ubíráte z horeček pacholátek v kolíbkách Vy studánky nedohledné, nechte mě zrcadlit se v hladině vaší čistoty. [pageend16]ČASOPIS ALUMNU HePOMUCcNA 17 Ruce na hraní Vy ruce ke plotně, ó, prsty lopotné, vy dlaně na praní maminek našich lákavé na hraní. Čarovnější jste nežli ukolébavka a barevné stránky ze Špalíčku, vy struny na klavíru Malé noční hudby. Než hračky všemožné, vy loutkové divadélko, vybraní maňásci wáří prapodivných, vy ohrady domků z pohádek, břehy nedohledných jezer, družky plaché Rusalky, vy tanečnice z Toleda. Kdo z nás se nezasní o proutěném košíčku vpletených prstíků dítka a maminky, jistotě usínání? Pavel Hodí Pouť do Svaté země Vážení a milí, využívám naší Brázdy, abych Vám napsal několik postřehů z letošních velikonoc. V tomto akademickém roce jsem začal studovat licenciát z liturgie na Papežském liturgickém institutu sv. Anselma. Zde bývá zvykem, že studenti, kteří chtějí, mohou společně prožít část velikonočních prázdnin. Ty letošní jsme strávili na pouti po Svaté zemi. Ubytování jsme měli zajištěné v Casa Nova - což jsou domy pro poutníky, které spravují františkáni. Jejich pohostinství jsme využili jak vNazaretě, tak v Jeruzalémě. Velikou zásluhu na pěkném prožití naší poutě má bezesporu padre Federico Manns - františkán, profesor v oboru Písma svátého a archeologie. I následující řádky jsou ovlivněny jeho výkladem. Při pohledu na mapu Palestiny si všimneme dvou míst, která jsou modře zbarvená. Jsou to Genezaretské jezero a Mrtvé moře. Jedno jako symbol života, druhé jako symbol smrti, nám připomínají Mojžíše, který staví izraelský lid před volbu života a štěstí nebo smrti a neštěstí (Dt 30,15-20). Pohled na Genezaretské jezero nám ukazuje, v čem spočívá tajemství šťastného života: všechno, co přijímá, dává dál. [pageend17]13 BRÄZDÄ 3/2002-2003 Během této pouti jsem poprvé byl na opravdové poušti. Vždy jsem si ji představoval jako rovinu. Byl jsem překvapený nejenom horami, které jsou pouští, ale i trávou a květinami, které na ní rostli. Samozřejmě to nebyly celé louky, ani tomu tak není po celý rok, nicméně bylo znát, kde byla voda. A na závěr bych se rád zmínil o „pupku světa“, který je přítomen v bazilice Božího hrobu v Jeruzalémě. Podobný „pupek“ byl už ve věštírně v Delfách a vyjadřoval místo přímého kontaktu boha se světem. Zde si chce vypůjčit podobnost onoho životně důležitého spojení mezi matkou a nenarozeným dítětem s významem Kristova ukřižování a vzkříšení. Je to právě velikonoční tajemství, které živí celé lidstvo. Jan Šlégr Gratulace k ukončení bakalářského studia teologie Jan Bleša, Pavel Lazárek k ukončení doktorandského studia teologie2 P. Zdeněk Wasserbauer k výročí 50-ti letům kněžství P. Ivo Císař - 5. 7. 2003 k výročí 65-ti letům života P. Stanislav Dorotík - 5. 5. 2003 P. Jozef Kráľ - 9. 8. 2003 k výročí 80-ti letům života P. Jaroslav Studený - 6. 5. 2003 P. Jan Veselý - 22. 5. 2003 P. Vítězslav Koza - 20. 7. 2003 k výročí 90-ti letům života P. Jiří Svoboda - 8. 5. 2003 2 Všem, kteří ukončí své licenciátní studium letos, ale až po uzávěrce tohoto čísla, rádi poblahopřejeme příště (redakce). [pageend18]ČASOPIS ALUMNŮ NÉPOMUCÉNA 19 Panu E. Petiškovi Nad zemí rozrytou krátery zbytečných šarvátek, nad zemi okrášlenou též společným úsilím budovat město, ozdobenou květinami zahrad dobrých skutků, nad zemí bohatou na toto dobro i zlo, nad zemí mnohých tajů, tyčí se v nedostupné výšině hora bohů olympských. Prý se kdosi pokusil vystoupit do závratné nedostupnosti, ale byl spálen bleskem hněvu samého Dia, byl potupně přikován jak Prométheus orlům napospas. Neví nikdo, co za dramata se odehrává za hranicí lesů, trávy, lišejníků a věčného sněhu, ve všezahalujícím mraku nevědomosti lidských dětí. Co mám udělat, Die? Jak se zachovat, Herme? Jak nastavit tvář vševědoucímu slunečnímu vozu, Apollóne? Dál snad mám kopat svou ubohou hroudu, jíst chléb ve stínu hory, kde nymfy ambrosii na stůl kladou? Dál snad mám v poníženosti přinášet úlitby, abych si vás naklonil? Jak Prométheus by vyrval se z okovů, jak Tantalos vinného hroznu dosáhl, takovou silou do očí vám vmetu: Vás Osud mocnější je, vaši moc Osud převyšuje, Neměnný Osud vás si podřizuje! Petr Šabaka [pageend19]20 BRÁZDA 3/2002-2003 Všechno je milost Dostali jsme do redakce emailovou zprávu od našeho nepomucenského spolubratra Pavla Lazárka, který právě zdárně ukončil základní kurs Teologické fakulty Papežské Lateránké university. Na fotografii, kterou připojil, můžete vidět vedle Pavla Lazárka samotného rektora Lateránské university, Jeho Excelenci Mons. Řina Fisichellu. Na důkaz své lásky ke škole a školy ke mně zasílám tuto fotografii. Kdyby snad ještě někdo pochyboval, pak už mám jen jediný argument: „Všechno je MILOST.“ Váš Lazzaro [pageend20]A ryb bude velmi mnoho. Neboť kam se vlévají ony vody, tam se vody moře stávají zdravými a zůstane naživu všechno tam, kam se potok vlévá. (Ez 47, 9) Se zármutkem v srdci a pohledem upřeným do radosti nebe Vám oznamujeme, že nás 15. května 2003 opustil tichý přítel a obyvatel nepomucenské fontánky SUMEČEK Odešel po krátké nemoci doprovázen hojnými zástupci kléru i laiků. R.I.P. N epomucenum 2003 [pageend21]ČASOPIS ALUMNÚ HcPOMUCENA 21 Život ve fontáně Nevíme, nevíme, zda Vás v naší stálé rubrice potěšíme. Dokonce bychom mohli říci, že nadpis Život ve fontáně by se měl spíše opravit na Smrt ve fontáně nebo třeba na Horor ve fontáně či Zločin ve fontáně. Ať již jsou příčiny různé, stav je takový, že z našich milých a všemi jistě obdivovaných želvíček se staly masachtiví dravci. A tak rybiček nenápadně ubývá, kdybychom nepohřbily srunečka, byl by býval též sežrán. Čas od času je někdo svědkem, že hladinu víří tlukot křídel nějakého nebohého kosa, který místo osvěžení nachází pod hladinou rozkošné fontánky s amorkem uprostřed svou smrt. Chudák Tomáš Vyorálek, stávající incaricato, přesto že se svou pečlivostí obhospodařuje jako dobrý správce vše živé, má smůlu na nešťastné události. (Je z tohoto stavu zdrcen až tak, že jsme se museli sami uhostit napsat pár řádek do Brázdy, a tak Vás informovat.) My, jeho spolubratři, bychom mu chtěli projevit svou vděčnost za starostlivou péči o fontánku, ve které se dějí, aniž by si přál, události nejen podivuhodné, ale i hrůzostrašné. Také bychom jej rádi bratrsky potěšili a povzbudili v jeho nelehké službě: „Tomáši, neboj se, bud’ nám i nadále incaricato.“ spolubratři [pageend22]BRÁZDA 3/2002-2003 Návštěva Jeden člověk dostal zprávu, že jej přijde navštívit Bůh. „Ke mně?!“ vykřikl. „Do mého domu?!“ Proběhl všechny pokoje, běhal po schodech nahoru a dolů, vyběhl na půdu, sestoupil do sklepa. Viděl svůj dům jinýma očima. „Nemožné!“ vykřikl. „V tomhle nepořádku nemohu přijmout žádnou návštěvu. Všechno je zaneřáděné. Samé harampádí. Nedá se tu dýchat! Pootvíral okna a dveře. „Bratři, přátelé!“ vykřikl. „Pomozte mi někdo uklidit! Ale rychle!“ Začal obracet svůj dům vzhůru nohama. Přes hustá oblaka prachu viděl, že mu někdo přichází na pomoc. Vyházeli nepořádek před dům, udělali hromadu a spálili ji. Vydrhli schody a podlahy. Spotřebovali spoustu kbelíků vody na vyčištění oken. A přece ještě vězela špína ve všech koutech a rozích. „To nezvládneme!“ zanaříkal muž. „To zvládneme!“ řekl ten druhý. Namáhali se celý den. Když se přiblížil večer, šli do kuchyně a prostřeli stůl. „Tak,“ řekl muž, „teď může přijít moje návštěva! Teď může přijít Bůh. Kde ale jenom vězí?“ „Ale to jsem přece já,“ řekl ten druhý a posadil se ke stolu. „Pojď a pojez se mnou!“ Lene Mayer-Skumanz ve „Slavení vánoc v Adventu“ Sebraný materiál vydaný německým liturgickým institutem v Trieru. „Bůh nás navštěvuje často, ale většinou nejsme doma...,“ řiká nápis na jedné fotografii starého opuštěného domu. Boží návštěva nespočívá jen v tom, že by se posadil ke stolu a čekal. Jeho návštěva zahrnuje taky přípravu samotnou. Jeho přítomnost je pomáhající a povzbuzující. Nebojí se ušpinit naším nepořádkem, povzbuzuje a říká: „To zvládneme!“ V Bibli se slovo navštívit nebo návštěva v různých obměnách objevuje 34x, z toho 16x je to v souvislosti s Boží návštěvou, která přináší vysvobození, spásu, pokoj. Takováto návštěva probouzí bázeň, oslavu Boha a zvolám: „Bůh navštívil svůj lid“ (Lk 7, 16). [pageend23]ČASOPIS ÄLUMNÚ NEPOMUCENÄ 23 Boží návštěva může ovšem být i hrozná a obávaná tam, kde se rozmohl hřích a kde Boží přítomnost kontrastuje s lidskou nepravostí. Město Jeruzalém nepoznalo čas svého navštívení. (Lk 19, 44) Naše návštěvy, když zazvoníme nebo zaklepeme na dveře místnosti nebo domu někoho druhého, mohou být motivovány různě - mohu něco potřebovat, chci něco zařídit, nebo chci nabídnout pomoc, máme něco společně dělat, něco odnáším nebo přináším, potřebuji si postěžovat, nebo naopak chci sdělit radost z něčeho, co se podařilo... V Lukášově příběhu o navštívení (Lk 1, 39-56) přichází Maria k Alžbětě a zvěstuje jí radost ze skutků, které prokázal mocný. Je to setkání dvou matek - Alžběty a Marie a dvou synů Ježíše a Jana. Zdá se, že důležitější než pomoc (kterou text ani nezmiňuje), je při této návštěvě Mariino zůstávání s: „Maria zůstala s Alžbětou asi tři měsíce... “ Maria přichází proto, aby mohla být s Alžbětou. Stává se vzorem pro naše návštěvy. V tomto úryvku se prolínají navzájem mezilidská i Boží návštěva. Bůh, který navštěvuje svůj lid a Maria, která navštěvuje Alžbětu, se stávají obrazem pro naše vzájemná setkání. Z návštěvy často vyplývá pomoc navštíveným, ale zdaleka nejde jenom o ni. Pomoc ostatně může někdy být i násilná a vnucená, může uspokojovat spíše naše vlastní potřeby pomáhat, než skutečnou potřebu toho druhého. Může také dávat najevo naši převahu nebo neschopnost navštívených. Zůstávat s zahrnuje i okamžiky, ve kterých třeba nemám dobrý pocit z toho, že mohu pro druhého něco dělat, že mu pomáhám. Zůstávat s může znamenat setrvat s dnihým i se svým pocitem, že zrovna pro něj nic zvláštního nedělám, že s ním/s ní jenom jsem, aniž bych měl v nikou řešení jeho nebo její situace. Kdo to zkusil, zjistil, že zůstávat s vůbec nemusí být zdaleka jen pasivním postojem. Zůstávat s rozhodně není málo. Jindřich Kotvrda [pageend24]24 BRÁZDA 3/2002-2003 Pacem in terris Při setkání papeže s mládeží na Květnou neděli letošního roku v Římě dal Jan Pavel II. za úkol mládeži přečíst si a snažit se uvést do praxe každodenního života encykliku svého předchůdce Jana XXIII. Pacem in terris (Mír na zemi). Rád jsem si ji přečetl, a protože vím, že mnoho z vás ji nemá po ruce a nebo se obává, že by jí nerozumělo, rozhodl jsem se nabídnout vám takové „rukovítko“, několik myšlenek, o kterých si myslím, že jsou klíčové a nebo zajímavé a které vás podnítí ponořit se do této „dnes, více než kdy jindy, tak aktuální encykliky,“ jak řekl náš papež. Každá encyklika (v překladu: okružni list) nějakým způsobem reflektuje svou současnost a snaží se přispět k pokroku ať již samotných věřících, tak „všech lidí dobré vůle“. Pacem in terris vznikla v šedesátých létech (11. dubna 1963), kdy byl světový mír ohrožen tzv. studenou válkou. Jan XXIII. reaguje znovu vyslovením řádu mezi jednotlivými lidmi navzájem, mezi jednotlivci a veřejnou mocí uvnitř politického společenství, dále řádem ve vztazích mezi státy a mezi jednotlivými politickými společenstvími a společenstvím národů. Tyto různé roviny vztahů jsou současně i obsahy čtyřech částí encykliky. Pátou, poslední, částí je pak napomenutí a výzvy věřícím. „Stvořitel přece vtiskl do lidské přirozenosti řád: řád, který svědomí člověka odhaluje a přikazuje mu jej bezvýhradně zachovávat“ (5). Nyní bych se ohlédl za jednotlivými kapitolami, které bych ve stručnosti jednotlivě charakterizoval a vybral z nich několik myšlenek. I. část: Řád vztahů mezi lidmi Papež v této kapitole pojednává nejdříve o základních právech a potom i povinnostech jednotlivce. „Za základ jakéhokoli soužití, má-li být spořádané a plodné, je nutno uznat zásadu, že každý člověk je osoba, že je nositelem práv a povinností“ (9). K přirozeným právům jako je např. právo na život, na tělesnou nedotknutelnost, obživu, ošaceni, odpočinek, lékařskou péči (11), svobodu, dobrou pověst a podíl na kulturních statcích (12-13) nebo právo na soukromé vlastnictví (21) patří i právo uctívat Boha a soukromě i veřejně vyznávat své náboženství (14). Každý člověk má též právo vybrat si životní stav „Rodina, založená na svobodně uzavřeném, jediném a nerozlučitelném manželství, musí být považována za první a přirozený zárodek společnosti“ (15-17). Co bych rád podtrhl, co má důležitý dopad jak na vztahy mezi jednotlivci tak i celými národy je: „Tím, že někdo je občanem jistého státu, nepřestává být členem velké lidské rodiny, občanem světového společenství všech lidí“ (25). [pageend25]ČASOPIS ALUMNÚ McPOMUCcNA 25 „Dosud připomenutá přirozená práva jsou v člověku, jemuž příslušejí, spjata s právě tak velkým počtem povinností“ (28). Povinnosti jdou ruku v ruce s právy a „proto ti, kdo se dožadují vlastních práv, ale na své povinnosti buď úplně zapomínají, nebo je plní nedostatečně, zasluhují přirovnat k lidem, kteří jednou rukou stavbu budují a druhou boří“ (30). A kdo rozvíjí a chápe tento přirozený řád vztahů mezi lidmi, setkává se následně se samotným Tvůrcem přirozeného řádu (45). II. část: Vztahy mezi lidmi a veřejnou mocí uvnitř politického společenství „Protože Bůh stvořil lidi jako bytosti od přirozenosti společenské a protože žádná pospolitost nemůže existovat, aniž v ní někdo stojí všem v čele a každého účinnými a stejnými prostředky pobízí k sledování společenského cíle, je k občanskému soužití naprosto nezbytná autorita“ (46, 81-83). Svatý Pavel v listě Římanům, a papež jej cituje, píše: „Není moci, která by nepocházela od Boha“ (Rím 13, 1). Autorita sama pak stále zůstává podřízena mravnímu řádu, danou od Boha (47). „Protože všichni lidé jsou si přirozenou důstojností rovni, nikdo nemá právo vnitřně dělat nátlak na druhého“ (48). „Státní představitelé mohou lidi zavazovat ve svědomí pouze tehdy, je-li jejich autorita ve spojení s autoritou Boží a má-li na ní podíl“ (49). Od toho se logicky odvíjí i závaznost zákonů a výkonu moci (51). Všem, jak veřejné moci, tak i jednotlivci a skupiny, prostě všichni, mají přímý podíl a zodpovědnost za růst obecného blaha (53-54). „Spravedlnost a slušnost mohou však někdy žádat, aby státníci měli větší ohled na občany nižších vrstev, protože ti jsou méně s to uplatňovat svá práva a své oprávněné zájmy“ (56). Obecné blaho pak je cestou k dokonalosti, k uspokojení tělesných i duchovních potřeb a plnému štěstí (57-59). Základ obecného blaha je zachovávání lidských práv a povinností (60) a budování obecného blaha je pak uplatňování a usnadnění jejich skutečného uplatňování (63). Veřejná moc je ve velice těžkém a delikátním postavení, protože se musí snažit o rovnováhu, aby všem složkám společnosti dala to co jí patří (65). Jednotlivci i skupiny pak mají žít ve shodě s veřejnou mocí a mají být jejími aktivními složkami. „Právní řád bezpochyby přispívá velkou měrou k prospěchu všech“ (70). Kde není mezi lidmi slušnost, ani ten nej dokonalejší právní řád nedokáže zabránit jeho obcházení (72). III. část: Vztahy mezi státy Encyklika Pacem in terris nám staví před oči jakoby čtyři pilíře na kterých stojí vztahy mezi státy: Pravda, spravedlnost, činorodá solidarita a svoboda (80). Pravda vyžaduje, aby z těchto (mezistátních) vztahů byly vyloučeny všechny způsoby rasové diskriminace“ (86). Všechny státy si jsou rovny (86). Mají právo na existenci, vlastní rozvoj, na dobrou pověst a prokazování náležité úcty (86). [pageend26]26 BRÁZDA 3/2002-2003 „Nelze ospravedlnit, proč ti, kdo po nějaké stránce vynikají nad druhé, uvádějí ostatní jakýmkoli způsobem vůči sobě do závislého postavení; taková převaha je spíše tun důrazněji zavazuje, aby každý z nich pomáhal slabšímu dosáhnout dokonalosti formou spolupráce“ (87). Spravedlnost vyžaduje uznávat vzájemná práva a zároveň plnit vzájemné povinnosti (91). Papež zde cituje sv. Augustina: „Odstranime-li spravedlnost, co jsou státy, ne-li loupežení ve velkém“ (92). Je zbytečné řešit dnes spory násilím (93). Národní menšiny pak nemají „zasévat různice, které působí nesmírné škody a brzdí rozvoj národů“ (97) mají se zapojit do života jednotlivých států (97). Autorita má k nim své povinnosti (96). Činná solidarita je vzájemná a široká spolupráce mezi národy (98), znovu je třeba zdůraznit v tomto ohledu rovnost všech států - i těch nejmenších. Předmětem dalších odstavců (119-120) je odzbrojování. My můžeme vidět od napsání této encykliky tolik pokroku, ale na druhou stranu také vnímat stále ještě nedostatek důvěry mezi státy (113). „Mír je věc, kterou nejenže přikazuje zdravý rozum, ale která je nanejviš žádoucí a požehnaná“ (113-119). „Mírem nic nezaniká; válka může zahubit všechno“ (116), tak Jan XXIII. cituje svého předchůdce Pia XII. Válka nebude nikdy prostředkem k znovunabytí porušených práv (127). Svoboda pak záleží v tom, že se státy jeden druhému nevměšují do jejich záležitostí (120). „Hospodářsky vyspělé státy mají nejrůznějším způsobem pomáhat státům, které jsou teprve v období hospodářského vývoje (121), avšak za podmínky uchování jeho autonomie a svobody (123).“ Vztah mezi jedinci i celými národy nesmí určovat strach, ale vzájemná láska - motor mnohostranné spolupráce (129). IV. část: Vztahy mezi jednotlivými politickými společenstvími a společenstvím národů Dnes je doba, kdy „blahobyt kteréhokoliv státu je důsledkem blahobytu a rozvoje všech okolních států, zčásti ho sám vytváří“ (131). „Sám mravní řád žádá ústavem světové moci“ (137). A „má-li taková autorita být schopna efektivně pracovat, pak je třeba, aby byla nestranná vůči všem, aby jí byly zcela cizí partikulární zájmy a aby usilovala o obecné blaho všech národů“ (138). I obecné blaho na celosvětové úrovni musí brát na zřetel lidskou osobu (138). Důležitou snahou je umožnit každému jednotlivému státu dobré podmínky pro uskutečňování svých práv a povinností (141). Všeobecná deklarace lidských práv je „pokládána za významný krok na cestě k vytvoření právního a politického řádu všech národů světa“ (144). V. část: Napomenutí a výzvy věřícím Křesťané, tedy i mladí, se mají aktivně účastnit veřejných záležitostí (146). K tomu však nestačí, aby se nám dostávalo „nebeského světla víry“ a „horlivosti [pageend27]ČASOPIS ALUMNÖ blEPOMUCEblA 27 pro podporování dobra“. Je nezbytné se včlenit do občanských struktur a svou aktivitou proměňovat svět „zevnitř“ (147). Máme se stát odborníky ve svém oboru (148), avšak pouhé znalosti a schopnosti bez duchovních hodnost nestačí (149). Vysoký stupeň vědeckého a technického pokroku umožňuje dnes dosáhnout jakýchkoli cílů. Musí být zachována jednota mezi vírou a profánní činností (151-152). Jan XXIII. si přeje, aby „formace mládeže byla všestranná, nepřetržitá a děla se takovým způsobem, že úcta k náboženským hodnotám a tříbení ducha budou postupovat úměrně s vědeckým poznáním a technickými dovednostmi den ze dne rostoucími“ (153).“ Není žadané, abychom se snažili vše změnit a vyměnit naráz, ale „den co den je tedy nutné zkoumat“. Na druhou stranu se nezastavit a nespokojit se s nalezenou cestou (155, 161-162!!!). Tato trpělivá a neúnavná práce spojuje dohromady odborníky křesťanských církví a ty, „kterým je křesťanská víra cizí, ale jsou obdařeni světlem rozumu a přirozenou mravní bezúhonností“ (157). Zůstává velký úkol: „vytvářet nové vztahy“ (163). Být jiskrou světla, živnou půdou lásky a kvasem (164). „Mír je prázdné slovo, neproměňuje-li se v řád, který jsme v plné naději naznačili tímto okružním listem; v řád založený na pravdě, vybudovaný podle požadavků spravedlnosti, prohloubený a naplněný opravdovou láskou a konečně uskutečňovaný ve svobodě“ (167). Je třeba pomoci shůry k naplnění tohoto úkolu (168-172). To je velice stručně a zhuštěně obsah encykliky papeže Jana XXIII., encykliky, kterou nejen mladým v diecézi Řím, ale ve všech diecézích světa, svěřil současný papež. A já bych vás na závěr chtěl povzbudit, abyste si ji přečetli a tak, jak můžete, pokusili jste se alespoň něco málo z ní uskutečnit ve svém okolí. Petr Šabaka [pageend28]