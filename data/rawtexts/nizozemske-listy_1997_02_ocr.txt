NIZOZEMSKÉ LISTY OBČASNÍK ČECHŮ A SLOVÁKŮ V HOLANDSKU ROČNÍK ČTVRTÝ ČÍSLO 2 LETNÍ ČÍSLO 1997 [pageend1]o bs ah : 3 Úvodník 4 Nový velvyslanec Slovenska 5 Výzva všem krajanům 6 F. Škroup a Nizozemsko -1. Šedo 7 Spor o Gabčíkovo - F. Vršanský 9 P. Stránský: O státě českém - E. Horová 11 Dyzajn nejen v umění - L. Malínský 13 Malíř Jan Dostál - M. Anděl 14 Zamyšlení nad jedním náhrobkem- E. Horová 15 Pojednání o jedné zajímavé knize - M. Kabela 16 Ve stínu klonování - L. Malínský 17 Rudolf Druhý a Praha - D. Kannegieter 18 Varhaník Jiří Ropek v Holandsku - L. Malinský 19 Holandsko očima varhaníka - J.Ropek 20 Z činnosti Českého centra 22 Ohlas na jednu přednášku - J. Roelands 23 Ohlas nových českých filmů - M. Kabela 24 Jaro Jaroslava Seiferta 25 0 žárlivosti - E. Horová/M. Kabela 28 Víte, že... 29 Dvě povídky - L. van Dijk 31 Buddhové v zahradě Pražského hradu - E. Horová 32 Ještě o dvoujazyčnosti - M. Kabela 33 Noci na operačním sále, část I. - L. Malinský 38 Dvě aktuality 39 Dopisy 40 Luštírna 42 Důležité upozornění předplatitelům 43 Letní mezistrana - L.M. 44 Zadní strana - L. Malinský Vydává Spolek Čechů a Slováků v Nizozemí Postbus 5002, 1800 TA ALKMAAR Bankovní spojení: POSTBANK 6065337 RABOBANK 32 63 62 118 p/а Jupiterstraat 17,1562 WL KROMMENIE NIZOZEMSKÉ LISTY Roční predplatné t db,- Tiskne Scholengemeenschap Haarlem Redakce nezodpovídá za obsah podepsaných článků, zaslané příspěvky nevrací a vyhrazuje si právo tyto případně redakčně zkrátit. Redakční rada: Líba van Dijk (vedoucí), Eva Horová, Mirek Kabela, Ladislav Malinský, Igor Šedo Toto číslo vychází na prahu léta 1997 [pageend2]ÚVODNÍK Milí čtenáři, Možná jste ani neměli čas si minulé číslo Nizozemských Listů pořádně přečíst a už vám do schránky padá číslo nové. Je před dovolenou, začíná se konečně dělat hezky a s tím přichází čas, kdy chce každý alespoň na chvíli vypnout a na nic nemyslet. Abychom vám v tom pomohli, snažili jsme se udělat toto číslo letním, zábavným. Přejeme si, aby se vám hezky užívalo prázdnin a dovolené a abyste nemuseli myslet na žádnou z těch složitostí, které jsme vám tu a tam v minulých číslech našeho občasníku předložili. Přesto si dovolujeme vás (ale jen mírně) zatížit: 19. května se konala v Rezidenci českého velvyslance v Den Haagu Valná hromada Spolku, která, jak již kousek programu uvedený v minulém čísle napovídal, byla zajímavá. Škoda, že přišlo málo lidí. Tímto vám chceme připomenout, že občasník má též funkci "informačníku" co do činnosti Spolku. Jak jsme již několikrát oznámili, nebudeme, vzhledem к vysokým nákladům na poštovné, posílat zvláštní pozvánky na Valné hromady. Na jiné akce samozřejmě ano. O jedné z akcí, kterou připravujeme, se dočtete uvnitř Listů. Přejeme vám hezké prožití prázdnin a dovolené a těšíme se nashledanou, at už formou Listů nebo při osobním setkání někdy ke konci léta. Redakce [pageend3]Predstavuje sa nový veľvyslanec Slovenska Ľubomír Kopaj sa narodil 12. decembra 1955 v Bratislave. Je profesionálnym diplomatom. Študoval medzinárodné vzťahy v Moskve a postgraduálne štúdiá zamerané na európsku integráciu absolvoval na Univerzite v Birminghame. Od roku 1979 pracoval na Federálnom ministerstve zahraničných vecí v Prahe a po rozdelení Českej republiky a Slovenskej republiky pracuje na Ministerstve zahraničných vecí Sloven ska v Bratislave. Prvým jeho zahraničným pôsobiskom bola Dozorná komisia neutrálnych štátov v kórejskom Pchanmundžome (1980-82). Na československom veľvyslanectve v Štokholme pracoval ako tlačový attaché (1983-86). Bol tiež členom československej delegácie na Štok- holmskej konferencii Konferencie o bezpečnosti a spolupráci v Európe. V roku 1990 bol vyslaný ako 1. tajomník na československé veľvyslanectvo do Helsínk. Tu po rozdelení spoluotváral veľvyslanectvo Slovenskej republiky a do júna 1994 ho viedol ako chargé d affaires a.i. Bezprostredne pred menovaním za veľvyslanca Slovenskej republiky v Holandsku zastával funkciu riaditeľa odboru európskej integrácie na ministerstve zahraničných vecí v Bratislave. P. Kopaj je ženatý, má dve dcéry, Zuzanu a Katarínu. Hovorí anglicky, švédsky, rusky, poľsky a nemecky. Aký cieľ ste si pre svoju prácu vytýčili ? • V prvom rade by som chcel nadviazať na prácu mojich predchodcov a ďalej rozvíjať a prehlbovať vzájomné vzťahy medzi Holandskom a Slovenskom. Ak hovorím o vzájomných vzťahoch, mám na mysli všetky ich oblasti - politické, hospodárske, kultúrne, školské a športové vzťahy, ale aj vzťahy tie najdôležitejšie - vzťahy medzi obyčajnými ľuďmi. Ďalej by som chcel svojou mierou prispieť k dobrej informovanosti v Holandsku o Slovensku. Myslím si, že práve tu sú veľké rezervy a zďaleka nie všetci si tu uvedomujú, že Slovensko už nie je biednym príbuzným, ale dynamicky sa rozvíjajúca mladá demokracia. Chcel by som sa tiež naučiť rozumieť holandskému jazyku. Čaká vás asi veľa práce ... • Áno, neprišiel som do Holandska oddychovať. Hneď na druhý deň po tom, ako som odovzdal svoje poverovacie listiny Jej veličenstvu kráľovnej Beatrix, uskutočnila sa pracovná návšteva predsedu vlády Slovenskej republiky V. Mečiara v Holandsku. Sprevádzal som už aj štátneho tajomníka MZV J. Šestáka, otváral seminár o možnostiach podnikania na Slovensku v Tilburgu, navštívil som expozíciu slovenského umenia na výstave KUNST RAI 97, čaká ma celý rad zaujímavých stykových akcií. A čo spolupráca s krajanmi ? • Už som mal to potešenie s niekoľkými krajanmi v Holandsku hovoriť. Bol som veľmi milo prekvapený, s akým priateľstvom ma tu prijali. Využijem každú príležitosť, aby som sa s nimi stretával, radil sa s nimi a sprostredkoval im informácie z ich starej vlasti. Pán veľvyslanec, ďakujeme za rozhovor a prajeme veľa úspechov v Holandsku. Pán veľvyslanec, prečo ste sa rozhodli zastupovať Slovensko práve v Holandsku ? • Nebolo to celkom moje rozhodnutie. Diplomat ide tam, kde ho jeho vlasť práve potrebuje. Jednako som rád, že ma osud zavial práve do krajiny tulipánov. Holandsko je jedným z členov Európskej únie a ja verím, že aj Slovensko sa časom dostane do tejto rodiny demokratických a prosperujúcich krajín. 4; [pageend4]VÝZVA VŠEM KRAJANŮM Vážení krajané a milé krajanky, kdysi jsem někde četla, že si člověk často upraví vzpomínky tak, aby odpovídaly jeho pohledu na sebe a na svět, a aby byly v souladu s jeho ideálním já. Že naše vzpomínky neustále procházejí živým, kreativním procesem, a tím je na pamět malé spolehnutí. Díky neustálým vzpomínáním a hovořením o tom, co bylo, dokáže člověk traumatický materiál z minulosti psychicky zpracovat. Nepříjemné události, které se v minulosti odehrály, se tak stanou neutrální a už více nebolí a neruší. Trochu jako jednou přečtená kniha, která ztratí to své původní vzrušení a napětí, není už tak poutavá, stane se "všední". Spolek Čechů a Slováků by chtěl na toto téma zorganizovat setkání všech krajanů. Přáli bychom si, aby přišlo co nejvíc těch "nejstarších". Chceme vědět, zda by o takové setkání byl zájem. Setkání bychom chtěli uskutečnit přibližně začátkem října t.r. Prosíme Vás, abyste, než se rozjedete na dovolenou, dali vědět na jednu z uvedených adres, zda byste na takovou akci přišli, a jak byste si to setkání představovali: L. van Dijk Rijnstraat 27 1823 EA Alkmaar tel/fax: 072-5128141 Stichting Tsjechen en Slowaken Postbus 5002 1800 TA Alkmaar Dále bychom rádi požádali "mladší" krajany, aby se v případě, že se náš záměr podaří uskutečnit, přihlásili к dovozu a odvozu starších lidí, kteří nemohou sami cestovat. Bude-li o toto setkání zájem, dostanete všichni včas pozvánku s programem. Předem děkuji a těším se na vaši reakci. LÍBA VAN DIJK 5 [pageend5]Frantisek Škroup se narodil 3.6.1801 v Osicích и Pardubic. Studoval v Praze, gymnaziální studia ukončil v Hradci Králové, kde se postupně vlastenecky uvědomoval pod vlivem J.L. Zieglera, J.H. Pospíšila a V.K. Klicpery. V Hradci Králové také prohloubil svou hudební průpravu, řídil pěvecký kroužek a začal komponovat. Po dobu studií práv v Praze se začal věnovat českému ochotnickému divadlu, organizoval první českou operní družinu, jež od vánoc 1823 začala soustavně provozovat ve Stavovském divadle operní představení v češtině (Cherubiniho Vodař, Weberův Čarostřelec, Mozartův Don Juan aj.). Povzbuzen úspěchy vytvořil na libreto J. Krasoslava Chmelenského první českou operu Dráteník. Opera měla premiéru ve Stavovském divadle 2.2.1826 a stala se historickým mezníkem v dějinách české opery. Její realismus v charakteristice postav a situací, prostý děj z maloměstského českého biedermeieru oplývající přirozeným humorem a upřímnou citovostí zaručily Dráteníku životnost až dodnes. Skladatel, který zpíval při premiéře titulní roli, se po jejím úspěchu věnoval zcela divadlu. Stal se 2. kapelníkem Stavovského divadla (1827) a vedl pak jeho operu 20 let jako hlavní dirigent. Vlivy kapelnické činnosti Škroupa se odrážejí i v jeho dalších německých a českých dílech. Po Dráteníkovi následovala řada zpěvoher. Z nich nej důležitější je Fidlovačka, ve které zazněla jedna z nejvýznamnějších symbolických písní českého národa - "Kde domov můj". Hra byla pro svou satirickou tendenci a bojovné zaměření po jediné premiéře vzata z repertoáru a za života obou autorů se již nehrála. Byla obnovena režisérem K.H. Hilarem v roce 1917 v Městském divadle na Královských Vinohradech. Píseň Kde domov můj se šířila mimo divadlo, stala se hymnou národní a posléze součástí státní hymny. Spolu s operou Dráteník zaručila svému tvůrci nesmrtelnost. V roce 1857 byl František Škroup nešetrně ze Stavovského divadla propuštěn a marně hledal v Praze přiměřené postavení. V roce 1860 přijal místo kapelníka v rotterdamském divadle, kde se mu dostalo uznání. V roce 1862, v druhé sezóně svého působení v Rotterdamu, ve věku 61 let, František Škroup umírá. Jeho hrob na hřbitově Rotterdam - Crooswijk je v péči českého státu. Dům, ve kterém skladatel žil, byl v roce 1938 označen pamětní deskou. Za bombardování Rotterdamu v roce 1944 byl zničen náletem, deska se šťastnou náhodou zachovala.. Osobnost Františka Škroupa, jeho život, dílo a zejména působení v Rotterdamu připomene výstava, kterou připravují ve spolupráci s rotterdamským Historickým muzeem velvyslanectví České republiky a České centrum v Nizozemsku, Muzeum české hudby v Praze a české ministerstvo kultury. Výstava se uskuteční v Schielandhuisu, pobočce Historického muzea, v měsících listopad-prosinec 1997. Igor Šedo Kromě osobnosti Jana Amose Komenského je Nizozemské království spojeno také se jménem dalšího z významných Čechů - se jménem hudebního skladatele, autora hudby české národní hymny, Františka Škroupa. Tento předsmetanovský skladatel strávil v Holandsku poslední roky svého života. Od roku 1860 až do své smrti působil jako dirigent rotterdamského divadla "Rotterdamsche Schouwburg". Je pochován na hřbitově v městské části Crooswijk. František Škroup a Nizozemsko 6 [pageend6]Spor medzi SR a Maďarskom o projekt Gabčíkovo- Nagymaros pred Medzinárodným súdnym dvorom V polovici apríla 1997 sa skončila ústna časť konania pred Medzinárodným súdnym dvorom v Haagu v spore o projekt Sústavy vodných diel Gabčíkovo - Nagymaros. Súd vynesie rozsudok na jeseň tohto roku. Odpovie na otázky: 1. či MR mala právo v roku 1989 najprv prerušiť a potom úplne skončiť práce na výstavbe vodného diela Nagymaros; 2. či ČSFR mala právo uviesť do prevádzky vodné dielo Gabčíkovo v náhradnom riešení (tzv. Variant C alebo dočasné riešenie); 3. či MR mala právo jednostranne skončiť Zmluvu medzi ČSFR a MR o výstavbe a prevádzke SVD G/N z roku 1977. Dvor má odpovedať aj na to, aké právne dôsledky pre strany v spore vyplývajú z jeho odpovedí na vyššie uvedené otázky. V rámci písomnej časti konania, obidve strany v rokoch 1993-1997 predložili súdu písomné dôkazy, dokumenty, mapy, vedecké a expertné podklady. Žalobné návrhy 7 P. Vršanský [pageend7]majú niekoľko tisíc strán a všetky písomnosti presahujú váhu niekoľkosto kilogramov. (Spravodlivosť je niekedy ťažká). Osobitosťou sporu je, že po prvý raz v histórii Dvor navštívil predmet sporu - oblasť vodného diela Gabčíkovo (vrátane Variantu C v oblasti Čuňovo a hate v Dunakility) ako aj miesto o 120 km nižšie po prúde Dunaja, kde podľa Zmluvy z roku 1977 mala MR postaviť vodné dielo Nagymaros. SR využila procesné pravidlo MSD a ako sudca ad hoc v pléne súdu zasadá poľský právnik K. Skubiszewski. Stalo sa tak potom, ako za sudcu MSD bol v riadnych voľbách zvolený maďarský právnik G. Herczeg. V odborných kruhoch sa vynesenie rozsudku očakáva s veľkou pozornosťou - ide o prvý „ekologický spor“ a rozhodnutie súdu (ako každé iné) bude znamenať ďalší prínos k rozvoju teórie a praxe medzinárodného zmluvného a ekologického práva, ako aj pravidiel o sukcesii štátov. Slovenská strana je presvedčená o vecnosti svojich právnych a technických argumentov, predovšetkým zdôrazňuje nutnosť dodržiavania základnej stabilizačnej zásady medzinárodných vzťahov- zásady pacta sunt servanda (zmluvy sa dodržiavajú). Maďarská strana zasa vo zvýšenej miere zdôrazňuje všeobecné ekologické aspekty sporu. Bez ohľadu na výsledok, je dôležité, že obidve strany na záver svojho vystúpenia v Haagu pred MSD zdôraznili nutnosť budúcej spolupráce susedov pri využívaní medzinárodnej rieky, ktorá ich spája a nie rozdeľuje. Dôvodom podpísania Zmluvy o výstavbe SVD G/N v 1977 bolo to, že Dunaj bol na slovensko-maďarskom úseku chorý. Obrazne i v skutočnosti. Choroba Dunaja vznikla ešte v stredoveku, v čase keď sa, v záujme rozvoja lacnej vodnej dopravy, začali postupne „usekávať“ pôvodne rozvetvené ramená Dunaja do jedného hlavného plavebného koryta. Dunaj sa začal „zařezávat’“ do hĺbky podložia, na iných úsekoch sa zvyšovala úroveň naplavením a tým aj výskyt povodní (Gabčíkovo). Ekonomické aktivity (úsilie o zvyšovanie hladiny v hlavnom toku, plavba, ťažba štrkov, výstavba priehrad v Nemecku a Rakúsku, a pod.) túto chorobu v nasledujúcich storočiach a desaťročiach iba akcelerovali. Bez zásadného koncepčného riešenia by Dunaj v krátkej budúcnosti mohol spôsobiť neodstrániteľné škody životnému prostrediu i ľuďom žijúcim na jeho brehoch. Katastrofálne povodne na slovenskom území v roku 1956 a najmä v 1965 iba potvrdili nevyhnutnosť zásadného riešenia. Týmto riešením podľa slovenských vodohospodárov a iných expertov (a nielen slovenských) bolo práve SVD G/N. Perspektíva dobudovania vodnej cesty naprieč kontinentom (Dunaj-Mohhan-Rýn) stojí za to, aby sa v budúcnosti tento projekt realizoval s prihliadnutím na najnovšie poznatky a potreby obidvoch strán, i európskej integrácie v širšom zmysle. ô [pageend8]Pavel Stránský: O STÁTĚ ČESKÉM Všichni víme, kdo byl Jan Amos Komenský. Víme, že ztrávil dlouhá poslední léta svého života v Holandsku, víme, že je pohřben v Naardenu. Již méně lidí asi ví, že v Holandsku našla místo posledního odpočinku jiná důležitá osobnost českého kulturního života: František Skroup, autor nápěvu české hymny, je pochován v Rotterdamu. Pravděpodobně ještě méně známé je jméno dalšího slavného exulanta: Pavel Stránský. Alespoň já se musím přiznat, že jsem je vůbec neznala, až do chvíle, kdy jsem dostala dárečkem rozkošnou kolibří knížečku s výše uvedeným titulem. Vydala ji Lyra Pragensis v roce 1985, z latinského originálu přeložil Bohumil Ryba. Protože i tento člověk zanechal své stopy v Nizozemsku, myslím si, že vás může zajímat jeho osud i dílo. Tak tedy: kdo byl Pavel Stránský? Narodil se v roce 1583 v Zápech, obci nedaleko Brandýsa nad Labem. Jeho otec byl sedlák, který měl usedlost v blízké osadě Stránka, jejíž jméno si syn Pavel připsal. Studoval na Karlově univerzitě. Od roku 1609 žil v Litoměřicích, kde zastával funkci radního i úřad městského písaře. Nelíbilo se mu pronikání německého živlu a jako varování svému národu napsal v roce 1618 obranu jazyka českého pod názvem: "Proti hostinským, v Čechách do kostelův se tlačícím, jazykům na nedbalého Čecha učiněný okrik ". V pobělohorské době se Stránský osvědčil jako statečný odpůrce rekatolizace. V roce 1627 byl nucen odejít do exilu. Žil nejprve v Pirně, pak ve Freiberku, odkud odešel přes Holandsko do polské Toruně. Tam učil deset let na luteránském gymnáziu. Pro českou literaturu je velmi významné jeho vynikající encyklopedické dílo O státě českém. Bylo napsáno latinsky, aby bylo srozumitelné pro celou Evropu, a vyšlo poprvé v Leydenu ve slavném nakladatelství španělských bratří Elzevírů, kteří v roce 1625 založili encyklopedii zahrnující postupně všechny evropské státy. První vydání neslo název Respublica Bohemiae. Při dalších vydáních, v roce 1643 opět v Leydenu, v roce 1713 v Amsterodamu a v roce 1719 ve Frankfurtu nad Mohanem se už jmenovalo Respublica Bojema. Spis obsahuje dvacet kapitol, ve kterých autor popisuje polohu a přírodní bohatství země, rozebírá státní útvar českého království a vystihuje českou povahu a mravy obyvatel. Vypráví o panovnících, českém vojsku, i o sněmech a úřadech. Jeho postřehy jsou mnohdy i dnes velmi aktuální. Uvádím několik krátkých citátů: EVA HOROVÁ Z popisu krajiny, rostlin a zvěře: "Zmíniti bych se mohl obšírněji i o oné přednosti české země, že je proti jiným krajinám o mnoho bezpečnější před jedovatými zvířaty a dravými šelmami, od nichž je značně vyčištěna. Medvědů, vlků a divokých dravců toho druhu není v ní nijak mnoho, hadi a štíři jsou vzácní, zlých saní není vůbec. O státoprávním postavení: Spletitá zajisté a nesnadná je ona otázka, zda Čechy jsou či nejsou připoutány k německé říši a jí podrobeny nějakými tak řečenými manskými zákony. (...) Vždyt Čechové si přejí, aby byli raději řáděni na kterémkoli místě mezi národy svéprávné, nežli na prvním místě mezi ochotné služebníky, vázané sebe skvělejší služebností. O řeči: Poněvadž je uhlazená, bohatá, líbezná, velebná a dostatečně vhodná, aby jí byla jakákoli látka vykládána, věnovali naši předkové péči tomu, aby byla ozdobována, tříbena, a šířena k potomstvu, ba učinili i zákonná opatření, aby nebyla zanedbávána. Jako však oni pečlivě toho dbali, aby se vzdělávala a uchovávala v původní čistotě, tak náš zrůdný věk vede si nestoudně jejím hyžděním, poskvrňováním, zlehčováním a odsuzováním k věčnému zapomenutí. Jako totiž téměř všichni nepokládají za chybné ani za nečestné porůznu se dopouštěli v mateřském jazyku směšných kazimluvů, tak bláhové mají za čestné a slavnostní obraceti se k českému lidu přívalem cizomluvů. 9 [pageend9]O našich mravech: Nás národ má své tíživé vady i vynikající přednosti. (...) Z dějepisců vytýkal Čechům skoro každý jiné vady. Nikterak nelze zatajiti, že starý náš satirik Nithard našel by toho na nás k pokárání, ne-li více, alespoň právě tak mnoho, jak mnoho toho k pochvale nalezl právník a básník Ital Jeroným Balbus. (...) Jako totiž neměl nepravdu básník, který děl 4^0 it J/AÍAíOv%LA í/? . Vladimír Jiránek, z knížky Všichni jame demokrati (Československý spisovatel 1992) ...jsou Čechové smlouvám svým věrni ■ a hrozný jsou Čechové kmen, jímž zhrdnouti nelze, tak nebyl nevtipný onen malíř, který namalovav z každého národa muže a ženu v národním kroji, zobrazil prý jediného Čecha nahého se štůčkou sukna и nohou a řekl, že mu tak ponechává volnost, aby se mohl podle svého zdání a vůle šatiti, když si tak libuje ve stále změně ústroje, nebo onen posuzovatel, který na nás mířil svými veršíky: S opicemi stejné mravy mají líté české davy: po novinkách vždy se honí, starý kroj jim málo voní. Mám-h říci, co sám soudím, chtěl bych tvrditi, že Čech po většině s obdivem následuje všecko cizí, kdežto, co doma po vlasti vzniká, posuzuje povýšeně a pohrdlivě, touží míti co nejvíce druhů v neštěstí i ve štěstí, nesnáší přísnější kázeň a obzvláště porobu, pocit křivdy těžko odkládá z mysli, v soukromí i na veřejnosti milu]e lesk, při veselé náladě je povolný, při žalu popudlivý, při hladu nezpívá, jako Němec, ani netančí, jako Francouz, nýbrž se rozhořčuje, nemá nedostatek důvtipu a soudnosti jako spíše trpělivosti, k nepřátelství se stejně pomalu odhodlává jako je pomalu odkládá ... Tak co myslíte, měl exulant Stránský v sedmnáctém století pravdu? 10 [pageend10]LADISLAV MALÍNSKÝ DYZAJN NEJEN V UMĚNÍ Nejdříve se musím vypořádat s pravopisem: Design - dezajn - dyzajn. Vzal jsem na poradu nová Pravidla, ale hledané slovo jsem tam nenašel, pouze stranou slovo dyzajnér, od něhož jsem si odvodil slovo dyzajn. I když takto napsané nevypadá hezky, zůstal jsem u něho, neb se nejlíp skloňuje. To na vysvětlenou a trochu i na omluvu. Dyzajn značí jakýsi vpád umění do předmětů denní potřeby, proč by třeba žehlička musela být neforemná a oku neladící, když za stejné peníze může svou estetickou formou oku lahodit. A stejně je tomu i u ostatních předmětů denní potřeby. I vrták může oku lahodit, ba i struhadlo nebo šroubovák, podmínkou ovšem zůstává, že tyto předměty musí být i funkčně dokonalé, tedy musí vrtat, strouhat, šroubovat, a musí padnout do ruky. A zde mám к dyzajnu své výhrady. Již někdo přede mnou řekl, že by navrhovatelé a výrobci nových tvarů měli povinně své produkty nějaký čas sami používat a podle počtu puchýřů a kleteb tyto produkty opravovat, dříve než nám je vydají na obdiv a do denní potřeby. Prostě dyzajn nesmí být na úkor funkční dokonalosti předmětu, v čemž bývá právě ta potíž. Vezměme třeba předmět nejčastěji do ruky braný, jídelní příbor, který se dyzajnéři s obdivuhodnou vášní pokoušejí opravit. Výsledkem bývá esteticky ladná ocelová souprava, jejímž jediným nedostatkem je, že se s ní nedá jíst. Rukojeti příboru jsou tvaru a síly kulaté tužky a opačné konce jsou novátorsky upraveny. Lopata lžíce už není klasicky vejčitá, jako byla posledních ticíc let, ale kulatá a mělká, vidlička má na konci jen krátké zuby, a ostří nožů jsou proti rukojeti pod různým úhlem zalomena, tak trochu jako se kreslí blesk. V kazetě nebo ve vitríně, ba někdy i na prostřeném stole, působí takový příbor zajímavě, často i hezky, ba i esteticky. Na pohled. Cítím se ale nesvůj, když mi polévka odkapává zpět do talíře nebo na oblek, vidlička se mi pod tíhou jen vratce nabodnutého sousta převažuje a protáčí do opačné polohy než ji očekávám v ústech, a zalomený nůž mi ukrajuje o kus dál než si přeji. Tyto vady je nutno korigovat prsty a je pak nutno jíst nejen opatrně, ale i rychle, než se do prstů dostaví křeč. Bycikl se čtvercovými "koly" by byl jistě zajímavý, možná i ladnější, ale svezte se na něm. Ohřejte se u esteticky dokonalého krbu, není-li napojen na komín. Zůstanu ale u svého řemesla, neb i do toho se vloupali dyzajnéři. My v tak zvaném operativním sektoru jsme na nástroje odkázáni, bez nich bychom byli 11 [pageend11]naprosto nemohoucí. V každé nemocnici jsou okolo nás tisíce různých nástrojů, jen к operaci kýly nebo slepého střeva je připraveno к ruce přes padesát nástrojů a další jsou v rezervě. Tyto nástroje, jako všechny věci a v každém oboru, mají své vlastnosti, svůj charakter a svoje rozmary. Většina z nich jsou nástroje běžné, poslušné, dobře padnou do ruky, provedou svůj úkon a po odložení na ně zapomeneme. Víme, že jsou, ale nad jejich tvarem a konstrukcí nepřemýšlíme. Dokud nepřijde na scénu dyzajnér, aby něco na nástroji "esteticky" vylepšil. Třeba takový jehelec, což je takový nástroj podobný štíhlým kleštím, do něhož upínáme, výstižněji řečeno zacvakáváme, naše obloukovité šicí jehly. Před zásahem dyzajnéra seděl v ruce pevně a samozřejmě, po řadu let, ba generací. Najednou dostanete do ruky jehelec nový, který vás upoutá svou krásou, je ladný, má pozlacené špičky a září svým vysokým leskem. Ale protáčí se v ruce, klouže. Teprve nyní si uvědomíte, že staré jehelce měly vroubkované rukojeti, aby neklouzaly v ruce. Tyto vrypy dyzajnér odstranil. Asi jako kdyby vám vyhladil vzorek pneumatik a poslal vás s autem na ledovatý uježděný sníh, nebo kdybyste chtěli otočit kulatý kohoutek u dřezu namydlenou rukou. Ještě více se nám mstili dyzajnéři velkých nástrojů, dlát, kladiv, vrtaček, které normální člověk nakupuje v železářství o jednu desetinnou tečku levněji. Celokovové dláto a celokovové kladivo, jichž rukojeti jsou vyhlazeny na vysoký lesk a jejich funkční místa polokulovité zaoblena (u kladiv), si lze těžko představit v harmonické činnosti. Opak je pravdou, a s tímto opakem, vyvedeným v leštěném niklu nebo chrómu, jsme bojovali desítky let a někde bojujeme dosud. Zvláštním sektorem jsou vrtačky. Žádný řemeslník si nedovede představit elektrickou vrtačku jinak než ve tvaru pistole. Snad ani netuší, že by mohla vypadat jinak. Pro nás vymysleli, a po desítky let nutili s ním pracovat, takovéto monstrum: Plechový naleštěný válec průměru osm ař deset centimetrů (do něho se zasunoval elekromotor slabého příkonu), z jehož jednoho konce pramenila šňůra a z druhého trčelo sklíčidlo, do něhož se upínal drát, vrták, nebo dokonce fréza. Zkuste s tímto výtvorem vrtat nebo obrábět kost pod různými úhly, někdy v těžko přístupné hloubce, v gumových rukavicích kluzkých tělní tekutinou, jako by byly namydleny. A vrtat či obrábět přesně, neb špatně opracovanou kost nelze zahodit a vzít ze zásobníku novou. Každý řemeslník by s tím praštil a šel, jak se říká od válu, my jsme tu možnost neměli, jiné nástroje se pro nás nevyráběly. Teprve v poslední době nám pomohli technici, inženýři a odborní nástrojári tuto situaci vylepšit, ale v menších či odlehlých špitálech nejsou tyto problémy plně odstraněny dosud. 12, [pageend12]V Africe byla situace radostnější, což asi zní trochu paradoxně. Chybějící nástroje pro kostní chirurgii, kleště, šroubováky, dláta, pilníky, kladiva a jim podobné jsem dokupoval levně, většinou z vlastní kapsy, v místním železářství, a výše popsané problémy zmizely. Vrtačku jsem měl vlastní ze své dílny, měla samozřejmě tvar pistole, příkon 300 wattů, značky Black and Decker. Ušili jsme na ni plátěné punčošky, které bylo možno sterilizovat a pak navléknout na tělo a spoušť vrtačky, čímž bylo všem nutným požadavkům učiněno zadost. Asi ve druhém či třetím roce mého působení dostala konečně nemocnice žádanou lékařskou vrtačku. Krásný dyzajn v úhledné kazetě, lesklá, samozřejmě válcového tvaru, britského původu, příkon neznámý. Vrčela líbezně, ale pouze naprázdno. Když se větším vrtákem nebo frézou zanořila do kosti, zastavila se, na to její štíhlá krása nestačila. Zůstala tedy v kazetě a Black and Decker pracoval dál. Napracoval se dost. Jsou ovšem také nástroje , které přirostou к srdci. Jsou v domácnosti stejně jako v každé dílně. Jsou takové i na každém operačním sále, hodně pamatují a mají své vžité, velmi nekomerční názvy, jako třeba šťouráček, rafáček, chňapáček či větší chňapadlo. Jsou to nejvhodnější nástroje к zaštipování, oddělování, zkoumání, odlupování, preparování, pátrání, zachycování, uvolňování - prostě ke všemu. Není jich už mnoho, jsou všemi střeženy jako oko v hlavě a hýčkány. Jako v topůrkách seker a kladiv sochařů i řemeslníků jsou jistě léty vytlačeny důlky od jejich prstů, je v kovových dílech těchto nástrojů vstřebána zručnost těch, kteří nástroj vodili v létech minulých. Jsou to naši kovoví přátelé, neradi se s nimi loučíme a přesto, nebo možná právě proto, pomalu mizí z pracovišť. Jeden takový šťouráček jel se mnou do Afriky. Ještě ho mám schovaný. IN MEMORIAM: Malíř JAN DOSTÁL 7.5.1921 Litomyšl - 22.4.1996 Arnhem V letech 1941 - 44 studoval Dostál na Uměleckoprůmyslové škole práci se sklem a monumentální malbu a po válce pak od roku 1945 do 1949 na Akademii výtvarných umění v Praze. Jeho oblíbeným oborem byla grafika a především portrét, jeho učitelé prof. Vratislav Nechleba a V. Pukl. Stopy jeho činnosti kromě ve vlasti nalézáme ve Francii a především v Holandsku, které se stalo jeho druhým domovem a kde i zemřel. Ve svém mládí se zabýval myšlenkou vstoupit do františkánského kláštera, ale napřed chtěl vystudovat Akademii. V roce 49, kdy studium dokončil, byla již většina klášterů zavřena, takže od svého úmyslu byl nucen upustit. Přesto ale ve své tvorbě zůstal věren duchovní oblasti a hluboká víra usměrňovala jeho celoživotní dílo a symbol se stal jedním z hlavních vyjadřovacích prostředků. Nikdy nebyl přítelem protestů, karikatur a šklebů, které se někdy i násilím snažily vniknout do současného umění. Existuje-li dosud církevní umění, pak Jan Dostál byl jeho nositelem. Svědčí o tom též návrhářské práce knižních obalů к publikacím Křesťanské akademie v Římě. Na osobnost malíře Jana Dostála nás upozornil jeho dlouholetý přítel Dr. Miloslav Anděl 13 [pageend13]ZAMYŠLENÍ NAD JEDNÍM NÁHROBKEM EVA HOROVÁ Můj muž a já rádi navštěvujeme hřbitovy. Mnozí naši přátelé to považují za poněkud morbidní trávení volného času. Většinou marně se jim snažíme vysvětlit, co nás na ta místa vábí. Ti, kteří tuto zálibu s námi sdílí, mohou potvrdit, že procházka po místním hřbitově často poví o historii a atmosféře navštíveného města, vesnice nebo dokonce i celé země víc, než ten nejlepší turistický průvodce. Takže proto se i při návštěvě Prahy a zastavení u našich rodinných hrobů couráme po Olšanských hřbitovech. Posledně jsme si dali za úkol vypátrat nejstarší náhrobek, ten je ze sedmnáctého století (pokud se nemýlím) a představuje dvě vedle sebe ležící holčičky s ujetýma nožičkama. Legenda praví, že se sestřičky dostaly pod kola projíždějícího valníku. Náhrobek jsme našli, a u něj starého pána, který po hřbitově prováděl dva mladé muže. Ukázalo se, že starý pán je členem spolku, který se snaží z pokladů Olšanských hřbitovů zachránit co se dá. Ti dva mladíci patřili buď к univerzitě nebo některému sdělovacímu prostředku nebo nějaké organizaci a zabývali se fotografováním a popisováním historicky cenných náhrobků, nápisů, uměleckých děl a podobně. Chvíli jsme si povídali, kolem běhala veverka, slunce svítilo, vzduch voněl a bylo božské ticho. Kde něco takového najdete v blázinci, kterým je každé velké velké město, Prahu nevyjímaje? Vidíte, to je taky jeden z důvodů, proč se nám na hřbitovech líbí! Při tom povídání jsme se dostali i na téma česko-německých vztahů dříve a dnes. Přímým důvodem к tomu tématu byl nápis na jedné hrobce, který jsme s mužem chviličku předtím objevili: Velmi nás překvapilo, jak relativně krátký čas uplynul od roku 1861 - pouhých 130 a něco let. Když jsem si uvědomila, že moje prababička, která se velkou měrou podílela i na mé výchově (zemřela v roce 1961), se narodila v roce 1865, tedy v době, kdy "řeč česká z úst tak plynně nešla", bylo mi jasné, že se za tu dobu muselo stát několik malých zázraků. Páni radní asi poslechli nabádání svého primátora, obrozenci se postarali o postavení Národního divadla a další jedinci "zviditelňovali" Čechy a Moravany ve světě. V podstatě to všechno musela stihnout jedna generace, protože jinak by nebylo možné, aby v roce 1918 mohlo vzniknout Československo, pouhých 57 let po památné řeči pana Pštrossa. Napadá mě, zda ty další generace poněkud neusnuly na vavřínech, a jestli ano, zda ten fakt nepřispěl к Mnichovu, к únoru 1948 a dalším politováníhodným událostem. Museli jsme také myslet na to, jaké to asi bylo, když bylo všechno vlastně "dvojjazyčné". Uvažujeme-li trošku černo-bíle, byl asi tehdy téměř všechen lid český a moravský více méně dvojjazyčný. Co nám z toho zbylo? Hezké české výrazy jako kredenc, šuple, lajntuch, šnuptychí, jít na špacír atd. A i ty asi vymírají, a jsou nahrazovány manažementen, skejtbórdy, šou, a tak. Až bude náš vnuk za padesát let chodit po Olšanech (jestli ještě budou), co si tam asi přečte? A co si bude myslet o nás? Tak takové myšlénky se honí jednomu hlavou, když se prochází po hřbitově. Fran tišek Pštross 1861 1863 První český primátor hí. města Prahy Neohrožený bojovník za práva českého národa Z jeho projevu na první schůzi Měst, zastupitelstva 6. července 1861 Od nás, pánové, to bude záviseti, jak daleko my také naší mateřské řeči české dalšího průchodu zaopatříme ... Slovo české zde má nyní tu samou vážnost jako je vždy výhradně mívalo slovo německé. Račte, pánové, dle libosti v debatách a návrzích řeč českou použiti a neostýchati se snad z té příčiny, že řeč česká tak plynně z úst nejde jako řeč německá. Není to vina naše, jest to vina okolností, v kterých isme živi... 14 [pageend14]POJEDNÁNÍ O JEDNÉ ZAJÍMAVÉ KNIZE Francouzka Sylvie Germain se nechala inspirovat Prahou. Hlavní osoba v knize je Prokop Poupa; před rokem 1968 profesor literatury na univerzitě v Praze, potom zametač ulic. Je osamocen, a to i ve svém soukromém životě. Byl dvakrát ženat a tím, že se jeho manželství skončila, ztratil i pravidelný kontakt se svými dětmi. Jeho první žena odjela s jejich desetiletým synkem Olbramem do Anglie, s dcerou Olinkou (16) se vidí jen občas. Zůstaly mu jen vzpomínky a pocit, že vše je dočasné, relativní. A samota. Po roce 1989 je jako většina jeho kolegů rehabilitován a je mu nabídnuta vysoká funkce. Nabídku zamítá a stává se redaktorem literárního časopisu. Ale vše je jiné, slova dostala jinou příchuť a význam. V Prokopově okolí žije několik, většinou také osamocených, osob. Tyto postavy poskytují Prokopově příběhu jakýsi pomyslný rámec. Setkáváme se se starým panem Slavíkem a s jeho psem, díky jemuž se pan Slavík naučil pozorně vnímat svět kolem sebe. On a další takové postavičky, jako jsou stále se hádající manželé Slunéčkoví, Velká Bábi - milovnice a znalkyně ptáků, později senátorka, mlčenlivý saxofonista Viktor Turek, herec Alis Pípal, Radka Nebeská a její tiskárnička na půdě, tvoří určité pozadí, to kterého se promítá neustálý tok Prokopových citových úvah. Dalo by se říci, že se ani nejedná o román. Není zde žádný ústřední děj a i příběhy vedlejších osob nejsou podstatné. Nejdůležitější jsou citové zážitky Prokopa a jeho malá denní rozjímání a jeho fantazie. Je to však tak citlivě popsáno, s tak výtečnou slovesnou dovedností, že to kompenzuje jakýkoliv zajímavý děj. Je málo románů, kde se vlastně nic neděje a které přesto až do konce zaujmou, tak jako tato kniha. Nemá proto smysl se zde dlouze zabývat jejím obsahem. Také je těžké přiblížit čtenáři poetický styl, kterým je román napsán. Chci se zde aspoň krátce pokusit ten styl vylíčit podáním krátkých příkladů, které se mne zvláště dotkly. Jednou z takových scén je popis rozloučení se synkem Olbramem: S Prokopem a dcerkou Olinkou byl na procházce, pak zasedli v restauraci к večeři. Olbram chce dát sestře a otci něco na rozloučenou, z čeho by se mohli trvale těšit. Olinka dostane od něj právě po nebi plující obláček a Prokop to nejkrásnější: vycházející měsíc. Germain tak krátce, ale výstižně vyjadřuje citové rozpoložení dítěte v tu chvíli. Pocit dítěte, které nic velkého nevlastní, ale chce dárkem vyjádřit svou nesmírnou lásku. "Jejich život se točí kolem absolutní lásky. Kdo je v tom zradí, vezme jim jejich svět .." "Prokop dárek přijal. Bláznivé kotrmelce času, které tak bolestně prožíval v posledních týdnech, tím skončily. Čas našel zase svůj klid, dnešek došel к přestávce.." (str.57-58). Jedno z nejdojemnějších míst je Prokopovo vyprávění synovi před usnutím (str.42-51). Snoubenec přijíždí vlakem na návštěvu к rodičům své dívky, aby se jim představil. Přinese sebou nevšední zavazadla: velký dřevěný kufr, malý kožený kufřík a kulatou krabici, jako na klobouky. К překvapení všech je malý kufřík naplněn všelijakými hlasy, které posluchají jen toho mladíka, a velkém dřevěném kufru je celé město, ve kterém se rychle střídají jak roční období, tak i obraz města. Chlapec vzal dívku za ruku a letěli nad městem, nad Prahou, jak se na zamilované sluší. "Prokop umlkl. Olbram, který se natáhl napříč přes postel, usnul. Jeho dech podtrhl rovnou tenkou linkou ticho v místnosti. Prokop se na něj, spícího, dlouho díval. Pak se položil oblečen, se skrčenými koleny, к jeho nohám, položil si hlavu к jeho kolenům, obejmul jeho kotníky a usnul. Synkova chodidla se lehce opírala o jeho hruď. Celou noc bylo slyšet v jeho srdci dětské kroky." Doporučuji pro labužníky krásné literatury. {Původní titul ve francouzštině: Immensités. Vydalo v roce 1994 nakladatelství Editions Gallimard a holandský překlad minulý rok Uitgeverij Wereldbibliotheek Amsterdam). Sylvie Germain: DE WOESTUN VAN DE UEFDE (Poušťlásky) MIREK KABELA 15 [pageend15]To už tak někdy bývá, že ve stínu senzace zůstane jiná událost, byť užitečná, téměř nepovšimnuta v pozadí. Začátkem tohoto roku vzrušila celý svět zpráva o úspěšném klonování ovečky Nelly, což se podařilo vědcům ze skotského Roslin Institute (dr.lan Vilmut). Události se zmocnil krom odborného tisku především tisk neodborný a všichni se po svém snažili rozebírat nejen možnosti, ale především následky a nebezpečí zneužití klonování. Ba i politikové a představitelé států se vyjadřovali s rychlostí jim nezvyklou a radikálností nebývalou. Při tom klonování samo není nic nového a jeho možnost vzrušila svět již téměř před padesáti léty. Komentovat názory a události tohoto půlstoletí by bylo krajně zajímavé, ale zabralo by celé číslo NL, což si dovolit nemůžeme. Téměř současně proběhla tiskem téměř nepovšimnuta jiná zpráva, shodou okolností rovněž ze Skotska, tentokrát z Ústavu pro výzkum rakoviny v univerzitním městě Glasgow (dr.Nicol Keith). Jestliže úspěchy v boji proti rakovině dosud neodpovídají vynaloženému úsilí, pak je to nutno přičíst především skutečnosti, že víme zoufale málo o příčinách jejího vzniku a jediné troubení na poplach se soustřeďuje proti kuřákům. Naproti tomu pánové z ústavu v Glasgow objevili velmi důležitý základní kámen к poznání příčiny vzniku rakovinného bujení, což by nedozírně ovlivnilo vývoj léčebných method. Vysvětlit mnohaleté úsilí v několika řádcích je nemožné, ale alespoň náznak. Jak známo podstata nádorového bujení je v překotném růstu buněk některého orgánového úseku v těle. V (lidském) těle existuje enzym zvaný te/omeráza, který, velmi zjednodušeně řečeno, je katalyzátorem buněčného růstu. Růst sám je řízen složitými kontrolními mechanizmy, které rozhodují, kdy se buňky mají přestat dělit, aby byla zachována nutná harmonie. Enzym telomeráza je aktivní u dosud nenarozených dětí, které v té době potřebují velmi rychlý růst, _a_jeho aktivita spočívá především v tom, že potlačuje ony kontrolní (brzdící) , mechanizmy. U dospělých jedinců je ovšem potlačování kontrolních funkcí nežádoucí, ba dokonce krajně nebezpečné. Vědci z Glasgow objevili, že geneticky změněné rakovinné buňky aktivují zmíněný enzym, který opět potlačuje ony nutné růst brzdící mechanizmy, což má za následek (nekonečný) překotný (a tím i zhoubný) růst, projevující se jako (zhoubný) nádor. Vědci z Glasgow objevili též způsob jak identifikovat ty buňky, které enzym aktivují, a zjistili též, že gen ovládající tvorbu enzymu je umístěn v chromozomu 3, což je právě gen, který při onemocnění rakovinou je geneticky poškozen. Co z toho plyne v budoucnosti, řečeno jednou větou. Stačí identifikovat rakovinné buňky a v nich zamezit tvorbu enzymu telomerázy. což buňky zahubí. Mluvčí skupiny dr.Keith odhaduje dobu potřebnou к úspěšné realizaci minulé věty na dva až tři roky. Přejme sobě i budoucím, aby měl pravdu. (MUDr) L. MALÍNSKÝ v březnu 97 16 VE STÍNU KLONOVÁNÍ [pageend16]RUDOLF DRUHÝ A PRAHA DAGMAR KANNEGIETER Ve dnech 30.května - 7.září 1997 se bude konat v Praze výstava "RUDOLF II. A PRAHA", jejímiž pořadateli budou - Kancelář prezidenta republiky, Správa Pražského hradu, Ministerstvo kultury České republiky a Hlavní město Praha. Poprvé nad projektem převzala záštitu vedle prezidenta Václava Havla také Rada Evropy. Tato výstava předvede celé spektrum žánrů, jimž byla na Rudolfově dvoře věnována pozornost. Poprvé od doby Rudolfa II. (císařem a českým králem 1576 -1611, životní data: 1552 -1612) bude v Praze soustředěna "jeho kolekce", jejíž osudy jsou spojeny nejen se švédským drancováním během třicetileté války, ale též nechvalně známými dražbami za Josefa II., který Rudolfovu sbírku považoval (v duchu osvíceneckého myšlení) za zbytečnou. Exponáty budou pocházet od 285 domácích i zahraničních institucí a soukromých osob. Potvrzený počet exponátů činí 1700 exeplářů. Umělecká díla a archivní doklady budou zapůjčeny z USA, Stockholmu, Budapešti, Vídně, Madridu a mnoha dalších metropolí, kam se řízením osudu většina děl dostala. Poprvé budou díla rudolfínských mistrů představena v dobové architektuře. Rudolf II. bude představen jako "osvícený" sběratel, který upřednostňoval kromě uznaných klasiků především umělce (např. Adrian de Vries, rodák z Haagu, který byl Rudolfem II. jmenován dvorním sochařem, anebo nizozemští krajináři Pieter Stevens a Roelandt Savery či nizozemský zlatník Jan Vermeyen, autor osobní koruny Rudolfa II. z r. 1602) ve své době velmi moderní a jimž ze svého mecenátu umožnil existovat v Praze a spoluvytvářet uměleckou enklávu. Výstava bude mít dva tematické okruhy - Císařský dvůr a Rezidenční město jako kulturní a duchovní centrum střední Evropy. V rámci výstavy budou využity všechny prostory Pražského hradu: 1. Obrazárna Pražského hradu Ústřední expozice děl volného umění - obrazů, plastik, kreseb a grafických listů uměleckých osobností spjatých s císařským dvorem. 2. Císařská konírna Umělecká řemesla a díla volného umění, která s jednotlivými druhy řemesel souvisejí. 3. Letohrádek královny Anny Rudolfínská věda, přírodní sbírky, hudební kultury, díla volného umění s uvedenými obory související. 4. Míčovna v královské zahradě Historie, genealogie, dvorská kultura. Stavební vývoj Pražského hradu prezentovaný stavební dokumentací, architektonickými fragmenty a modely. Restaurované funerálie z Collinova mauzolea. 5. Valdštejnská jízdárna a konírna Valdštejnského paláce Městská expozice - prezentace života šlechty, měšťanstva, církve, židovské komunity, organizace a činnost cechů, působení univerzity. Život ve městě a jeho vztah к císařskému dvoru. 17 [pageend17]VARHANÍK OD SVATÉHO JAKUBA, JIŘÍ ROPEK, V HOLANDSKU Pro starší generaci a i pro většinu tzv. střední generace je Jiří Ropek (1922) nerozlučně spojen s pražským kostelem svátého Jakuba, kde měl nespočetné množství varhanních koncertů. Ti, kdo ho znali, nebo alespoň někoho z jeho rodiny, měli to štěstí, že byli pravidelně a hlavně včas informováni, kdy Ropek u Jakuba "trénuje", a mohli přijít poslouchat. Díky tenisovým známostem jsem byl jedním z nich. Jak už to bývalo (nejen) u umělců, kteří neodpovídali žádanému kádrovému profilu totality, neměl ani Ropek na růžích ustláno a jeho jméno mělo větší zvuk v zahraničí než doma. Pokud sám nemohl koncertovat venku, získal úctu světa jako skladatel hudby pro varhany a jeho partitury kolovaly po celém světě a kolují dodnes. Na prvního máje (v Holandsku pracovní den) jsem dostal od jeho pražské rodiny dopis, že "náš Jirka, ten varhaník" je v Holandsku a telefonní číslo, kde je к zastižení. Hned druhý den jsem se dovolal a dověděl se ke svému překvapení, že téhož dne večer bude v kostele v Katwijku slavnostní koncert české varhanní tvorby a oficielní předání prvých CD desek s touto tématikou. Desku nahrál holandský varhanní virtuos Jan van Windgerden právě v onom kostele, který se chlubí snad největšími varhanami v Holandsku, na kterých jako host hrával i Ropek. Na CD je i jeho skladba, stejně jako i na pořadu onoho slavnostního koncertu. Pochopitelně prvním obdarovaným bude Jiří Ropek, druhá deska bude předána zástupkyni českého Kulturního centra dr.Stavinohové. Kostel v Katwijku je znám svými pravidelnými varhanními koncerty, je prostorný (pro cca 3.000 lidí) a v jeho útrobách se i několik set návštěvníků zdá jako malá účast. Celá slavnost měla velmi oficielní ráz, projevy byly trojjazyčné, večer byl obětavě a perfektně připraven, pořadatelé si dokonce objednali к svým projevům českou tlumočnici. Bohužel české účastníky bylo možno spočítat na prstech jedné ruky, ač ráz koncertu by si zasloužil více české pozornosti. Myslím, že i pořadatelé byli trochu touto neúčastí Čechů zaskočeni a těžko jim bylo vysvětlovat, že téměř nikdo z Čechů o koncertu nevěděl. Hodnotit koncert po stránce hudební mi nepřísluší, ale se zájmem jsem si potom prohlédl varhanní strojovnu, která pohání přes pět tisíc píšťal a připadal jsem si jako v kokpitu velkého letadla. Podle informace stavitele varhan na nich pracovalo deset lidí po plné tři roky, čemuž rád věřím. Při pohostinném posezení po koncertě jsem dr.Jiřího Ropka (doktorát mu byl po osvobození dodatečně vrácen) požádal o článek pro naše Listy a dodrží-li slib, snad stihne i toto číslo. L. MALÍNSKÝ, 3. května 97 10 [pageend18]Pokud se pamatuji, tak mé první setkání s Holandskem se odehrálo na poli literárním, a to značně obskurním. Jakožto dítko hypersensitivní s jistými dekadentními tendencemi, od pěti let vedené domácím prostředím к hudbě, hře na klavír a se sklony kompozičními (což mi zůstalo jako profese dodnes, pouze ten klavír jsem vyměnil za varhany) jsem tíhl i к literatuře onoho obskurního až hororového typu. Jeden ze silných literárních vlivů na utváření mé mladé psýché měl Edgar Allan Poe (bohužel tento sklon po mně zdědila má dcera, čemuž rád nejsem). Zhltal jsem snad všechny jeho povídky a nejméně ve dvou lze narazit na Holandsko, či něco, co on za Holandsko vydával. Jedna (Bezpříkladná dobrodružství jistého Hanse Pfaala) začíná "Podle posledních zpráv z Rotterdamu je toto město ve velkém filosofickém vzrušení ...". V jiné short story (tuším Ďábel ve zvonici) se jedná o holandské městečko, jehož obyvatelé neustále sledují čas na svých hodinkách a bedlivě jej srovnávají ku svému uspokojení s věžními hodinami. Hodinkami jsou opatřena i malá domácí prasátka. Nemohu se ubránit dojmu, že pro spisovatele bylo (nejen) Holandsko terčem jakési blahovolné ironie a sarkasmu. Takovéto fantasmagorie ovlivnily trvale můj pohled na zemi holandskou. Už jen to "Rotterdam" a "Amsterdam" s oním chrčivým eR mělo, a stále má, pro mne zvláštní kouzlo s nádechem jakési pohádkové snovosti. Pak konečně přišla realita. Jakožto cestující koncertní varhaník jsem nemohl Holandsko, Mekku varhaníků, pominout. Na začátku let šedesátých mně bylo československými úřady povoleno (!) hrát i na západě. Ekonomie zvítězila nad ideologií, neb jsem vozil domů a odevzdával valuty, jinak jako antistraník a již předem podezřelý kostelní varhaník jsem byl na černé listině.V Rotterdamu jsem našel agenturu, která mně pak téměř každý rok vyjednala koncertní turné v městech s proslulými varhanami, ať již historickými či soudobými. Pravidelně jsem hrával v rotterdamském Laurenskerk, v Oude Kerk v Amsterdamu, dále pak Leiden, Zwolle, Alkmaar, Leeuwarden, Haarlem, Maastricht a jinde. To jsou města navštěvovaná a obdivovaná varhaníky z celého světa. V osmdesátých letech mé cesty do Holandska nebyly již tak časté, ale po roce 89 jsem opět našel nový kontakt. V Praze jsem se seznámil s Pietrem Baakem, nyní již dobrým přítelem, který organizuje varhanní koncerty, převážně na nových varhanách v městečku Katwijk aan Zee. V tamním Nieuwe Kerk je postavila holandská firma Van den Heuvel a jsou to jedny ze zvukově nejkrásnějších nových varhan v Holandsku. Hrál jsem na ně koncert v roce 94 a letos v květnu jsem sem byl pozván na slavnostní koncert Jana van Wingerdena, abych přijal novou CD nahrávku české varhanní tvorby, nahranou právě v onom kostele, jako jediný žijící skladatel programu jak koncertu, tak i CD desky. Využil jsem příležitosti a navštívil i varhanářskou firmu v Dordrechtu, kde jsem mohl obdivovat jejich dokonale přesnou práci. V tovární hale jsem zastihl jejich varhany určené pro Mnichov a jedna z jejich prestižních prací stojí od roku 88 v pařížském kostele St. Eustache. Koncert měl důstojný ráz, byl vzorně organizován, dobře navštíven, pouze účast Čechů byla překvapivě mizivá. ROPEK. Jiří, prof. PhDr, od 1950 koncertní a chrámový varhaník kostela sv.Jakuba v Praze, 1951-53 assAMU, 1970 prof.konservatoře. Gramofonové a rozhlasové nahrávky DECCA, Supraphon, ČsR, BBC, Holandsko, Belgie, Francie., Německo aj., četné vlastní kompozice skladeb pro varhany, orchestrální, komorní, duchovní, mše, písně aj. vydány převážně v zahraničí (Anglie, Švýcary, USA aj.). Čestný Fellowship RCO London. Adresa: U Plátenice 2. 15000 PRAHA 5. HOLANDSKO OČIMA VARHANÍKA JIŘÍ ROPEK 19 [pageend19]TSJECHISCH CENTRUM ČESKÉ CENTRUM Z ČINNOSTI ČESKÉHO CENTRA Důležitou součástí činnosti Českého centra v Nizozemsku je celková propagace České republiky. Vzhledem к významu cestovního ruchu a rostoucímu zájmu o turistické informace se České centrum rozhodlo rozšířit své dosavadní prostory a otevřít ve spolupráci s Českou centrálou cestovního ruchu novou kancelář Českého centra ve World Trade Centru v Amsterdamu. Tato kancelář zahájila svou činnost v únoru 1997 a slouží především nizozemským zájemcům o Českou republiku, a to jak individuálním turistům, tak cestovním kancelářím. Poskytuje turistické informace o jednotlivých regionech, ubytování, dopravě, památkách a kulturním dění v České republice. Aktivně se účastní také řady akcí zaměřených na cestovní ruch a turistiku, jakou bude v nejbližší době červnový "Festival Mundial" v Tilburgu. České centrum v Amsterdamu plánuje slavnostní otevření na konec června. Součástí zahájení bude vernisáž výstavy "Mezi tělem a zemí", která představí malby nej významnějších současných autorů (Jitka a Květa Válovy, Jiří Sopko, Vladimír Novák, Zbyšek Sión, Ivan Ouhel a Jakub Stretti). Během velikonočních svátků letošního roku proběhla v brabantském Boxtelu pozoruhodná událost: hudební sdružení Boxteľs Harmonie uspořádalo již desátý ročník tzv. Moravských lidových slavností. Toto sdružení, které samo sebe nazývá i fan-clubem známé moravské dechovky Moravanky, pojalo tentokrát celou slavnost jako poctu Moravance, a to u příležitosti 25. výročí jejího vzniku. Zároveň, vzhledem к volbě data slavnosti, se rozhodlo zorganizovat i malý velikonoční trh, na kterém by bylo možné si prohlédnout a zakoupit tradiční moravské velikonoční výrobky. Slavnost se konala ve sportovní hale De Braken v Boxtelu a zúčastnilo se jí více než tisíc nadšených hostů a to nejen z celého Holandska, ale i z Belgie a Německa. Nej důležitějším bodem programu bylo samozřejmě vystoupení samotné Moravanky vedené Janem Slabákem, které si ovšem pořadatelé schovali až na závěr dne. Odpoledne tedy slavnosti zahájilo vystoupení vlastní kapely Boxteľs Harmonie "Die Zwetschgenbub", po níž následovaly kapely moravské - Lanžhotčanka (vedená Emilem Hrubým) a Túfaranka (kapela ze Šakvic vedená Janem Bílkem). Vytouženého koncertu Moravanky se publikum dočkalo až po osmé hodině večer a bouřlivě jí aplaudovalo až do půlnoci. Zároveň byl v oddělené části haly postaven malý improvizovaný trh, kde si zájemci mohli koupit jak suvenýry s hudební tematikou, které nabízely stánky holandských hostů, tak i některé tradiční moravské velikonoční ozdoby, které na místě vyráběly dvě pozvané ženy z Jižní Moravy, kterým tuto možnost zprostředkovalo České centrum v Nizozemsku. Výrobu kraslic a velikonočních zdobených perníků si tak zájemci mohli zblízka prohlédnout a sami vyzkoušet, čehož řada z nich také opravdu využila. Nemenší zájem budily bohaté kroje, v nichž obě ženy pracovaly. Návštěvníkům byl také к dispozici Stánek Českého centra s množstvím informačních letáčků a publikací o České republice, mezi nimiž nechyběly samozřejmě ani brožurky o české a moravské hudbě a folklóru, což návštěvníci také patřičně ocenili. Hudební slavnosti v Boxtelu České centrum ve World Trade Centru 20 [pageend20]Český týden v Doetinchemu Ve dnech 22. - 27. dubna 1997 proběhl v Doetinchemu Český týden. Tato akce byla organizována Městským úřadem v Doetinchemu ve spolupráci s Městským úřadem v Pardubicích a za finančního přispění zastupitelského úřadu a Českého centra v Nizozemí. Celé akci byl vyhrazen polyfunkční prostor v kostele svaté Kateřiny v centru města, kde se během celého týdne konala kromě čtyř stálých výstav i řada koncertů a jiných doprovodných akcí. České centrum se podílelo na organizaci tří výstav: výstavy sdružení historických měst Česká inspirace, výstava originálních dřevěných plastik Jaroslava Doležala a výstavy grafik a litografií Adolfa Boma. Mimo to zde byla umístěna i výstava loutek z chrudimského loutkového muzea. Všechny výstavy se setkaly s příznivou odezvou malých i velkých diváků a zejména některé netradiční exponáty (např. replika letadla ing. Kašpara a několik dřevěných plastik J. Doležala) vzbudily mimořádný ohlas. Každý večer se pak kostel proměnil v koncertní síň, kde probíhala řada hudebních i tanečních vystoupení českých i nizozemských souborů. Páteční odpoledne bylo vyhrazeno diskusi u kulatého stolu, jíž se zúčastnili zástupci obou partnerských měst a všech pořádajících organizací, včetně Českého centra. Diskuse se týkala problémů regionálního rozvoje a možností vzájemné spolupráce obou zemí. Závěrečný den Českého týdne byl věnován propagaci České republiky a podpoře cestovního ruchu. Vedle řady cestovních kanceláří zde mělo své zastoupení i České centrum. Ze zájmu a dotazů návštěvníků tohoto informačního dne lze usuzovat, že zájem o Českou republiku neustále stoupá. Fakt, že již druhý den po zahájení výstavy byly všechny propagační materiály Českého centra rozebrány, je výmluvný. 21 Výstava "Mašinisti" v Heerlenu Od 25. dubna do 1. června 1997 se koná v Heerlenu výstava skupiny českých architektů známé pod názvem Školka, kterou ve spolupráci s Českým centrem a Velvyslanectvím České republiky v Nizozemsku iniciovalo sdružení architektů Vitruvianum. Tato významná vzdělávací instituce se zaměřuje na studium architektury v Euroregionu Máša - Rýn. Skupina Školka byl jeden z projektů ateliéru SIAL (Sdružení Inženýrů a Architektů Liberec), což byla projektová kancelář, která se utvořila kolem dvou neobyčejných osobností - architekta Karla Hubáčka a statika Zdeňka Patrmana, a opírala se o prestižní realizaci ještědského vysílače. Skupina Školka pod vedením Miroslava Masáka se v letech 1965 - 1975 stala synonymem pro nekonformní přístup v architektuře a poskytla příležitost mladým absolventům technických vysokých škol. Útočiště našli uprostřed libereckých lesů v prázdné restauraci, která sloužila jako ateliér a zároveň obydlí pro 14 osob. Během svého působení v 70. letech získala Školka málo lichotivé označení "Mašinisti" pro své sympatie ke konstruktivistům - představitelům avantgardní architektury a hlavně к tzv. stylu Mašina. Na vernisáži výstavy v Thermenmuzeu v Heerlenu, kterou slavnostně zahájil velvyslanec České republiky v Nizozemsku Jaroslav Mihule, se setkali bývalí členové Školky - mezi nimi Miroslav Masák s manželkou a Zdeněk Zavřel, které jsme mohli poznat i z archivních záběrů na diapozitivech, jež doprovázely průvodní přednášku dalšího z nich - Mirko Bauma, který v současné době působí na vysoké škole v Cáchách. Ten nás provedl historickým vývojem skupiny a seznámil se všemi realizovanými projekty i těmi, které zůstaly ke škodě věci pouze na papíře. Týká se to především návrhu "Vyhlídka na Sněžce", která vzbudila největší pozornost především mezi přítomnými studenty architektury. Výstava, kterou uspořádala Obec architektů a Galerie J. Fragnera v Praze, kde proběhla v roce 1996, je dokladem toho, že výtvarnou stránku architektury neovlivnila jen moderní filozofie, výtvarné umění a věda, ale i estetické působení dokonalého těla a stroje. К velkému ohlasu výstavy přispěl i kvalitní katalog, který získal významné ocenění Nejlepší katalog 1996. (ČC) [pageend21]OHLAS NA JEDNU PŘEDNÁŠKU NA VALNÉ HROMADĚ Přednáška o dvoujazyčnosti na Českém velvyslanectví dne 19. dubna a na ni navazující debata pro mne byla velmi zajímavá. Vím, že asi ne pro každého, protože ne každý má doma tak malinké děti; i tímhle příspěvkem bych proto ráda poděkovala všem přítomným za trpělivost při mých dotazech. Já jsem se po téhle přednášce s velkými nadějemi pustila zpátky do dvoujazyčnosti. Alespoň několik hodin denně, znělo mé motto, a ať to těm dětem příliš nepletu, zůstaneme u té slovenštiny, rozhodla jsem se. Druhý den ráno jsem prohledala dům, neboť jsem si vzpomněla na tip: zkus to s nějakou dobrou knížkou, říkankami, písničkami a pod. Byla jsem si jistá, že kdesi mám knihu "Bola raz jedna trieda" od Kristy Bendové a že je tam perfektní básnička o Gustíkovi. Pamatovala jsem si jen o té nové žačce a jak Gustík pořád napovídal a jak pak naráz "pýta sa jej súdružka, odkiaľ prišla, jak jej meno, Gustík rýchlo pošušká: Z Bratislavy, Gustáv Beňo! Ľudia moji, to bol rehot"..... atd. Ta se bude Nikitce jistě moc líbit, říkám si. Jenže: Knížku jsem napřed vůbec nemohla najít. Tak jsem si zase jednou vzpomněla na maminku, od které jsem už dávno vlastně dostávala základy Time-managementu (teď za podobné kurzy draze platím, ne však mamince, bohužel), jak jsem později musela zkonstatovat, když mi vždy říkavala: "Jaruško, když jednu věc vezmeš do ruky, a dáš ji pak na to samé místo zpátky, nemusíš to pak tak dlouho hledat a stálo by tě to mnohem míň času, jak tě to stojí teď" (a taky jsem si musela vzpomenout, jak mně to vždycky strašně rozčilovalo, že mi to pořád říkala....). Maminka měla rozhodně pravdu, avšak na to přicházíme vždy až mnohem později. Ale knížku Kristy Bendové jsem konečně našla a zajásala. Tady je ten návod к dvoujazyčnosti, jásala jsem a volala děti, že mám něco úžasného. A četla: "Normál hlava, normál rúčky, zdá sa, že je bez horúčky".... (Danielko zvedl hlavu od autíček ale hned ji zase taky sklonil a vrrrrm, vrrrrm..... odloudal se к autíčkům. Nikitka se zájmem poslouchala, jak to jde dál: "Líce zdravou farbou horí, svaly pevné, čistý zrak, predsa sa nám vidí však..." Koukám s uspokojením na Nikitku, která zamyšleně a HLAVNĚ CHÁPAVĚ, (zdálo se...) poslouchá, ... "že je Gustík dáky chorý. Prečo? Prečo?....." nadšená se čtením, ale běda: Nikitka se taky dává směrem к Danielkovi a naráz se otočí a říká s tou její typickou vážností pro podobné situace : "Mama, Nikitka is chorý...." a trvala na tom skoro 2 minuty, pózujíc přitom s výrazem tváře, která prozrazovala velmi těžké bolesti. "Vyzdravěla" hned, když se mi podařilo ji přesvědčit, že teda číst už nebudeme a že se může jít hrát s "poppetje". Zklamaná mým dalším dvoujazyčným neúspěchem jsem najednou otevřela knížku na první stránce a přečetla si zajímavou větu: Schválené ako základné čítanie na ZDŠ pre IV. ročník (!!!) podľa oznámenia Povereníctva SNR pre školstvo vo Vestníku MŠ a MKT, zo dňa 10. apríla 1968. "Někdy bych toho po těch dětičkách chtěla asi příliš hodně", říkám si a líbezným hlasem volám na Danielka: "Poď, Danielko, oblečiem Ti nohavice", "Nee, ik wil niet", říká Daniel, "ik vind niet leuk nohavice. Broek is leuker!". Jarka Roelands 22 [pageend22]OHLAS NOVÝCH ČESKÝCH FILMŮ V NIZOZEMÍ Svěrákův film "Kolja" byl v Nizozemí dobře oceněn; na mezinárodním filmovém festivalu v Rotterdamu v únoru t.r. byl diváky zvolen za nejlepší film festivalu. Kritiky byly jednoznačně pozitivní, o čemž svědčí několik citátů: Kolya, prächtige persoonlijke geschiedenis (Kolja, krásný osobní příběh), Tsjechen hebben humor in het bloed (Češi mají humor v krvi), Een dreumes ais reddende engel (Děcko jako zachraňující anděl) atd. Všechny tyto charakteristiky by se daly shrnout do jedné věty jednoho z kritiků: Een film die je recht in het hart raakt" (Film, který tě trefí rovnou do srdce). Přes všechna tato i jiná mezinárodní ocenění se film Kolja do většiny holandských kin nedostal. Zakoupila jej jen "alternativní" distribuční společnost Cinemien, aby jej promítala ve svých vlastních sálech. Cinemien je skupina žen z Amsterodamu, které, nespokojeny s běžnými krváky a filmy plnými znásilňování, sexu a násilí v běžných biografech, vytvořily distribuční společnost pro kvalitní filmy. Na těch se tolik nevydělá a proto jsou promítány jen v určitých kinech. (V Amsterdamu: De Uitkijk, Movies, Desmet atd.) Zajímavé je, jak chladně byl v Nizozemsku přijat film Miloše Formana "The People versus Larry Flint". Není lehké se udržet na světové špičce. Snad proto si Forman vybral excentrické téma obhajoby nejodpornější publikace pornografie, pod rouškou obhajoby svobody mínění a slova. Možná, že ho jako Čecha, také poznamenaného diktaturou, toto téma zajímá víc, než průměrného občana Západní Evropy. Průměrná americká občanská společnost (kromě ostrůvku intelektuálů v New Yorku nebo San Francisku) se vyznačuje vyhraněným puritánstvím a maloměštáctvím. Je možné, že pronikání pornografie do těchto tradičních kruhů se podobá situaci, kterou jsme v Evropě prožili už v letech šedesátých. V Holandsku to tedy není žádnou novinkou. Náš problém je dnes zcela jiný. Například, jak ochránit děti před zneužíváním pedofily a jejich nahrávači. Kolují i pornografické filmy, ve kterých je vidět nejen sexuální zneužití dětí, ale i jejich následovně zavraždění. Patří i toto к osobní svobodě jedince? Podle Formana asi ano. Mám také dojem, že Forman ve snaze o docílení uznání překročil výběrem tématu, jeho zpracováním a poselstvím meze zdravého rozumu obyčejného člověka a hlavně meze normálního respektu к ženě. Navzdory výtečnému zpracování, prvotřídní režii a výkonu herců je pochopitelné, že film nedosáhl ocenění, které Forman a jeho spolupracovníci očekávali. ZAZNAMENEJTE SI DO KALENDÁŘE SOBOTA 25. ŘÍJNA 1997 TENTOKRÁT KDESI V BAARNU TRADIČNÍ VĚDECKO-POPULÁRNÍ SYMPOSIUM ! PODROBNOSTI SE DOVÍTE VČAS ! MIREK KABELA 23 [pageend23]Když čínský básník kreslí tuší za drobným znakem drobný znak, nic na světě ho nevyruší. J á mohu psát i, na той duši, když duní halou rychlovlak, a dovedl bych při náletu vymýšlet rýmy pro sonet - je-H však jaro v pršce květů, ne, to bych psáti nedoved. Po letošním zmařeném jaru, které bylo cítit popelem a mělo příchuť mokré hlíny, chceme našim čtenářům připomenout, že tomu tak nemusí být vždy, že jsou i jara, která září sluncem a voní po blatouchu nebo po bledulích. Na pomoc jsme si přizvali Jaroslava Seiferta, od něhož jsme si vypůjčili kousek jeho úvodní básně ke sbírce Kamenný most 24 [pageend24]O ŽÁRLIVOSTI S laskavým svolením autora původního článku zpracovala, přepracovala a tu a tam i vlastní fantasii uzdu popustila Úvodem. Redakční rada NL se usnesla, že toto - letní - číslo by svým obsahem mělo odpovídat sezóně, tedy létu. Zavřete oči a říkejte si chvíli: léto, léto, léto ... Vsadím se s vámi, že se většině z nás vybaví dětství a prázdniny, nebo slunečná, bezstarostná dovolená. Léto je spojené s vůní lesů, šploucháním vln, praskáním táboráků. Žárlivost jako pojem к "létu" jaksi nepatří, nehodí se к němu asociacemi, které vyvolává: zelenooká příšera, je zaslepen žárlivostí atd. Na druhé straně je žárlivost také předmětem nejedné frašky nebo vtipu. Dá se brát jako kratochvíle (ovšem jen potud, pokud se nedotkne nás osobně). V tom případě se zase к létu hodí. Když nám tedy pan dr. Kabela nabídl к uveřejnění svůj článek, zaváhali jsme. Nakonec jsme se rozhodli (samozřejmě s jeho svolením) použít tento vědecky fundovaný materiál a udělat z něj něco "letního". Pan dr. Jiří Rádi z Leiderdorpu к takto vzniklému povídání dodal "nadlehčení" ve formě ukázek se sbírky JiRa - Já a PC kreslíme fóry s WP-Presentations. Předem se omlouvám těm, kteří by chtěli v článku najít návod к léčení návalů žárlivosti. Budou totiž hledat marně. I když originální článek pana doktora Kabely určité návody obsahuje, netroufla jsem si je parafrázovat. Odkazuji proto tyto eventuelní čtenáře na osoby odborně fundované, které zcela jistě rády radu poskytnou. Nepatří žárlivost v západoevropském světě do vzdálené minulosti, kde platila jako důkaz anebo dokonce i jako kritérium upřímné lásky, do doby, kdy se na manželskou nevěru pohlíželo jako na vážný přestupek a žárlivost se považovala za oprávněnou reakci? Nepatří tento "staromódní" pojem do patriarchální společnosti, v níž určující úlohu hrála morálka, muž měl jasné dominatní postavení a kde "romantická láska" a ohrožená "cudnost" byly pro soudce omluvitelným důvodem ke spáchání vraždy ("crime passionelle")? Vyskytuje se ještě extrémní forma žárlivosti, po všech změnách na poli morálky a seksuality v posledních několika desetiletích, ve společnosti, kde pojmy jako LAT-relatie (Living Apart Together), výměna partnerů ("wife-swapping") a volné manželství zcela zdomácněly? Shrnutí vědeckého pojednání dr. M. Kabely a Prs. S. Hartog: "Over jaloezie”, Medisch Joumaal Kennemer Gasthuis 1994, Jaargang 2, nummer 1 Žárlivost je komplexní pojem, na který se může pohlížet z různých hledisek: kulturně historického, literárního, biologického i psychologického. Co se týče patologické žárlivosti, existují různá vyzvědění a různé možnosti terapie Porucha způsobuje mnoho utrpení nejen pacientovi samotnému, ale i jeho partnerovi Kromě individuálního přístupu k pacientovi se musí věnovat náležitá pozornost jak jeho partnerovi, tak i jejich vzájemnému vztahu. Včasné rozpoznání a léčení žárlivosti je, stejně jako v ostatních případech psychotických poruch, velmi důležité EVA HOROVÁ 25 z Ha, přistihl jsem^ I Té, nevěrnice! ' Je žárlivost vůbec moderní? [pageend25]Pouhá 3% pacientů, kteří přicházejí na polikliniku všeobecné nemocnice Kennemer Ziekenhuis v Haarlemu, trpí vážnými problémy způsobenými žárlivostí. Na základě tohoto faktu bychom mohli soudit, že žárlivost v tom původním slova smyslu skutečně patří již jen do románů. Na druhé straně, uvažujeme-li moderní literaturu a další více méně kulturní projevy (například televizní pořady), je o toto téma stále ještě velký zájem. Zřejmě existují pocity žárlivosti i dnes, jenže jsou popírány a potlačovány, zvláště muži. Pravděpodobně jsou považovány za znak omezenosti, za odsouzeníhodnou touhu po vlastnictví, za sobectví, citovou nezralost a nejistotu. Je vidět, že existuje nepoměr mezi tím, co cítím a tím, co "smím" pocitovat. Člověk se zlobí sám na sebe, nebo se dokonce za to stydí. Současná situace. Muž A ve věku 45 let navštívil polikliniku v Haarlemu se svou manželkou (49 let). Žijí spolu 15 let, je to jeho druhé manželství. Jeho první žena jej po osmiletém manželství nečekaně opustila i s jejich tehdy čtyřletou dcerkou. Muž má nyní strach, že ho opustí i jeho nynější žena, že odejde za jiným mužem. Při rozhovoru působí manželka nervózním dojmem. Vypráví, že její muž je od samého počátku manželství nesmírně žárlivý, a jeho žárlivost se stupňuje. Stává se tak pro ni nesnesitelným. Sama nesmí nic podniknout: nesmí jít sama na návštěvu к sousedce, nesmí návštěvy přijímat. Nesmí sama chodit nakupovat, nákupy obstarává manžel. Má zakázáno jezdit autem, nesmí jezdit ani na kole (když by se jí stala nehoda, mohl by jí pomoci neznámý muž!). Manžel její kolo prodal. A tak dále. Protože ji muž poslední dobou uráží nejen verbálně, ale i fyzicky, má žena všeho dost. V jeho přítomnosti znehybní, trpí hyperventilací. Manželé spí nyní odděleně. Muž. Pacient (muž) je nejstarší ze tří dětí. Jeho mladší bratr chtěl studovat, a byl proto rodiči více "uznáván", což vedlo ke snížení pacientova sebevědomí. Vyučil se, a nyní pracuje jako skladník. Bydlí v ulici, kde se narodil, a kde bydlí i jeho rodiče a další rodinní příslušníci. Nikdy neměl žádné zdravotní potíže, ale poslední dobou si stěžuje na pocity strachu (je pronásledován), trpí potivostí. Je silný kuřák, a za den vypije 4 - 6 lahví piva, někdy ale, když má špatnou náladu, i celou bednu. Při rozhovoru se chová, jako by se ho celá situace netýkala. Přiznává se, že je žárlivý, nedůvěřivý a podezřívavý, ale že je hlavou rodiny on. Je to muž, u něhož se objevují narcistické sklony a tendence к dominantnímu vystupování. Tak Vy chcete zazdít manželku, abyste > měl jistotu, ze Vám nezahejbá? Příklad z praxe. ( 26 [pageend26]Podstata žárlivosti. Pojem žárlivost je používán pro různé jevy: můžeme žárlit na kolegu pro jeho snadné úspěchy v práci, na souseda, protože vydělává víc peněz, na kamaráda, který je populární u děvčat atd. V The Concise Oxford Dictionary of Quotations pod heslem "jealousy" jsem našla několik slavných citací: Bible: I the Lord thy God am a jealous God, and visit the sins of the fathers upon the children unto the third and fourth generation. Z druhého přikázání. Shakespeare: О! Beware, mylord, of jealousy; It is the green-ey’d monster which doth mock the meat it feeds on. Othello R. W.Emerson: Art is a jealous mistress. Reflexe Původ slova žárlivost najdeme už v antice: řecké slovo "zelos" a latinské "zelosus" byla používána pro označení závisti i žárlivosti. Podle psychologů existuje pouze několik základních emocí: strach, vztek, ošklivost, smutek, radost a překvapení; ostatní reakce jsou složeny z těchto komponentů. Také žárlivost by měla být zařazena ke komplexním emocím a dokonce by měla být komplexním psychologickým pojmem, v němž hrají roli nejen různé afekty, ale i biologicky podmíněné a naučené chování. Považujeme-li extrémní žárlivost za stresovou reakci, můžeme říci, že žárlivý má na vybranou ze tří možných reakcí: strach, útok a útěk (fright, fight and flight). Strach: každý, kdo trpí žárlivostí, má nepříjemný pocit, který je způsoben strachem ze ztráty partnera, z případné osamělosti. Připojuje se pocit bezmocnosti (nejsem schopen kontrolovat svůj život), zranění, urážky, zrady. Člověk může reagovat útěkem: uzavře se sám do sebe, nechce se podílet na společenských aktivitách. Jiná možná reakce je útok: agrese: "to si odpykáš, počkej, to ti odplatím!". Fakt, že žárlivost se vyskytuje v různých kulturách a projevuje se v různých podobách, sugeruje, že je to naučený, tou či onou kulturou určený fenomén. U Eskymáků (kmen Ammassalik) nabízí muž za určitý okolností a podle určitého rituálu svoji ženu hostu. Todové z jižní Indie uznávali ještě na počátku tohoto století polyandrii (mnohomužství). Muslimové mohou uzavírat sňatek s více ženami. Psychologové Cellan Ford a Frank Beach přišli na to, že u 84% společenství, která podrobili výzkumu, může mít muž víc než jednu ženu, jen u jednoho procenta zkoumaných skupin objevili situaci opačnou. Muž a žena prožívají žárlivost různě: zejména v patriarchální společnosti (což stále ještě patrně platí i pro moderní Evropu) se muž snaží svůj zraněný pocit vlastní důstojnosti pozvednout popíráním žárlivosti. Své pocity dává najevo výbuchy vzteku, zuřivostí a násilím. Zena je více připravena své pocity žárlivosti přiznat a soustředí se především na citové reakce partnera, víc než na jeho seksuální aktivitu. Má sklon hledat příčiny nevěry svého partnera u sebe, snaží se o zlepšení porozumění. 27 Příčiny psychických reakcí u žárlivého. Kulturní kořeny žárlivosti. [pageend27]28 Nizozemská Obchodní Komora otevřela kancelář v Praze. Vydává dvojjazyčný (český a holandský) Bulletin s velkým množstvím zajímavých informací. Adresa v Čechách: Italská 17, 120 00 Praha 2 Telefon: (0)2-24222336,24242123 E-mail:NL.chamber@icom.cz Adresa v Holandsku: Bezuidenhoutseweg 181,2594 AH Den Haag Telefon: (0)70-3857587 Fax: (0)70-3477975 Jednota tlumočníků a překladatelů v Čechách vydala Bibliografii překladů z nizozemštiny do češtiny a slovenštiny od roku 1890 do roku 1993. Autoři: Olga Krijtová, Ruben Pellar a Petra Schurová. К objednání na adrese: Senovážné náměstí 23, 112 82 Praha 1, nebo Laurinská 2, 81 508 Bratislava bratr Cipa - pro neskauty pan Grandtner, nám oznámil, že se ve dnech 21. - 29. června 1997 v Praze koná tzv. FÉNIX 1997 - tábor slovanských skautů. Jedou tam i holandští skauti, kteří mají čilé styky s český Junákem. Pravděpodobně se zúčastní i někteří z bývalých exilových skautů. ve Vídni bylo (už v roce 1995) založeno sdružení "Austro-Bohemia-Press". Předsedou je Petr Pastrňák. Účelem sdruženi je opatřovat a sbírat finační prostředky na podporu při vydávání menšinových tiskovin a menšinových akcí Čechů ve Vídni, Rakousku a ve světě, za hranicemi našeho domova. Adresa: Austro-Bohemia-Press, Lindengasse 5, A-1070 Wien krajané v Římě (Cyrilometodějská liga pro kulturu a život z víry) vydává měsíčník Nový život. Adresa: Via Della Conciliazione 1,00193 Roma, Italia v polovině dubna '97 zemřel ve Vídni ex-komunista a ex-disident Zdeněk Mlynář. Dožil se 66 let. od 28. dubna do 28. června vystavuje Bořek Šípek své práce v galerii The Crystal Ceiling v Haarlemu. Adresa: Schagchelstraat 14, 2011 HX Haarlem, tel. 023-5420547 Otevřeno: středa - sobota 12.00- 17.00 hod, neděle 14.00- 17.00 hod. v rámci partnerských styků mezi městy Harderwijk a Znojmo spolupracují nejen muzea (nedávno ukončená výstava Znojemští ostrostřelci ve Veluwe Museum), ale i nemocnice: po návštěvě specialistů z nemocnice St.Jansdal ve Znojmě přijede v červenci 10 ošetřovatelek z nemocnice ve Znojmě do Harderwijku. partnerství mezi městy Purmerend a Jihlava a Haarlem a Světlá pomohlo dostat holandskou projektantskou firmu Bouwfonds na český trh. Bouwfonds založil v Čechách českou filiálku - Bouwfonds Spol. s.r.o., aby mohl v Jihlavě začít stavět. Ve spolupráci s jihlavským bytovým družstvem Rozkvět začal v březnu 1996 se stavbou 20 samostatně stojících vilek. V prosinci '96 byla většina ještě ne zcela hotových domů prodaná, po asi f 80.000,-. Během dalších deseti let chce Bouwfonds v Jihlavě pstavit dalších tři sta domů - čtvrt, kde po holandském vzoru budou stát vilky a řadové domky se zahrádkami. 27.června se bude konat v Amsterodamu konference ministerských předsedů zemí Evropské Unie spolu s vládními představiteli zemí bývalé "Východní Evropy", které by se měly v brzké budoucnosti stát novými členy Evropské Unie. Už dnes se konají kolem budovy Nizozemské Státní Banky v Ansterodamu velké přípravy. Mimo jiné se vedle banky zřizuje přistávací plocha pro vrtulníky. Policie navštěvuje v širokém okolí byt po bytu, zjišťuje, kdo v bytě bydlí, a tito stálí obyvatelé dostanou po dobu pobytu vzácných hostí zvláštní legitimace. Nikdo nesmí po dobu celého týdne dostat návštěvu! Obchodníkům, jazykovým školám atd. se tento cirkus nijak nezamlouvá a už nyní podali u obce žádost o nahrazení očekávaných ztrát na příjmech. Znojemské lidové soubory Dyjavan a Dyjavánek byly v dubnu na zájezdu v Hierdenu a v Harderwijku a všude kde vystupovali, slízeli velké úspěchy. Dyjavan je cymbálový orchestr. Chlapci a děvčata (do 18 let), oblečení v krojích, zpívají a hrají píšně z Moravského Slovácka. Po válce přišlo do Němci opuštěného pohraničí a tedy také do Znojma mnoho nových emigrantů z Moravského Slovácka a Valašska. Tito noví usídlenci si zachovali své lidové umění. Soubor Dyjavánek je složen z dětí od 8 let. Zpívají a tančí nadšeně a s dětským půvabem, který vyčaruje úsměv i na tváři toho nejuzavřenějšího Holanďana. Zájemci o možnosti vystoupení těchto souborů se mohou obrátit na jejich vedoucí: paní A. Bulová, Smetanova 3, 669 02 Znojmo VÍTE, ŽE ... ? [pageend28]LÍBA van DIJK Když děti dosáhnou věku, kdy si začnou myslet, že ony samy všechno lépe vědí, že to, cos jim jako rodič vtloukal do hlavy, už pro ně neplatí, když v určitém věku začnou dělat pravý opak toho, co se naučily, když protestují proti všemu, co jim jako rodič radíš či přikazuješ, tak ti nezbyde nic jiného, něž sám sobě položit dvě otázky: Zklamal jsem jako rodič ? Je mé dítě v pubertě ? Tou první otázkou je lépe se nezabývat, na tu druhou se dá jednoduše odpovědět, že to přejde. Můj nejstarší syn přišel jednoho dne s tím, že jeden z jeho kamarádů slaví narozeniny v baru svého bratra. Nechal vytisknout pozvánky a můj syn se domluvil se svým jiným kamarádem, že půjdou spolu. Vstupné na slavnost bylo 25 guldenů, včetně pití a pohoštění, což mělo výhodu, že kluci nemuseli u sebe mít žádné jiné peníze. Bylo jim osmnáct, a tak šli. Doma museli být ve dvě v noci. Kamarád mého syna mohl spát u nás, ale ráno musel brzo odejít, aby můj syn se mohl učit. Asi ve tři ráno mne probudil křik na zahradě. Nejdříve jsem myslela, že si přivedli společnost. Sešla jsem z ložnice dolů do kuchyně, odkud jsem měla lepší výhled do zahrady. Kluci stáli u garáže a hlasitě diskutovali. O čem se bavili nevím, ale rámusu nadělali dost. Zeptala jsem se, zda si myslí, že jsou tři odpoledne a zahnala je domů dřív, než se to sousedům přestane líbit. Když pánové přišli do kuchyně, viděla jsem, že kamarád mého syna je zřejmě pod párou. Nos mého syna hrál všemi barvami. V rychlosti mi bylo vysvětleno, že políbil jednu návštěvnici baru, což se nelíbilo jejímu příteli, kterého můj syn neviděl a myslel si, že dotyčná je v baru sama. Kamarád měl výčitky svědomí, že se mého syna nezastal a proto vedli na zahradě diskusi, zda je vhodné ještě teď v noci toho kluka najít a tu ránu pěstí mu vrátit. Kamarád to chtěl udělat už v baru, ale vzhledem k tomu, že u sebe neměli peníze na šatnu, pověsili si bundy v zahradě sousedící s barem. Nemohli se tedy prát, neb by případně museli utíkat jen tak ve svetrech a bundy zanechat na bojišti. Vydali se tedy na trnitou cestu domů, asi tři kilometry, což za normálních okolností se snadno ujde. Když ale musíš někoho táhnout, zvedat a občas nést, tak to tak jednoduché není. Ale konečně přece jen zalehli doma do postele Ráno, když kamarád odešel, začal můj syn něco psát. Že by se už učil ? Vrtalo mi to trochu hlavou. Vidíš, stále si stěžuješ, že nic nedělá, že mu musíš všechno připomínat, a on se teď učí. Přece jen jsi jako rodič nezklamala, konečně si sám uvědomil své povinnosti. Říkala jsem si to celý den a na nic jsem se neptala, neb jsem byla ráda, že se nemusím rozčilovat. Po večeři za mnou syn přišel a zeptal se, zda bych mu mohla přehlédnout dopis, či lépe stížnost, kterou ráno sepsal. Dopis ? Stížnost ?! Poněkud udivena jsem začla číst: Vážené dámy/pánové, dnes brzo ráno jsem se se svým kamarádem vracel z oslavy narozenin. Protože jsme oba studenti, neměli jsme u sebe peníze na taxíka a protože bylo pozdě, nemohli jsme jet domů autobusem. Můj kamarád byl dost společensky unaven a já mu pomáhal dojít domů. Cestou jsme šli okolo policejní stanice a tak mne napadla skvělá myšlenka. Zašli jsme do vrátnice a požádali jsme, zda by nás příslušníci nemohli odvézt domů. Nemohli ! 29 STÍŽNOST DVĚ POVÍDKY [pageend29]Po vánočním shonu, kdy se jen nakupuje, vaří a konzumuje, mám často potřebu vypadnout z baráku a odreagovat se pokecem s přáteli. To se mi naskytlo na Nový rok. Musela jsem večer odvážet svého schovance na kliniku, můj muž zůstal s dětmi doma. Kousek od kliniky bydlí mí velmi dobří přátelé a byla jsem ráda, že už byli z prázdnin doma. Již ve dveřích jsem hlasitě oznamovala, že nemohu zůstat dlouho, protože jsem mužovi slíbila, že budu v jedenáct doma. Ale jak si někde sednu a začnu povídat, tak se mi špatně vstává. Povídali jsme o všem možném a mně se ani nechtělo domů. Najednou jsem si všimla, že je půl jedenácté a lekla jsem se. Jelikož jednou z mých vlastností, a teď neříkám zda dobrou či špatnou, je dodržet co jsem slíbila, měla jsem výčitky svědomí. Ve výtahu jsem si hrubě nadávala. Od domu mých přátel domů je přibližně čtyřicet kilometrů. I když jsem v matematice nikdy nevynikala, vzpoměla jsem si na slovní příklady v hodinách počtů na základní škole a jala se počítat. Pojedu-li průměrnou rychlostí 100 km za hodinu, ujedu nutnou vzdálenost za 23,5 minut, ale při rychlosti 70 potřebuji na cestu 33,5 minut, kdežto pojedu-li 120, potrvá mi cesta pouze 19,5 minut. Ve všech případech počítám s tím, že nebude zácpa, kontrola, ani jiné možné překážky, které mohou udělat čáru přes rozpočet. Cestou jsou úseky, kde je povoleno jen 70 km, musím tedy počítat minimálně s půlhodinou. Nasedla jsem do auta a rozjela se. Už v obci, kde je povolena pouze padesátka jsem překračovala bohatě tuto rychlost. Když jsem se dostala na dálnici, přišlápla jsem plyn. Byla jsem v úseku, kde bylo povoleno pouze sedmdesát. A je to tady! Policie ! Kontrola rychlosti !! Téměř jsem omdlela, teď už doma včas nebudu a ještě mne to bude stát víc jak dvě stovky... Jak to zodpovím ? Mít o dvě stovky v měsíci méně, to mne děsilo. Hrůza ! Začala jsem si znovu nadávat a vyčítat... Kdybys bývala, Káčo pitomá, neseděla jako kufr na návštěvě, mohla's být doma včas ! Když se ke mně policajt blížil a já pomalu stahovala okénko, bleskově jsem myslela na nějakou výmluvu. Dobrý večer, váš řidičský průkaz prosím, řekl docela pohledný muž v uniformě. Jestlipak víte, že jste jela rychleji tam, kde se smí pouze sedmdesát ? Než jsem si stačila uvědomit co říkám a dělám, začala jsem pofňukávat a vysvětlovat. Pospíchám domů, můj muž se po jedenácté vrátí z odpolední směny, neví, že jsem byla pryč. Musím být v jedenáct doma, byla jsem u přítele, kde jsem .... se zdržela a teď musím rychle domů .... dostanu-li pokutu, tak se to můj muž dozví a já budu mít velký problém ... nedalo by se to nějak ...? NEVĚRA Neodvezli !! Zamítavou odpověď zdůvodnili tím, že když jsme dost staří abychom se napili,musíme se umět o sebe postarat sami. Chtěl bych se vás zeptat, zda na to měli právo, policie je přece od toho, aby pomohla lidem v nouzi. Vidíte, nezklamal mne, celý den nic nedělal. Co by udělal pedagog z povolání nevím, ale já jsem se jen smála. Poučení: Více než přítele poznáš v nouzi častěji svou schopnost či neschopnost. Někdy je to lepší, i když méně radostné. ъо [pageend30]Koukl na hodinky , dal mi řidičák zpět a než jsem si uvědomila, že mohu jet, houkl ještě do okénka: Příště si to s přítelem zařiďte tak, abyste nemusela jet jako blázen a upozorňuji vás, že příště vám to neprojde. Te“zmizre, ale jeďte opatrně. Když jsem zavřela okénko a rozjela se, musela jsem si dát pozor, aby nezahlédl jak se řehtám. Doma jsem byla za minutu jedenáct. Když jsem si šla lehnout, nedalo mi, abych nehledala odpověď na otázku, která se mi při vzpomínce ještě teď honí hlavou: Proč, proč mne nechal odjet, proč jsem nemusela nic platit, proč ...? Byl on možná skutečně někdy v situaci, kterou já jen vylhala ?! Poučení: Někdy i vylhaná neřest může být více ku pomoci než pokorný mrav. Záleží na situaci a nesmí se to přehánět. V horkých květnových dnech jsem prováděla svého "kanadského" bratra po pražských památkách. Ten se divil, když jsme náhle ve stínu staletých platanů Královské zahrady byli konfrontováni s dvojstupem Buddhů v nadživotní velikosti ! Až se začal zlobit, co že takové sochy dělají na místě, kde se kdysi procházeli čeští králové. U vstupní brány jsme si potom přečetli, o co šlo: Amsterdamské umělecké sdružení Patchwork ve spolupráci se Správou Pražského hradu tam prezentovalo projekt Buddhové míru, od 1. dubna do 18. května 1997. Sochy byly dílem tří žen - Elleke Haspels, Karien Helweg a Joanneke Meester. Vyrobeny z parafinu, svítily vedle zčernalých českých lvů z pískovce jako revival of the sixties (všechny pravou rukou tvořily známý peace pozdrav). Podle textu u brány byly tytéž sochy již dříve vystaveny ve Vondelparku v Amsterodamu (1995) a ve třech městech na Taiwanu (1996). DVĚ MLADĚ DÍVKY z Plzeňského kraje by si rády dopisovaly s někým v Holandsku. Před třemi léty navštívily se školou Holandsko a tulipány, větrné mlýny a cihlové domy jim učarovaly. Rády by se dověděly něco víc o této zemi. Zde jsou jejich adresy, máte možnost: Hanka Šroubová, (19 let), Nýřanská 26, 323 26 PLZEŇ a Jana Koutská (20), Jarní 223, 322 00 RADČICE NIZOZEMŠTÍ BUDDHOVÉ V ZAHRADĚ PRAŽSKÉHO HRADU EVA HOROVÁ [pageend31]Dvoujazyčnost je jev, který se odehrává nejen na individuální úrovni, ale se kterým mají co do činění i celé národy. Například Katalánsko (6 miliónů obyvatel). Diktátor Franko chtěl ze Španělska, státu, ve kterém žije několik různých národů a kmenů, udělat jeden národ. Podle hesla "Espana est и na, grande y libre" (Španělsko je jedno, velké a svobodné). Potíral mečem ale i jinými nejrůznějšími způsoby všechny odpůrce a snažil se také vyhladit všechny národnostní rozdíly, včetně různých řečí (katalánštinu, řeč Basků, galštinu). Na příkladě Španělska vidíme, jak silné jsou kultury a jejich jazyk. Během vlády Franka nesměli například Katalánci mluvit veřejně svou vlastní řečí, směli používat pouze španělštinu. Cítili se být Španěly ("Kastelány") okupováni a jim podrobeni stejně, jako se cítili Češi být poníženi Němci za doby německé okupace. Po smrti Franka nastala v zemi Basků, v Galícii a hlavně v Katalánsku velká obroda vlastní kultury a řeči. Ministerský předseda Jordi Pujol a katalánský parlament vypracovali plán na obrodu katalánštiny, který zahrnuje tři fáze, v první fází "normalizace" byla katalánština postavena na stejnou úroveň jako španělština: stala se druhou oficielní řečí. Každý občan (například při jednání s úřady) si mohl zvolit, kterou z těchto dvou řečí chce mluvit, a úředník se musel postarat o komunikaci v tom zvoleném jazyce. Postupně byla španělština jako oficielní (úřední) řeč vytěsňována, v dnešní (konečné) fázi je katalánština jedinou oficielní řečí v celém Katalánsku a španělština se na školách vyučuje jako cizí řeč. Státní a soukromé televizní i radiové stanice musí nejméně 25% času vysílat v katalánštině. l v obchodech může katalánsky hovořící zákazník vyžadovat, aby se v případě potřeby obchodník postaral o tlumočníka! A to i když takový obchodník, třeba malý hokynář, sám pochází z jiné částí Španělska, katalánsky nemluví, a má v Barceloně obchod už třicet let. Na příkladu Katalánska vidíme, jak důležité jsou irracionální, emočně ladené, psychologické argumenty, jako je osobní nebo národní identita. Tím, že dávají přednost své vlastní řeči se Katalánci ochuzují o daleko světovější španělštinu, kterou by mohli daleko snadněji komunikovat s okolním světem. Příjede-li například nějaký lékař nebo vědec na pracovní návštěvu do Katalánska, bude tento jazykový problém značně pocičovat. Samozřejmě, že se jeho hostitelé budou snažit s ním hovořit Španělsky nebo jinou světovou řečí, ale mezi sebou budou i nadále mluvit katalánsky a hostu tak mnohé unikne. Ale rozumové argumenty zde neplatí, tak jako nehrají vždy roli při výběru řeči, kterou emigranti vychovávají své děti. Nebylo by bývalo výhodnější, tak jak si přáli naší utlačovatelé, rakouští Habsburkové, kdybychom byli na češtinu zcela zapomněli a mluvili v Čechách jen německy? A tak je Katalánsko i pro nás příkladem významu a síly citových argumentů v oblasti dvojjazyčnosti. Mirek Kabela 32 Několik poznámek к článku Evy Horové o dvoujazyčnost!. Kromě dopisů, kterými nás chválíte, nebo dopisů, ve kterých nás upozorňujete na chyby v češtině (za které se vždycky stydíme a snažíme se o nápravu) nám zatím mnoho věcných reakcí na obsah uveřejněných článků nepřichází. Trochu nás to mrzí, byli bychom rádi, kdyby té odezvy bylo více. Přivítali bychom i vtipnou a fundovanou polemiku. Domníváme se, že by to učinilo NL zajímavější Na článek Evy Horové o dvoujazyčnost! nám zatím přišla reakce jen jedna, od pana doktora Kabely. Protože si myslíme, že může být zajímavá nejen pro nás, uveřejňujeme ji v plném znění. JEŠTĚ JEDNOU O DVOJJAZYČNOSTI [pageend32](Část prvá) Po několik let jsem byl v provinční nemocnici v Machakos, která řádově odpovídá naší nemocnici krajské, jediným tzv. "operujícím specialistou", ač i ostatní kolegové z neoperativních oborů se občas při svých nočních službách museli vypořádat s jednoduchými problémy z oboru chirurgie a zejména z operativního porodnictví. Činili tak se smíšenými pocity, někteří rádi, jiní naopak. Záleželo mnohdy na pocitu odpovědnosti. Ale i takových kolegů bylo pro nemocnici s přibližně dvěstěpadesátí lůžky zoufale málo, většinou dva nebo tři, ale také někdy jeden. Věděli, že mne mohou kdykoli zavolat, octnou-li se v nesnázích. Rádi tuto pomoc přijali, využívali ji, ale nezneužívali. Jedné noci, kdy jsem byl mimo službu, mne probudilo vytrvalé bušení na okno. Protože to nebylo okno ložnice, trvalo chvilku než jsem se probudil, a delší chvíli než jsem zjistil o co jde. Na zvonek telefonu reaguji dost pohotově, ale tento způsob nočních překvapení mi dosud nevešel do krve. Podle vytrvalého bušení jsem usoudil, že asi nejde o zloděje majícího potíže se zámkem a jako původce onoho lomozu se ukázal býti vzrušený řidič nemocniční sanitky se vzkazem, že mne musí co nejrychleji dovézt na operační sál. Zapnul jsem tedy oblékací automat a cestou do nemocnice jsem se pomalu probudil. Vstrčil jsem hlavu do dveří operačního sálu, spatřil dvě smutné postavy nad otevřeným a zarouškovaným břichem a omluvný pohled službu majícího kolegy. Nic neříkal, jen odhalil roušku z rány a ukázal na černou hmotu, která ještě nedávno nesla anatomický název střeva. Také jsem nic neříkal, převlékl se, umyl a oblékl do operačního hávu. Situace nebyla radostná, starší muž s více jak osm dní trvající neprůchodností střev, kam oko dohlédlo všechny kličky černé, gangrenózní. Nikdy název zauzlení střev nebyl tak přiléhavý a věcně vystihující jako tentokrát. Tenké střevo zaškrceno otočením a protaženo okružím střeva tlustého a tlusté střevo zauzleno okolo kliček střeva tenkého. Někde mezi tím se přiživil apendix, také uskřinutý. Technické rozmotání tohoto hlavolamu bylo dost obtížné a konečný nález zněl: Gangréna kliček tenkého střeva v délce posledních pěti metrů jeho průběhu, pak zdravý úsek za začátkem tlustého střeva a opět gangréna esovité kličky až к hranici konečníku. Mezi tím gangrenózní apendix. Situaci bylo nutno řešit velmi náročnou operací, i když naděje na úspěch byla minimální. Nejprve bylo nutno odstranit oněch posledních pět metrů tenkého střeva, slepě uzavřít oba zdravé konce a znovu je spojit "side to side" (stranou ke straně). Pak celkem jednoduchá apendektomie a mnohem obtížnější odstranění asi čtyřiceti centimetrů tlustého střeva s technicky nesnadným znovuspojením hluboko v dutině břišní. ZE VZPOMÍNEK NA AFRIKU NOCI NA OPERAČNÍM SÁLE LADISLAV MALÍNSKÝ 33 [pageend33]Mnoho střev nemocnému nezbylo, ale operaci přežil, zbývalo ještě to nejdůležitější, přežít i pooperační průběh. Ten byl tak překvapivě hladký, že jsem po celých prvých kritických deset dnů okolo něj chodil s pocitem nejistoty, zda jsem nepřehlédl některou z mnoha pravděpodobných komplikací. Za čtrnáct dnů po operaci mohl jít domů, ale snažil jsem se ho udržet v nemocnici poněkud déle, jednak abych mohl sledovat jeho reakci na dietní výživu, jednak aby si navykl na přijímání jídel v malých dávkách a častěji, což obojí je zde naprosto neobvyklé. Starý pán zažíval zaviděníhodně a velice brzo si vydobyl propuštění. Jsem přesvědčen, že ho z nemocnice nehnal ani tak stesk po domově jako spíše touha se konečně zase pořádně a po svém najíst. Přišel se mi ukázat pouze jednou, za několik měsíců, asi aby mi dokázal, že jeho způsob výživy, to jest jednou denně mohutná mísa kukuřičné kaše, je pro jeho nyní opět kvetoucí zdraví mnohem důležitější, než moje výmysly o náhradě proteinů. Následující noc, opět asi ve dvě ráno, mne probudil telefon. Volal týž indický kolega. Obsah jeho rozhovoru byl zajímavý, ale poněkud nejasný, což jsem přičítal neobvyklé noční době. Sděloval mi co nejvěrohodnějším tónem, že přijal mladého muže s těžkým úrazem "od konečníku až к plícím", ve velmi špatném stavu. Anesteziolog se obává začít s narkózou, aby mu nemocný nezemřel ještě před zákrokem, a on sám se z téže obavy bojí nemocného na operační sál převézt. Věděl jsem, že je to skrytá žádost o pomoc, věděl jsem také, že tam pojedu, ale po takové formulaci jsem si nemohl odpustit otázku, co že tam mám dělat a zda by pan farář nebyl osobou povolanější. Dále jsem ho netrápil a jel jsem. Teprve na oddělení jsem se dověděl podrobnosti tohoto zajímavého a rozhodně neobvyklého úrazu. Téhož dne odpoledne - přesněji minulého dne, bylo již po půlnoci - opravoval onen mladý muž střechu na svém domku v jedné vzdálené vesnici, při tom sklouzl a pomalu se sunul po břiše se střechy dolů. Snažil se rukama ubrzdit co se dá, ale mnoho se zřejmě ubrzdit nedalo, a tak posléze dopadl, jenže nikoli přímo na zem, jak by se dalo předpokládat. Do cesty se mu namanula dřevěná tyč, jeden a půl metru dlouhá, tři centimetry silná, pěkně do špičky seříznutá a o něco opřená. Tuto tyč si náš pomalu, ale nezadržitelně klesající nemocný navlékl do jedné nohavice svých krátkých kalhot a všechny pokusy se jí nějak zbavit byly bezvýsledné. Špičatým hrotem pak tyč narazila na sedací část padajícího a vnikla do jejího otvoru, který za normálních okolností je určen к zcela jiné funkci opačným směrem. Vnikla tam tak šikovně, že nezanechala v okolí otvoru ani škrábnutí, jakoby vedena zkušeným odborníkem. Ubohý mladík pokračoval v pádu, což stačilo к tomu, aby tyč vnikla do jeho těla v délce šedesáti centimetrů. Tyto údaje jsou naprosto přesné, neb tyč, kterou si onen muž sám ještě vytáhl z těla a kterou přivezli s ním do nemocnice, nesla přesné stopy činu. Nemocného jsem našel na posteli, bez jediné zjevné oděrky, ale také bez krevního tlaku a pulzu, v těžkém šoku s neklamnými známkami vnitřního krvácení. 34 [pageend34]Přes výše uvedené obavy mého kolegy bylo nutno operovat, času i krve bylo již ztraceno dost a krev к transfuzi byla již na místě. Za tuto pohotovou službu jsem vděčil naší krevní bance, sestávající z jedné ledničky, a jejímu personálu, sice věčně naříkajícímu na nedostatek zásob, ale v případě životní nutnosti vždy schopnému vhodnou krev někde vyčarovat. Krevní dárce jsme měli registrovány v místní věznici, půl litru krve za tolikéž limonády nebo tři cigarety a za oboustranný vděk. Nález v břiše byl překvapující. Zdroj mohutného krvácení jsem po trochu nedočkavém hledání a prodlužování řezu oběma směry našel v zadní partii jater. Hvězdicově zejícím otvorem pronikla hůl játry a bránicí do pravé poloviny hrudníku. Po bezpečném zašití otvoru ustalo krvácení a situace slibovala být přehlednější. To ovšem byla pouze střední fáze úrazu, zbývalo ještě dořešit fázi počáteční, to jest škody napáchané onou tyčí na její cestě břišní dutinou, a fázi konečnou, úraz hrudníku a plic Byl jsem trochu nesvůj, protože přes pečlivé ohledávání střevních kliček a jejich okruží jsem nikde žádné poranění nemohl najít, ač bylo naprosto jasné, že opustila-li tyč dutinu břišní játry, musela někudy do dutiny břišní vniknout. Konečně jsem otvor vstupu našel, byl v zadní stěně rekta, nepříjemně hluboko, skryt řasou protržené pobřišnice. Zašití bylo dost obtížné, ale podařilo se uspokojivě. Nyní tedy byl vyřešen problém vstupu tyče a i jejího výstupu z dutiny břišní, stále jsem však nemohl uvěřit, že by mezi těmito dvěma vzdálenými body nedošlo к žádnému jinému poranění citlivých břišních útrob a že by se tyč mohla vyhnout té změti kliček tenkého a tlustého střeva a jejich okruží. Je to neuvěřitelné, ale bylo tomu skutečně tak. Nikde jinde ani škrábnutí, ani sebemenší oděrka. Uzavřeli jsme tedy onu nezvykle dlouhou operační ránu a zbývala fáze poslední, úraz hrudníku. Rentgenový snímek hrudníku nám ukázal splasknutí pravé plíce a přítomnost volné krve a vzduchu, to nyní již podle očekávání. Proti otevření hrudníku a ohledání plíce a zdroje krvácení svědčil jednak krajně těžký stav nemocného, zatíženého již dosti rozsáhlou břišní operací, jednak moje zkušenosti s četnými zástřely šípů do hrudníku, které jsem zde ošetřoval. Spokojil jsem se tedy se zavedením drenáže do hrudníku, odsátím krve a napojením drenáže na sběrnou láhev. Nemám příliš rád, jestliže u nemocných po vážných operacích je v prvých dnech pooperační průběh nápadně uspokojivý. Ostražitost ošetřujícího personálu je pak snadno ukolébána a naděje okolí nepodloženě stoupnou z předchozí beznaděje к opačným hodnotám. Komplikace lze ovšem očekávat kdykoli, dostaví-li se však po prvých nápadně uspokojivých dnech, jsou považovány za nečekané, překvapující, a jsou především pro okolí nemocného, ukolébané předčasnými nadějemi, trpkým zklamáním. Vynechávám nejdůležitějšího účastníka těchto okamžiků, totiž nemocného samého, ale ten je v těchto chvílích bohudík o svém stavu tím nejméně informovaným. 35 [pageend35]Náš operovaný nemocný již prvního dne po operaci nebyl к poznání. Přes četné hadičky, na které byl napojen, nebo spíše díky jim, doslova rozkvetl, a ani v následujících dnech nikdy nezakolísal na své cestě к plnému zdraví а к dokončení opravy střechy svého domku. Krvácení do hrudníku ustalo, plíce se v několika dnech plně rozepjala, pasáž střevní se obnovila až nepříjemně brzo a po čtrnácti dnech jen vzdálenost jeho domova a obtížnost transportu ho zdržely ještě několik dnů v nemocnici. Nesnažím se tvrdit, že zářím štěstím a blahem jestliže mne někdo ve dvou po sobě následujících nocích vytáhne ve dvě ráno z postele bez naděje, že se do ní ještě vrátím, protože někdy po čtvrté ráno, kdy jsem se vracel dokonale probuzen, mívám myšlenky spíše na vydatnou snídani (která v tu dobu není), než na bezesnou postel (která v tu dobu je). Ale přesto jsem byl rád, že Jsem tyto dvě noce byl к dosažení doma. Ani mi nevadilo, že třetí noc jsem začínal svou vlastní týdenní službu. Několik málo týdnů po popsaných dvou nocích jsem ráno na svém oddělení našel staršího Masáje, kterého přivezli v noci a jemuž služba poskytla pouze první pomoc. Na první pohled se zdálo, že má dvě bodné rány, jednu větší v levém podpaží, druhou menší dole uprostřed zad, a že mu tato zranění zřejmě nedělají velké potíže. Teprve při bedlivém ohledání a po ověření zápisu v chorobopisu vyšlo najevo, že má pouze jedinou bodnou ránu kopím, které mu vniklo do těla levým podpažím, těsně za okrajem velkého prsního svalu, a jehož hrot pronikl ven zády ve výši prvního bederního obratle, přesně ve střední čáře. Bylo to tedy probodnutí v pravém slova smyslu a já se nemohl v tom okamžiku ubránit vzpomínce na ilustrace к indiánkám mého dětství. Tuto vzpomínku však záhy vystřídala vzpomínka na obrázky anatomického atlasu a představa, co všechno stálo v cestě dráze onoho kopí. Podle již mnohahodinové doby od úrazu, podle celkově dobrého stavu nemocného a podle místních zkušeností s různými předměty, pronikajícími za nejrůznějších okolností tělem, toho nemuselo být mnoho. Bylo jasné, že kopí muselo poranit levou plíci, což potvrdil i rentgenový snímek, a bylo také zřejmé, že se vyhnulo srdci, čehož důkazem byl přežívající nemocný sám. Levá plíce byla splasklá a v hrudníku bylo trochu tekutiny. Zvolil jsem osvědčenou taktiku, zašil otvor v hrudníku a zavedl nitrohrudní drenáž pod vodní hladinu. Podle předpokladu by drén měl odvádět vzduch a tekutinu a plíce by se měla v několika dnech opět rozepnout. Nestalo se to ani ono. Pouze stav nemocného se nápadně vylepšil, takže za několik dnů vstal z lůžka, normálně jedl a neměl nejmenších potíží. Na kontrolních snímcích však stále zůstávala levá plíce splasklá a viděli jsme vysoké vyklenutí bránice. Bylo jasné, že drenáž hrudníku, ač průchodná, neplní svoje poslání a proto jsme ji brzo odstranili a snažili se vzduch a tekutinu, jejíž hladina se zcela atypicky měnila, odčerpat opatrně punkcemi. Ale ani tak jsme neuspěli. Výborný stav nemocného snížil naši ostražitost a ukolébal nás do stavu jakéhosi bezradného vyčkávání. 36 [pageend36]Teprve asi po třech týdnech jsme museli přiznat, že jsme hned na začátku učinili chybu a dali se jí svést к mylnému úsudku. To, co jsme považovali, a co i při konečné rekapitulaci tak vypadalo, za vysoko vyklenutou bránici, nebyla bránice, ale stín břišních orgánů v hrudníku. Atypicky se měnící hladina tekutiny byla uvnitř těchto orgánů, nikoli ve volné dutině hrudní. Je sice pravda, že na poranění bránice, které nyní bylo bezpochybné, jsme mysleli hned na počátku, ale stále se lepšící stav nemocného nás ukolébal v doměnce, že buď její poranění bylo zanedbatelně malé, nebo nějakým záhadným způsobem к němu vůbec nedošlo a kopí sklouzlo po jejím vyklenutí. Operační zákrok byl nyní nevyhnutelný, potíž však byla v tom, získat souhlas od nemocného, který se už ani trochu nemocným necítil. Po otevření břicha jsme otvor v bránici snadno našli a jeho rozměr nás poněkud překvapil. Trhlina sahala zezadu od sleziny až téměř к přední stěně hrudníku. Žaludek a tlusté střevo byly fixovány kdesi vysoko v hrudníku, a bylo jasné, že jejich nutné uvolnění z již dosti pevných srůstů bude velmi obtížné a bez kontroly zraku by bylo i velmi nebezpečné pro možnost krvácení. Bylo tedy nutné otevřít i hrudník, uvolnit tlusté střevo ze srůstů s hrudní stěnou a žaludek ze srůstů se splasklou plící. Sešití bránice a tím opětné oddělení dutiny hrudní od dutiny břišní bylo technicky velmi obtížné, ale nakonec plně uspokojivé, snímek hrudníku krátce po operaci ukázal, že levá plíce se začíná opět rozepínat. Kopí, které bylo na počátku tohoto poněkud neobvyklého úrazu s ještě neobvyklejším průběhem, jsem pro svou sbírku bohužel nezískal. Majitel je nevydal, pravděpodobně pro další potřebu. Snad pro doplnění událostí v tomto týdnu ještě krátká zmínka o řezbářské vesničce Wamunyu. Od Machakos je vzdálena asi šedesát kilometrů a vyznačuje se tím, že všichni její obyvatelé, bez rozdílu věku a pohlaví, vyřezávají. К opracování dřeva používají nejčastěji zvláštních sekerek s příčným ostřím, které je dokonale nabroušeno, aby jím bylo možno odseknout nejjemnější vrstvy dřeva. Jednoho řezbáře mi přivezli s takovou sekerkou, zatátou až po topůrko do hrudníku kolegou řezbářem. Dvě žebra byla přeseknuta jakoby břitvou a zmítající se levou plíci bylo možno pozorovat otvorem po sekerce jako kukátkem. Ač objektivně nebyl tento úraz z nejhorších, nemocný jej nedobře snášel a teprve po osmačtyřiceti hodinách se jeho stav uspokojivě upravil. Po skončení soudního procesu s kolegou řezbářem se mi podařilo získat sekerku od policie zpět a dlouho jsem ji měl ve své sbírce šípů a jiných předmětů vyňatých z lidských těl a mnohem později jsem ji věnoval sochaři Vladimíru Preclíkoví do jeho pozoruhodné sbírky seker. Je to krásný nástroj, pokud ovšem slouží svému původnímu účelu. (Dokončení v příštím čísle) 37 [pageend37]Ještě HOLANDSKÉ POHLEDÁVKY NA RUSKÉM ÚZEMÍ. Pod tímto titulem jsme obšírně psali o osudech známé Koenigsovy sbírky uměleckých pokladů, která nakonec skončila v rámci válečné kořisti na území Sovětského svazu, dlouho byla tamními činitely zapírána, až nakonec přece byla vystavena v moskevském Puškinově muzeu. Aniž jsme to tušili uhodili jsme zřejmě hřebíček aktuality na hlavičku, neb tato tématika zjitřila kulturní hladinu nejen v Holandsku a dnešním Rusku, ale i v ostatním světě (NL 3/96). Vrátili jsme se к ní notickou v minulém čísle (NL 1/97) a vracíme se к ní opět krátce dnes. V polovině května tohoto roku padlo totiž téměř definitivní rozhodnutí o osudech uměleckých objektů odvezených v průběhu druhé světové války a po jejím skončení z území Německa, bez ohledu na to, zda byly sem vyvezeny z jiných, Německem okupovaných nebo dočasně dobytých států. Je to přibližně jeden a půl milionu archivovaných uměleckých objektů, jichž astronomickou hodnotu či cenu nelze ani vyčíslit. Kromě námi sledované Koenigsovy sbírky jsou mezi nimi četné souborné sbírky z německých muzejí, včetně tzv. Schliemannova zlatého pokladu, který Sověti tajně uschovávali ve věži berlínské zoo a po rozdělení Berlína jej stejně tajně vyvezli již z britské zóny. Jak známo, zavázal se Gorbačov roku 90 к navrácení uměleckých památek původním majitelům (včetně Německa) a totéž potvrdil i Jelcin 1992. V haagské konvenci (1954), ratifikované Nejvyšším sovětem v prosinci 1956, je jasně uvedeno (bod 3), že každá země se po skončení válečných operací zavazuje vrátit kulturní cenností nacházející se na jejím území kompetentním úřadům do té doby okupovaného území (J.Tobiáš v Lid.novinách 15.5.97) Proti těmto jasně formulovaným závazkům se snažil dnešní ruský parlament dokazovat legální podklad tohoto velkovývozu uměleckých děl na ruské území. V nacionalisticky podbarvených argumentech nechyběly ani tak zvané morální důvody, odměna za zásluhy apod. Prostě parlament plně negoval mezinárodní a mezivládní smlouvy a vyslovil se, tentokrát téměř jednotně, pro nový zákon památky nevracet. Jelcin tento zákon odmítl podepsat a vrátil jej dumě к přepracování, duma však na znění zákona trvala a Jelcin by jej podle tamních zvyků měl do týdne podepsat. Již citovaný pan Tobiáš, tč. z Moskvy, uvažuje takto: Jelcin i po podepsání se může obrátit к Ústavnímu soudu, zda zákon neodporuje ruské ústavě, a bude-li zákon schválen proti jeho vůli má ještě konečnou možnost, což je rozpuštění dumy. Tím by si mohl zjednodušit i hromadící se sporné otázky z jiných odvětví. Podle mluvčích prezidenta nebude tento radikální zákrok nutný, neb podle nich zákon jasně v mnoha bodech ruské ústavě odporuje. Je pravděpodobné, že v době tisku těchto Listů budeme svědky ještě zajímavých dění. VYZNAMENANÍ. V denním tisku jsem se dočetla, že byl řádem Ridder in de Orde Oranje - Nassau vyznamenán též Dr.B.F.A.Griepink z Meise v Belgii. Předpokládám, že alespoň některým (starším) Čechům a Slovákům bydlícím v Holandsku toto jméno ještě dnes něco říká. Přesto několik slov к osvěžení paměti. Dr.Ben Griepink se svou manželkou Ivonne se v roce 68 a v létech následujících velice snažili pomoci novým přistěhovalcům z Československa, zejména těm v okolí Utrechtu. Oba měli spojení s přáteli v Československu, kamž často jezdívali, neb jim učarovala nejen Praha, ale i český a moravský venkov. V Holandsku byl velmi dobrý pěvecký kroužek, jehož členové byli přímo jati českou, a zejména moravsko- slováckou lidovou písní, přiváželi si z Čech magnetofonové nahrávky a kupy not. Při různých příležitostech pak tyto písně zpívali, často hostovali v utrechtské univerzitní nemocnici (AZU), kde bylo hnízdo českých lékařů (Kalenda, Kocourek, Kohut, Květ, Malínská, Otruba, Špinka aj.). O Vánocích pak nacvičili Rybovu Vánoční mši Hej Mistře! a provedli ji v Jutphaaském kostele (dnešní Nieuwegein). Všechny písně i Rybovu mši zpívali odposlouchanou češtinou, a bylo jim báječně rozumět. Griepinkovi se později odstěhovali do Oudewater, ale s holandskými Čechy zůstali i nadále ve styku. Ben je nyní, mimo jiné funkce, členem Evropské komise a v rámci projektu Černý trojúhelník navštěvuje pravidelně Česko, zejména Ústecko, kde se skupinou spolupracovníků z Česka, Německa a Polska se snaží vylepšit životní prostředí v kraji poškozeném těžbou hnědého uhlí. I očista Labe je v jejich pracovním programu. Dr. Griesinkovi gratulujeme к jeho vysokému vyznamenání a přejeme mnoho dalších úspěchů. MARIE SPINKA, Delft L. MALÍNSKÝ, květen 97 38 [pageend38]JIŽ V DUBNU VYŠEL NOVÝ HOLANDSKO-ČESKÝ SLOVNÍK (Nederlands-Tsjechisch woordenboek/Nizozemskočeský slovník). Zatím pouze jednosměrný díl osvědčené autorské dvojice F.Čermák - Zd.Hrnčířová (česko-holandský se chystá) má na 1039 stranách cca 54 tisíc hesel a je od dubna к dostání u knihkupců obou zemí. Cena f 60.-, resp. Kč 430.- DRUHÉ ČÍSLO ČASOPISU TSJECHIE! zůstává věrno zevní (dobré) úpravě a ani uvnitřnení mnoho změn. Asi čtvrtina obsahu padá na nutnou inzerci a charakter většiny článků nevybočuje z povahy turistické propagace, což asi odhaluje účel časopisu. Přesto toto číslo nutno hodnotit výše než číslo předchozí, články jsou častěji vybaveny podpisem a je vidět i snahu obsah zpestřit a prohloubit, jako kupř. článkem redaktorky Jary Roelands, která se nevyhýbá choulostivému přímému srovnání charakterů Čechů a Holanďanů. Na takové téma se snadněji diskutuje u kávy než píše na papír, a při psaní se nelze vyhnout generalizaci na straně jedné a subjektivnímu posuzování na straně druhé. A obojí zkresluje objektivní úsudek, který bez chyb snad ani není možný. Tím víc je nutno ocenit odvahu, a reakce čtenářů (bude-li jaká) dá nahlédnout do intelektuálna čtenářské obce tohoto čvrtletníku. NIEUW UITGEKOMEN ! Geheel herziene druk van dit professionele handwoordenboek met ca. 54.000 trefwoorden en tal van nieuwe woorden, uitdrukkingen en nieuwe betekenissen en betekenisnuances. auteurs: Cermak en Hrncirova ISBN 90-73014-06-9 1039 blz., gebonden prijs: ƒ 60,- Vanaf eind april verkrijgbaar bij de. boekhandel of rechtstreeks bij: Uitgeverij Primo Vere bv, Postbus 82411 2508 EK Den Haag, tel/fax: 070-3522837 DOPISY NL Připomínky, kritiku či reakci na obsah. Listů, případně rozluštění •hádanek zasílejte na adresu: DOPISY NL, Sirtemastr.287, 2513 XL DEN HAAG Ing.H.SALZ, Delft: Úředně je povolena jak DVOUjazyčnost tak i DVOJjazyčnost. Druhá forma je častější, prvá opticky lahodnější, neb duplikace písmen jaksi češtině na pohled nesedí. T.M.GRADTNER, Nijmegen: Váš dopis byl sice osobní, ale adresátka nám dala do něj nahlédnout. Téměř ve všem s vámi souhlasíme a rádi bychom vaše zajímavé vzpomínky, názory a zkušenosti uvítali i v LISTECH. Napište prosím! Pí.M.SPINKA, Delft: Děkujem za uznání, budem se snažit. Pí.A.NORBART, Breda: Ve vašem luštění křížovky je jediná chyba v tajence, místo JÁ vám vyšlo ON. Jak jste к tomu došla? J.HYSEK, Bozkov:Článek o geologickém složení půdy okolo Semil je jistě zajímavý, ale pro náš časopis má poněkud úzký profil. Objeví-li se mezi čtenáři nějaký geolog, rádi mu článek předáme, zatím tedy zůstává v redakčním šuplíku. B.CERNOHORSKY, Ysbrechtum: Z pytlíčku správných rozluštění vypadlo to vaše. Snad vás to potěší i když zatím není odměny. Zůstaňte nám nakloněn, děkujem za přání. ANKETA NL na valné hromadě Spolku byla při malé účasti (asi 30 přítomných včetně pořadatelů, účinkujících, přednášejících a domácích) pochopitelně zatížena chybou malých čísel, přesto pouze pro zajímavost: Téměř všichni respondenti jsou spokojeni se stoupající úrovní Listů, nejmenší zájem je o otázky Romů (asi pětina), o málo víc o družby měst, 80% sí žádá více kultury a asi 75% je spokojeno se stálými rubrikami (víte že..., Dopisy, komentáře, česko-holandské vztahy, Zadní strana). Nejvíce písemných reakcí je na křížovky. KRITICKÉ DOPISY к obsahu Listů bychom rádi uvítali ve větším množství, třeba v letních měsících najdete chvilku času a napíšete nám co se vám nelíbí, co postrádáte, anebo i naopak. 39 Nederlands-Tsjechisch woordenboek [pageend39]NIZOZEMSKÝCH LISTŮ Letní křížovka s tajenkou č. 3 Tento podivný stromeček z čísel je naprosto zákonitý, logický a nemůže vypadat jinak, jestliže tu zákonitost najdete. Nehledejte v tom alchymii, ten nejprostši způsob je řešení. Pokud se vám to ani o dovolené nepodaří, napište nám na adresu DOPISY LN, Sirtemastr. 287, 2513 XL DEN HAAG, a my vám rozluštění zašleme poštou. Příjemnou dovolenou ! Rozluštění křížovky č.2 z minulého čísla L U Š T í R N A 40 [pageend40]A: Český spisovatel. В: Kus dřeva - část Britanie - dr.Faust se...čertu. C: Dřívější teroristická organizace - úděl - Chaplinova manželka - dopisní zkratka - souvislý sled. D: Slovenská plošná míra - základ některých států - kýbl - zkr. Dřevařských Závodů. E: Neobvyklá zkratka pro číslo - španělské město - jednotka citlivosti filmů - sbírka židovských předpisů. F: Tretka - dřevěné stropy - hadi - přísežný úředník.G: Ženské jméno (Borská) - Komerční Akademie Estonska (zkr.) - zápor - druh herce - zrak. H: Mužské jméno - lumpové - vzdor (lidově).I: Laboratorní barvivo - ústřel - muži. J:Tajná organizace - franc, mužské jméno.K: Důvěrně se stýkat - obyvatel světadílu - jeden ze smyslů (lid.). L: Jmého herečky West - oslovení muže - angl. zápor - podzimní květiny. M: Hvězdný (z latiny, řídce) - vole - mužské jméno (Janáček). N: Niterný záznam - francouzky černý - společenství. O: Nemoc slepic - číslovka - domovník ( z francouzšiny, a ještě к tomu špatně) . P: Učiniti životní skok - had. Q: Ztratit vědomí - druh koně - tradiční oslovení mlynáře (dříve). R: Moravské město - odnímá vlhkost - nedobrá vlastnost. S: Citoslovce ohrazení - letadlo - látka (hovorově) - franc, ulice - předložka. T: Snadno vznětlivý jedinec - oslavné provolání - zkr. délkové míry - zármutek. U: Trny - pichadla - tisový porost. V: Primitivní mixer - dopravní prostředek (lid.) - osobní počítač (zkr.) - bájný kníže. X: Prchavá látka - cizí spisovatel (Leon) - vepř - dosud prchavá látka. Y: Druh účesu - označení sportovních automobilů - astronomický úhel - udání směru. Z: Líné šelmy - americký stát v českém přepisu - jméno herečky Derek - aktéři - slovanský zápor, a. Bohyně úrody - vřes - sdělení, b. Biblická osoba - staré vztažné zájmeno - klamat - Obchodní Akademie (zkr.). c.: Řada velmi tvrdých samohlásek - světadíl - osobní zájmeno. SVISLE: 1: Běženci - nástrahy ovzduší. 2: Kozelce - babička v germánských rodinách - právě tehdy - město v Tibetu - zkratka Tureckého Olymp. Výboru - anglicky platit. 3: První díl sportovní tajenky. 4: Znovuuspořádáni - fysikální veličina - zkratka pro hysterii (odb.). 5: Belgický malíř-symbolista - sazba - tropický savec - heřmánkovitá rostlina - slovensky třísky - polní láhev. 6: Pomalá žena - druh sýra - staré vztažné zájmeno - cizí dívčí jméno - americká rozhlasová stanice - nesmysl . 7: Sen - lidově sbohem - řecká variace Antonína - shluk rostlin - útočiště v poušti - biblická postava - před polednem (mezinár. zkratka). 8: Biblické jméno - výzva - závislý odnož - zkratka Internacionální Administrativně Obchodní Školy v Ivančicích - citoslovce opovržení - zápor. 9: Hraniční poplatek - český spisovatel - zabezpečení - historický ruský playboy - označení obrátek za minutu - nepříjemnost na rtu. 10: Bowdeny - opatření proti osamocení - obec u Mělníka - stará značka Ruthenia - kluci. ll:Zdlouhavé tažení - skládat v záhyby - řídká modifikace Oldy - izraelský přístav - jméno zpěvačky Sumac - velký zub. 12: 495 - škarohlíd - lidový pěvec (řídce) - zkr.titulu doktora přírodních věd - zkr. pelhřimovského tabletenisového klubu - dřívější prostředek pro růst vlasů. 13: Nová značka Ruthenia - sklouznout po laně (horolezecky) - sídla údržbářů vozů F1 při závodech - slovensky Láďa - vývoj - 654. 14: Druhý díl tajenky. 15: Cizí mužské jméno - přezdívka pro Otu - evropská drobná mince - oddělení - ukaž, zájmeno. 16: Ovocná zahrada - malá pohádková zvířata - jednoduchý příbytek - zahradnické náčiní - část věty - oslavné provolání jižních národů . 17: Nemohoucí fotbalisté - český malíř Hradčan - korýšům vlastní. NAPOVÉDA: 6: RKO, 12:^n. Hledáme česká, nebo v češtině užívaná podstatná jména v prvním pádu jednotného čísla, končící koncovkou -DEL. Deset takových je minimum, je jich však víc. Znáte-li je, napište nám, případně můžete bodovat do Rozluštění. ROZLUŠTĚNI zasílejte do konce července na adresu DOPISY NL, Sirtemastr. 287, 2513 XL Den Haag, a to buď jednotlivě nebo komplexně. Za vyluštění celé křížovky je 50 bodů (za každé chybné slovo odečítáme dva body), za vyluštění pouze tajenky 20 bodů, za odhalení stromečku 25 bodů, za 10 slov jazykového pokladu 15 bodů, za každé uznané navíc 1 -3 -5 atd. bodů. Za nejvyšší počet bodů nabízíme roční dodávku NL, v případě více kandidátů rozhodne los. Mnoho zdaru a hezké letní počasí! VODOROVNĚ: Legenda к letní křížovce č. 3 JAZYKOVÝ POKLAD 41 [pageend41]Do příštího čísla NL, které vyjde po prázdninách, budou vloženy složenky к vyrovnání předplatného. Domníváme se, že naše odběratele je možno přibližně zařadit do čtyř skupin. Do první skupiny řadíme skutečné předplatitele, tj. ty, kteří víceméně pravidelně nám poukazují roční předplatné f 35.-. Ty prosíme, aby složenku použili až jejich předplatné bude splatné. Děkujeme. Ve druhé skupině, a ta je asi největší, jsou čtenáři, tj. ti, kteří Listy pravidelně čtou, někdy snad docela rádi, ale placení předplatného jim činí potíže technického rázu. Buď se jim zdá způsob placení příliš komplikovaný, nebo nevědí jak platit mezistátně, nebo prostě zapomínají, kdy naposled platili. Ty snažně prosíme, aby placení předplatného věnovali více pozornosti, není to tak nesnadné. Zaručí jim to plynulou dodávku Listů a nám pomohou krýt výlohy na tisk a poštovné. I jim patří náš dík. Třetí skupinu, jejíž sílu nedovedeme dost dobře odhadnout, tvoří ti, kteří Listy z jakési setrvačnosti sice dostávají, ale nemají o ně zájem a my utrácíme zbytečné náklady. Jistě jsou tací a my je prosíme, aby do nás investovali jednorázově poštovné a sdělili nám, abychom jejich adresu vyškrtli ze seznamu. Velmi nám tím pomohou, za což i jim děkujeme. A konečně čtvrtá skupina se skládá ze zájemců, kteří si NL žádají z administrativních nebo dokumentačních důvodů, jako jsou různé instituce, úřady, školy, jiné redakce, spolky, knihovny, zahraniční tiskové orgány a jim podobné. Těm pochopitelně budeme i nadále Listy zasílat, pokud samy nerozhodnou jinak. S díkem za porozumění Redakce NL DŮLEŽITÉ UPOZORNĚNÍ Rozhodněte laskavě sami, do které skupiny patříte, a je-li to skupina druhá nebo třetí, sdělte nám své rozhodnutí pomocí složenky nebo prostého korespondenčního lístku. Velmi nám pomůžete a vydávání Listů usnadníte. Svá rozhodnutí adresujte na pokladní Listů: Paní Eva Huijgen, Jupiterstraat 17, 1562 WL KROMMENIE, poukazy s poznámkou Předplatné NL na POSTBANK 6065337, nebo RABOBANK 32 63 62 118. A2 [pageend42]NIZOZEMSKÉ LISTY jsou aktuální! Přinášíme zprávy alespoň tři měsíce staré, abyste si je oživili v paměti. Můžete si přát lepší službu ? Léto bude slunečné, přeháňky jen místy, pro ty chvíle si připravte NIZOZEMSKÉ LISTY! Kdyby NIZOZEMSKÉ LISTY nebyly, museli bychom si je vytvořit. František Palacký Nevíme dne ani hodiny... Proto NL do každé rodiny! (Dokud je Čas) Karol Wojtyla, papež Já blahem stoupám к obloze při čtení těchto NIZOZE- mských Listů, a to je přec veledůležitá věc! Hans Sachs, obuvník a švec U lavice dítě stálo, z plna hrdla křičelo... (Jenom proto, že u snídaně NIZOZEMSKÉ LISTY nemělo) K. J. Erben Po olysalé hlavě se plouží líná veš, zřejmě ji zajímá, co to právě čteš. NIZOZEMSKÉ LISTY ? Vždycky jsem si přála ploužit se po holé hlavě intelektuála. L.M. LETNÍ MEZISTRANA TAKŽE: Chcete-H mít požitek jistý - čtěte NIZOZEMSKÉ UŠTY! 43 [pageend43]V jednom ze svých působišť jsem operoval jednomu celkem nenápadnému mužíčkovi středních let tříselnou kýlu. Ani na kýle, ani na operaci, ani na pooperačním průběhu nebylo nic pozoruhodného, mužíček šel za pár dní domů a byl objednán za dalších pár dnů na pooperační převaz. Potud zcela běžný postup, jenže ... Za několik dnů po mužíčkově propuštění mne telefonicky sháněla (a sehnala) sociální pracovnice z nedalekého městečka (odkud byl i mužíček) a velice záhadně, ale tím naléhavěji si domluvila návštěvu nemocnice a žádala mne, abych o tom zatím s nikým nemluvil. Důvod své urgentní návštěvy mi sdělí osobně. Dostavila se v ujednaný čas, našemu rozhovoru nesměl být nikdo přítomen, sestra i sekretářka musely opustit místnost a pak teprve začal náš rozhovor. Byl víceméně jednostranný a obsah byl asi takový: Onen výše zmíněný mužíček je na sociálním úřadě veden v patrnosti, aniž by sám o tom měl sebemenší tušení. Podle slov návštěvnice je to spořádaný občan, věřící a důvěřivý, hluboce citově založený, skromný a citlivý. Má velice krásný, nikoli pouze platonický poměr se ženou, která je rovněž vedena v patrnosti na onom úřadě. U ní je toho důvodem její povolání a její zdravotní karta. Povoláním je prostitutka a v kartě je registrována pohlavní choroba. Mužíček se to nesmí dovědět, aby jeho krásný vztah к oné ženě nebyl nějak narušen, těžko by to snášel. A nyní poněkud spiklenecká žádost к mé osobě. Úřad má velký zájem na krevní zkoušce u mužíčka, aby zjistil, zda dosud odolal případné nákaze. Sami ale nechtějí mužíčka ke zkoušce předvolat, aby neohrozili onen šlechetný poměr. Ohleduplnost přímo příkladná, i když ne zcela na svém místě. Konečně přišla na řadu moje úloha. Zda bych mohl při příštím převazu pod nějakou záminkou odebrat mužíčkovi krev, dát ji vyšetřit a výsledek cestou důvěry a zapečetěné odeslat к rukám mé návštěvnice na onen úřad. Tato procedura se mi nezdála neproveditelná a účast na tomto ušlechtilém spiknutí měla něco do sebe, něco podobného se nepřihází každý den. Připravil jsem si tedy vhodnou výmluvu к odběru krve, něco jako že se záznam z chorobopisu ztratil a chceme si jej dodatečně doplnit. Mužíček mne vyslechl, chvíli zaváhal a pak pravil: Když už to budete dělat, nechte taky udělat zkoušku na pohlavní choroby. Víte, já mám poměr s jednou ženou, vona je to bejvalá kurva a je nakažená, tak bych rád věděl, na čem jsem. Ale nikomu to neříkejte, přijdu si pro výsledek sám. Byla to rána do vazu a stěží jsem v tu chvíli zachoval vážnou tvář. Rozuzlení dopadlo pro všechny účastníky dobře. Negativní výsledek mne zbavil dalších možných problematických situací, mužíček byl spokojen a vrátil se do lůna své milé, úřad dostal svou odpověď bez pečetí a mně zůstal vděčný zážitek. Ze "Špitálních paběrkú" L.M. LADISLAV MALÍNSKÝ ZADNÍ STRANA ÚŘEDNÍ TAJFMSTVÍ [pageend44][pageend45]