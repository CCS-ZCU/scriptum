novy ^8^ «¡mm» « » život Z O BSAH U Metoděj panonským a moravským arcibiskupem • Středa: Co je církev? • Vrána: Experiment s pouští • Zahradníček: Červen • H.: Lčonid Brež- něv » Hrdinou Č SSR « # špidlík: Jan Hus v době ekumenismu # Veselý: Lidé a zvířata # Dacík: Křesťanský život prýští z milosti # Stalo se ve Valikáně, ve vlasti, v exilu a jinde ve světě • Píše sestra Emanuela • Naše povídka: Racek, Strach R. XXII• ČERVEN-ČERVENEC 1970 [pageend1]MĚSÍČNÍK CYRILOMETOĚDJSKÉ LIGY PRO KULTURU A ŽIVOT Z VÍRY * VYDÁVÁ KŘESŤANSKÁ AKADEMIE V R1MĚ * ADRESA REDAKCE A ADMINISTRACE: NOVÝ ŽIVOT, VIA DELLA CONCILIA- ZIONE, 1. 00193 ROMA-ITALIA. * Řídí redakční kruh. * Předplatné na rok 1970: V Itálii 2500 lir (podpůrné 4000 lir). Pro ostatní země 4 dol. (podpůrné 7 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Předplácí se v Itálii: pošt. slož.: C. c. post. 1-33428 ACCADEMIA CRISTIANA - Via della Conciliazione, 1, Roma (617) s pozn. NŽ 1970. * Z jiných evropských zemi (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na pošt. úřadě 2400 lir na: NOVÝ ŽIVOT - ACCADEMIA CRISTIANA, 00193 Roma, Via della Conciliazione 1. - Italia. * Z ostatních zemí mezinár. pošt. poukázkou, šekem, peněžním dopisem římské administraci (na jméno Don Adalberto Hrubý), nebo naším zástupcům v jednotlivých zemích: Anglie: CML (P. Jan Lang S. J.), 114, Mount Street, LONDON, W. 1. — Francie: zasláním 22 NF poštovní složenkou na adresu: Jaroslav Jáchym, 8, rue Paul Bert, 90 Belfort — Německo: zasláním 18 DM poštovní složenkou na: Karl Fořt, Konto München (8000), Nr. 151283. — Kanada: Zemská CML (Václav Vostřez), Box 541 Main P. O., Hamilton, Ont, nebo Czech Jesuit Fathers (Rev. B. Janíček, S.J.), 4605 West Broadway, Montréal 28, P. Qué. — USA: Rev. Jaroslav Tománek, Veseleyville, P. O. Grafton, No. Dakota. Vita Nuova. - Mensile. ★ Autorizzazicme Tribunale Roma N. 3779 del 16-3-54. * Direttore responsabile: P. Vincenzo Insolera S. J. opvy život METODĚJ PANONSKÝM A MORAVSKÝM ARCIBISKUPEM Také rok 1970 je pro nás Slovany rokem jubilejním: před 1100 lety papež Hadrián jmenoval Metoděje prvním arcibiskupem slovanské církevní oblasti. K tomuto jubileu přinášíme příslušné odstavce ze staroslověnské legendy o svátém Metoději a další odstavce, které líčí jeho požehnanou činnost na Moravě a úctu, jíž se těšil doma i mimo Moravu, ale též jeho protivenství, zevnější i vnitřní. Podobně jako Život sv. Konstantina Cyrila i Život sv. Metoděje vznikl na Velké Moravě, nedlouho po smrti tohoto slovanského věrozvěsta, ještě před propuknutím pronásledování slovanské církve, a patří po stránce literární mezi vynikající díla staroslověnského písemnictví. Odstavec sedmý končí smrtí sv. Cyrila. — Red. (8) Kocel vypravil poselství k apostolikovi1 a prosil, aby mu postoupil blaženého našeho učitele Metoděje. A apostolik řekl: » Nejen tobě samému, ale všem těm krajům slovanským jej posílám jako učitele od Boha a od svátého apoštola Petra, prvého náměstka a klíčníka království nebeského.« A když jej poslal, napsal tento list: » Hadrián, biskup a sluha Boží, Rostislavovi a Svatoplukovi a Kocelovi. Sláva na výsostech Bohu a na zemi pokoj, v lidech dobré vůle. Doslechli jsme o vašich duchovních snahách — a nyní jsme si přáli s touhou a modlitbou pro vaši spásu — kterak Bůh ponukl vaše srdce, abyste ho hledali, a ukázal vám, že Bohu třeba sloužit netoliko vírou, ale i dobrými skut- (1) » apostolik« je římský papež, podle latinského dominus apostolicus « . ky. Víra zajisté beze skutků je mrtvá, a odpadají ti, kdo si myslí, že znají Boha, ale skutky svými ho zapírají. Prosili jste o učitele nejen u tohoto apoštolského stolce, nýbrž i u zbožného císaře Michaela. I poslal vám blaženého filosofa Konstantina i s bratrem, dříve než jsme to my mohli učinit. Oni pak, když poznali, že váš kraj patří apoštolskému stolci, nic neučinili proti kánonu, ale přišli k nám nesouce ostatky svátého Klimenta. Tu my trojnásob potěšeni rozhodli jsme se přezkoušet2 Metoděje, našeho syna, muže dokonalého rozumem a pravověr- ného, vysvětit jej i s učedníky a poslat do vašich krajin, aby vás učil, jak jste žádali, a překládal do vašeho jazyka knihy svaté, podle veškerého církevního řádu úplně i se mší svátou čili službou a se křtem, jak začal filosof Konstantin s Boží milostí a za přímluvy svátého Klimenta. Taktéž dovede-li kdo jiný důstojně a pravověrně překládat, ať je to svaté a požehnané námi a celou katolickou a apoštolskou církví, abyste se snadno naučili přikázáním Božím. Ten jediný obyčej však třeba zachovávat, aby se při mši napřed četla epištola a evangelium latinsky a potom slovansky, by se naplnilo slovo Písma: » Chválit Pána budou všechny národy, « a jinde: » Všichni budou mluvit rozličnými jazyky o velikých skutcích Bo- (2) » přezkoušet« : míní se tu kanonická zkouška týkající se víry a mravů, obvyklá před biskupským svěcením; už v odst. 6 byla zmínka o tom, že Metoděj byl vysvěcen na kněze. 126 [pageend2]žích, jak jim dá Duch svátý vypovídat. « Odvážili se však někdo z učitelů u vás sebraných, kteří lichotí uším a odvracejí lidi od pravdy k bludům, jinak vám kazit a porušovat knihy vašeho jazyka, ať je vyloučen nejen z přijímání, ale i z církve, dokud se nenapraví. Jsou to vlci a ne ovce, a třeba je poznávat po ovoci jejich a chránit se jich. Vy tedy, milené dítky, poslouchejte božské nauky a neodmítejte napomenutí církve, abyste byli uznáni za pravé ctitele Boha, Otce našeho nebeského, se všemi svátými. Amen.« I přijal jej Kocel s velikou úctou a vypravil jtj znova k apostolikovi s dvaceti urozenými muži, aby mu jej vysvětil na biskupství v Panonii na stolec svátého Andronika, jednoho ze sedmnácti3. Což se i stalo. (9) Potom starý nepřítel, závistník dobra a odpůrce pravdy, podnítil proti němu srdce krále 4, nepřítele moravského, se všemi biskupy, kteří pravili: » Učíš v naší eparchii.« On však odpověděl: » Kdybych byl věděl, že je vaše, byl bych ji pominul, ale je svátého Petra. A právem. Přecházíte-li vy z řevnivosti a lakoty proti kánonům přes staré hranice a tím bráníte učení Božímu, dejte si pozor, abyste svůj mozek nerozlili, budete-li chtít kostěnou lebkou prorazit železnou horu.« Odpověděli mu hněvivě: »Zlým to odpykáš! « On odpověděl: »M luvím pravdu před císaři a nestydím se. Vy však si čiňte se mnou, co vám libo, neboť nejsem lepší než ti, kteří proto, že mluvili, co je spravedlivé, i o tento život přišli v mnohých mukách.« Když mnoho řečí bylo chvatně prosloveno, aniž co zmohli proti němu, řekl král šibalsky: »Netrapte mého Metoděje, vždyť už se zpotil jako při peci. « On řekl: » Tak jest, pane. Kdysi potkali lidé upoceného filosofa a tázali se ho: Pročpak se potíš? On dí: S hrubými lidmi jsem se přel.« O tomto výroku se pohádali (3) Zřízením samostatné diecéze panonské se sídlem v Sirmiu neboli Srěmu, který tehdy patřil do Bulharska, byla zároveň obnovena práva papežská nad touto částí Illyrika, což vzbudilo odpor nejen v Byzanci, ale i u bavorského episkopátu, pokládajícího toto území za svou doménu. Titul sv. Andronika (Řím 16,7) se zakládá na tom, že tento učedník — podle tradice — Kristův byl prvním biskupem v Panonii se sídlem v Sirmiu. ■ (4) Byl to král Ludvík Němec, který na synodě s biskupy bavorskými konal soud nad Metodějem. Na Moravě došlo k politickému převratu. Rostislav byl zrádně vydán svým synovcem Svatoplukem Němcům. Metoděj byl jat patrně na Moravě na podzim 870, ale soud nad ním se konal v Bavořích, pravděpodobně v Řeznu, kde se král Ludvík zúčastnil v listopadu 870 říšského sněmu. ŘÍM. — Fresko v bazilice sv. Klimenta v Říme, v kapli sv. Cyrila a . Metoděje. Papež Lev, budovatel této kaple, obětuje Kristu slovanskou církev. Obraz maloval Nobili. Po boku slovanští apoštolé. a rozešli. Jeho pak vyhostili do Švábska a drželi ho tam půl třetího roku5 * * *. (10) Zpráva o tom pronikla k apostolikovi. (5) Za těmito střízlivými slovy legendy se tají tvrdá a pohnutá skutečnost, která byla objevena teprve vydáním listů Jana VIII. biskupu pasovskému Herman- rikovi a frizinskému Hannonovi r. 1880. Hermanrik se aktivně zúčastnil deportace Metoděje do vězení, a jeho nelidské chování přitom je živými barvami vylíčeno v listě Jana VIII., poslaném před zářím 873. « K oplakání tvé zloby mohl by stačit, jak se domníváme, jen proud slz. Neboť kterého, ať nedíme biskupa, ale kterého světského muže, ano kterého tyrana krutost nepřevýšila tvá opovážlivost, nebo nepřekonala tvá zvířecká sveřepost? Bratra a spolubiskupa našeho Metoděje jsi trestal v žaláři a týral jsi delší dobu pod širým nebem za hrozné zimy a velkých dešťů, a vzdá- lils jej od správy církve jemu svěřené, a dospěls až k takovému šílenství, že když jsi jej vlekl na poradu biskupů, byl bys jej udeřil koňským bičem, kdyby ti v tom od jiných nebylo zabráněno...« — Místo, kde Metoděj byl vězněn dva a půl roku, je novějšími studiemi bezpečně zjištěno: byl to klášter Ellwangen ve Švábsku, jehož členem byl kdysi Hermanrik. 127 [pageend3]Když se o tom dověděl, dal je do klatby6, aby žádný z biskupů královských nezpíval mše čili služby, pokud by jej drželi ve vazbě. A tak jej pustili, ale řekli Kocelovi: » Budeš-li ho mít u sebe, tak snadno nám neunikneš! « Zatím však oni sami neunikli soudu svátého Petra, neboť čtyři z těchto biskupů zemřeli. Stalo se tehdy, že Moravané zpozorovali, jak němečtí kněží u nich žijící jim nepřejí, ale kují proti nim pikle, a proto je všechny vyhnali. A k apostolikovi vypravili poselství: » Poněvadž již dříve naši otcové přijali křest od svátého Petra, dej nám tedy Metoděje za arcibiskupa 7 a učitele.« Apostolik jej tam ihned odeslal. I přijal jej Svatopluk se všemi Moravany a svěřil jeho péči všechny kostely a kleriky na všech hradech. Od tohoto pak dne počalo učení Boží velmi vzrůstat a kleriků přibývat ve všech hradech, a pohané se zříkali svých bludů a přijímali víru v pravého Boha. I moravská oblast se začala tím víc šířit na všechny strany a úspěšně porážet své nepřátele, jak sami vždy vyprávějí. (11) Byl u něho také dar prorocký, neboť mnohé z jeho předpovědí se splnily. Uvedeme z nich jednu nebo dvě. Jeden velmi mocný kníže pohanský sídlící na Visle 8 tupil křesťany a činil jim násilí. Metoděj mu vzkázal po poslech: » Dobré ti bude, synu, dáš-li se pokřtít dobrovolně v své zemi, abys nemusel být pokřtěn násilně jako zajatec v cizí zemi. Pak si vzpomeň na m ne.« To se i stalo. Jindy zase bojoval Svatopluk s pohany a neměl žádný úspěch, ale otálel, tu Metoděj, (6) Papež Jan VIII. vyslal počátkem r. 873 ke králi Ludvíkovi svého legáta Pavla, biskupa ankonského, který měl jménem papežovým suspendovat provinilé biskupy a Metoděje uvést nazpět k Svatoplukovi na Moravu do jeho diecéze. (7) Metoděj byl vysvěcen v Římě podle ŽM na stolec sv. Andronika ve Srěmu pro diecézi illyrsko- panonskou, k níž patřila i Morava. Po roce 873, kdy Kocel zmizel z dějinného jeviště a jeho území se zmocnili Němci, nepodařilo se Janu VIII. již obnovit srěm- skou diecézi s Metodějem v čele. K nové žádosti z Moravy byl Metoděj ustanoven arcibiskupem moravským, jak jej titulují další listiny. (8) » Kníže pohanský sídlící na Visle« byl pravděpodobně později podroben Svatoplukem a pokřtěn Metodějem. Kraj, kde tento kníže Vislanů vládl, bylo nepochybně Krakovsko (Malopolsko), které patřilo k staré Moravě a diecézi Metodějově. Zpráva tato je prvním údajem o pronikání křesťanství do krajů polských. Křesťanské Krakovsko tíhlo pak více k Moravě a později k Čechám a bylo až na konci 10. století za knížete Měška I. připojeno k polskému státu, který ve starších dobách měl své středisko v Hnězdně a jehož politický zájem byl obrácen více k severu a do krajů pobaltských. ježto se blížila mše svátého Petra čili služba9, poslal mu tento vzkaz: » Jestliže mi slíbíš, že strávíš svátek Petrův se svými vojíny u mne, důvěřuji v Boha, že ti je vbrzku vydá.« Což se i stalo. Jeden člen knížecí družiny, velký boháč a rádce, oženil se s matkou svého křtěnce10 1, a Metoděj, ač jim mnoho domlouval, je poučoval a utěšoval, nemohl toho dosáhnout, aby se rozešli. N eboť jiní, vydávajíce se za sluhy Boží, potají je kazili a lichotili jim pro majetek, až je konečně vyloučili z církve. I řekl Metoděj: » Přijde čas, kdy tito pochlebníci vám nebudou moci přispět, ale kdy si vzpomenete na má slova, jenže se pak nedá nic dělat.« Tu znenadání, když je Bůh opustil, na oba padla pohroma a nenašlo se místo jejich, ale jako když vítr prach zvíří a rozvěje. A mnoho jiných případů těmto podobných, které zjevně vykládal v podobenstvífh. (12) To vše nestrpěl starý nepřítel, závistivý lidskému pokolení, a podnítil některé proti němu jako Dathana a Abirona proti Mojžíšovi, jedny zjevně a druhé potají. Byli to lidé nakažení bludem iopatorským “ , kteří slabší odvraceli k sobě z pravé cesty a říkali: » Nám dal papež m oc12 a jeho poroučí vyhnat ven i jeho učení. « Shromáždili pak všechen moravský lid a nařídili přečíst před nimi list, aby sami slyšeli jeho vyhnání. Lidé, jak bývá jejich zvykem, všichni se rmoutili a bědovali, že ztrácejí takového pastýře a učitele, kromě slabochů, jim iž lest zmítala jako vítr listím. Když však četli list apostolikův13, našli tam psáno: » Náš bratr Metoděj je svátý a pravověrný a koná dílo apoštolské, v jeho rukou jsou od Boha (9) Myslí se tu asi slovanská mše západního obřadu, jakou zavedli slovanští apoštolově na Moravě. Podkladem jejím nebyla římská mše latinská, ale její řecký překlad, který vznikl někdy v první pol. 9. století v Illyriku a byl nazýván liturgií sv. Petra. (10) Jde tu o zakázaný sňatek pro překážku duchovního příbuzenství 2. stupně mezi kmotrem a ovdovělou matkou křtěnce. (11) Blud »iopatorský« ztotožňoval nebo směšoval první božskou osobu (Otec — pater) v Trojici s osobou druhou (Synem — hyios). Legenda se tu dotýká otázky » Filioqae«, slova, které začali na Západě vsunovat do Kréda. (12) Byl to Metodějův sufragán (podřízený biskup) Wiching, který stál v čele opozice proti němu, a jak víme z listu Jana VIII. z roku 881, neostýchal se bojovat proti Metodějovi podvrženým listem papežovým. (13) Je to bula Jana VIII., vydaná v červenci 880 knížeti Svatoplukovi,'počínající slovy: Industriae tuae, v níž se slavnostně dosvědčuje správnost nauky Metodějovy a potvrzují se všechny výsady dříve mu udělené, mezí nimiž též užívání slovanské řeči v bohoslužbě. 128 [pageend4]a od apoštolského stolce všechny slovanské kraje, aby koho prokleje, byl proklát, a koho posvětí, byl posvěcen.« I zastyděli se a s hanbou se rozešli jako mlha. (13) Ani zde se však nezastavila jejich zloba. Pomlouvali ho a pravili: » Císař se naň hněvá, a dopadne-li ho, odpyká to životem .« Ale milosrdný Bůh nechtěl ani v tom pohanět svého služebníka, a ježto srdce císařovo je stále v ruce Boží, vložil císaři do srdce, že poslal Metodějovi list: » Ctihodný otče, velmi tě toužím spatřit. Buď tak dobrý a vyprav se k nám, abychom se s tebou viděli, dokud jsi na tomto světě, a přijali tvé požehnání. « 14 Metoděj tam ihned šel a císař jej přijal s velikou poctou a radostí, pochválil jeho učení a podržel si z jeho učedníků kněze a jáhna s knihami. Vše mu učinil po vůli, co chtěl, a v ničem ho neoslyšel. A hojně jej obdaroval a doprovodil ho opět slavně do jeho sídla. Podobně i patriarcha. (14) Na všech svých cestách upadal do mnohých nebezpečenství od ďábla v pustinách mezi zbojníky, a na moři od bouřlivých vln, na řekách od nenadálých mělčin, takže se na něm splnila slova apoštolova: » Nebezpečí od loupežníků, nebezpečí na řekách, nebezpečí od lživých bratří, v pracích a svízelech, v bdění mnohokrát, o hladu a žízni mnohokrát« a v jiných strastech, které apoštol připomíná. (15) Potom když se oprostil od všeho shonu a péči svou uvrhl na Boha, posadil napřed ze svých učedníků dva kněze, zdatné rychlo-, pisce, a přeložil vbrzku všechny knihy Písma, kromě Makabejských, z řeckého jazyka na slovanský v osmi měsících, od měsíce března, kdy začal překládat, do dvacátého šestého dne měsíce října. Po ukončení pak vzdal náležitý dík a slávu Bohu, jenž dává takovouto milost a zdar, a obětoval se svým duchovenstvem svátou a tajemnou oběť a oslavil svátek svátého Di- mitria. Neboť dříve s filosofem přeložil toliko evangelia s » apoštolem « 15 16 a vybranými službami církevními. Tehdy pak přeložil i nomoká- nonM, to jest pravidlo zákona, a knihy Otců. (16) Když franský k rá l17 přišel do krajin dunajských, přál si ho vidět, a on, ačkoli někteří říkali a myslili, že od něho bez muk nevyvážné, odebral se k němu. On však jej přijal, jak se sluší na biskupa, čestně a slavně s veselím, porozprávěl s ním, jak se sluší takovým mužům spolu rozprávět, objal a políbil jej a propustil s velikými dary. Řekl mu: » Pamatuj na mne vždy, ctihodný otče, ve svých modlitbách. « Z knihy'. J. Vašica, Literární památky epochy • Velkomoravské, Praha 1966 (14) Je to císař Basilius I. (867-886), zakladatel ma- kedonské dynastie, který pozval Metoděje do Cařihradu listem již během r. 880. Metoděj podnikl tuto cestu někdy po r. 881, patrně s ohledem na Bulharsko a s vědomím papežovým. Řím ani na západě neměl dost síly, aby obhájil proti německému náporu slovanskou bohoslužbu, proto Metoděj hleděl zajistit její trvání v říši byzantské a v Bulharsku. To si jistě přáli také jeho nejstarší učedníci, kteří s ním přišli na Moravu. (15) » apoštolem« se nazývají všechny ostatní knihy Nového zákona kromě evangelií, (16) »nomokánon« je sbírka církevních kánonů, doplněná světskými zákony týkajícími se církve. (17) Tímto králem je snad Karel III. Tlustý, třetí syn Ludvíka Němce a jeho nástupce (881-888). d r t TECHNIKŮM A TECHNICKÝM PRACOVNÍKŮM Nakladatelství Vyšehrad vydalo právě dílo Th. Dr. h. c. Dominika Pecky » Člověk a technika «. Je to první dílo, které autor věnuje technikům a technice vůbec, a je v něm shrnuto tolik myšlenek, úvah a postřehů, které autor věnuje činnosti a úkolům technika v dnešní i budoucí společnosti, že by bylo nesprávné nevěnovat místo recenzi, která alespoň ve zkratce shrne to podstatné. Práce dr. Pecky vyšla bohužel jen ve velmi omezeném nákladu a tak se dostává do rukou jen mála čtenářů. Už sám původ slova » technika« z řeckého techné = umění napovídá, že technika je umění uskutečňovat určitou myšlenku a tak obohacovat lidstvo o reálná díla, která osvobozují člověka od namáhavé práce. Objev obohacuje lidskou společnost o poznání věcí, které se v přírodě vyskytují, úkolem technika je však navrhnout a vyrobit předměty a zařízení, dále pak navrhnout a realizovat takové výrobní postupy, které se v přírodě nevyskytují. Toto je v podstatě předmětem vynálezů, které lidstvo obohacují právě o věci a pochody, které v přírodě nenajdeme. Vynálezy svou novostí a hospodářským přínosem dovolují mnohdy podstatně snížit podíl 129 [pageend5]živé práce na výrobě a uskutečnit díla, na která by jinak lidstvo při běžném evolučním procesu techniky čekalo třeba celé generace. Technika osvobozuje člověka především od těžké práce. Stroje osvobodily miliony kuliů, galejníků a otroků z nedůstojného stavu tažných zvířat. Člověka, který byl náhradou za tehdy ještě neexistující stroje, osvobodila tak technika od nej nižších pracovních úkonů. V dobách novějších to byly první mechanismy, které nahradily práci miliónů poddaných, horníků, později např. i topičů na zaoceánských parnících, kteří byli nuceni pracovat za nelidských podmínek. K Peckovým úvahám nutno podotknout, že i dnešní společnost nahrazuje dodnes stroje lidskou silou tam, kde není možné anebo hospodárné využít mechanismů. Rád bych při této příležitosti připomněl existenci tzv. nápravných táborů, které mají v řadě zemí víceletou tradici a jsou pověstné tím, že potrestaným se ukládají těžké úkoly tam, kde je ohroženo zdraví lidí ve zvýšené míře a kde není ekonomicky únosné nasazovat vhodné mechanismy; např. v některých uranových dolech, při zmáhání důlních závalů a ohňů a kde je nezbytné riskovat lidský život daleko častěji, nežli je tomu v jiných oborech na jiných pracovních úsecích. Neexistence techniky v dávných dobách byla často jednou z příčin válek, v kterých si útočník opatřoval otroky jako pracovní sílu a náhradu za stroje. V současné době nemožnost uplatnění mechanismů a výrobních technologií a vysoké pracovní riziko v některých odvětvích a oblastech udržují dodnes takové formy řízení a takový politický systém; který si opatřuje pracovní síly a využívá jich amorálním způsobem. Technika umožňuje život milionům lidí tím, že vytváří podmínky pro existenci nových výrobních oborů a pro zlepšení životního prostředí. Také v oblasti přírodních věd přispěla technika svou hřivnou. V lékařství např. při vývoji diagnostických a terapeutických metod, vývojem přístrojů nahrazujících dočasně onemocnělé orgány nebo napomáhajících při jejich činnosti, jako např. umělé plíce, srdce, ledviny apod. Zkoumáním a vývojem nových stavebních a konstrukčních prvků anebo třeba vývojem nových hmot a chemických pochodů umožnila technika rychlý rozvoj průmyslu, pomohla při racionálním využití ložisek surovin, urychlila rozvoj zemědělství, rozvoj výstavby průmyslové i neprůmyslové a vůbec napomáhá lidstvu vyhledávat nové zdroje obživy za lidsky důstojných podmínek. V díle » Revolution durch Technik« praví Coudenhove, že cílem techniky je zobecnění bohatství, svobody, moci, volného času a nepřímo tím i krásy, kultury a štěstí — tedy ne prole- tarizace, ale povznesení lidstva. Tak jako prototypem starověku byl filosof, prototypem středověku rytíř a mnich, je prototypem novověku technik, který svou vynalézavostí, pracovitostí, vytrvalostí a odříkáním vytváří, případně spoluvytváří díla, jejichž plodem je hodnota, kterou přispívá k prospěchu lidstva, přičemž tato hodnota je měřitelná a je dána mimo jiné velikostí hospodářského přínosu. Technika osvobozuje člověka od nižších technických, respektive fyzických úkonů, od velké fyzické námahy a poskytuje mu víc volného času. Pecka k tomu správně připomíná, že technika sama, bez mravního ideálu, člověka neosvobozuje. V životě kolem nás vidíme i řadu negativních vlivů techniky, jako nadprodukci v některých oblastech, devastaci půdy, škodlivý vliv průmyslových odpadků apod. Je nutno si však uvědomit odlišnost hospodářských i politických podmínek v různých oblastech světa a existenci oblastí resp. sfér, do kterých vliv techniky z průmyslově vyspělých zemí proniká jen velmi obtížně. Na jedné straně se shledáváme s velice pokročilou společností žijící v technicky až rafinovaně dokonalém prostředí, na druhé straně jsme svědky toho, že tatáž společnost, žijící v přetechnizované části světa, přijímá už jen zcela trpně kulturu a s obavami sledujeme, jak ponenáhlu zaniká i individuální umění. Diferencuje se technická elita a elita kulturní. Vlivem techniky, např. rozvojem sdělovacích prostředků, dochází k užšímu výběru mezi špičkovými pracovníky, jejichž činnost přijímá část společnosti zcela pasivně a nepodílí se na vytváření nových hodnot, jak tomu bylo v dobách minulých. Pecka připomíná, že boj proti zimě a hladu nevedou ani tak politici a ekonomové, jako vynálezci a technici. Nedostatečnou produkci v některých oblastech světa vidí spíše v nedostatečně uplatňované technizaci, v obtížích spojených s nehospodárným dovozem produktů do odlehlých končin světa a v umělých přehradách, které izolují některé části světa od jiných, technicky pokročilejších a ekonomicky vyspělejších států. Ve srovnání s rozvojem techniky a hospodářství ustupují namnoze do pozadí dřívější politické a národnostní otázky a lokálně patrio- tistické zájmy. Vytvářejí se nové celky, po- 130 [pageend6]stupně dochází k rušení celních a státních hranic. Technik vyšlapává cestu novým politickým a sociálním formám. Lidé se přibližují, jsou na sebe více odkázáni, protože jsou odkázáni ve stále větší míře na společné surovinové a energetické zdroje. Toto patří nesporně k jednomu z přínosů techniky. Při všem tom technickém prudkém rozvoji však zaráží, jak zřídka se technici objevují ve veřejném životě, např. ve srovnání s politiky a umělci. Podle Dessauera mohou dělat všichni ostatní kompromisy vůči veřejnému mínění a současnému vkusu. U technika to možné není. Jeho práce se musí řídit přírodními zákonitostmi, jinak vzápětí následuje nezdar, pohroma: konstrukce se zřítí apod. Nemožnost kompromisu u technika a jeho dlouhodobý technický růst mu zabraňují účastnit se při rozhodování a ovlivňovat ve větší míře vývoj, který takřka monopolně řídí správní úředníci, ekonomové a politici. Zrání technika je proces skutečně dlouhodobý, vezmeme-li jen v úvahu vysoký stupeň rozvoje dnešní techniky. Nejvyšší možný cíl, jakého může technik dosáhnout, je realizace vynálezu, který znamená další přínos pro lidskou společnost. Připomeňme si, co energie a času musí technik vynaložit, aby svoji myšlenku mohl obhájit a dovést až do konce, aby se společnost dočkala navrácení vynaložených finančních prostředků a zejména přínosu, který vynález poskytuje. Zrychlením technického rozvoje ve světě" a racionalizací průmyslu klesá rychle podíl živé práce na výrobě, zkracuje se pracovní doba a tím se prodlužuje doba odpočinku. Vznikají tím nové problémy, mj. i problémy morálně společenské. Člověk vstřebává daleko intenzivněji některé vlivy šířené televizí a rozhlasem, které mají značný vliv na jeho osobnost, někdy i k jeho neprospěchu. Pecka říká, že člověk technický předstihl člověka mravního. Člověk- technik jako obraz Boží je schopen svobodného tvoření jako Bůh. Tvoří ze stejných stavebních prvků stvořených Bohem, s Boží inspirací. Tvořícího technika málokdy pohání egoismus a touha po zisku. Pohání ho touha uskutečnit nějakou možnost. Pouhé tušení, že lze z určité suroviny vyrobit preparát, např. lék proti nějaké chorobě, pobádá ho přes pochybnosti okolí, aby neustával, pokud nenalezne uspokojuící řešení. To vše mu dává ničím nezaplatitelnou satisfakci. Vstupuje tím mnohdy nevědomě v nejtěsnější spojení s Bohem jako tvůrcem a jde v jeho šlépějích. Paracelsus praví, že člo- VECER V CHRÁMU Loď chrámová se naplnila šerem a ticho modlí se a šeptá v pokoře. Je prázdno zde, jen modrým podvečerem sloupy se vzpínají ku klenbě nahoře, jez mizí stajena snad pohlcena stíny za nimiž tajemný se otevírá svět. A duše zraněná jizvami těžké viny se učí plakat, mlčet, rozumět. Před svatostánkem světlo rudě plane jak srdce zmučené, jak krve krůpěje, hle, Láska voláťě a volat neustane, zde přístav bloudících, trpících naděje. * * ★ věk má stopovat dílo Boží a dovršovat je. Bůh nedělá vše; přeje si, aby i člověk tvořil a dotvářel, a k tomuto úkolu jsou povoláni technici a jejich spolupracovníci. Bylo vhodné připomenout, jak výrazně se projevily např. výsledky benediktinů už v 10. stol. zaváděním elementárních technických forem v tehdejším hospodářství. Podle dochovaných pramenů se výnos zemědělství zvýšil ve střední Evropě v té době trojnásobně. Mnohonásobně se zvýšil počet mlýnů, vodních děl apod. Sídla mystiky se stala současně sfdly na tehdejší dobu značně vyvinutých řemesel a techniky. Mnozí velcí duchové, umělci, byli současně velkými teoretiky mechanického umění, jako např. Leonardo da Vinci. Pecka končí své dílo slovy: Technika, která nahrazuje tělesnou sílu a námahu, umožňuje intenzivní smyslové vnímání, automatizací zastupuje pozornost člověka, kybernetikou urychluje výpočty, zkracuje výrobní procesy, tato technika nezbavuje člověka morální odpovědnosti. Proto právě technik musí být člověkem vysokých morálních kvalit. Tolik alespoň v krátkosti o novém díle Dominika Pecky, kterému Cyrilometodějská teologická fakulta v Olomouci udělila v červnu 1969 čestný doktorát teologie a tak ocenila jeho životní dílo, které tvoří šest románů a několik závažných teologických, filosofických a pedagogických děl. K nejznámějším patří jistě kniha »M oderní člověk a křesťanství«, vydaná před druhou světovou válkou. Nej pohotovější lidé ke kritice jsou většinou ti nejméně schopní něco ocenit. W. Joubert Kdekdo si naříká na slabou paměť, ale nikdo na slabou inteligenci. F. de la Rochefoucauld 131 [pageend7]JINDŘICH STŘEDA CO JE) C Í R K E V ? Modlili jsme se o velikorfocích, aby vzkříšený Spasitel y , kteréž velikonočními svátostmi nasytil, svou milostí udělal svornými. Ale neudělali jsme ještě ani zdaleka všecko, aby tato prosba mohla být vyslyšena. Staromilci a novotáři se pořád nepotřebnými schválnostmi dráždí a škádlí. Mezi novotářské návyky, které nás staromilce nemálo mrzí, patří například způsob, počíná ti s-i jako by určité nauky byly vynálezem nejnovější doby. Při tom je jasno, že ani papež Jan XXIII., ani II. vatikánský sněm ničeho nevynalezli, protože, jsouce neomylní, nehlásali než pravdu a pravda je v naší Církvi od prvopočátku stejná. Je pravda, že v Církvi je naukový vývoj, a že je možno pravdy nově vysvětlit, a nově, slavněji a závazněji prohlásit. Tak vyhlásil Pius IX. — ne bez předchozí porady se sborem biskupů — neposkvrněné početí Panny Marie, I. vatikánský sněm papežskou neomylnost, Pius XII. nanebevzetí Panny Marie. Ale tentokrát myslíme na jednu nauku, která vůbec ani nově osvětlena nebyla, protože byla od věků jasná; a přes to se mluví někdy tak, jako by bývala nedávno nalezena. Anebo, připouští-li se, že byla jen pečlivěji rozvinuta a výslovněji připomenuta, připisují se tomu důvody, které, kdyby ony byly pravými pohnutkami toho zdůraznění, naopak by je znehodnotily. Mluvíme o nauce a představě o Církvi jakožto Božím lidu. Od těch dob, co vůbec máme vedle Písma výslovná vyjádření katolické nauky, mluví se tam o Církvi jakožto sboru všech věřících. Staroslavný římský kánon hned ve své první modlitbě jmenuje Boží svátou obecnou Církev, a hned jmenuje její složky: papeže, místního biskupa a všecky pra- vověrné, ctitele to katolické a apoštolské víry. Podobně veleslavná velkopáteční přímluva jmenuje složky Církve: papeže, všecky biskupy, kněží, jáhny, podjáhny, akolythy, exorcisty, lektory, ostiáře, vyznavače, panny, vdovy, a všechen svátý lid Boží. Nejinak vymezuje Církev chvalozpěv velikonoční; jmenuje papeže, místního biskupa, všechno duchovenstvo a nábožný lid. Zdálo by se, že nemůže být starší a obecnější představy nad tuto představu Církve, Božího lidu. Pravda je tedy, že II. vatikánský sněm — mezi mnohými jinými tradičními přívlastky — rád používá i tohoto a vyvozuje z něho závěry — k nimž se vrátíme. Tu tedy slýcháme, že je tato představa, nebo zdůraznění této představy, jakýmsi následkem demokratických myšlenek našeho věku. Takhle se prý Církev demokratisuje. Protože dnešní režimy — a to, jak víme, i ty nej nepravděpodobnější — nepřetržitě mluví o lidu, musí se takhle vyjadřovat i církevní představení. Pokušení je nutkavé netrpělivě odtušit, že se nevěsta Kristova nemusí snad bezpodmínečně vyjadřovat tak jako všelijací samozvanci a samovládci našeho období. Ale neztrácejme trpělivost a podívejme se, jak a co přejímá Církev od vládních soustav těch věků, jimiž prošla. Je na první pohled patrno, že přejímá jednak vyjadřovací prostředky — ať jde o slovo, nebo o hudbu, posuňky, symboly, slohy umění — , jednak způsoby správní organisace. Namátkou příklady. Jáhen přisluhuje svátostnému Spasiteli v dalmatice, protože v dalma- tice přisluhovali dvořané císařům v pozdním starověku. Úřad faráře s příslušným zádušním statkem dostal název beneficium, protože takhle se nazýval také statek propůjčený rytířovi, aby sloužil zeměpánovi; i tvrz, i záduší je léno, udělené za službu. Diecéze severoamerické nikdy neznaly farních beneficií, protože tam nikdy nebylo takových záduší jako ve středověké Evropě. Ve století 19., kdy lidé přivykli demonstracím, táborům lidu, začaly se pořádat v této formě eucharistické kongresy. Preláti našich dní omezili na nejmenší míru nošení viditelných hodnostních odznaků, protože ani světští hodnostáři — presidenti a ministři — dnes nenosívají zvláštní kroj. Takhle Církev námětů svého okolí užívala, takhle se svému okolí přizpůsobovala, takhle to bude dělat i příště, a všecko je v pořádku. Ale nic víc! Mluvil snad středověk o Církvi rytěřující, srovnával ji snad se šikem spořádaným proto, že středověk přivykl pohledu na spořádané šiky rytířů? Ne — nýbrž proto, že podobné výrazy nalezl v Bibli. Řekla snad Církev v 18. století, že teď se musí změnit v absolutní monarchii proto, že nejpokrokovější státy teď mají absolutnf monarchii? Ne, nýbrž vrchol papežské plnomoei (volné jmenování biskupů!) zavedl teprve Kodex tohoto století, když už nebo ještě celá Evropa byla demokratická. Ale vládní soustavy pomíjejících říší nemohou měnit ani monarchické ani demokratické živly církevní ústavy, lépe řečeno, ani otcovství ani bratrství v lidu Božím. Namítne se mi dvoje. Zaprvé: je přece 132 [pageend8]pravda, že bývala Církev hierarchická, Církev kléru — a dnes není. Podívejme se,, jak tohle bylo! Je pravda, že M. Jan Hus se hádal s ku- rialisty, kteří tvrdili: Katolická Církev, to je římská Církev, a římská Církev, to je papež s kardinály. Bylo betlémskému kazateli lehko výmluvně dovozovat, že Církev jsou všichni věřící. Zda a jak upadl do bludu a tvrdil: Církev jsou všichni předurčení ke spáse — je jiná otázka. Dokud tohle netvrdil, měl ovšem pravdu. Ale bloudili jeho protivníci kurialisté? Ne tak docela, čili — jak by středověký disputant řekl (a jak dnešní polemisté nedovedou říkat) — rozeznávám. Středověcí a ještě barokoví kurialisté — strhováni jednak tendencí školských hádek svoje stanovisko vyhranit a přehnat, jednak kariéristickou snahou papežům polichotit a zvýšit význam svého bydla, to jest kurie — opravdu někdy hmátli vedle, zejména ve výrazu. Nikoho dnes nenapadne nazývat papeže pozemským bohem, což se středověkému pisateli zdálo překrásným obratem. (Dvorní básník ovšem ještě Marii Terezii zve bohyní.) Ale v určitém slova smyslu výroky, Husem kárané, měly dobrý a dodejme velmi aktuální smysl. Jest a bude otáka: Kdo mluví za Církev? Kde je autorita Církve umístěna? Všichni víme, že každý hmotný předmět má těžisko. Podepřu-li těžisko; jako bych podepřel celý předmět. Dopadne-li na mne těžisko, jako by na mne padl celý předmět. A podle triviálního příměru: ocas nemůže vrtět psem, ale pes může vrtět ocasem. Nuže, jsou a vždy mohou být chvíle, kdy tato otázka je velmi naléhavá: ne snad — Kdo je Církev? vždyť Církev jsme všichni — ale Kde je Církev? Kde uslyším spolehlivý, neomylný hlas Církve? Kde je místo, s nímž musí být duchovně spojen, kdo chce opravdu k Církvi patřit? Na tuto otázku dává výměr Husových protivníků jasnou a správnou odpověď. Církev obecná je Církev římskokatolická, protože z vůle Boží viditelnou hlavou a neomylným mluvčím Církve je biskup římský. Církev katolická je tam, kde je pravoplatný papež a kardinálové tímto papežem jmenovaní nebo uznávaní. Opakuji, že odpověď ta je velmi aktuální. Můžeme si až příliš lehce představit, jak by buď bezbožná moc světská, nebo nákaza bludu přivedla nějakou, třeba i velikou část katolického okrsku k tomu, že by nějaké shromáždění prohlásilo: My jsme ta pravá katolická církev (třebas ta lidová). Ba, jestliže tradiční vykladači Janova Zjevení je správně chápou (z tradičních, ale novějších jmenuji Do- stojevského a Bensona — a vše tomu na- ŘÍM. — Náš krajan dp. Josef Pernikář byl jedním z 278 jáhnů, kteří 17. května přijali z rukou papeže Pavla VI. moc proměňovat chléb a víno v tělo Kristovo a jeho krev. Blahopřejeme mu k svěcení a modlitbou chceme provázet jeho kněžskou činnost (viz str. 146). svědčuje, že chápali správně — kdož čteš, rozum ěj) — tu před koncem světa dojde právě k tomu, že bude okrsek zemský pokryt církví falešného Krista s nějakým falešným papežem. Tehdá opravdu katolickou Církví bude skrytý pravoplatný papež ... a ti, kdo bez hmotného styku mu zůstanou věrní. Nemáme žádného důvodu na tuto zásadu zapomínat. Ale bude mi zadruhé připomenuto tohle. Druhý vatikánský sněm opravdu žádal velmi hlasitě a- výslovně, aby byly vyvozovány praktické důsledky z představ o Církvi jakožto lidu Božím, o kněžství všech věřících, o jejich zletilosti. To přece znamená, že se něco musí stát? Zajisté! — ale otázka je, co? Je urážlivým nesmyslem mluvit tak, jako by se byl chtěl sněm prostě přizpůsobit běžnému — a z náramně velké části naprosto neupřímnému — demokratickému vyjadřování. Kdyby sé* byl chtěl sněm » připodobniti tomuto století« (a před tím nás Apoštol výslovně varuje), byl by musel dělat zcela jiné věci. Byl by musel, na příklad, poklusávat za autoritami světa tohoto, kteří nejdříve vykládali, že protipřirozené neřesti musejí být beztrestné, protože nejde o hřích, nýbrž o chorobu, a kteří nyní s hrdým úsměvem objevili, že protipřirozená neřest není vůbec žádná choroba, nýbrž'způsob života. To víte, že ten způsob už také a dávno nenazývají protipřirozeným; když něco mohou dělat uvězněné opice v kleci, tak to přece není protipřirozené, no to dá rozum! a příště tomu budou vyučovat na státních školách, půjde-li to tak 133 [pageend9]dále; vzdorovat tomu bude jenom neomylná Církev. A co ta tedy oněmi výroky myslí? Církev má zvyk lidem vykládat spíše o jejich povinnostech nežli o jejich právech. Nebo vykládá-li Církev o právech, svobodách, hodnostech člověka, myslí tím zpravidla zase povinnosti ... Chválí-li Církev Boha, » kterýž důstojenství lidské podstaty podivuhodně založil«, nenabízí člověku volnost chovati se tak jako zmíněná opice v kleci; nepobízí ho, aby jako opičák v kleci a maoistický vysokoškolák v posluchárně častoval kolemstojící svými Týkaly; ona také ani korunovaným králům, ani demokratickým voličům nevykládá mnoho o jejich plnomocenství, jako spíše o tom, jak se budou na strašném sudišti Kristově zodpovídat. Kdo chce pochopit politický ideál katolické tradice, čti korunovační řád Karla VI.! ... Když vsazuje krále na trůn, Církev mu připomíná: » Hospodin ochuzuje a obohacuje, ponižuje a povyšuje, zvedaje z prachu nuzáka, a vzpřimuje z hnoje chudáka; neboť Hospodinovy jsou základy země, a muž vlastní mocí posílen nebude...« Podle tohoto vzorce Církev uvažuje tím spíše, nejde-li o světskou vládu, nýbrž o duchovní. Připomíná-li se věřícím, že oni jsou lid Boží, že oni jsou živý chrám Páně a království Boží, připomíná-li se jim jejich kněžství a jejich zletilost, tedy tím vším se jim žádná zvůle nedává. Není tu především žádná obdoba se světskými revolucemi a pokroky. V záležitosti ústavních občanských práv bylo možno — u nás počnouc revolucí roku 1848 — říkat, že lid je n y n í zletilý a uchopí se sám záležitostí, které dosud obstarávali králové a páni. To znamená, že byl d ř í v e nedospělý, dětinský, vlády neschopný, a n y n í (hlavně prostředkem školního vyučavání) dospěl ke zletilosti. To má dobrý smysl. Negramotný sedlák 16. století by byl nemohl hlasovat o politických otázkách; on věděl o Turkovi přibližně, že hrozí od východu slunce; ale kde žije král špani- helský a kde je vlast Škocie, o tom věděl tolik jako o bydlišti děda Vševěda za devaterými horami. Zato československý volič by o svých záležitostech rozhodovat mohl. Ale v Církvi naprosto’ nemůžete mluvit o tom — a je nesmysl, mluví-li kdo o tom — , že věřící, dříve žijící vůči duchovenstvu v poměru dětinném, d n e s k a se stali zletilými. O zletilosti věřících totiž mluví svátý Pavel, a myslí tím samozřejmě to, co po něm nazvaný papež Pavel VI. Myslí tím, že věřící mají právo a povinnost vyslechnout ne snad nějakou pro ně, jako pro nezodpovědné malé děti, přizpůsobenou nauku, nýbrž celou přesnou apoštolskou věrouku. Myslí tím, že mají právo a povinnost se ze všech sil zúčastnit církevního života. Co se kněžství věřících týče, mimo apoštolské učení nemůže tu být slov silnějších a jasnějších nad slova římského kánonu o » všech kolemstojících... za které Tobě přinášíme, nebo kteří Ti přinášejí tuto oběť chvály za sebe a za všecky své... a Tobě plní sliby své věčnému Bohu, živému a pravému, účastenství majíce a paměť ctíce především slavné povždy Panny Marie, rodičky Boha a Pána našeho Ježíše Krista ... «, o jejímž panenství někteří novotáři se neštítí psát způsobem, který kéž jim Bůh na její všemocnou přímluvu odpustí! My pak svému kněžství dostojíme mimo jiné právě tím, že p a m ě ť c t í c e p ř e d e v š í m s l a v n é p o v ž d y P a n n y M a r i e , vynasnažíme se tuto paměť podle svých sil proti bludům obhájit a bohoslužebně oslavit! Neboť jaký význam má naše obecné kněžství, nebu- deme-li vyznavači a kazateli pravověří?! Při otázce, co je Církev, si pokaždé připomeneme, že jsou dva mocné důvody, proč její pojem nelze vymezit vyčerpávajícím způsobem. Zaprvé je starým zákonem logiky, že nelze definovat jedince. A Církev je jedinečná osobnost! Zadruhé tato osobnost, tato pospolitost, toto svaté město je » místo přebývání slávy Boží «, místo, kde » Slovo tělem učiněno jest a přebývalo mezi nám i«, kde Spasitel » s námi je po všecky dny až do skonání světa,« Církev je tedy odlesk nekonečné dokonalosti Boží, nevyčerpatelné jeho slávy, ona je uskutečnění jeho řádu spásy, ona je smysl jeho tvůrčího Slova, rodina jeho přečisté Rodičky... a tak tedy, jako nelze ani nade všechny světy vyvýšenou velebnost Boží, ani slávu jeho Matky »zde na světě slovy vypsati«, tak nelze jedinou větou vyslovit a vymezit, co všecko je nám Církev. Je tedy správné a užitečné, vším úsilím bohoslovecké věty a kazatelské výmluvnosti poukazovat střídavě na vše to, co Církev je: tajemné Tělo Kristovo, ústav naší spásy, Boží lid, rodina, jehož matkou je Bohorodioka — a tak dále do nekonečna. Než i staré vymezení katechismu je správné a užitečné, aby lidé na cestě do toho svátého města položeného na hoře Siónu nezbloudili. Katolíci jsou takoví křesťané, kteří jednu víru vyzná* vají, jedněch svátostí užívají a římského papeže za svou viditelnou hlavu uznávají. Je to vymezení příliš právnické? Nezdá se, že by v něm scházely živly citové, jen pochopíme-li všecko plně. Když katolíci jedněch svátostí užívají, jsou především účastníky stolu Páně... 134 [pageend10]KAREL VRANA E X P E R I M E N T S P O U Š T Í Nad románem Milana Kundery » Žert « IX Zalidňovat poušť V naší meditativní úvaze o smyslu Kunde- rova díla » Ž ert« se dostáváme k jeho skryté, nenápadné, ale podstatné ose, totiž k otázce, jak se český člověk vypořádává s pouští v sobě a kolem sebe; jak odpovídá na její množení a rozrůstání. Ptáme se Kundery, kam jde český národ, kde hledá hojivý balzám na své rány a kde odkrývá prameny na zavlažení suchopárů své duše. 1. Mnoho lidí se uchyluje ke staré, prý typicky české metodě: ke švejkovině. Je to zbraň bezmocných a slabých; zbraň negativní a rozleptávající. Někdo i tvrdil, že je to v zoufalých a bezvýchodných situacích jediná zbraň. Na nelidskou krutost, na tupost vrchnosti a na nesmyslnost zákonů se odpovídá zesměšněním, karikaturou poslušnosti a chytráckou, vědomě přehnanou nevědomostí. Všechny diktátorské soustavy se tváří nesmírně vážně: berou sebe vážně a požadují vážnost i od svých poddaných. Smích nesluší jejich tváří. Genialita Josefa Švejka je právě v tom, že úmyslně dovádí tuto falešnou vážnost a planou velikost do absurdních rozměrů, do naprosté komičnosti, a tím strhává masku nafoukané přetvářce. Ke Švejkové metodě se uchýlili v Kunderově románu mnozí vojáci s černými výložkami, jako například ten, který vulgárním realismem maloval vítězící revoluci. V podstatě je to pomsta slabých, udeptaných a zoufalých lidí. Švejkova cesta snad na chvíli poníženému člověku uleví, ale nevede k žádnému řešení. Strhává na zaprášenou všední zem nejen falešnou velikost, ale často i skutečné hodnoty a může se snadno proměnit v etický cynismus. Ovšem je třeba uznat, že i ve své nemohoucnosti a bezvýchodnosti Švejk ještě bojuje — smíchem i zesměšňováním — a že si uchovává jakousi svou vnitřní Ale když pamatujeme, že všichni jedinou víru vyznáváme a jednu viditelnou hlavu uznáváme, pamatujeme toto. Církev není hostinec, kam můžete zaskočit, okusit všeho dobrého, a libovolně odejít. » Jeruzalém je vybudován jako město, jehož spojení je vespolek spjaté. Neboť tam jsou soudné stolice, stolice ustavené na domě Davidově.« Město Boží je založeno na řádně pověřené vrchnosti. nezávislost, nadřazenost a intelektuální povýšenost. Je to člověk sice zoufalý, že nenalezl na této zemi absolutní hodnoty, ale je to člověk bystrý, který prohlédl fasády. 2. Nejhůře na tom jsou ti, kteří nemají už ani sílu ani odvahu jít po cestě Švejkové. Vzdali se úplně a zcela, prohráli svůj život a zápas o lidštější dnešek. Zoufalí, smutní a unavení se snaží zachránit pro sebe alespoň několik chvilek a trochu ukojení svého rozkládajícího se já. Sestupují do své primitivní pudové bytosti, obracejí s k alkoholu a k sexu. Pohrdají veškerou veřejnou i soukromou kázní, protiví se jim jakýkoliv řád. Říkají si: Jakápak morálka na poušti, kde jde o holou kůži a kde stejně vše skončí neslavně. To mluvení o ideálech, o hodnotách, o smyslu života si prý vymyslili někteří chytráci, aby mohli lépe a účelněji ohlupovat chudý lid. Nic se ostatně nezměnilo na podstatě tohoto dávného podvodu, říkají si tito zoufalci. Mění se jen barva vlajek. Co nám tedy zbývá: urvat si ze života co nejvíc potěšení a uspokojení; opít se, aby člověk zapomněl na otrockou dřinu, na ubíjející šeď denního života, ať už žijete ve společnosti kapitalistické, nebo socialistické. Alkohol duši neléčí. Sex neproměňuje lidskou pustotu v obyvatelný prostor. Mravní poraže- nectví těchto lidí lidskou poušť vlastně množí a upevňuje. Přijímá její metodu, její pravidla a její sloh. A tím padá ještě hlouběji do svého zoufalství. V zájmu úplnosti a pravdy je nutno dodat, že tito nešťastní, zrazení a zpustošení mladí lidé svou životní prohrou a lidskou kapitulací alespoň svědčí o nemožnosti přijímat lživý, nelidský řád nové vrchnosti a její zvrácené ideologie. V prožívaném neštěstí a v zoufalé samotě těchto mladých lidí snad dříme jakási jiskřička naděje na spásu. Otázka je ovšem, kdo tuto jiskřičku ještě vidí a kdo bude mít dost skutečné lásky a pokory, aby se jí ujal a proměnil ji v živý, teplý a jasný plamen. Nebudou to jistě veřejní mravokárci a cyničtí vladaři. Mohl a měl by to být křesťan, který třtinu nalomenou nedolomí a doutnající knot neuhasí. Nedejme se mýlit mnohostí a růzností forem divoké, pudové a anarchické vzpoury moderní mládeže. Mohli bychom ji nazvat chaotickým pokusem překročit nesmyslný a zrezavělý řád dnešní spotřební, materialistické společnosti. Pohlavní nevázanost, výstřední oblé- 135 [pageend11]RUMUNSKO. — Pozdrav z české farnosti Plavicevita v rumunské diecézi Alba Julia. Farář František Mašek v kruhu svých loňských prvokomunikantů. kání, omamné drogy, dlouhé vlasy, esoterický slovník — to vše není vlastně nic jiného než tápání a hledání nového lidského životního slohu, skutečné svobody a duchovních hodnot. Největším neštěstím naší protestující a bouřící se mládeže není v tom, že je výstřední, že má ráda džez a kytary, že nerada pracuje a nerada poslouchá. Největším jejím neštěstím je, že si doposud nedala pevný cíl a že proti zmateria- lizované dnešní společnosti nepostavila platnou alternativu. Zbytečně ztrácí své mladé energie v bourání toho, co samo už padá, a nevidí, že dnešní svět potřebuje nové, silné, přitažlivé ideály, a že tyto ideály musí opět sestoupit na zem, do našeho času a prostoru skrze ty, kteří budou mít dost odvahy je žít. Přenechme jiným, aby malovali čerta na zeď. Neházejme naši mládež do jednoho pytle. To by bylo příliš pohodlné a nespravedlivé. Naše odpovědnost za dnešní dobu od nás spíše žádá, abychom rozuměli a chápali poslední smysl velkého neklidu v duši moderní mládeže a abychom dávali tvář a tvar chaotickému protestu. Nejde přece o to, aby některá z generací měla stůj co stůj pravdu. Běží totiž o to, aby pravda měla nás všechny, starší i mladou generaci. To, že nás pravda má a že žije v našem myšlení a jednání, se musí nějak viditelně prokázat. A zde jsme u jádra naší otázky: Jak může dnešní bouřící se mládež prokázat, že pravda stojí více na její straně? Poučování je věc vždy málo sympatická. Ale snad bychom mohli vyslovit jeden návrh. Dnešní ustavená společnost, ať už na Západě či na Východě, by snad mohla vzít zcela vážně požadavky mladých lidí a přímo je vyzvat, aby svou pravdu, to je své pojetí života, prokázali; aby ukázali svými činy, že jejich model lidského života je lepší, lidštější a pravdivější. ČERVEN Paní Bohumile Rychnovské ve vzpomínce na Petrovice k jejím padesátinám. Zatím co nás přesvědčovali, že nic není kromě našich ubohých potřeb a jejich utišení ejhle čas nastal, kdy všude venku pod okny i v polích dějí se věci neslýchané které nic nestojí a nemají také jiný smysl nežli radost, jež přichází jako když svátek Nanebevstoupení Páně nalézá všude jabloně rozkvetlé teple prší a už od třetí hodiny zrána začíná v stromech koncert ten To však jsou pouhé náznaky toho, co se děstvuje v hlubinách z nichž pivoňky vybuchují ke chvále slávy, ke chvále slávy která je zde a která roste a nepřestává Nebesa přelidněná se zdvihají nad zelenou zemí rozkvetlou a když národy lidské se zdráhají přikleknout národy stébel v hedvábné vláčnosti od rána do večera se uklánějí podle předzpěvování skřivánků ve vlnění hudby, která je společná zemi i nebesům Ale já říkám, i toto jsou náznaky které mohou přestat zatím co nic nám nevezme radost z Boha a z jeho slávy, která roste a nepřestává Naše dětství a naše minulost je u něho v bezpečí Její počasí se navždy už vyjasnilo Její červen je plný růží a hlasů Je blízko, docela blízko a není to vlastně minulost a není to vlastně budoucnost neboť je zde a* roste a nepřestává Začínajíc výkřikem právě doznělým táhne se k věkům věčným a je jí ticho tak tiché, že slyšet v něm pád květných vloček i vzdálený hlahol trub soudu posledního Jan Zahradníček V Brně v červnu 1951 136 [pageend12]rozhledy LEONID BREŽNÉV »HRDINOU CSSR« Tento čestný titul spolu s právem nosit zlatou hvězdu » Hrdiny CSSR« udělil president Ludvík Svoboda Brežněvovi 6. května na návrh předsednictva ÚV KSC a čs. vlády Odůvodnil to jeho účastí na osvobození ČSR od nacistických vojsk — jako generálmajor byl r. 1945» náčelníkem politického oddělení 18. armády čtvrté ukrajinské fronty; a v poválečných letech prý významně přispěl k rozvoji spolupráce mezi CSSR a SSSR a k upevnění internacionalistických vztahů mezi národy obou zemí. Trpký úsměv se jistě objevil na ústech většiny obyvatelstva, když o tom četli: vzpomněli si, že Brežněv byl označován za odpovědného původce srpnové invaze. Vyznamenání Hrdiny CSSR bylo dáno také maršálu Jakubovské- mu, který tehdy vedl okupační vojska, Koněvovi, Jeremenkovi aj. Brežněv si pro toto vyznamenání přijel osobně do Prahy; hlavním důvodem této cesty bylo podepsání nové smlouvy o přátelství, spolupráci a vzájemné pomoci mezi Československem a SSSR. Podle názoru mnoha západních novinářů se Československu nemohlo dostat většího pokoření a Sovětům slavnostnějšího potvrzení, že noví čs. představitelé schvalují invazi a okupaci. • . Nová smlouva — »záštita socialistického Československa « (RP) — navazuje na dvě předcházející, z let 1943 a 1963. Obě strany se zavazují poskytovat si vzájemně bratrskou pomoc a podporu, »jednajíce na základě vzájemného dodržování státní svrchovanosti a nezávislosti, rovnoprávnosti a nevměšování do vnitřních záležitostí« (čl. 1); »v případě ozbrojeného útoku proti jedné ze smluvních stran od kteréhokoliv státu nebo skupiny států, bude to druhá smluvní strana považovat za útok i proti sobě a okamžitě jí poskytne veškerou pomoc, včetně vojenské« (čl. 10). Byly to právě tyto dva články, které vyvolaly největší pozornost; třebas se Štrougal -— on spolu s Husákem podepsali smlouvu za CSSR; Brežněv a Kosygin za SSSR — bránil, že prvním se stvrzuje i omezení svrchovanosti čs. státu, skutečností je, že toto slovo pojímají v Moskvě poněkud jinak. A desátým článkem se CSSR prakticky zavazuje pomoci Sovětům v útoku ze strany Cíny. Ve smlouvě už není ani slova o tom, že pobyt ruských vojsk u nás je jen dočasný. . Hned po podepsání smlouvy byla na nádvoří Pražského hradu, v jehož památném Vladislavském sále se podpis konal — tedy nové pokoření československé a především české národní hrdosti — uspořádána manifestace pracujícího lidu; bylo na ni vpuštěno 2-3000 osob, dobře předtím zkontrolovaných, aby snad nedošlo k nepřístojnostem. Brežněv jim opakoval to, co se už týdny předtím den co den neslo z rozhlasu a co se mohlo číst na stránkách RP: smlouva odpovídá zájmům obou zemí, respektuje rovnoprávnost, suverenitu a nezávislost obou stran, obsahuje zásady vzájemné bratrské pomoci, spolupráce ve všech oblastech a pevnou vůli přijmout a podniknout všechna nezbytná opatření k obraně socialistických vymožeností a k upevnění bezpečnosti obou zemí. Brežněv s ostatními členy sovětské delegace přijeli do Praný 5. května. Cs. veřejnost se o příjezdu dověděla jen pár hodin předtím; Husák v pozdravném projevu řekl, že ho vítá jménem čtyř milionů obyvatelstva, které účastí na prvomájo- vých slavnostech daly najevo svou oddanost Sovětskému svazu a radost nad podepsáním nové smlouvy; ulice z Ruzyně k Hradu byly však prázdné, bylo vidět jen policisty a vojáky, trochu víc bylo zvědavců u vjezdu do Hradu. To byla první návštěva Brežněvova v CSSR od pohnutých schůzek v Ciemé a Bratislavě v srpnu 1968. . Oslavy 25. výročí osvobození Podepsání nové smlouvy patřilo do rámce oslav 25. výročí konce války a osvobození. Můžeme říci, že začaly už 1. května táborem lidu na Václavském náměstí. Tribuna byla potažena rudým suknem, uprostřed zlatá pěticípá hvězda a nad tribunou čtyři portréty » klasiků «: Marxe, Lenina, Engelse a Gottwalda, a nápis: » Proletáři všech zemí, spojte se! « Hlavní projev měl Husák; omílal témata, jaká jsou dnes v CSSR na denním pořádku: vítězný postup proti antisocialistickým, oportunistickým a pravicovým silám, proti nimž se třeba mít na pozoru i nadále. Byl prý to jiný 1. máj, než byly dva předcházející; letošní manifestace prý jsou májovým krokem k semknutosti a očistě stranických řad, k normalizaci a konsolidaci poměrů, navazují na dřívější pokrokové, revoluční manifestace; hlasatel v rozhlase vzpomněl, že před dvěma roky Junáci nesli urážlivé spojení Leninova hesla s Masarykovým jménem. Štrougal v krátkém rozhovoru přiznal, že průvod je kratší než jindy, ostatně rozhodující je, »co za lidi zde pochodují«... Byji to zřejmě zase jen spolehliví, ale i mezi ně se vloudili »chuligáni«, a dokonce z řad Leninského svazu mládeže se ozvalo volání: »Pryč se stranou! «, »Byli jsme donuceni sem přijít! « Dělnické ruce prý proti nim zakročily. Všechny, kdo by snad chtěli rušit prvomájové manifestace, varoval 29. dubna generál Horáček, náčelník hlavní politické správy v armádě: » Socialistická moc v CSSR nekompromisně a v souladu se socialistickými zákony tvrdě postihne každého, kdo by chtěl svými kontrarevolučními, protisocialistickými a protiso- větskými činy jakkoli narušovat klid a pořádek v zemi. A nejen to: na území české republiky byla uspořádána policejní razzie, při níž bylo zadrženo 4109 osob, a 478 z nich zatčeno; dále bylo zajištěno 153 různých nezákonně držených zbraní. — V Mladé Boleslavi kráčeli v průvodě také sovětští vojáci. Oslavy osvobození vyvrcholily 9. května tradiční vojenskou přehlídkou na Letenské pláni za (pokračuje na str. 141) 137 [pageend13]Naše povídka MICHAL RACEK S T R A C H Byli tři a prodírali se tmou, ale šel s nimi čtvrtý, a to byl strach. Tím podivnější to byl průvodce, že posledním mužem z této trojice byl král a ti dva před ním, kteří se tak chvatně prodírali, byli jeho osobní stráž. Noc mlčela, v dálce občas ze spánku vykřiklo dravé zvíře, ale královo srdce volalo stále. Volalo potichu, ale kdo by býval měl dar vcítit se do mysli druhého, byl by uslyšel hlas jako vyzvánění zvonu o pomoc. Nakonec je to zbytečná cesta, uvažoval král Saul. Je to jen pokus. Vyhověl jsem ve všem. Uposlechl jsem proroka Samuela, neboť byl mluvčím vlastenecky smýšlejících mužů národa. Uposlechl jsem kněží. Dal jsem vychytat všechny věštce a černokněžníky i kouzelnice. A pak se stalo, že Samuel umřel, kněží nejsou schopni dát mi radu a mně samému Hospodin neodpovídá, žádný sen nepošle a mladí proroci stále ujišťují, že pro mne nemají poselství. Proč jsem nakonec králem. Filištínských je kolem tolik, že kdyby na ně sestoupila hora Obětování, ještě by je nepřikryla. A my se musíme brodit tichem a tmou, ale to ticho křičí a tma též. Proč jsem králem. Uposlechl jsem kněží. Vymýtil jsem věštkyně. A nyní sám vyhledávám jednu z posledních a kradu se k ní jako zloděj. Kolem plno nepřátel. Jdeme pěšky a potichu. Ale kolem srdce je aura hry- zavého strachu. Oba muži před králem spolu opatrně, ale celkem lhostejně hovoří. Asi se dohadují, kudy dále k městečku Endor. Nemohou se sami shodnout. Kterým směrem je asi jezero a hora Tábor? Pak trpělivě čekají na vladaře, ale jakmile je dostihl, neúnavně se dávají na další pochod. Jestlipak mi nebylo lépe, když jsem hledal otcovy oslice v zemi Zuf. Odkud přišel nápad obrátit se na starého Samuela o radu. Bývali bychom je našli tak jako tak. Samuel mě však prohlásil za nastávajícího krále. Hlas Boží mu to prý vnukl. Ale zda to nebyl spíše můj vzrůst a moje předem slíbená ochota být nástrojem předních mužů národa. Hlavně proroků, kněží a vojevůdců. Toužil jsem po slávě a bohatství, královská koruna mi byla milejší než oslice, a teď za to platím mzdou strachu. Po každém klopýtnutí se muži starostlivě ohlížejí. N eboť to klopýtá král. Endor přece musí být již nedaleko. Ještě se propjížit olivovým hájem. A tamhle by měl být stín hory Tábor. Městečko ponořené do spánku by se nám mělo ukázat jako na dlani. Ale lépe je mnoho nehovořit. Filištínští mají zvědy všude. Příležitost k útoku by se jim hodila. A kdyby nakrásně nic, jsou v zemi také- lupiči, velmi nemilí Hospodinu, nicméně ozbrojení až po zuby a silní. Také nikde není psáno, že bychom se musili ubránit. . Ale krále je třeba chránit lidu izraelskému. A Saul se dívá po hvězdách. Chvílemi se některá třepetá nad zlověstným závojem černých mračen. Proč aspoň hvězdy nesvítí. A proč z nich není patrný můj příští osud. Hospodin, národní bůh, opustil mě i proroky a kněze. Jen proto, že jsem byl příliš dobrý hospodář a ušetřil kdysi pěkný dobytek Amalechitských.- Však bych byl z něho Hospodinu obětoval. A lidé by se byli najedli. Ale hlavní prorok Samuel tehdy před mýma očima rozsekal ama- lechitského krále a mě potrestal kletbou, že jsem tak neučinil sám a že jsem chtěl lidu ponechat část amalechitského dobytka. Jsou to divné věci. Vyznej se někdo v našem národním bohu, Hospodinu silném a žárlivém. Král se drží svých stráží v patách a nej raději by je chopil rukou, aby nebyl tak sám. Jenže to se nesluší královskému majestátu. Ten bývá, a musí být přečasto sám. Mé stráži je jedno, zda přežiji válku s Filištínskými. Snad se jí ani nezúčastní, snad utečou. Musím si je dobře zajistit. Mám-li mít strach, mějte ho také. A padnu-li, padněte se mnou. Tak uvažuje zoufalství. Tak uvažuje ten čtvrtý, neviditelný, který provázel ony tři muže a držel se stále po boku králově. Nebyl to žádný zvěd, žádný Filištínský, ale kdosi mocnější. Byl to strach. — — ‘ * * * Stavení se před nimi vynořilo jako nějaké velké zvíře schoulené do houští. Krčilo se mezi křovinami. Oba strážní zaváhali. Podle popisu by to mělo být zde. Ale důvěřuj tak nejistým zprávám. Co když se najednou z domku vyřítí předvoj Filištínských. Obloha je jak černá suk- nice, na které se tu a tam zablyští diamant. Králi je až mdlo. A v tom pocitu mdloby se mu zdá, že už ani nemá strach. Tak už se 138 [pageend14]tomu ani nedá říkat. Je to ironie a hanba, že se nyní utíkám k jedné z těch, v kterých naši národní proroci a mluvčí těch nej lepších vrstev izraelského lidu viděli konkurenci. Na jejich slovo, neodvolatelně vyřčené prorokem Samuelem, jsem je dal vyplenit. A potom mi stejně vytkli chybu, chtěl jsem pro lidi zachránit dobytek Amalechitských. Obvinili mě, že jsem dobytek chtěl pro sebe. Ale izraelský král nemá přece zapotřebí brát se o pár kusů dobytka. Byl jsem jim nepohodlný a našli si záminku, to je to. * * * Trojice stojí před stavením, které se proti o málo světlejší obloze rýsuje jako chmurný přízrak. Tak je to, báli se, aby tito jednotliví věštci neubírali chleba prorokům. Naše prorocké školy nenechá lid umřít hladem. Ale když máš dostat pět skýv chleba a najednou zjistíš, že na těch pět skýv čeká ještě pět lidí, to je těžká věc. Kdybych si byl těchto drobných mágů hleděl více, byl bych se víc přiblížil lidu, mezi kterým žiji, a byl bych měl nyní aspoň jejich oporu. Ale tím, že jsem pokorně uposlechl proroka Samuela, dal jsem se do moci nejbohatším lidem, reprezentovaným kně- žími a proroky národa. Jsou to proroci Hospodina, a ten je jediný, žárlivý a silný. Ale proč je žárlivý, když je jediný? Na koho žárlí? Saul znovu pociťuje strach, a tak raději neuvažuje dále tímto způsobem. Kde jsou oslice mého otce, kde jsou ty časy. Ale to už se ozvaly rozpačité údery na vrata a brzy nato z nich vyhlédl nejasný obličej. Několik tázavých slov. » Netřeba mít strachu, « ujišťují. Žena zve dále, ale vrtí hlavou. » Nemohl vás ke mně nikdo posílat, neboť já se živím podle zákonů našeho krále. Přece víte, že král Saul dal přísně potrestat každého, kdo by provozoval tyto obřady bez prorockého oprávnění. To se jen tak snadno nedostane. « Strážní jsou dost dobře zasvěcení a přesvědčivě stařeně domlouvají. » Z naší strany je zaručena mlčenlivost. Ale náš pán, který vládne bohatým měšcem, potřebuje radu.« » Nemohu ji poskytnout. « Saul chvíli váhá. Je to absurdní situace a sám si jí je vinen. Ostatně i toto je jen pokus, jen hledání stopy v rozplynulém sněhu. Jen malé hnutí rty, které prosí neviditelné démony, aby osvobodili od strachu. Ale i tento prostředek může selhat, a není tedy třeba prosit. Jenže cesta sem byla zlá a nazpět bude třeba horší. Králova ústa mluví bez kontroly rozumu. Mluví měšec, mluví šat, mluví velitelský hlas, na kterém stařecký sluch nepozná, že je prorostlý obavami jak rakovinou. Je nutno zapřísáhnout se mlčenlivostí. Král se ochotně dovolává Hospodina, toho, který mu odmítá dát skrze proroky správné vedení. Nic se ti, ženo, nestane. Nakonec se všichni tři usadili, kostnatá ruka vhodila do ohniště patero koření a obstoupila je dusivá, ale svým způsobem příjemná vůně. Chvíli všichni mlčí, jen oheň praská a čekání se kolem plíží jako neviditelná mlha. I strach čeká. Žena sebou škube, kroutí očima, dostává se do transu. Křeč hypnózy jí mění obličej, ale dosud mluví svým vlastním hlasem. » Ty jsi mě oklamal, ty jsi sám Saul.« » Nezneklidňuj se, pověz, co vidíš,« naléhá král. »Ano, to jsou on i,« přerývaně vyráží žena, » naši přátelé a zároveň nepřátelé, ti, kteří nám vládnou rukou neúprosnou a tvrdou, kteří nás podle libosti chrání, ale současně nás omezují, kladou na nás jho a nařizují — jsou stále kolem nás — jsou — jsou to — ano to jsou — « » Chci jen jednoho z nich,« přerušuje netrpělivě král, » chci proroka Samuela, někdejšího vládce našich prorockých škol. « . » Nevím, zda přijde. Je moc vznešený, « šeptá žena, a pak mlčí a strážní ji zvědavě pozorují. Podřídím si tě, soptí v duchu Saul, a neví, že se pere se strachem, s největším, jaký dosud kdy pociťoval, s největším, jaký je s to obsadit lidské srdce jako dravec hnízdo. » Vousatý? S tmavým pláštěm? Přísný? « táže se žena. Král pokyvuje, zmocňuje se ho respekt, jaký cítíval před první osobou národa, před skutečným vládcem, který si ho kdysi vybral jen jako-svůj povolný nástroj.a právě tak ho ostatním moudrým doporučil k zamítnutí, když chtěl král jít vlastní cestou. Nakonec se král klaní a strážní to dělají po něm. Nevidí nikoho, ale prorok vidí je, přísně si je měří a očekává jejich projev pokory. Žena hovoří a její hlas se mění. » Saule, proč mě znepokojuješ? « Král obtížně dýchá a pomalu mluví. » Filištínští jsou na všech stranách, Samueli, proroci mlčí. Dej radu ty. Tolik jsem se neprovinil. Je nás málo proti přesile. Aspoň od strachu mě osvoboď, moudrý z moudrých. Nevím, co počít. « Ženin změněný hlas odpovídá. » Proroci mlčí, to znamená, že mlčí Hospo139 [pageend15]din.« Hlas zní dutě a neúprosně. » Když mlčí Hospodin, já mám mluvit? « » Poraď aspoň něco,« prosí propocený král, » tys nikdy v životě neměl strach a nevíš, jak mi je .« » Strach? Teď máš strach? Ale před Hospodinem velkým a silným ses nebál. A odvážil ses zachovat krále amalechitského, začež jsem odňal od tebe královské právo a zrušil tvé pomazání. « » Chtěl jsem pro lid i... « koktá Saul, ale žena mu velebně naznačuje, aby nerušil. Dutý a přísný hlas pokračuje. » Ale abys byl alespoň poněkud spokojen, tedy věz. Tvá neposlušnost ponese ovoce. Fili- štínští vás přemohou. Jedno ti však bude splněno. Ty a tvoji synové už zítra nebudou vědět, co je to strach. Ten vás přejde už nadobro, králi. Ty . i tvoji synové zítra skončíte pozemskou p ou ť.« Král omdlel. Žena se vyrušila z transu a strážní přiskočili. Položili ho na neumělé lože, a když se probíral, v prvé chvíli mu bylo dobře. Zdálo se mu, že šťastně našel oslice a že je zase doma na otcovském lůžku, že slyší hlasy přátel a děveček, že je mimo čas a mimo bolest, že je vše pryč. * * * Ale nebylo tomu tak. Po chvíli se mu vrátil smysl pro skutečnost a trudně si opakoval, co slyšel. » Přijm i aspoň pár doušků posilujícího nápoje, králi,« huhňá stařena. Strážní, sami zaraženi, se snaží vladaře uchlácholit. » Nakonec není nikde psáno, že se to splní, tihle vidoucí také nejsou neomylní,« šeptá jeden z nich, když se stařena na chvíli vzdálila pro občerstvení. Král vrtí hlaVou. Jsem už dosti najeden. Pro tohle jsem si přišel. Ale strach mě hnal. Strach jsem ze sebe vychrlil a tobě jsem ho, stařeno, vnukl. Nebudu nic jíst. Snad jen kapku nápoje proti horkosti. Mluvila jsi za mne, tvůj Samuel je přízrak, vždyť to jsou moje obavy, to je můj strach. Proč jen jsem do Endoru jel. A proč jsem králem. Napil se trpkého vína a po chvíli zase pocítil vládu v rukou i v nohou. Dal znamení svým strážím. Nastane zase cesta zpět. Trudnější než byla cesta sem. Ještě jedno ujištění ženě, že se jí nic nestane, a tři muži odešli do tmy. Dva jdou napřed, třetí za nimi a strážní se starostlivě ohlížejí při každém klopýtnutí toho třetího, neboť to je klopýtnutí královské. A ten čtvrtý a neviditelný je strach. Tma polyká jejich šlépěje, lačně je polyká ve svém bezedném chřtánu. Pár hvězd se blyští na nebi a Filištíňští všude kolem, snad už jen co bys kamenem dohodil. Snad už ani tato neznámá stezka do Endoru není bezpečná. A hora Tábor v dálce mlčí. Kdyby se mnou byly oslice, myslí Saul, ne- musil by se mnou být strach. Vím, že strach mě zítra porazí, zemřu na bojišti, poněvadž se bojím. Už dříve jsem někdy potřeboval slyšet zvuk Davidovy harfy, abych zahnal chmury zármutku. Už dříve jsem zná val tu neviditelnou ruku, která dovedla obemknout hrdlo a srdce. Kdybych býval zůstal mezi drobnými lidmi, mají své bůžky a svá srdce, tak bych strach a zármutek neznal. Ale takto. Já umřu, ale někdo jiný bude mít strach místo mne. Snad jednou přijdou lidé na lektvary, které zaženou strach. Snad nějaký hvězdář najde takový vzorec soužití, aby se už nikdo nemusil bát. Ale teď je strach všude kolem mne jako ta tma. Strach, můj věčný průvodce, který z mých sil stále sílí, zatím co já slábnu. Jednou na to lidé přijdou. Snad někdo přemůže smrt. A snad už nebudou potřebovat drobné mágy a věštce. Ale dnes jsou všude kolem Filištíňští a děs. Tři muži pomalu, namáhavou a rozpačitou chůzí mizí ve tmách. Ten čtvrtý a neviditelný, strach, je doprovází. Co se mne tyká, neznám vůbec žádnou jinou dokonalost než milovat Boha z celého srdce a svého bližního jako sebe. Každá jiná dokonalost bez této je dokonalost klamná. Láska je jediné pouto dokonalosti mezi křesťany a jediná ctnost, která nás spojuje s Bohem a s bližními tak, jak je třeba, a v tom záleží náš cíl a naše konečná dokonalost. Klamou nás, kdo nám vymýšlejí jiné dokonalosti. Sv. František Saleský Při svém soudcovském povolání můžete vidět, jak idea práva je otřesena, že jeho výklad je nejasný. Mluví se o krizi autority. Jedna z nejhlubších příčin tkví v tom, že se moderní člověk odvolává na nesprávně chápanou autonomii a chce se vymknout z nejvyššího zákona Boha Stvořitele. Proto je třeba mezi dospělými i mezi mládeží šířit vědomí právního řádu, který stojí na nejvyšší Boží autoritě, a proto je mimo jakýkoli svévolný zásah člověka. V takovém právním řádu je zakořeněno nezcizitelné právo na život a na svobodu lidské osoby. V něm lidská spravedlnost nachází svůj základ a svůj řád. Zákon a spravedlnost jsou bezpečnými principy lidského soužití, které v Kristově zákonu, to je zákonu lásky, dostává nový rozměr. Pavel VI. k rakouským soudcům 140 [pageend16](pokračuje ze str. 137) přítomnosti nejvyšších představitelů ostatních socialistických zemí, až na Jugoslávii; z Rumunska nepřišel Ceaušescu, který spolu s maršálem Titem invazi ze srpna 1968 odsoudil, ale celkem málo známý Patan, který neváhal ani v přítomnosti Brežněvově opakovat rumunskou zásadu o respektování nezávislosti a národní svrchovanosti, rovnoprávnosti a nevměšování do vnitřních záležitostí, práva každého národa sám rozhodovat o svém osudu a o vzájemné výpomoci, třebas všem těmto slovům rozumějí v Bukurešti poněkud jinak než v Moskvě. Východoněmecký Ulbricht poslal k výročí osvobození písemné poselství; »Věrni inter- nacionalistickým zásadám jsme splnili svou solidární povinnost, když jsme v srpnu 1968 společně se SSSR a ostatními spojeneckými socialistickými státy přispěchali k vám na pomoc a podpořili jsme vás v boji proti kontrarevolučnímu spiknutí...« A ve dny výročí psal Život strany: » Považovali jsme za zcela přirozené pomáhat maďarským soudruhům, když je v r. 1956 začala rdousit kon- trarevoluce. Proč má tedy někdo považovat za nepřirozené, byla-li ve jménu socialismu a v souladu s přáním opravdových čs. komunistů poskytnuta v srpnu 1968 účinná pomoc nám ?« Časopis tak potvrdil zásah ČSSR v Maďarsku r. 1956 a žádost některých čs. komunistů o invazi v srpnu 1968, třebas ti to několikrát slavnostně popírali. . Pokračuje výměna legitimací Měsíc duben i květen byly ve znamení pohovorů souvisících s výměnou stranických legitimací. Snad neuplynulo dne, kdy by se k tomuto tématu nevrátili v RP a v rozhlase. Referovali, jak probíhá výměna legitimací v okresech, v továrnách a v nejrůznějších institucích; znovu a znovu se útočí proti » nositelům pravicových oportunistických názorů « a nejednou jsou označeni jménem a řečeno, že jim legitimace vydána nebyla; Dubčekovi, Smrkov- skému, Špačkovi a ostatním představitelům československého jara se klade vina za zmatek ve straně v letech 1968-1969, za to, že nechali v ní pracovat pátou kolonu. Mezi prostými členy se ale vším tím mluvením nechávali málo ovlivnit: předseda Ústřední revizní a kontrolní komise Miloš Jakeš, který je nejvyšším pánem nad revizí legitimací, si stěžoval na nezdravý liberalismus v nejedné po- hovorové komisi, její složení je nejenže nevhodné, ale vloudili se tam dokonce signatáři manifestu »2000 slov«. A s tím vším souvisely nové a nové čistky. Podle slov předsedy české vlády Korčáka bylo na českých ministerstvech v rámci očisty od protisocialistických a pravicových sil odvoláno a přeřazeno 10 náměstků, 80 vedoucích odborů a jejich zástupců. 48 vedoucích oddělení a jejich zástupců a 488 pracovníků. K 28. květnu bylo zproštěno funkce nebo resignovalo 12 700 poslanců národních výborů všech stupňů — »n a jejich místo přišlo 9 300 nových poslanců, lidí, kteří vedle odborných znalostí prokázali i politickou pevnost « (rozhlas). A proces není skončen. Dříve než Federální shromáždění začalo diskusi o nové smlouvě se SSSR, kterou potom, jak se dalo očekávat, jednomyslně schválilo, přijalo rezignaci dvou svých poslanců: inž. Zdeňka Gudricha a Leopolda Hofmanna a Sněmovna lidu resignací ztratila dalších svých šest poslanců, mezi nimi akademika Ivana Málka. Novou čistku ve svých řadách udělala také Slovenská národní rada: funkce poslanců byli 28. dubna zbaveni Alexander Dubček, Svetozar Štúr a Anton Ťažký a vzdali se jí mj. Viktor Pavlenda, Josef Zrak a Samuel Falťan — všechno jména, s kterými jsme se často setkávali před dvěma roky. Naproti tomu předsedou slovenské ÚRKK se stal Viliam šalgovič. Soudnictví Čistky nebylo ušetřeno ani soudnictví: předsedou Nejvyššího soudu na místo dr. Otomara Bočka, také jednoho z mužů roku 1968, byl zvolen dr. Vojtěch Přichystal, který též dostal několik nových náměstků, a z resortu prokuratury jen v českých zemích odešlo od minulého roku více než 52 prokurátorů a vyšetřovatelů — » lidí, kteří se po lednu 1968 dostali na platformu antisocialismu, nacionalismu a oportunismu«. Dr. Bočkovi se vytýkají nezdravé politické názory v r. 1968, mj. že se zúčastnil ilegálního XIV. sjezdu KSČ; prý přispěl k dezorientaci v Nejvyšším soudě a nepostavil se proti oportunistickým a pravicovým názorům v soudnictví. Pokračuje nátlak na odbory, kulturní svazy a na mládež, aby se bezpodmínečně podrobili linii strany. Místo Rudolfa Pacovského, kterému nepomohla ani pokorná sebekritika, dostal se na místo předsedy České rady odborů Josef Hlavička. Bylo odvoláno dalších 14 členů pléna, vesměs předsedů ústředních výborů českých odborových svazů — v předcházejícím »tříb en í«, dovídáme se, neprošlo už 20 členů pléna — zjevných spolupůvodců odklonu odborů od jejich třídně revolučních zásad. Mládež ' 26. dubna se konala v Bratislavě ustavující konference Socialistického svazu mládeže Slovenska. Přišel na ni také Husák a v proslovu řekl, že politické procesy nejsou a nebudou: ve věznicích prý je na 5000 prázdných míst, protože » politické problémy nechceme řešit administrativními metodami a kriminálem, ale získáváním, přesvědčováním, kulturně a na úrovni našich národů.« V českých zemích je ustavení tohoto jednotného svazu stále ve fázi přípravné; jeho jádro, Leninský svaz mládeže, je všude nenáviděn a ani ho nechtěli v této jednotné organizaci. Koncem dubna uveřejnila Mladá fronta několik článků o situaci v Junáku; ukazuje, jak v základech této mládežnické organizace tkví netřídní a apolitické chápání výchovy, protože mezi její základní hodnoty patří náboženství, loajálnost vůči nadřízeným, vzájemné bratrství a poslušnost. Nelze se též smířit s jejím spojením se světovým skautingem a se starými tradicemi. MF vidí nutnost řešit tyto problémy zásadně a principiálně, 141 [pageend17]ale též citlivé a trpělivě: výměnou vedoucích; na jejich místo mají nastoupit komunisté a »všechny zdravé síly «, socialisticky a ideologicky uvědomělé. Junák a především tzv. homogenní náboženské oddíly zakoušely těžkosti od začátku » konsolidace «. Na podzim 1968 se zdálo, že tyto oddíly budou oficiálně povoleny, ale nakonec se tak nestalo; nebyly však dělány těžkosti tam, kde se do jednoho oddílu sdružili chlapci nebo děvčata jedné víry; mezi jejich funkcionáři nesměli být kněží a klubovny nesměly být ve farní budově. Nyní se útok soustředil proti Junáku samému. Zmizí před víc a více zdůrazňovaným a velebeným Pionýrem? Je možné, že Husák opravdu politické procesy nechce; podle Sunday Times si postěžoval Brežně- vovi na krajní křídlo ve straně, vedené Štrouga- lem, Bilakem a Indrou, které na procesy naléhá a svou činností, zvláště v rozhlase a tisku, činí stranu neoblíbenou, ne-li přímo nenáviděnou. Velkou zkouškou pro Husáka bude osoba Alexandra Dub- čeka, který nečekaně odjel 30. května z Ankary přes Istanbul, Budapest a Bratislavu do Prahy. Prý na porady s vládou a aby navštívil svou těžce nemocnou matku. Každý však ví, že příští zasedání ÜV KSČ, ohlášené na červen, má diskutovat také referát o Dubčekově tajemníkování a rozhodnout, zda zasluhuje být ještě členem strany — členství mu bylo »pozastaveno« 21. března — nebo má být z ni vyloučen, a to snad i s Oldřichem Černíkem, tak jak bylo vyloučeno tolik jeho spolupracovníků z Československého jara. J. H. JAN HUS V DOBĚ EKUMENISMU V ekumenickém časopise Irénikon vyšel článek belgického benediktina P. De Voogta: Jan Hus v době ekumenismu (Jean Hus à l’heure de l’oecuménisme). Víme, že autor už dávno soustředil svá studia k tomuto úseku našich dějin. Článek není nová studie, ale úvaha, zamyšlení nad několika fakty. Nejdříve se pokouší přehledně vypočítat to, co je v nauce mistra Jana » autenticky katolického «. Nachází ovšem těchto prvků mnoho. Na prvním místě je to jeho vytrvalost v naslouchání zpovědí. Snadno si představíme Husa jako kazatele, ale nikdo se obyčejně nezmiňuje o tom, že sedával dlouhé hodiny ve zpovědnici. Kdykoli ho někdo požádal o svaté přijímání, šel mu ho podat. Bylo to ostatně pod jednou způsobou, on sám kalicha pro laiky neužíval. Když se dověděl, že bylo přijímání z kalicha za jeho nepřítomnosti zavedeno, radil, aby se hned žádalo o církevní dovolení. . Mluvíme-li o Husovi jako kazateli, představujeme si někoho, kdo tepe bezohledně zlořády. Z pěti svazků Husových spisů obsahuje však polemické náměty jenom jeden. Jsou tu ovšem i útoky ostré a méně kontrolované, jak bývalo tehdy zvykem. Ale proč je tolik stavět dopopředí, a pominout hutné a krásné naučení o duchovním životě v knížce Dcerka? Vzepřel se ovšem Hus proti sbírání odpustků, které vypsal pisánský papež Jan XXIII., aby měl na válku vedenou z osobního zájmu. V tom ovšem nebyl sám jediný, protože odpor v církvi k těmto odpustkům byl všeobecný. Nikdy však Hus nepopřel právo církve odpustky udílet. Leccos si vypsal z Viklefova traktátu O odpustcích, a přece si dal pozor, aby se mu nevlou- dilo do péra něco nekatolického. Viklefova » remanenční teorie « o eucharistii už měla v Čechách jakési odezvy. Marně však hledali odpůrci Husovi v jeho nauce o svátosti oltářní něco nekatolického. Byla tu sice jakási svědectví, ale sám kostnický sněm je nebral vážně. V otázce kněžské svátosti a církevní autority se zdá De Voogtovi až obdivuhodné, jak se dokázal udržet mistr Jan stranou a uvarovat se cizích vlivů, do Prahy pronikajících. Je si jist, že právo sloužit mši a rozhřešovat patří jenom svěceným kněžíffi a že je potřeba poslouchat církevní hierarchii, »představené ctnostné i špatné, s ochotou a rádi, když nařizují zachovávat příkazy Pána Ježíše Krista « (De Ecclesia, hl. 12). Husova pravověrnost se ovšem nedá hájit ve všem. De Voogt ví, že katolický teolog' tu najde věty, s kterými souhlasit nebude. I o těch však je podle autora článku potřeba soudit z hlediska doby, v historické perspektivě. Nejlépe to vysvítá z přirovnání Husa k jiným velkým mužům doby, zasedajícím na kostnickému sněmu. Pochybných tvrzení dogmatických by se např. mohla sestavit celá řada ze spisů Gersonových, a přece je to osoba všeobecně vážená a v katolické církvi ctěná. Několik nejasných, sporných a pochybných vět z učení Husova jistě tedy nestačilo k tomu, aby získal pověst velkého kacíře, za jakého byl od dějepisců i od široké veřejnosti považován. Nebyla to tedy nauka, o kterou tu šlo, ale okolnosti. V Praze roste a sílí nové velké hnutí, které se brzy dostane do otevřeného a bouřlivého rozporu se světovým míněním a s církví univerzální. Nepomohlo mistru Janovi, že se až úzkostlivě chránil odchylek v otázkách víry. Hnutí, od kterého se neoddělil, ale s kterým se i úmyslně ztotožnil, ho zaneslo do vln, kterým se on sám jistě mínil vyhnout. Jeho odepření podrobit se sněmu se stalo symbolem a pobídkou k dalšímu vzdoru, jeho hranice signálem revoluce. I později, po dobu dlouhých století, až dodnes, se jeho jméno spojuje s projevy a tendencemi, které jsou v přímém rozporu s hodnotami, za které on bojoval. Jeho jménem se napadá církev, kterou on miloval a kterou chtěl očistit, aby se zaskvěla v kráse nevěsty Beránkovy. Jistě má De Voogt pravdu, když vyzývá veřejné mínění, aby bylo k památce mistra Jana spravedlivější, a když si přeje, aby kostnická hranice přestala být plamenem odporu a rozdělení, ale aby se stala světlem na cestě společného hledání pravdy a lásky. Víme dobře, že se mnozí dívali na studie De Voogtovy (L ’Hérésie de Jean Huss a Hussiana) dost skepticky. Kritizovali jeho příliš irenický postoj, ne proto, že je irenický, ale proto, že věci příliš zjednodušuje. Než o tom ať soudí historikové a probírají bod za bodem, sine ira et studio, bez vášní a bez tendence. 142 [pageend18]Nepochybujeme však o tom, že i nás katolíky jen upřímný a věcný zájem o husitské hnutí dovede k velmi poučným poznatkům. Projevily se tu bouřlivě navenek jisté rysy našeho národního charakteru, jisté latentní náboženské sklony. Ty už tehdy mohly sloužit k výstavbě » celého těla Kristova «, místo aby nás od něho odtrhly. V růstu univerzálnosti církve má podle Solověva každý národ své docela zvláštní poslání. Nepochopení a zneužití těchto vlastních příznačných schopností ducha vede k roztržení » nesešité suknice Kristovy «, k rozdělení Kristova království. Víme dobře, že dnes už nežijí u nás » husité « doby husitské a ani katolická církev nemá dnes tu vnější tvářnost a formu, která se jim stala kamenem úrazu. Je proto zbytečné obnovovat neexistující rozpory. Je však velmi užitečné společně studovat základy, z kterých se rozpory rodí a v začátcích jim čelit. To má být smysl ekumenismu, protože je to cíl křesťanství. T. Špidlík LIDÉ A ZVÍŘATA O vztahu mezi lidmi a zvířaty se sice přímo v Písmu svátém neříká mnoho, ale přesto se zvířecího symbolu používá často k vyjádření dobrých nebo zlých sil. A s vývojem křesťanské humanity se v modernější době nezapomíná zdůrazňovat, že člověk má povinnost ušlechtilého vztahu také vůči zvířatům. Ne nadarmo se říkávalo dětem dříve, že kdo mučí zvířátka, je jako Jidáš Iškariotský, i když by možná historická oprávněnost tohoto přirovnání byla obtížně prokazována. A přece je vztah k zvířatům v jistém smyslu důležitý, a to dokonce politicky, ač to zní možná odvážně. Jako psycholog jsem se zabýval dosti dlouho výzkumem, do jaké míry má ha vývoj povahy mladého člověka vliv okolnost, zda má příležitost se starat o nějaké svěřené zvíře, tedy psa, kočku, zpěvného ptáčka nebo menší, ale stejně zajímavé chovance v teráriích a akváriích. Vyšly, mi pozitivní korelace mezi vývojem příznivého povahového typu a mezi takto udržovaným zájmem o přírodu. V přírodě je možno spatřovat ruku Tvůrcovu. Studium menšího výseku přírody prokazatelně příznivě ovlivňuje lidskou povahu, chlapec nebo dívka, kteří mají možnost udržovat terárium nebo akvárium, učí se v jistém smyslu ohledům, odpovědnosti, také však systematickému pozorování. Zatímco se předtím v širším smyslu slova o těchto souvislostech uvažovalo, mně se podařilo je statisticky prokázat, a ještě jsem poukázal na to, že na druhém pólu se scházejí určité jevy nepříznivé či aspoň společensky méně hodnotné: páskovské výstřelky, záliba v jazzových extrémech, přemíra alkoholu atd. se vyskytují významně častěji u tzv. tvrdého povahového typu, který zase zpravidla nemá žádný jemnější a ohleduplnější vztah k přírodě, a pokud se do přírody ubírá, tak obyčejně jen s hlukem tranzistorku, pokřikováním a málo šetrným zacházením s přírodním okolím. 4. července slavíme v našich vlastech svátek SV. PROKOPA. Na obrázku socha v kryptě sázavské baziliky, zasvěcené našemu světci. Ale přišla potíž: V našem domácím tisku nebylo mnoho ochoty uveřejnit fakta o takovémto výzkumu. Oportunismus komunistické praxe přímo vybízí k tomu, aby se mezi mládeží působilo proti jakékoli zdánlivé či skutečné sentimentalitě, a komunistickým vychovatelům novějšího ražení obyčejně nikdy tolik nevadilo, když se mládež oddávala pití a kouření nebo jazzovým novinkám, jako spíše vadilo, když měl někdo příliš jemný a tudíž » idealistický « vztah k přírodě. Chovatelům psů byly značně zvýšeny daně, pokud pes nebyl nutný k hlídání. Různé ušlechtilé zájmové kroužky, jako ornitologický, teraristický a akvaristický byly nepřímo potlačovány, nuceny k splynutí s všelijakými » osvětářskými « organizacemi při továrnách, sám jsem byl jednou svědkem toho, jak jistý politický zástupce se rozčilil, poněvadž na schůzce teraristů v Praze nebylo vzpomenuto výročí Leninova. Vypadalo by to jako špatný vtip, kdyby to nebylo vysvědčením vyslovené lidské omezenosti a trapného fanatismu, jaký často doprovází polovzdělanost. 143 [pageend19]A co tím chci říci? Bylo to míněno jako úvod k dvěma dalším bodům : Předně v roce 1969 uplynulo dvacet let od smrti Axela Muntheho, slavného autora Knihy o životě a smrti (The Story of San Michele). Tento vynikající švédský psychiatr byl sice spíše protestantsky orientován, ale jeho kniha, kromě toho, že byla mimořádné literární hodnoty, znovu probouzela v lidech lásku k přírodě, pochopení pro zvířata, vyjadřovala přím o jakousi noblesnost a úctu k svobodě života zvířecího, a nakonec se autor dojemně přiznával ke své lásce k svátému Františku z Assisi. Jeho láska k tomuto mírumilovnému světci a jeho obdiv k Panně Marii jsou cenným zážitkem v knize, která rozbírá jinak otázky života a smrti dosti odvážně. Neříkám, že by snad čtenář se vším, co je v knize napsáno, souhlasil, ale kniha jako celek, básnicky vyzpívaný obdiv k ostrovu Capri, láska k chudým a odstrkovaným mezi lidmi i mezi zvířaty, a nakonec dojemné fantazijní finále, v němž se autor sám vidí před nebeským soudem, taková kniha zajisté hodně pověděla modernímu čtenáři a zaslouží ši, aby jí ještě po dvaceti létech bylo vzpomenuto. Jejích mnoho překladů a nepřehledný počet vydání hovoří ostatně sám. Komunističtí ideologové většinou nenáviděli tuto knihu, která způsobem moderním a pro ně nebezpečným obnovovala to, čemu oni říkali idealismus nebo sentimentalita. Ale stojí za zmínku, že se podobné názory dnes šíří i mezi svobodnými a nekomunisticky smýšlejícími lidmi. Poměrně nedávno (v prosinci 1968) jsem si s překvapením přečetl v americkém magacinu Pageant, vydávaném v New Yorku, že podle některých psychiatrů se výrazná láska k zvířatům vyskytuje u lidí abnormálních, sadistů, u lidí, kteří nemají rádi jiné lidi, atd. Kdyby šlo o výjimečný extrém, snad by to ani nestálo za tolik hněvu. Ale v amerických městech i na americkém venkově, pokud sám vím a pokud mé informace od jiných jsou správné, se opravdu šíří jistá přezíravost k zvířatům, děti se k nim často chovají necitelně, láska ke zvířatům bývá zaměňována za sentimentalitu atd. Odkud se tyto nežádoucí jevy v USA berou? Vysvětlit je by vyžadovalo podrobnou a obsáhlou vědeckou studii, na kterou by jeden člověk sám nestačil. Ta by vyžadovala autorský kolektiv. Ale o jednom faktoru, a to nikoli bezvýznamném, se mohu zmínit, poněvadž jsem si jím jist. V americkém tisku stále více proniká socialistická ideologie, ale zastřená. Nemluví se o socialismu přímo, ale vyzvedávají se — bohužel s chválou — jevy, které jsou pro socialistickou a dokonce i pro komunistickou společnost typické. A tak se mohlo stát, že např. v časopisu Pageant, ostatně nikoli jediném, se poloinformovaný novinář, pan Cohen, mohl opovážit cynického výpadu, který se snažil obhájit jednák neurčitými výroky některých ne právě směrodatných psychiatrů a jednak poukazem na to, že nelidští Američané se příliš věnují zvířatům, zatím co m ají mezi sebou tolik chudých a potlačených. Jistěže existují jednotlivé případy, kdy si osamělý boháč vydržuje třeba pět psů, aby mu bylo veselo, zatímco by mohl přebytku peněz využít lépe. To je pravda a takový jev by jistě nikdo nechválil. Ale jestliže se časopis pouští do argumentů, které velmi připomínají argumenty komunistického tisku a komunistické osvěty, jestliže se jménem » společenského prospěchu « staví tradiční humanita na pranýř a požaduje se ostrá kritika lidí, kteří se liší od šablony nějakým novinářem požadované — a jestliže americká veřejnost k tomu mlčí a trpí urážky, pak je to varovný jev, kterého by si nejen Američané sami, ale světová* veřejnost vůbec měla povšimnout. My to ovšem nezměníme, naše kritika je kapkou vody spadnuvší do moře, ale častá krůpěj může i kámen prorazit, a pak, je třeba být aspoň na stráži a vědět dobře, jakými cestami se plazí komunistické nebezpečí. Šustot může prozradit pohyb jedovatého plaza. A je docela vhodné si připomenout, že argumenty, které dnes vše pranýřují jakožto sentimentální, které se rozkřikují, že když má někdo rád zvířata, nemá rád lidi, které mluví o abnormalitě tam, kde se určitá skupina lidí nepohybuje podle módní šablony, a které požadují v jistém smyslu renesanci » rozumných společenských poměrů « — pocházejí od lidí, kteří mohou mít na mysli vše jiné, jen ne svobodu a opravdovou křesťanskou humanitu, která se v širším smyslu slova vztahuje na lidi i na zvířata, neboť ta jsou rovněž Boží stvoření. - Jiří Veselý život z víry KŘESŤANSKÝ ŽIVOT PRÝŠTI Z MILOSTI Kdybychom pochopili křesťanský život v celé jeho velikosti, jak docela jinak by musel vypadat náš vztah k Bohu! Bylo řečeno, že celá mystika není nic jiného než křesťanský život uvědomělý, křesťanský život ve svém vrcholném vývoji, jehož můžeme dosáhnout zde na zemi. A nelze vidět v tomto tvrzení nic divného a nic upřílišeného, protože křesťanský život je ještě více: je to život Boží v nás, je to začátek věčného života v duši. Ano, jsm e o tom přesvědčeni, třebaže náš všední život neodpovídá vždy — bohužel — této skutečnosti. Je tím však vinen Bůh, který žije svou milostí v nás? . První člověk v* ráji byl zcela připoután k Bohu posvěcující milostí a mimořádnými dary jak řádu nadpřirozeného, tak mimopřirozeného. Žil v blízkém přátelství s Bohem. Byl šťasten, protože měl Boha a žil z Boha, jenž je vrcholným štěstím člověka. Ale člověk od Boha odpadl a v něm jako v hlavě všechno lidstvo. Prvotním hříchem byla roztrhána nadpřirozená pouta, která spojovala Boha s člověkem, zrušeno bylo přátelství, jehož člověk požíval a jehož měli požívat všichni jeho potomci, a mezi Bohem a člověkem nastává po- 144 [pageend20]měr soudce a viníka. Ale Boží láska v té chvíli, kdy mělo veškero lidstvo propadnout věčnému zahynutí, slibuje Osvoboditele a vzhledem k jeho budoucím zásluhám přijímá k sobě člověka, obnovuje s ním opět přátelské styky a život Boží počíná zase v duších růst. . Ve svátosti křtu se nám právě dostalo tohoto štěstí, že jsme byli přivtěleni ke Kristu. Tehdy nám byla vložena do duše ona nadpřirozená skutečnost, která nás činí podobnými Bohu v nadpřirozeném řádu, činí nás Božími dětmi a dává nám právo na Boží přátelství. ¡Tehdy nám byl udělen život, kterým žije sám Bůh, protože milost posvěcující nám dala účast v samé Boží přirozenosti, účast skutečnou, fyzickou, řádu nadpřirozeného, a tím byla pozvednuta duše nad sebe samu, stala se takřka jedno se svým Bohem *. člověk nepochopí nikdy zde na zemi toto podivuhodné spojení duše s Bohem v milosti, o jehož existenci nemůžeme pochybovat. Teprve na věčnosti, až pronikneme do hlubin skrytého Božství, zjeví se nám tajemná krása posvěcující milosti a poznáme, pokud to je u tvora možné, co pro nás znamenal tento Boží dar. »Bůh ve mně a já v něm, to je můj život!« volávala sestra Alžběta od nejsvětější Trojice, když pronikla v toto tajemství života Božího v duši, která je ozdobena posvěcující milostí. Křesťan je každý člověk, který přijal svátost křtu a hlásí se aspoň navenek ke Kristu. Křesťanský život má však pouze ten, kdo žije z Krista, podle Krista a pro Krista. A poněvadž Kristus je Bůh, proto křesťan žije z Boha posvěcující milostí, která z dítěte lidského dělá dítě Boží, žije podle Boha, protože jeho mravouka je evangelium a jeho touhou je napodobit ctnosti Boží, jak nám je ukázal Kristus. A žije pro Boha, jenž je jediným posledním cílem veškeré jeho činnosti. Křesťanský život, pramenící z posvěcující milosti a spojující tvora s Tvůrcem, je něco úžasně velikého. Pochopit křesťanský život v celé jeho velikosti by znamenalo pochopit samého Boha, jeho přirozenost, protože křesťanský život je konečná, stvořená účast v nekonečné, nestvořené Boží přirozenosti, v Božím životě, jímž je jeho vlastní blaženost, jeho poznání a jeho láska. Bůh nalézá veškeru blaženost a všechno štěstí v sobě samém jako v prameni veškeré blaženosti, a proto nepotřebuje, než aby patřil vyčerpávajícím způsobem sám na sebe a miloval sám sebe nekonečnou láskou, aby byl šťasten a blažen. — Toto poznání Boží a láska vycházející z poznání nejsou v Bohu neplodné. Právě Boží poznání a láska jsou pramenem tajemství nejsvětější Trojice, kde se odráží v celém svém lesku vnitřní život Boží, jak nám ho zjevil sám božský Spasitel. Bůh nazírá od věčnosti na svou svrchovanou dokonalost a krásu, a tím plodí soupodstatného Syna, jenž od * Jsme zde daleko jakéhokoli panteismu, protože rozlišujeme přesně přirozenost Boží a přirozenost člověka. Ať je naše spojení s Bohem sebetěsnější, nesply- ne nikdy lidská přirozenost s božskou, ale každá si uchová své vlastní bytí. věčnosti se obdivuje nekonečné dokonalosti Otcově. Obdiv následuje láska. A tak ze vzájemného poznání a obdivu Otce a Syna vychází od věčnosti nekonečná Láska, třetí božská osoba, Duch svátý, tajemné pouto Otce a Syna. A Duch poznává a miluje Otce i Syna a v tomto společném poznávání a lásce záleží štěstí a blaženost celé nejsvětější Trojice. To je vnitřní, hluboký, neproniknutelný život Boží ... A tento život je nám sdílen, nám tvorům, andělům, a lidem, kteří jsme schopni poznávání a lásky, kteří jsme už v řádě přirozeném podobni Bohu rozumem a vůlí. Zdá se nám to nemožné? Otevřte Písmo a čtěte, co píše inspirovaný autor: » Dostali jsme od Boha darem vzácná a nesmírná přislíbení: abyste se tím stali účastni božské přirozenosti « (2 Petr 1,4). Tyto slíbené dary je hlavně milost, která nám právě dává účast na Boží přirozenosti, neboť kdo přijme Krista, tomu dá Bůh moc stát se Božím dítětem, jak napsal apoštol Jan (1,13), to je dal mu účastenstvím touž přirozenost, kterou má podstatně sám, protože syn nemůže být jiné přirozenosti než otec. Vždyť proto nám dal svého Syna, aby se nám dostalo přijetí za syny, učí svátý Pavel (Gal 4,5). Jako v řádu přirozeném se stáváme zrozením dětmi svých rodičů, tak v řádu nadpřirozeném se na křtu duchovně rodíme z Boha, dostáváme účast v jeho přirozenosti, stáváme se jeho dětmi. A to je milost posvěcující, která nás zbavuje dědičného hříchu a přetvořuje — abych tak řekl — celou naši bytost, dává jí nový, vyšší, nadpřirozený směr, jaký náleží dětem Božím. A Duch svátý, který je nám dán v tomto okamžiku, učí nás volat k Bohu: » Otče! « . (Z knihy Prameny duchovního života) V KAMBODŽI, k níž jsou upřeny zraky světa, protože se i tam rozšířila ze sousedního Vietnamu válečná vřava, je katolíků něco přes jedno procento: 62 000. K buddhismu se hlásí 5 600 000 obyvatel, 250 tisíc je animistů, 100 000 kaodaistů a 100 000 mohamedánů. 85% obyvatelstva patří k rase Khmer, ostatní jsou přistěhovalí Vietnamci, Číňané a jiné skupiny. 89% katolíků jsou Vietnamci, není proto divu, že se stali prvními oběťmi válečných operací, psalo se o jejich vraždění, protože se jim kladlo za vinu spojení s vietkongskými záškodníky. Katoličtí biskupové PARAQUAJE obvinili ve společném prohlášení režim generála Stroessnera, že překáží volné činnosti církve a sleduje plány na vytvoření národní církve pod státní kontrolou. Biskupové protestují proti zneuznávání lidských práv, proti vyloučení jakékoliv demokracie, proti zatčení kněží, ře- holníků a katolických laiků a proti vypovězení dvou španělských kněží; věřící varují, aby se nedali odtrhnout od svých biskupů nebo zneužít k akci proti nim. Státní úřady žádají, aby učinily opatření ve prospěch chudého obyvatelstva. Apoštolský vikář z Wau v SÚDÁNU mons. Dud udělil jáhenské svěcení katechetovi Placidovi Wakovi, který je otcem 13 dětí; jednoho syna má knězem a rektorem malého semináře ve Wau. 145 [pageend21]stalo se doma , v exilu a jinde ve svété VE VATIKÁNE A V ITÁLII V den 50. výročí svého posvěcení na kněze papež Pavel ohlásil, že vykoná novou, už devátou cestu mimo Itálii. V druhé půli listopadu pojede na Filipíny a do Austrálie. V Manile na Filipínách bude přítomen společným poradám zástupců 14 biskupských konferenci Dálného východu a v Sydney se zúčastní zasedání čtyř biskupských konferencí celé Oceánie a pak oslav 200. výročí objevení Austrálie. Podle nezaručených hlasů bude tato cesta trvat asi 14 dní. Padesátiny kněžství oslavil Pavel VI. bez zevnějších oslav: na Hod Boži svatodušní — 29. května 1920 byly právě svatodušní svátky — udělil kněžské svěcení na prostranství před bazilikou sv. Petra 278 jáhnům z 35 zemí a z 32 národností: 210 bylo z Evropy — také tři z CSSR: slovenský salesián Antonín Srholec a nepo- mucenští Josef Pernikář z brněnské a Štefan Vragaš z trnavské diecéze — 33 z obou Amerik, 11 z afrických a 25 z asijských zemí. K oslavám patřil též koncert, který sv. Otci uspořádala v bazilice sv. Petra italská rozhlasová a televizní společnost; její symfonický orchestr spolu se sborem Bavorského rozhlasu a sólisty za řízení Wolfganga Sawalische provedl 23. května skladbu Ludwiga von Beethovena Missa sollemnis in re maggiore; také sv. Otec to v děkovných slovech nazval setkání Beethovena s Berninim a Michelange- lem: záběry jeho Piety a Posledního soudu šly obrazovkou při verších z kréda; zdařilý koncert vysílalo 144 rozhlasových a televizních stanic — nikdy dosud neměla společnost RAI tolik žádostí. Na Boží tělo večer Pavel VI. sloužil mši svátou na náměstí ve čtvrti Valmelaina nedaleko saleziánského vysokoškolského učiliště, a ve výroční den tichou mši svátou ve vatikánském farním kostele sv. Anny. K výročí přišlo do Vatikánu mnoho blahopřejných dopisů. L’Os- servatore Romano referovalo mj. o telegramech nebo dopisech patriarchy Athenagory, pražského biskupa Tomáška, rožňavského mons. Pobožného a několika duchovních nekatolických církví. Na 17. květen připadalo první výročí smrti kardinála Berana. U jeho hrobu se sešla římská česká kolonie už v předvečer tohoto dne, 16. května. Mši svátou za pokoj jeho duše koncelebrovali rektor koleje Nepomucena prelát dr. František Planner spolu o oběma bývalými sekretáři mons. Škarvadou a dr. Karlem Skalickým. — Zádušní mše svátá byla sloužena též v bývalém titulárním kostele pana kardinála u Svatého kříže u Milviova mostu. Svatý Otec přijal v audienci mj. českobudějovického biskupa Josefa Hloucha, když koncem dubna dlel v Římě; britského ministra zahraničí Michaela Stuarta-, amerického generála Mc Clarka, který byl velitelem armády, která osvobodila Řím a Itálii; představitele Socialistické republiky makedonské, kteří byli v Římě přítomni odhalení pamětní desky ke cti sv. Cyrila; členy Rady mezinárodní konference katolického skau- tingü; a 2000 manželských dvojic, členů mezinárodního hnutí » Equipes de Notre Dame« — v proslovu připomněl, že manželství podle křestanského pojetí je cestou k svatosti, varoval před nebezpečím, které pro manželský život znamená přílišný erotismus a znevažování manželské nerozlučnosti, a končil slovy o významu i bezdětného manželství: oni právě mohou pomoci snoubencům a jiným manželům v jejich nesnázích. Zvláštní list sv. Otec poslal generálovi řádu do- minikánů k 800. výročí narození sv. Dominika; účastníkům eucharistického sjezdu brazilských katolíků — konal se v městě Brasilia; a poutníkům do Fatimy, kteří se tam v 53. výročí zjevení Panny Marie modlili za sv. Otce k výročí jeho kněžského svěcení, za kněze vůbec a za mír ve světě. , 24. • dubna vykonal sv. Otec svou pátou větší cestu po Itálii. Jel do Cagliari a mší svátou v svatyni Panny Marie di Bonaria se připojil k oslavám 600. výročí tohoto poutního místa a 50. výročí mezinárodního sdružení Apostolatus maris, které se stará o duchovní správu mezi námořníky a cestujícími na moři. Zvlášť dojemné bylo setkání s nemocnými a v jedné z nejchudších čtvrtí San Elia, kde navštívil rodinu s šesti dětmi, bydlící v nuzném domku. 19. května se konala ve Vatikáně konsistoř, při níž kardinálové a biskupové dali svůj hlas k svatořečení čtyřiceti mučedníků z let anglické reformace 16. a 17. století; jedním z těch mučedníků je Edmund Campion, jezuita, který v Brně dělal noviciát a v Praze úspěšně působil. Sv. Otec v proslovu vyvrátil námitky proti této kanonizaci: právě příklad hrdinného, vyznávání víry a svědectví lidské důstojnosti a svobody mínění je nutnou podmínkou pro ekumenický dialog; kanonizace mučedníků povzbudí všechny křesťany k h.ubšimu duchovnímu životu a prospěje zdravému ekumenickému hnutí. Kanonizace je ohlášena na 25. října. — V první části projevu sv. Otec mluvil o vnitřních těžkostech církve a pak se obrátil na představitele velmocí, aby mírovými jednáními hleděli ukončit válku v jihovýchodní Asii a na Blízkém východě. V ČESKOSLOVENSKU NÁBOŽENSKÉ ZPRÁVY Na Západ se dostal plán slovenského ministerstva kultury o kontrole a omezeni náboženské činnosti; byl připraven koncem m. r. a doposud dost přesně prováděn; týká se kromě katolíků také evangelíků, pravoslavných, židů a činnosti Světové rady církví v CSSR. Naléhá se na důslednější kontrolu náboženského tisku, omezování činnosti řeholníků a řeholních sester — např. propuštění noviců mužských řeholních společností, slovenským redemptoristům se zakazují lidové misie, náboženství se bude moci vyučovat jen tak, jak tomu bylo před r. 1968, tj. pod dozorem školy, a musí o to požádat písemně oba rodiče; řeholním sestrám nebude dovoleno náboženství vyučovat a případné laické síly si církev musí platit sama. Přísný státní dozor se vrátí také do kněžského semináře; tak na Slovensku nebyl povolen výpomocný seminář ve Spiši, o nějž ordináři žádali. Ani olomoucká pobočka litoměřické CMBF už bohoslovce do prvního ročníku přijímat nesmí. . Na stránky komunistického tisku se častěji vrací otázka náboženství a útoky proti němu. Tak podle RP z 9. dubna v Díle koncilové obnovy, naštěstí nepovoleném ani Dubčekem, převládly krajně radikální a extrémní síly, přidaly se k němu posily z politického 146 [pageend22]klerikalismu a kněžské emigrace, takže představovalo reální nebezpečí, že se rozvine jako integrovaná politická síla s vlastním programem a širokou členskou základnou, která by mohla komplikovat politický vývoj ; přestaly sice pracovat otevřeně proti socialismu, ale jsou tu, nelze na ně zapomínat. Bude-li pokračovat nynější situace, scvrkne se během 15 let v ČSSR počet knězi a řeholních sester na jednu pětinu, píšou KN z 12. dubna. Počet kněží i sester se v padesátých a šedesátých letech velmi zmenšil odnímáním státního souhlasu, soustřeďováním do klášterů a charitních domovů, zákazem přijímat novicky a omezováním počtu bohoslovců. V olomoucké arcidiecézi je 820 kněží, z toho 167 mimo duchovní správu, a 1418 řeholních sester, v brněnské 404 kněží je v aktivní práci a 153 je důchodců nebo v civilním zaměstnání. — Zvlášť kritická je situace v litoměřické diecézi: pro půldruhého milionu duší má jen 150 kněží; proto biskup Trochta věnoval jí zvláštní pastýřský list, K výročí osvobození vydali biskupové a ordináři jak českých zemí, tak i Slovenska pastýřský list: děkují za dar svobody nejdříve Bohu a pak všem, kdo za ni položili život a trpěli. Do budoucna se dívají s nadějí v Boží pomoc a své věřící vybízejí k vzájemné lásce, plnění povinnosti a k příkladu křesťanského života. — KN z 10. května připomínají podíl kněží na osvobození: popravou vykoupilo svobodu šest kněží a jeden bohoslovec: za heydrichiády r. 1942 neza- myslický farář František Kvapil a prostějovský kaplan Metod Mičola, salvatorián; téhož roku lidický farář Josef Šternberka a jezuitský bohoslovec Robert Albrecht, r. 1945 Josef Jílek v Drážďanech a na Pankráci prof. Karel Kratina a konečně ivančický farář Adolf Tesař — který vystavil křestní list židovským odbojářům. Celkem 260 kněží, řeholníků a řeholnic bylo v koncentračních táborech, z toho 58 jich tam zahynulo a 7 na následky brzy po osvobození. Dalších 111 bylo zatčeno, konfinováno, dočasně vězněno nebo jinak persekvováno. V odbojové činnosti za hranicemi bylo činno 18 kněží a několik řeholních bratří. Z Večerní Prahy se 31. března dovídáme, že zvláštní senát Městského soudu v Praze zamítl návrh na soudní rehabilitaci, o niž požádal » církevní funkcionář A. K. « ; r. 1950 byl odsouzen pro pobuřování proti republice. * Biskupové Tomášek a Trochta se zúčastnili oslav 25. výročí návratu západních a severních diecézí k Polsku. * 6. května se konala oficiální oslava 110. výročí prohlášení kněze Jana Sarkandra blahoslaveným; v kostele sv. Michala v Olomouci byla koncele- brovaná mše svátá a po ní v arcibiskupské rezidenci akademie, při níž promluvil o životě a významu bl. Sarkandra dr. Václav Medek. Na mši svátou přišlo na 400 kněží a tisíc věřících. * Bohoslovci z Litoměřic se 6. května sešli na 4. dvoře terezínské Malé pevnosti k uctění památky vězňů ubitých tam nacisty. Slavnosti se zúčastnili též biskup Trochta a děkan dr. J. Merell, bývalí terezínští vězňové, kteří k bohoslovcům promluvili, zástupce ÚV Svazu protifašistických bojovníků a odboru kultury ONV v Litoměřicích. * Výročí smrti kard. Berana vzpomněly KN třířádkovou notickou. * Mše svátá za oběti lidické tragédie byla sloužena v Buštěhradu v kostele Povýšení sv. kříže v neděli 7. června. Ministr kultury dr. Miloslav Brůiek pozval k sobě 12. května skupinu kněží, prý zastupujících všechny diecéze ČSR; z prohlášení, které uveřejnili, vysvítá, že to byli bývalí předáci Mírového hnutí, které se r. 1968 rozpadlo; distancují se od » protisocialistických sil, které se v letech 1968-1969 snažily narušit cestu ŘÍM. — Bohoslovci Nepomucena se sv. Otcem při generální audienci 22. dubna. Provázel je brněnský biskup dr. Karel Skoupý. Svatý Otec v proslovu vzpomněl, že kolej loni dovršila 40 let svého trvání, blahopřál jí k tomuto jubileu a k tomu, že už dala církvi ve vlasti i zde v Římě řadu kněží. Koleji, jejím nynějším i předcházejícím alumnům i do dalších let platí jeho zvláštní požehnání. — Za dnů svého pobytu v Římě mons. Skoupý měl mši svátou v bazilice sv. Klimenta nad hrobem sv. Cyrila a v kapli, kde je pochován are. kard. Beran. » Je to projev díků mému drahému příteli,« řekl v krátkém kázání. našeho pokojného budování a vytrhnout naší republiku ze společenství socialistických zem í«, slibují přispět ke konsolidačnímu úsilí vlády a vítají smlouvu se SSSR. Zdá se, že tam měli hlavní slovo pražský probošt Stehlík, býv. generální tajemník MH dr. J. Beneš a z moravských kněží vítkovický kanovník Frant. Gavlas, kteří víc a více vystupují znovu do popředí a už vypracovali návrh stanov nového hnutí duchovenstva » Pacem in terris«. Ani Plojhar nezahálí: byl členem delegace Svazu čs.-sovětského přátelství, která navštívila Sovětský svaz a především Sverdlovsk, jejž ještě Lenin změnil ve velké průmyslové středisko. Byl tam vyznamenán Leninovou jubilejní medailí. RŮZNÉ ZPRÁVY K 1. květnu udělilo Federální shromáždění presidentu Svobodovi čestný titul Hrdina ČSSR s právem nosit zlatou hvězdu Hrdiny ČSSR; toto nej vyšší čs. státní vyznamenání dostává už po druhé. K 100. výročí narození V. I. Lenina mu byla dána Mezinárodní Leninova cena za upevnění míru mezi národy za léta 1968-1969, tedy ža to, že vydal ČSSR na pospas Sovětům. * 3. června se vzdal šéfredaktorství Lidové demokracie František Touška, poslední z redaktorů, kteří se ještě udrželi z doby Dubčekovy; na jeho místo ČSL poslala znovu Rostislava Petera, který r. 1963 z LD odešel; už dříve musel resignovat redaktor ná- rodněsocialistického Svobodného slova Jiří Pavliš. * V Karlových Varech byl v jubilejních dnech květnových znovu odhalen pomník rudoarmějce, který byl 21, srpna 1968 zničen;* na jeho místo byl tenkrát postaven kříž s trnovou korunou; ti, kdo pomník zničili, byli pohnáni před soud. Podobně byl znovu odhalen V Trutnově památník sovětské armády — v srpnu 1968 byl z něho stržen tank sovětských osvoboditelů a odvlečen na barikádu. * V roce 1968 byla v ČSSR spotřeba piva 145 litrů na jednoho obyvatele, a 7 147 [pageend23]litrů stoprocentního čistého lihu, zatímco mléka pouze 106 litrů. * Do relací ke konci války bývala vždy dovedně zapojena slova o bombardování americkými letadly a o obětech a škodách, které způsobila; několikrát zdůrazňovali, že jednotky americké armády dorazily do Plzně, až když město bylo v rukou orgánů Revolučního výboru. * 30. dubna byly v Praze po- depsány tři hospodářské dohody o sovětské pomoci: při stavbě metra, o dodávkách dvou atomových továren a technologických zařízení pro čtyři kombináty na výrobu panelů. Zvláště od pomoci při stavbě metra si v rozhlase mnoho slibovali. ★ V Polsku bylo ňěkolik procesů, proti vojákům, kteří se dopustili neposlušnosti za srpnových dnů 1968 v Československu; hlavní procesy byly v důstojnické škole pohraniční stráže v Ketrzyni a v Krakově; tresty šly až do 12 let vězení. * ÚV čs. svazu tělesné výchovy na zasedání 29.4.' zastavil výprodej hráčů a trenérů do zahraničí, výjimku tvoří jen socialistické a rozvojové země; dále si stěžoval na ekonomismus, který se ve sportu zahnízdil, takže téměř za každý start i v té nejnižší soutěži se vybírají poplatky, a na zaostávání ideově výchovné práce. Funkce předsedy a člena předsednictva se vzdal docent dr. Bosák. ★ 2. května začalo pravidelné letecké spojení Montreal-Amsterodam-Praha. Střídají se v něm Air Canada a ČSA. * Lyžařský závodník Jiří Raška odvolal svůj podpis na » Manifestu 2000 slov« — prý ho o to požádali tři neznámí lidé a on uposlechl, v době rezolucí, prohlášení a manifestů. Emil Zátopek a Věra Čáslavská tak neudělali, a tím si vysvětlíme opětovné útoky proti nim v tisku, třebas ne vždy jsou uvedena i jejich jména. Blížící se léto zvýšilo i v ČSSR zájem o dovolené a cesty do zahraničí. Žádostí do Jugoslávie bylo přes 138 tisíc pro 163 200 osob; je prý to 82 000 žádostí méně o devizový příslib než loni a o 100 tisíc méně na pozvání; z nich bude uspokojeno 30% soukromých žádostí a 40% žádostí o hromadný zájezd. Počet osob žádajících o cestu do západních zemí na pozvání poklesl o 450 000, na devizový příslib o 37 000. Bude uspokojeno 35% žadatelů. Turistický proud se bude ubírat směrem na východ: v Bulharsku stráví dovolenou na 250 000 Čechoslováků, sovětská Inturist nabízí rekreaci v Sov. svazu 50 000 občanů. Do socialistických zemí se snad odebere na dva miliony lidí od nás. ★ Hradec Králové má znovu Leninovo náměstí a na něm Leninovu sochu od ukrajinského sochaře A. E. Bilastockého. K Leninovu výročí uspořádali řadu výstav, jako »Lenin — člověk XX. století«, Lenin na poštovní známce nebo » Lenin 1870-1970« v jízdárně Pražského hradu; návštěvníkům této výstavy dráhy poskytovaly padesátiprocentní slevu. * Nové známky vyšly: k 25. výročí Pražského povstání, k 25. výročí osvobození Československa a dvě známky z tradiční série Pražský hrad (poprsí sv. Víta z r. 1408 a nástěnná malba Bartholomea Spranga z Bílé věže). Série k výročí narozenin Leninovích vyšla v nákladu deseti milionů, nejvíc v čs. známkové produkci. * Vítkovice je jméno třetího letadla 11-62, které pojme 148 cestujících; bude létat mezi Prahou a Novým Yorkem a Montrealem. ★ Novinkou železničního jízdního řádu 1970/1971 směrem na Západ je otevření železničního přechodu přes Českou Kubici- Furth i W. Tím se získá přímé spojení do Mnichova, ale též do Norimberku a Dortmundu, které bylo dosud vedeno přes Cheb. * Za posledních 25 let se počet obyvatel Českých Budějovic zvýšil o víc než 25.000; k 1. lednu 1970 bylo hlášeno k trvalému pobytu 76 945 obyvatel, v r. 1985 by jich mělo být sto tisíc. ★ V Praze bylo stíháno šest osob pro manifestace při promítání filmových aktualit — že by to bylo při reportáži o podepsání smlouvy mezi ČSSR a SSSR? Policie varovala před takovýmito manifestacemi, k nimž dochází » ne ve všech sálech«. * Politickoprávní komise byra ITV KSČ navrhla novelu zákona o soudní rehabilitaci, který prý svou formou a do značné míry i obsahem je příliš poplatný atmosféře roku 1968. KULTURNÍ ZPRÁVY Podle upraveného zákona o ČSAV jmenuje její členy vláda na základě volby valného shiomáždění a vláda též členství Zbavuje, např. když se někdo zpronevěří věci míru a socialismu. ★ Svaz spisovatelů stále odolává nátlaku vlády přidat se bezvýhradně k » nové« kulturní politice. 22. dubna odevzdal ministr Brůžek jmenovací dekrety členům nového výboru Českého literárního fondu a s nimi projednal též některé » programové« otázky, týkající se nakladatelství Čs. spisovatel. K nátlaku administrativnímu přichází i nátlak finanční. * 20. dubna zemřel ve věku 81 let dlouholetý člen činohry Národního divadla Jaroslav Vojta, který též patřil k oblíbeným filmovým hercům, a malíř Jan Slavíček, syn Antonína Slavíčka. * Nakladatelství Academia vydalo první svazek díla J. Á. Komenského. Soubor je rozvržen do 45 svazků. Základem každého spisu je buď původní text, autorův rukopis nebo autorizovaný opis. Jednotlivá díla jsou otištěna v jazyce, v jakém vznikla: česky, latinsky nebo německy, a opatřena spolehlivými překlady. * 190 Kčs stojí osmijazyčný Zemědělský slovník, ovoce deseti let společné práce pracovníků ze všech socialistických zemí RVHP; kromě sedmi jazyků členských zemí — ruský, bulharský, česky, polský, maďarský aj. — je jako osmý jazyk zastoupena angličtina. * Předsednictvo UV CNF požádalo ministerstvo vnitra, aby zrušilo registraci Českého svazu artistů a estrádních umělců (Artes); prý od samého vzniku, r. 1968, pod vlivem nátlakových skupin se jeho vedení politicky angažovalo pro všechna protisocialistická a pro- tisovětská stanoviska a dosud svůj postoj nezměnilo. ★ Vydavatelství a nakladatelství ROH Práce bude vydávat od 1. července týdeník Nová doba, české vydání sovětského politického týdeníku Novoje vremja; od r. 1953 až do podzimu 1968 je vydával Orbis. * Nakladatelství Kruh v Hradci Králové vydalo Bohuslavu Reynkovi v jedné knížce tři sbírky básní: Podzimní motýli (1947), Sníh na zápraží (1945-1950) a Mráz v okně (1950-1955). Je to jeho první knížka vydaná po víc jak dvaceti letech; básně jsou lyrické meditace nad přírodou, nad verši Písma a k liturgickým slavnostem. Z prostých veršů dýše důvěra v Boha a naděje: ze smrti-tlení se stává smrt-vykupitelka, která pomocí milosti transcenduje každé utrpení i rozklad. Vláda FINSKA podala parlamentu návrh zákona na zrušení zákazu zakládat v zemi kláštery. Zákaz, který je v ústavě, odporuje zásadě o svobodě náboženství a neprospívá porozumění mezi křesťanskými společnostmi. Ze čtyř milionů obyvatel je katolíků 2600. Diecéze Tournai v BELGII má už čtyři jáhny: v Charleroi bylo toto svěcení uděleno pracovníkovi v křesťanském odborovém hnutí Jules Bourlardovi, otci pěti dětí, který i nadále bude pokračovat ve své práci jako přednosta železniční stanice a volný čas dává k dispozici církvi; svěcení se konalo v jedné místnosti stanice za přítomnosti velkého počtu železničářů a pracovníků v odborovém hnutí. 148 [pageend24]V EXILU A JINDE VE SVĚTĚ ANGLIE. — V prvních dvou květnových týdnech navštívili naše krajany v Anglii zástupci českého náboženského střediska Velehrad v Římě dr. J. škar- vada a P. V. Hrubý. Přijeli jim promítnout filmy a diapozitivy ze života a činnosti před rokem zemřelého kardinála Berana a seznámili je s dílem, které založil a které může pokračovat jen s pomocí a spoluprací krajanů. Poprosili je zvláště o pomoc pro poslední počin Otce kardinála, pro český poutní dům v Římě, který zatím slouží jen zčásti a potřebuje se dobudovat. Dik obětavosti místní duchovní správy a mnoha přátel, kteří se ukázali velmi pohostinní, mohli navštívit nejen střediska českého krajanského života v Londýně, ale i krajany v East Tilbury, kde jsou továrny firmy Baťa, v Leamingtonu, které bylo kdysi posádkovým městem čs. vojska za druhé světové války, v Birminghamu a v Manchesteru. V sobotu 2. května byla sloužena v Londýně v kostele na Farm Street koncelebrovaná mše za kardinála Berana. Předsedal jí český novokněz P. Felz- manii, postavu Otce kardinála připomněl v kázání dr, Škarvada. Podobná koncelebrovaná mše byla obětována v Birminghamu. V neděli 10. května se hosté z Říma zúčastnili i svátku matek, jak při mši svaté v české kapli, tak i při oslavě s dětskou akademií a promítáním v Národním domě. Londýnské ústředí Naardenských výborů uveřejnilo program setkání, které se bude konat v Naardenu. Začne 15. Srpna odpoledne seznamovací schůzkou a slavnostním společenským večerem. V neděli jsou ekumenické bohoslužby, slavnostní shromáždění u sochy J. Á. Komenského, vlastní pracovní program s volbou nového světového výboru a zahájení symposia, které má pět témat: Komenský — člověk, vlastenec, exulant a křesťan; ČSR jako novodobý samostatný stát; ČSR a jeho místo v Evropě; Emigrantství, emigrace a exil; Ideály lidstva. Setkání bude zakončeno 18. srpna večer. Bližší informace podá: Naardenský výbor — Československo, 22, Ladbroke Square, London, W. 11. England. Katolická a anglikánská církev vzpomneou společně 800, výročí mučednické smrti sv. Tomáše Becketta, které připadá na tento rok. Na kazatelně kostela, kde byl Beckett zavražděn, se vystřídají katolický biskup ze Southwarku mons. Cowderoy a čtyři anglikánští arfci- biskupové, mezi nimi primas dr. Ramsey. Mons. Cowderoy bude sloužit mši svátou před průčelím katedrály, která dnes patří anglikánům. USA. - 9. března přivítali na losangeleském letišti zástupci české katolické misie sv. Cyrila a Metoděje svého nového duchovního správce P. Jaroslava Popelku S. J. Krómě předsedy osadního výboru pana Míly Svobody a zasloužilého tajemníka misie Bohumila Smutníka přišli též: Američan P. James D. Roche, který pro naše krajany sloužíval mši svátou, když ještě neměli českého kněze, paní Venda Machová, p. Milouš Pele a p. Stanislav Brožek. P. Popelka se představil osadníkům při velkonočních bohoslužbách a pak na společenském seznamovacím večeru 11. dubna v sále fary Blessed Sacrament. 26. dubna oslavili památku sv. Vojtěcha, prvního Čecha na pražském stolci a našeho nebeského ochránce. Národní svaz českých katolíků konal 19. dubna svou výroční schůzi. Předseda dr. Josef Čada podal přehled činnosti za uplynulý správní rok: Svaz nepodnikal podniky rozsáhlejšího rozměru, jako jiná léta, věnoval se drobné práci k duchovnímu dobru, spolupra- ŘÍM. — Novosvěcenec dp. Josef Pernikář v. kruhu kněží ze své brněnské diecéze: mons. dr. Františka Rýpara, ThDr. Frant. Michalčíka a P. Tomáše Špid- líka S. J.,' spirituála koleje Nepomucena. coval s Národní radou katolických mužů na několika podnicích a pomáhal především studentům, kteří žádali informace ke studiu nebo vědecké práci. Bylo rozhodnuto uspořádat letošní sjezd v Novém Yorku ve dnech 1.-2. října. Dr. Čada a kaplan mons. Křižka požádali, aby byli zproštěni svých funkcí. Novou předsedkyní na rok 1970/71 byla zvolena pant Viktorie Vollerová, místopředsedou dr. František Schwarzenberg, kaplanem dp. František Pfibyl, pokladní paní Eliška Nevšímalová a tajemnici sl. Jeanette Krippne- rová. — Odstupujícím funkcionářům děkujeme za veškeru pomoc a přízeň pro české katolické podniky v zahraničí, zvláště za pomoc Nepomucenu; novým blahopřejeme a vyprošujeme pomoc od Pána Boha. NSR. — Naši krajané z celého Bavorska i odjinud se sjeli 24. května do mnichovského dómu\ arcibiskup kard. Döpfner měl pro ně a pro všechny cizince, kteří žijí v okolí, májové bohoslužby; kdežto většina ostatních národních skupin byla vedena svými diplomatickými zástupci, byli v čele naší skupiny krojované skupiny orlů, skautů, přední kulturní a krajanští pracovníci a bývalí vězňové. Při Gloria mše svaté se nesly dómem verše velehradské » Sláva, sláva na výsostech Bohu...« a při přijímání slovenská » ó Maria bolestivá ...« Na bohoslužby přišlo mimořádně mnoho našich krajanů. Evangelická náboženská obec v Ihmertu uspořádala sbírku pro katolíky v Severním Irsku, kteří potřebují pomoci; obnos byl odevzdán támější charitní organizaci. Tento rok němečtí katolíci konají svůj sjezd v Tre- víru; bude mít spíše pracovní ráz a očekává se účast jen asi 4000 zástupců dvaadvaceti německých diecézí. Letošní sjezd pořádaný v Königsteinu na heslo » Na pomoc ohrožené církvi« se koná od 29. července do 2. srpna. Má ústřední téma » Bratrství - iluze nebo 149 [pageend25]naděje?«. Zvlášť se bude diskutovat o tom, zda se vážně usiluje o bratrství mezi křesťany a ateisty také z komunistické strany. KANADA. — Československé národní sdružení, vrcholná organizace Cechů, Slováků a Podkarpatských Ru- sínů v Kanadě, měla ve dnech 16.-18. května ve Win- nipegu svůj sjezd. Hlavním řečníkem byl dr. Jiří Škvor z Montrealu, který mluvil k 300. výročí smrti Jana Ániose Komenského. V závěrečné rezoluci se žádají vlády Kanady a USA, aby se přičinily o to, aby z československého území byly odvolány všechny vojenské jednotky cizích států; aby v Československu byly provedeny svobodné volby pod účinnou mezinárodní kontrolou; a aby tzv. Brežněvova doktrína byla odsouzena jako neslučitelná s mezinárodním právem a jako hrubý zásah do vnitřních poměrů suverénního státu. ŠVÝCARSKO. — V jarních měsících bylo ve Švýcarsku ustaveno Sdružení bývalých čs. potitických vězňů. Na valné hromadě Sdružení se setkali všichni ti, kteří bojovali proti násilné komunistické okupaci vlasti a dnes požívají práva azylu ve svobodné Konfederaci švýcarské. 30. května Sdružení uspořádalo pod záštitou Svazu Čs. spolků ve Švýcarsku tryznu za dr. Miladu Horákovou, poslankyni čs. parlamentu, popravenou 27. června 1950, a za všechny oběti komunistické persekuce. Tryzna se konala v přeplněném chrámu Dobrého pastýře v Curychu; přišlo i mnoho našich švýcarských přátel. Za všechny umučené se pomodlil P. Jan Pius Křivý, náš slovenský pastýř, který přišel z Říma, aby pracoval mezi katolickými Slováky a Cechy v kantonu Lucern. Počátkem května byla ustavující valná hromada Československého svazu křesťanských pracujících ve Švýcarsku; je členem Křesťanského odborového švýcarského svazu a vůbec naše první odborová organizace tohoto druhu. Našim pracujícím zajišťuje všechna práva, platná pro pracující v této zemi. Podle úřední zprávy Bundesratu v Bernu, uveřejněné koncem m. r„ požádalo ve Švýcarsku od srpna 1968 víc než 13 tisíc osob z ČSR buď o azyl nebo o pomoc při cestě za oceán. Ve Švýcarsku samém zůstalo na 11000 Cechů a Slováků. MAĎARSKO. — Amnestie, kterou vyhlásila presi- diální rada k 25. výročí osvobození, se nevztahovala na několik kněží, kteří jsou stále ve vězení. Jsou to většinou kněží, kteří tajně vykonávali kněžské funkce, třebas k tomu neměli dovolení. Tím se provinili, podle oficiální verze, protistátní agitací. 4. dubna zemřel 801etý mons. Endre Hamvas, který se v lednu m. r. vzdal řízení kaločského arcibiskupství. R. 1944 byl jmenován biskupem v Csanádu a když r. 1948 byl zatčen a odsouzen kard. Mindszenty, spravoval také jeho arcibiskupství ostřihomské. Po dohodě mezi Vatikánem a maďarskou vládou r. 1964 se stal arcibiskupem v Kaloči a předsedou maďarské biskupské konference. Maďarský rozhlas vysílá každou neděli dopoledne bohoslužby některé z křesťanských církví; katolíci, kteří tvoří největší náboženskou skupinu, mají do roka 16 vysílání mše svaté, řeckokatolíci dvě a ostatní neděle jsou vyhrazeny ostatním křesťanským skupinám a také židům. RUMUNSKO. — 28. května zemřel v nemocnici v Bukurešti řeckokatolický biskup mons. Julius Hossu z Kluži a Gerly. Bylo mu 85 let. Je to poslední z rumunských biskupů, kteří po likvidaci řeckokatolické církve koncem r. 1948 byli zatčeni a pak až do své smrti vězněni nebo internováni. Mons. Hossu byl poslední léta internován v pravoslavném klášteře blízko Bukurešti. POLSKO. — Polští věřící a biskupové oslavovali ve dnech 3.-4. května 25. výročí osvobození a návratu západních a severních diecézí do mateřské země. Na zasedání biskupské konference ve Vratislavi biskupové oficiálně žádali primasa kard. Wyszyňského, aby se v Římě snažil o uznáni státních hranic za hranice die- cézní. Oslav se zúčastnili jako hosté pražský apoštolský administrátor biskup Tomášek a litoměřický Štěpán Trochta. 220 kněží a pět biskupů bývalých vězňů v nacistických koncentračních táborech, vykonalo k 25. výročí svého osvobození pouť na místa, na nichž kdysi trpěli. V Dachau se setkali s dalšími spoluvězni, také z CSR; měli koncelebrovanou mši svátou, při níž hlavním celebrantem byl mnichovský are. kard. Döpfner, a mezi celebranty též litoměřický biskup Štěpán Trochta; kázal biskup z Gdaňska mons. Nowicki, a to v pěti řečech: latinsky, polský, německy, francouzský a italsky. Po mši svaté bylo děkovné Te Deum, křížová cesta za všechny, kdo v Dachau zahynuli, a společná modlitba za svátého Otce a za mír ve světě. Při recepci kard. Döpfner jménem německého národa žádal polské biskupy, aby mu odpustili, čím se na nich provinil za druhé světové války. Do Dachau polští kněží přinesli pamětní desku; německy a polský tam stálo, že v letech 1939 až 1945 trpělo v Dachau 35 606 Poláků, z nichž jich tam zahynulo na 10 000. Mezi těmito trpiteli bylo 1777 duchovních a 858 z nich tam zemřelo. Z Československa prošlo dachov- ským táborem 106 duchovních a 17 jich tam zahynulo, mezi nimi i emauzský opat Vykoukal. — Z Dachau polští kněží jeli do Říma, kde vykonali pobožnosti na památných místech a na Monte Cassino, kde je pochováno na 2000 polských vojáků, a 30. května je přijal ve zvláštní audienci sv. Otec. Pozdrav z jižního Tyrolska, jak je viděl Bedřich Svatoš. 150 [pageend26]p o z n á m k y Bude louka zelenou? Je dochováno o Janu Gebauerovi, že když chtěl ulevit své hrůze z abusivního instrumentálu doplňkového, řekl: Louka je zelenou. — Chtěl touto větou patrně stvořit nejkratší jazykovou absurdnost, případ opravdu již fantastický. Ale vývoj od Gebauerovy smrti té fan- tastičnosti už dosti ubral, a nelze nijak odpřisáhnout, že čeští lidé nebudou asi tak za deset let ne sice říkat, ale psát: louka je zelenou. Nečekej nikdo, že se snad ujmu » přirozeného vývoje« a » živého usu«, který víc a více přeje doplňkovým instrumentálům. Tentokrát se neujmu. Vím sice, že » mluvnice nenf nic jiného než dodatečná kodifikace jazykového usu«, ale ve věcech právě toho instrumentálu nepovolím, a kdybych měl zůstat samoje- diný a snad i zarmoutit některého přítele a spolubojovníka o jazykové hodnoty. Neboť není to nijaký živý usus — je to papír; a je to něco daleko horšího než papír: je to sprosťáctví. Nespatřuji v buji- vém rozplemenění takových instru- mentálů fakt a fenomén jazykový, nýbrž fakt a fenomén charaktero- logický; a právě proto se bouřím a nepřestanu bouřit. Čeština to zařídila dobře. Všechno, co je svou veškerou bytostí a trvale a bez ustání a z moci své imanence a svého předurčení, chce v doplňku nominativ; kdežto co je jen z moci náhody a okolností spíš jen vnějších, třebas jen přechodně anebo funkčně, posičně, situačně, má doplňkový instrumentál — a má jej patrně právě proto, aby se ta neimanentnost odlišila od existenční imanentnosti. Je to syntaktická jemnost nejen bystrá, ale i spanilá, protože — nemám jiného slova — mravná. Řeknu-li: jsem křesťan — znamená to: věřím v ty a ty věci věroučné, jsem až do smrti své vázán těmi a těmi mravními příkazy, a nemohu vůbec jinak. Jsem křesťanem — to by mohla být jen urážka: jsem křesťan matriční, dal jsem se na tu víru, protože se mi hodila do krámu a výpočtů, až se už hodit nebude, nechám jí, přestanu dělat křesťana. Jsem Čech, ale nemohu být Čechem; kdo by byl Čechem, nebyl by pravý Čech, aniž řádný, a opravdu se ukázalo, že mnohý byl jen Čechem, nejsa Čech. Jsem muž nebo žena, nikoli mužem nebo ženou, jsem jím nebo ji imanentně, od narození, z řízení osudu, nemohu to změnit; ale mohu se osvědčit mužem, to je že jsem opravdu muž. Jsem učitelem na té a té škole, konám tam totiž úřad, práci učitelskou, jiní si mě zjednali na tu funkci; já sám jsem v ní učitel dobrý nebo bídný. Citáty i z klasických autorů poučuji, že abusivní intrumentál má patrony velmi ctihodné. Vývojový rozdíl je však v tom, že to jen bývala vzácnost, pouhé zatemnění ducha, kdežto dnes se takové instru- mentály jen tak rojí a jsou pomalu nápadné skoro již jen lidem zvláště citlivým. Dnes píše už opravdu každý maestro Karel Čuníkal, že pobyt v Římě byl příjemným, a dopadl jsem dokonce sazeče, který s ďábelskou duchapřítomností vpašo- val takový intrumentál ještě po poslední korektuře do pohádky pro děti: Kocour byl mlsným (brrr!). Teď případ opačný — doklad na zcela příkladnou a ku podivu bystrou aplikaci instrumentálu doplňkového. Přeutěšená a bohužel nadobro neznámá písnička z Koufim- ska, kterou zapsal Erben, praví: Svatí, svati, svati! půjčte mi tři zlatý; až já budu svátým, já vám je oplatím. Chápete skvělý vtip tohoto instru- mentálu? Nejpodařenější »pumpař « naší lidové poesie nikterak neprojevuje očekávání, že z něho jednou bude svátý, světec; to on jen tak nadhazuje možnost, že by jednou mohl být v nebi svátým, rozuměj za svátého, že by tam mohl dostat hodnost, funkci, hodnostní třídu světeckou. (Co jste tam v tom nebi — vrátným? I kdepak, já jsem svátým.) Je to zcela, zcela dokonalé, hotový instrumentál podšitosti lišácké. Po tomto odbočení se vracím k drahému doplňkovému instrumentálu typu: pobyt v Římě byl příjemným. Vidím v něm víc, než jen stírání moudrého a krásného vazebného rozrůznění, jež si vytvořila čeština. Nemohu si pomoci, vidím v něm zludračení, zesprosťačení světa. Útěk od bytí k pouhému zdání, od bytostné esenciálnosti k náhodné funkčnosti, vývoj od žuly ke kaši, Naříkněte si mě, že jsem škarohlíd: ale nepodobá se mi, že by vývoj lidstva byl slibným, ani že pobyt mezi lidmi je příjemným a lákavým. Snad bude katastrofa, kterou právě procházíme, zdravou a prospěšnou, a další situace na peněžním trhu jazyka bude plynulou a stabilisovanou, takže jasně rozpoznáme, která mince je poctivou a čí palice všiváckou. A snad ještě v poslední chvíli pomůžeme louce Jana Gebauera, aby nebyla zelenou. jýa jeden případ, kdy je správné užít u slovesa být instrumentálu v doplňku, autor zajímavé knihy pozapomněl: když má význam stát se, stávat se; např. ve známém výroku Krista Pána: »A budou poslední prvními a první posledními« — z prvních se stanou poslední a z posledních první. — Pozn. jaz. poradce NŽ. (Z knihy Chrám i tvrz) Zemřel prof. dr. Adolf Procházka 8. května zemřel v New Yorku po krátké nemoci universitní profesor dr. Adolf Procházka, bývalý ministr československé vlády před únorem 1948 a v exilu předseda Křesťanskodemokratické unie střední Evropy. 5. srpna tohoto roku býval by se dožil sedmdesáti let. Dr. Adolf Procházka pocházel z jižní Moravy, studoval ve Strážnici, pak žil v Olomouci, kde jeho otec byl presidentem krajského soudu. V roce 1932 byl jmenován profesorem civilního soudního řádu na brněnské Masarykově universitě a stal se pokračovatelem velkých profesorů brněnské právnické fakulty, dr. Karla Engliše a , dr. Františka Weyera. Za německé okupace byl dr. Procházka s čs. zahraniční vládou v Londýně a zastával funkci předsedy Právní rady, poradního orgánu vlády. Po návratu do osvobozené vlasti byl jmenován členem první čs. vlády a v posledních svobodných volbách v roce 1946 zvolen poslancem a jmenován ministrem za čs. stranu lidovou. Vystupoval vždy jako zásadní obhájce ústavních svobod a demokratického zřízení ve vládě i na veřejnosti, Po komunistickém převratu musel opustit domov a uchýlil se do Spojených států. Tam se ihned zapojil do zahraniční činnosti, byl spoluzakladatelem československé zahraniční representance, ale hlavně se soustředil na účast a spolupráci v mezinárodním křesťanskodemokratickém hnutí. Jako nej- vyšší představitel čs. strany lidové zahraniční založil spolu s představiteli bratrských křesťanskodemokratických stran z Polska, Maďarska, Jugoslávie a • baltských států Mezinárodní unii, jejímž se stal v roce 1953 předsedou. Ve funkci předsedy této středoevropské křesťanskodemokratické unie se zúčastnil mnoha mezinárodních kongresů 151 [pageend27]dopisy • d o ta zy • odpovědi Arménský katholikos Vasken u papeže Ve dnech 8.-12. května byl hostem papeže Pavla patriarcha pravoslavných arménských křesťanů katholikos Vasken I., který má sídlo v Ečmiadzinu v sovětské Arménii. Bydlel ve Věži sv. Jana uprostřed vatikánských zahrad, kterou si dal upravit za svou vilu Jan XXIII. a v níž bydlel za dnů své návštěvy ve Vatikáně také patriarcha cařihradský Athenagoras. Papež Pavel a katholikos Vasken se setkali celkem čtyřikrát. Nejdojemnější byla jistě 9. května společná ekumenická pobožnost v Sixtinské kapli: liturgie slova s arménskou četbou listu sv. Pavla Filipanům a latinským evangeliem sv. Jana, modlitbou věřících v různých řečech, děkovným zpěvem zakončeným zpěvem sanctus, další modlitbou sv. Otce, v níž byla vyjádřena bolest a lítost nad rozdělením křesťanů a nad hříchy proti jednotě. Zakončeni tvořil arménský Otčenáš, projev Vaskena a pak Pavla VI. a políbení pokoje, které si vyměnili oba nej vyšší církevní představitelé a jejich doprovod. Za pohnutí všech přítomných Vasken ještě jednou poklekl před Michelangelovým Posledním soudem a modlil se za mír ve světě. Katholikos Vasken byl v neděli 10. května přítomen svatořečení Terezie CoUdercové; Pavel VI., než začal obřady, zastavil se u jeho křesla a srdečně ho pozdravil. Po mši svaté ho uvedl před oltář nad hrobem sv. Petra, tam si vyměnili biskupský prsten, objali se a pak spolu šli bazilikou a žehnali. křesťanskodemokratických stran v západní Evropě a Latinské Americe. Využil každé příležitosti, aby obeznámil vedoucí představitele západních křesťanských demokracií s bolestnou situací zemí pod komunistických režimem a bojoval o mezinárodní porozumění a pomoc. Dr. Procházka byl znám doma i ve světě jako vědec a politik vysokých mravních hodnot a jeho osobnost zůstane světlým příkladem a vzorem československého vlastence a demokrata. Byl také člověkem hluboce věřícím, který nikdy neztratil víru ve věčnou spravedlnost. B. B. — Po třetí se setkali při soukromém rozhovoru v papežově knihovně: »Jako při probuzení ze sna jsme si uvědomili, že jsme bratři už dva tisíce let,« řekl Vasken po audien- c'. » Obrátili jsme nový list v dějinách arménské církve.« Ve volných chvílích Vasken navštívil římské baziliky a ostatní památná místa. 12. května se papež Pavel a Vasken I. rozloučili ve Věži sv. Jana. Předtím přečetl kard. Willebrands, předseda sekretariátu pro jednotu křesťanů, společné prohlášení : papež Pavel i katholikos Vaškem vyzývají všechny křesťany, a zvláště členy katolické a apoštolské arménské církve, aby věrně naslouchali hlasu Ducha svátého, který je zve k těsnější jednotě podle vůle našeho společného Spasitele. Teologové společným studiem budou hledat nové cesty k překonání dosavadních rozdílných mínění, aby obě církve došly k dokonalejší jednotě vyznávání víry před celým světem. Aby tyto snahy přenesly užitek, musí být zakořeněny v životě celé církve: proto si oba přejí větší spolupráci na všech polích křesťanského života: ve společné modlitbě a vzájemné duchovní pomoci i ve společném úsilí řešit problémy dnešního světa podle křesťanských zásad. Ale tato spolupráce se musí dít nezištně na základě vzájemné úcty k osobám i jejich církvím. Nakonec pozvedají ve jménu tohoto bratrství společně hlas ke všem, aby se snažili učinit konec válkám, nenávisti, každému druhu fyzického nebo morálního útisku a jakéhokoliv utlačování člověka člověkem. Vasken I. je hlavou asi dvou a půl milionu arménských pravoslavných křesťanů, z velké části žijících na území Sovětského svazu. Existuje ještě druhý arménský katho- likát v Kilíkii v Sýrii se 600 000 věřícími, jeho nejvyšší představitel Khoren I. navštívil sv. Otce už r. 1967. Patří k monofyzitským křesťanům, kteří uznávají v Kristu jen jednu, božskou přirozenost. Arménská církev patří tedy k menším křesťanským skupinám, návštěva u sv. Otce je však i přesto významným ekumenickým gestem. Sjednocení arménští křesťané uznávají za svou hlavu patriarchu Ignáce Petra XVI. Bataniana, který sídlí v Bejrútě v Libanonu. Je mu podřízeno na 100 000 věřících, kteří jsou rozptýleni po celém světě vlivem masakrů arménského obyvatelstva po první světové válce. Apoštolát modlitby V červnu se modlíme na úmysl, aby mladí usilovali o své oprávněné požadavky prostředky a metodami, které odpovídají prospěchu jejich i společnosti; úmysl misijní: za rozkvět společností, které pomáhají misiím. V červenci: aby kněží i laici vytrvale usilovali o posílení vnitřní jednoty církve; misijní: za církev na Filipínách. Píše sestra Emanuela U nás je nyní — je 21. dubna — podzim. Teplota se poněkud snížila, ale doposud je horko. Je to doba našich dešťů, ale ty nepřicházejí. Všichni se bojí, že pro nedostatek vody bude suchý rok. Už teď je jí mdlo. . Jistě jste slyšeli o silném otřesu země na území kolem Kapského Města. Od minulého roku tam zažili přes 500 slabších i silnějších otřesů. 15. dubna byl otřes stejně silný jako byt první. Po něm padlo to, co bylo předcházejícími otřesy napolo zničeno. Cesty byly zavaleny kameny, v mnoha tesích začalo hořet. Všude vládne bída, ale i láska kvete. Pán Bůh ukazuje, že on je jediný Pán svého stvoření. Pomalu se připravuji na svou první dovolenou po 42 letech. Požádala jsem si o obnovení cestovního pasu a o dovolení jet do Československa. Upřímně se těším na shledanou se svými drahými a známými. Odporoučím svou cestu do vašich modliteb, aby byla šťastná a bezpečná. Springbok, C. P. South Afrika Redakci došlo Studie č. 21. Z obsahu: Ladislav Radimský: Futurologie, revoluce, křesťanství. Karel Skalický: Revoluce našich dnů. Dominik Pecka: člověk a technika. Pavel Želivan: Příroda na ústupu. Josef Kratochvil: Světla a stíny fenoménu Bios. Petr Den: Turisté a poutníci Boží. Jindřich Středa: Kapitola skoro naléhavá. — Vydává Křesťanská akademie v Římě. Vychází čtvrtletně. Předplatné na jeden ročník 5 dol., cena jednotlivého čísla 1,50 dol. Vilém Húnermann, Syn brusiče nožů. Vydala Křesťanská akademie v Římě ve své literární edici Vigilie jako 38. svazek 1. P. 1969 v překladu Leo Kuchaře S. S. S. Cena 1400 lir. 6 .-7 . číslo Nového života vyšlo v Símě 15. června 1970. — Vvtiskla P.U.G. Roma. Piazza della Pilotta 4, - Italia [pageend28]